<list>
<item><p>1a1</p><section>mdo sde</section><text>@#/ /mdo sde wa bzhugs so/ /</text></item>
<item><p>1b1</p><section>mdo sde</section><text>@##/ /rgya gar skad du/ Ar+ya rad na me g+ha nA ma ma hA yA na sU tra/ bod skad du/ 'phags pa dkon mchog sprin ces bya ba theg pa chen po'i mdo/ bam po dang po/ /</text></item>
<item><p>1b2</p><section>mdo sde</section><text>sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das yul ga ya na ga ya mgo'i ri la dge</text></item>
<item><p>1b3</p><section>mdo sde</section><text>slong bdun khri nyis stong gi/ dge 'dun chen po dag dang thabs cig tu bzhugs te/ thams cad kyang dgra bcom pa zag pa zad pa/ nyon mongs pa med pa/ dbang dang ldan par</text></item>
<item><p>1b4</p><section>mdo sde</section><text>gyur pa/ sems shin tu rnam par grol ba/ shes rab shin tu rnam par grol ba/ cang shes pa/ glang po chen po/ bya ba byas pa/ byed pa byas pa/ bur bor ba/ bdag</text></item>
<item><p>1b5</p><section>mdo sde</section><text>gi don rjes su thob pa/ srid par kun tu sbyor ba yongs su zad pa/ bka' yang dag pas sems shin tu rnam par grol ba/ sems kyi dbang thams cad kyi dam pa'i pha rol tu</text></item>
<item><p>2a1</p><section>mdo sde</section><text>son pa/ chos kyi dbyings la mkhas pa/ chos kyi rgyal po'i sras/ sems rnyed pa dang / bkur sti thams cad dang bral ba/ legs par rab tu byung ba/ legs par bsnyen par rdzogs pa/ brnag pa yongs su rdzogs pa/</text></item>
<item><p>2a2</p><section>mdo sde</section><text>mya ngan las 'da' ba'i lam la gnas pa sha stag ste/ gang zag gcig ma gtogs pa ni 'di lta ste/ tshe dang ldan pa kun dga' bo'o/ /byang chub sems dpa' brgyad khri bzhi stong gi byang chub sems dpa'i tshogs chen po dang yang thabs cig ste/</text></item>
<item><p>2a3</p><section>mdo sde</section><text>thams cad kyang skye ba gcig gis thogs pa/ thams cad mkhyen pa nyid la mngon du phyogs pa/ thams cad mkhyen pa nyid la gzhol ba/ thams cad mkhyen pa nyid la 'bab pa/ thams cad mkhyen pa nyid la bab pa/ chags pa med pa'i</text></item>
<item><p>2a4</p><section>mdo sde</section><text>gzungs dang ting nge 'dzin thob pa/ dpa' bar 'gro ba'i ting nge 'dzin la shin tu gnas pa/ mngon par shes pa chen pos rnam par rol pa/ lam gyi rgyun ma bcad pa/ sgrib pa dang / chod pa dang / kun nas ldang ba thams cad dang bral ba/ byams</text></item>
<item><p>2a5</p><section>mdo sde</section><text>pa chen po dang / snying rje chen pos phyogs bcu'i 'jig rten gyi khams thams cad khyab par byed pa/ sangs rgyas kyi zhing mtha' yas par 'gro ba la mkhas pa/ stong pa nyid spyod yul ba/ mtshan ma med pa la gnas pa/ smon lam la gnas pa</text></item>
<item><p>2a6</p><section>mdo sde</section><text>thams cad dang bral ba/ sems can thams cad la phan par brtson pa/ sangs rgyas kyi yul thams cad la mkhas pa ye shes mtha' yas pa/ sems nam mkha' dang mtshungs pa/ sems rgya mtsho ltar zab pa/ sems ri'i rgyal po ri rab</text></item>
<item><p>2b1</p><section>mdo sde</section><text>ltar mi sgul ba/ sems pad ma ltar ma gos pa/ sems rin po che ltar shin tu yongs su dag pa/ sems gser ltar shin tu yongs su byang ba rnams la 'di lta ste/ byang chub sems dpa' sems dpa' chen po rin po che'i dpal dang / lag na rdo rje</text></item>
<item><p>2b2</p><section>mdo sde</section><text>rin po che dang / lag na phyag rgya rin po che dang / rin po che'i cod pan dang / gtsug na rin po che dang / rin po che brtsegs pa dang / rin po che 'byung gnas dang / rin po che'i rtse mo dang / rin po che'i rgyal mtshan dang / rdo rje'i snying po dang / gser gyi snying po dang / rin po</text></item>
<item><p>2b3</p><section>mdo sde</section><text>che'i snying po dang / dpal gyi snying po dang / dge ba'i snying po dang / dge ba dri ma med pa'i snying po dang / de bzhin gshegs pa'i snying po dang / ye shes kyi snying po dang / nyi ma'i snying po dang / ting nge 'dzin gyi snying po dang / pad ma'i snying po dang / rnam par grol ba'i zla ba dang /</text></item>
<item><p>2b4</p><section>mdo sde</section><text>kun tu zla ba dang / spyan ras gzigs dbang po dang / mthu chen thob dang / kun tu bzang po dang / kun nas mig dang / pad ma'i mig dang / dri ma med pa'i mig dang / yangs pa'i mig dang / kun tu spyod lam dang / kun tu mdzes dang / kun tu spyod pa'i blo gros</text></item>
<item><p>2b5</p><section>mdo sde</section><text>dang / ye shes kyi blo gros dang / chos kyi blo gros dang / rgyal ba'i blo gros dang / bla ma'i blo gros dang / rdo rje'i blo gros dang / khyad par bla gros dang / seng ge rnam par rol pa dang / sgra chen po'i dbyangs kyi rgyal po dang / seng ge'i sgra sgrogs dang / sgra dbyangs brjod pa</text></item>
<item><p>2b6</p><section>mdo sde</section><text>zab mo sgrogs dang / gos pa med dang / dri ma kun bral dang / zla ba'i 'od dang / nyi ma'i 'od dang / ye shes kyi 'od dang / ye shes kyi dpal dang / bzang po'i dpal dang / zla ba'i dpal dang / pad ma'i dpal dang / rin po che'i dpal dang / 'jam dpal gzhon nur gyur pa</text></item>
<item><p>2b7</p><section>mdo sde</section><text>dang / bzang skyong la sogs pa skyes bu dam pa bcu drug dang / byams pa la sogs pa bskal pa bzang po'i byang chub sems dpa' sems dpa' chen po thams cad dang / rgyal po chen po bzhi la sogs pa rgyal chen bzhi'i ris kyi lha'i bu rnams dang / lha'i dbang po brgya byin la sogs</text></item>
<item><p>3a1</p><section>mdo sde</section><text>pa sum cu rtsa gsum gyi ris kyi lha'i bu rnams dang / lha'i bu shin tu gnod bral la la sogs pa gnod bral gyi lha'i bu rnams dang / lha'i bu kun tu dga' ldan la sogs pa dga' ldan gyi ris kyi lha'i bu rnams dang / lha'i bu shin tu 'phrul dga' la sogs pa 'phrul</text></item>
<item><p>3a2</p><section>mdo sde</section><text>dga'i ris kyi lha'i bu rnams dang / lha'i bu dbang byed la sogs pa gzhan 'phrul dbang byed kyi lha'i bu rnams dang / ded dpon la sogs pa dkar po'i phyogs kyi bdud kyi bu rnams dang / tshangs pa chen po la sogs pa tshangs pa'i ris kyi lha'i bu thams cad dang / lha'i bu dbang phyug</text></item>
<item><p>3a3</p><section>mdo sde</section><text>chen po la sogs pa gnas gtsang ma'i ris kyi lha'i bu thams cad dang / lha ma yin gyi dbang po thags zangs ris dang / stobs can dang / nor sbyin dang / de dag la sogs pa lha ma yin brgya stong du ma dang / klu'i rgyal po ma dros pa dang / gzi can dang / rgya mtsho dang /</text></item>
<item><p>3a4</p><section>mdo sde</section><text>mtha' yas dang / nor rgyas kyi bu dang / de dag la sogs pa klu'i rgyal po brgya stong du ma dang / dpal gyi gzi brjid la sogs pa klu'i rgyal po'i khye'u brgya stong du ma dang / klu'i bu mo mang po rnams dang / de ma yin pa gzhan lha dang / klu dang / gnod sbyin dang / dri za dang /</text></item>
<item><p>3a5</p><section>mdo sde</section><text>lha ma yin dang / nam mkha' lding dang / mi 'am ci dang / lto 'phye chen po brgya stong dag dang yang thabs cig go/ /yang de'i tshe ga ya na ga ya mgo'i ri'i dpag tshad bzhi kho ra khor yug tu skra'i rtse mo'i cha shas kyi rdul phra rab tsam yang gang lha dang / klu dang / gnod sbyin dang / dri za dang /</text></item>
<item><p>3a6</p><section>mdo sde</section><text>lha ma yin dang / nam mkha' lding dang / mi 'am ci dang / lto 'phye chen po dang / mi dang mi ma yin pa dag gis ma gang bar gyur pa'i sa'i phyogs sam/ bar snang gi phyogs de med do/ /'khor de lta bu 'dus shing 'khod pa'i dbus na bcom ldan 'das kyi seng ge'i khri 'phang du dpag tshad gcig /kho ra</text></item>
<item><p>3a7</p><section>mdo sde</section><text>khor yug tu dpag tshad phyed pa la lha'i ras bcos bu du ma ni bting / rin po che'i dril bu g.yer kha'i dra bas ni bla re bres/ dar gyi lda ldi brgya stong du ma ni dpyangs/ me tog sil mas ni gtor ba zhig bshams te/ seng ge'i khri de'i kho ra khor yug gi sa'i phyogs de dngos rdo rje la yid du 'ong zhing lag mthil</text></item>
<item><p>3b1</p><section>mdo sde</section><text>ltar mnyam pa dang / chag chag legs par btab pa dang / phyag dar legs par byas pa dang / dri rab tu zhim zhing lha'i me tog brgya stong du mas gtor bar gyur to/ /bcom ldan 'das kyis yongs su longs spyad pa'i phyir phyogs de na gser gyi pad ma shing rta'i 'khor lo tsam/ 'dab ma brgya stong</text></item>
<item><p>3b2</p><section>mdo sde</section><text>du ma yod pa/ chu ba ni bai dUr+ya/ snying po ni in dra nI la/ ze ba ni asma gar b+ha ste/ dri rab tu zhim zhing yid du 'ong la reg na dga' bar 'gyur ba dag skyes par gyur to/ /seng ge'i khri de'i grwa bzhir ha cang yang mi ring / ha cang yang mi nye ba nas rin po che'i shing srid du dpag tshad phyed dang</text></item>
<item><p>3b3</p><section>mdo sde</section><text>gnyis/ sboms su rgyang grags gnyis kyis 'khor ba bzhi skyes so/ /seng ge'i khri legs par bshams pa de la bcom ldan 'das blo ni rab tu rnam par dag /chos kyi 'khor lo ni rab tu bskor/ bdud dang phyir rgol ba ni bcom/ 'jig rten gyi chos rnams kyis ni ma gos la mi</text></item>
<item><p>3b4</p><section>mdo sde</section><text>bsnyengs shing mi 'dzem ste/ seng ge ltar bag tsha ba med pa/ mtsho dang 'dra bar dang ste rnyog pa med cing shin tu rnam par dang ba/ rgya mtsho chen po ltar zab cing gting dpag dka' la rin po che'i 'byung gnas su gyur pa/ ri rab ltar mngon par 'phags pa/ nyi ma ltar rab tu lhan pa/ zla ba</text></item>
<item><p>3b5</p><section>mdo sde</section><text>ltar rab tu sim pa/ klu chen po ltar chos kyi char mngon par 'bebs pa/ tshangs pa chen po ltar 'jig rten kun las mngon par 'phags pa/ slob ma shin tu dul ba'i tshogs mtha' yas pa'i 'khor mnga' ba/ brgya byin dang / tshangs pa dang / 'jig rten skyong ba bye ba khrag khrig</text></item>
<item><p>3b6</p><section>mdo sde</section><text>brgya stong rnams kyis zhal du bltas shing ma khengs ma dud par bzhugs te/ 'khor tshogs pa de na lham me/ lhan ne/ lhang nge'o/ /bcom ldan 'das de ltar lham me/ lhan ne/ lhang nge ba'i dbu'i gtsug gi gtsug tor gyi gseb nas 'od zer kun tu snang ba zhes bya ba 'od zer</text></item>
<item><p>3b7</p><section>mdo sde</section><text>gyi 'khor brgya stong phrag du ma yod pa byung ste/ de byung nas phyogs bcu thams cad du 'jig rten gyi khams rab 'byam thams cad snang bar byas te/ phyir 'ongs nas bcom ldan 'das la lan gsum bskor te/ bcom ldan 'das kyi zhal gyi sgo nas zhugs nas/ bcom ldan 'das</text></item>
<item><p>4a1</p><section>mdo sde</section><text>kyi zhal gyi sgo phye ba'am btsums par yang mi mngon no/ /'di lta ste/ dper na nyi ma dang zla ba'i 'od nam mkha'i khams thams cad kyi gseb tu zhugs kyang nam mkha'i khams kyi gseb phye ba'am btsums par mi mngon pa de bzhin du/ de'i tshe na 'od zer de dag zhugs</text></item>
<item><p>4a2</p><section>mdo sde</section><text>kyang bcom ldan 'das kyi zhal gyi sgo phye ba'am btsums par mi mngon no/ /'di lta ste dper na/ bye ma'i phung po la mar ram 'bru mar ram/ chu zhugs na mi mngon pa de bzhin du/ de'i tshe na 'od zer de dag zhugs kyang phye ba'am btsums par mi mngon no/ /de nas shar phyogs</text></item>
<item><p>4a3</p><section>mdo sde</section><text>su sangs rgyas kyi zhing 'di nas 'jig rten gyi khams gang gA'i klung gi bye ma snyed 'das pa na/ pad ma can zhes bya ba'i 'jig rten gyi khams de na/ pad ma'i spyan zhes bya ba de bzhin gshegs pa dgra bcom pa yang dag par rdzogs pa'i sangs rgyas rig pa dang rkang par ldan pa/ bde bar</text></item>
<item><p>4a4</p><section>mdo sde</section><text>gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das de byang chub sems dpa' sems dpa' chen po rnams la 'di lta ste/ theg pa gcig las brtsams nas chos ston te/ sangs rgyas kyi</text></item>
<item><p>4a5</p><section>mdo sde</section><text>zhing de na nyan thos dang / rang sangs rgyas dag dang / nyan thos kyi theg pa'am/ rang sangs rgyas kyi theg pa'i ming yang med/ sangs rgyas kyi zhing de na rdzus te skye ba ma gtogs par bud med dang / mngal na gnas te 'byung zhing skye ba'i sgra yang mi grag go/ /'jig rten gyi khams</text></item>
<item><p>4a6</p><section>mdo sde</section><text>de'i sems can de dag thams cad kyang bla na med pa yang dag par rdzogs pa'i byang chub las phyir mi ldog pa'i byang chub sems dpa' sha stag go/ /'jig rten gyi khams de na bza' ba dang / btung ba dang / zas kyi bya ba yang mi shes so/ /byang chub sems dpa' de dag thams cad</text></item>
<item><p>4a7</p><section>mdo sde</section><text>kyang bsam gtan gyi dga' ba'i zas can dang / ting nge 'dzin gyi dga' ba'i zas can dang / chos kyi dga' ba'i zas can no/ /de bzhin gshegs pa de nyid kyi 'od kyis 'jig rten gyi khams de khyab cing dri ma med par gyur pa ma gtogs par 'jig rten gyi khams de na zla ba dang / nyi ma dang /</text></item>
<item><p>4b1</p><section>mdo sde</section><text>gza' dang / skar ma rnams kyi 'od kyang mi shes so/ /'jig rten gyi khams de lag mthil bzhin du mnyam par gyur pa las 'jig rten gyi khams de na rtswa dang / shing dang / bong ba dang / rtsig pa dang / ri la sogs pa yang mi snang ngo / /'jig rten gyi khams de 'dra ba de na byang</text></item>
<item><p>4b2</p><section>mdo sde</section><text>chub sems dpa' sems dpa' chen po sgrib pa thams cad rnam par sel ba zhes bya ba de'i ming thos pa tsam gyis sems can gyi sgrib pa thams cad zad par 'gyur ba zhig gnas te/ de 'od des reg ste bskul nas/ rang gi gnas nas byung ste/ bcom ldan 'das de bzhin gshegs pa</text></item>
<item><p>4b3</p><section>mdo sde</section><text>pad ma'i spyan de ga la ba der song ste phyin nas/ bcom ldan 'das de'i zhabs la mgo bos phyag 'tshal te/ pad ma'i snying po la phyogs gcig tu 'dug go/ /de ma yin pa'i byang chub sems dpa' gzhan dag kyang 'od des reg ste bskul ba dang / rang rang gi gnas nas byung ste/ bcom</text></item>
<item><p>4b4</p><section>mdo sde</section><text>ldan 'das de bzhin gshegs pa pad ma'i spyan de ga la ba der dong ste phyin nas/ bcom ldan 'das de'i zhabs la mgo bos phyag 'tshal te/ pad ma'i snying po la so so ci rigs par 'khod do/ /de nas byang chub sems dpa' sems dpa' chen po sgrib pa thams cad rnam par sel ba stan las</text></item>
<item><p>4b5</p><section>mdo sde</section><text>langs nas bla gos phrag pa gcig tu gzar te/ pus mo g.yas pa'i lha nga pad ma'i snying po la btsugs nas/ bcom ldan 'das de bzhin gshegs pa pad ma'i spyan ga la ba de logs su thal mo sbyar ba btud nas bcom ldan 'das de la 'di skad ces gsol to/ /bcom ldan 'das</text></item>
<item><p>4b6</p><section>mdo sde</section><text>'di lta bu'i 'od bzang po dri ma ma mchis pa rnam par dag pa/ yid du mchi ba lus dang sems shin tu dga' bar bgyid par byung ba 'di su'i mthu lags zhes de skad ces gsol pa dang / bcom ldan 'das de bzhin gshegs pa pad ma'i spyan des byang chub sems dpa' sgrib pa thams cad</text></item>
<item><p>4b7</p><section>mdo sde</section><text>rnam par sel ba la 'di skad ces bka' stsal to/ /rigs kyi bu nub phyogs na sangs rgyas kyi zhing 'di nas 'jig rten gyi khams gang gA'i klung gi bye ma snyed 'das pa na mi mjed ces bya ba'i 'jig rten gyi khams yod de/ de na shAkya thub pa zhes bya ba de bzhin gshegs pa dgra bcom pa</text></item>
<item><p>5a1</p><section>mdo sde</section><text>yang dag par rdzogs pa'i sangs rgyas rig pa dang / rkang par ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ sangs rgyas bcom ldan 'das de'i mtshan thos pa tsam</text></item>
<item><p>5a2</p><section>mdo sde</section><text>gyis sems can rnams bla na med pa yang dag par rdzogs pa'i byang chub las phyir mi ldog par 'gyur ba zhig bzhugs te/ des 'od bzang po dri ma med pa/ rnam par dag pa yid du 'ong ba/ lus dang sems shin tu rnam par dga' bar byed pa 'di phyung ngo / /de skad ces bka' stsal pa</text></item>
<item><p>5a3</p><section>mdo sde</section><text>dang / bcom ldan 'das de bzhin gshegs pa pad ma'i spyan de la byang chub sems dpa' sems dpa' chen po sgrib pa thams cad rnam par sel bas 'di skad ces gsol to/ /bcom ldan 'das de ltar de bzhin gshegs pa de'i mtshan thos pa tsam gyis sems can rnams bla na med pa yang dag</text></item>
<item><p>5a4</p><section>mdo sde</section><text>par rdzogs pa'i byang chub las phyir mi ldog par 'gyur ba'i rgyu gang lags/ rkyen gang lags/ de skad ces gsol pa dang / bcom ldan 'das de bzhin gshegs pa pad ma'i spyan des byang chub sems dpa' sems dpa' chen po sgrib pa thams cad rnam par sel ba la 'di skad ces bka' stsal</text></item>
<item><p>5a5</p><section>mdo sde</section><text>to/ /rigs kyi bu de bzhin gshegs pa des sngon byang chub sems dpa'i spyad pa spyod pa na/ 'di ltar sems can su gang dag gis bdag mngon par rdzogs par sangs rgyas pa'i ming thos pa de dag thams cad bla na med pa yang dag par rdzogs pa'i byang chub las phyir mi ldog par shog shig ces</text></item>
<item><p>5a6</p><section>mdo sde</section><text>smon lam btab bo/ /byang chub sems dpa' sgrib pa thams cad rnam par sel bas gsol pa/ bcom ldan 'das ci lags/ 'jig rten gyi khams de'i sems can de dag thams cad phyir mi ldog pa lags sam/ bcom ldan 'das des bka' stsal pa/ rigs kyi bu ma yin no/ /</text></item>
<item><p>5a7</p><section>mdo sde</section><text>byang chub sems dpa' sgrib pa thams cad rnam par sel bas gsol pa/ bcom ldan 'das ci lags/ sems can de dag gis de bzhin gshegs pa de'i mtshan ma thos sam/ bcom ldan 'das des bka' stsal pa/ rigs kyi bu thos so/ /gsol pa/ bcom ldan 'das de ci'i</text></item>
<item><p>5b1</p><section>mdo sde</section><text>slad du phyir mi ldog pa ma lags/ bcom ldan 'das des bka' stsal pa/ rigs kyi bu de dag thams cad ni phyir mi ldog pa yang yin la phyir ldog pa yang yin no/ /gsol pa/ bcom ldan 'das ji ltar/ gang de lta bur de dag thams cad phyir mi ldog pa yang lags la/ phyir ldog</text></item>
<item><p>5b2</p><section>mdo sde</section><text>pa yang lags/ bcom ldan 'das des bka' stsal pa/ rigs kyi bu de bzhin gshegs pa de'i mtshan thos pas/ sems can de dag gi phyir mi ldog pa'i sa bon skyes pa mthong nas sems can de dag phyir mi ldog par lung ston to/ /mtshan thos pa kho nas de ma thag tu phyir mi</text></item>
<item><p>5b3</p><section>mdo sde</section><text>ldog par 'gyur ba yang ma yin te/ de bas na rigs kyi bu don de nyid rab tu grub par bya ba'i phyir khyod la dpe bshad do/ /rigs kyi bu 'di lta ste/ dper na shing la la'i sa bon gyi rnam pa zhig yod de/ sa bon de la sa bon gyi nyes pa thams cad med la/ myu gu skye ba nas rdzogs pa'i</text></item>
<item><p>5b4</p><section>mdo sde</section><text>bar du rkyen rnams yod na/ rigs kyi bu sa bon de la ji skad ces bya/ gsol pa bcom ldan 'das nyes pa thams cad dang bral bas na/ de ni yongs su rdzogs pa zhes bgyi'o/ /bka' stsal pa/ rigs kyi bu de bzhin du de bzhin gshegs pa de'i mtshan thos pa dang ldan pa'i phyir mi ldog pa'i</text></item>
<item><p>5b5</p><section>mdo sde</section><text>sa bon yod pa'i sems can rnams ni bla na med pa yang dag par rdzogs pa'i byang chub las phyir mi ldog pa yin no/ /de skad ces bka' stsal pa dang / bcom ldan 'das de bzhin gshegs pa pad ma'i spyan de la byang chub sems dpa' sems dpa' chen po sgrib pa thams cad rnam par</text></item>
<item><p>5b6</p><section>mdo sde</section><text>sel bas 'di skad ces gsol to/ /bcom ldan 'das bdag mi mjed kyi 'jig rten gyi khams de blta ba dang / bcom ldan 'das shAkya thub pa de bzhin gshegs pa dgra bcom pa yang dag par rdzogs pa'i sangs rgyas de la'ang phyag 'tshal ba dang / bsnyen bkur bgyi ba dang / btsun</text></item>
<item><p>5b7</p><section>mdo sde</section><text>par bgyi ba dang / ri mor bgyi ba dang / bkur sti bgyi ba dang / mchod pa bgyi ba'i slad du mchi'o/ /de skad ces gsol pa dang / bcom ldan 'das de bzhin gshegs pa pad ma'i spyan des byang chub sems dpa' sems dpa' chen po sgrib pa thams cad rnam par sel ba la 'di skad</text></item>
<item><p>6a1</p><section>mdo sde</section><text>ces bka' stsal to/ /rigs kyi bu de'i dus la dbab par shes na khyod song shig /bcom ldan 'das de bzhin gshegs pa pad ma'i spyan de la byang chub sems dpa' de dag thams cad kyis kyang 'di skad ces gsol to/ /bcom ldan 'das bdag cag kyang mi</text></item>
<item><p>6a2</p><section>mdo sde</section><text>mjed kyi 'jig rten gyi khams de blta ba dang / bcom ldan 'das shAkya thub pa de bzhin gshegs pa dgra bcom pa yang dag par rdzogs pa'i sangs rgyas de la yang phyag 'tshal ba dang / bsnyen bkur bgyi ba dang / btsun par bgyi ba dang / ri mor bgyi ba dang / bkur sti bgyi ba</text></item>
<item><p>6a3</p><section>mdo sde</section><text>dang / mchod pa bgyi ba'i slad du mchi'o/ /de skad ces gsol pa dang / bcom ldan 'das de bzhin gshegs pa pad ma'i spyan des byang chub sems dpa' de dag la 'di skad ces bka' stsal to/ /rigs kyi bu dag de'i dus la dbab par shes na khyod deng shig /'jig rten gyi khams der</text></item>
<item><p>6a4</p><section>mdo sde</section><text>bag yod par gnas pas gnas par gyis shig /de ci'i phyir zhe na/ 'di ltar 'jig rten gyi khams de'i sems can de dag ni rab tu 'dod chags mang ba/ zhe sdang mang ba/ gti mug mang ba/ dge sbyong du mi 'dzin pa/ bram zer mi 'dzin pa/ phar mi shes pa/ mar mi</text></item>
<item><p>6a5</p><section>mdo sde</section><text>shes pa/ chos ma yin pa 'dod pa mang ba/ brlang ba/ gtum pa/ zhe gcod pa/ mu cor smra ba/ pho theg can/ g.yengs pa/ brkam pa/ le lo can/ ngan pa'i ngang tshul can/ sdig pa'i chos can/ phrag dog dang ser snas yongs su dkris pa/ nyon mongs</text></item>
<item><p>6a6</p><section>mdo sde</section><text>pa du mas nye bar nyon mongs par gyur pa rnams te/ sems can de 'dra ba de dag gi nang na de bzhin gshegs pa de chos ston to/ /byang chub sems dpa' de dag gis gsol pa/ bcom ldan 'das gang 'di 'dra ba'i sems can rnams kyi nang na chos ston pa ni de bzhin gshegs pa de</text></item>
<item><p>6a7</p><section>mdo sde</section><text>dka' ba mdzad pa lags so/ /bcom ldan 'das des bka' stsal pa/ de de bzhin no/ /rigs kyi bu dag de bzhin te/ gang 'di 'dra ba'i sems can rnams kyi nang na chos ston pa ni de bzhin gshegs pa de dka' ba mdzad pa yin no/ /rigs kyi bu dag gang de lta bur kun nas nyon</text></item>
<item><p>6b1</p><section>mdo sde</section><text>mongs par gyur pa'i 'jig rten gyi khams na dge ba'i sems gcig tsam bskyed pa'i sems can de dag kyang dka' ba byed pa yin no/ /de ci'i phyir zhe na/ gang yongs su dag pa'i 'jig rten gyi khams na sems can yongs su dag pa yod pa lta ci mtshar kyi/ gang dag de ltar kun</text></item>
<item><p>6b2</p><section>mdo sde</section><text>nas nyon mongs par gyur pa'i 'jig rten gyi khams de na se gol gtogs pa srid du yang dad pa rnyed pa dang / se gol gtogs pa srid du yang sangs rgyas la skyabs su 'gro ba dang / chos la skyabs su 'gro ba dang / dge 'dun la skyabs su 'gro ba dang / se gol gtogs pa</text></item>
<item><p>6b3</p><section>mdo sde</section><text>srid du yang tshul khrims yang dag par bzung ste/ spyod pa 'di ni ches ngo mtshar to/ /de bas kyang gang dag se gol gtogs pa srid du yang 'dod chags dang bral ba la gnas pa'i sems yang dag par bzung ste gnas pa 'di ni ches ngo mtshar to/ /de bas kyang gang dag se gol</text></item>
<item><p>6b4</p><section>mdo sde</section><text>gtogs pa srid du yang snying rje ba'i sems nye bar gzhag ste/ bla na med pa yang dag par rdzogs pa'i byang chub tu sems bskyed pa 'di ni ches ngo mtshar to/ /byang chub sems dpa' de dag gis gsol pa/ bcom ldan 'das ngo mtshar to/ /bde bar gshegs pa ngo mtshar to/ /</text></item>
<item><p>6b5</p><section>mdo sde</section><text>de nas sgrib pa thams cad rnam par sel ba la sogs pa byang chub sems dpa' de dag thams cad kyis legs so/ /bcom ldan 'das zhes gsol nas/ bcom ldan 'das de las 'di lta bu 'thun pa'i rjes su bstan pa de mnyan nas bcom ldan 'das de'i zhabs la mgo</text></item>
<item><p>6b6</p><section>mdo sde</section><text>bos phyag 'tshal te/ rang rang gi gnas nas dong ngo / /dong nas bcom ldan 'das shAkya thub pa la mchod pa'i phyir la las ni rin po che'i shing me tog dang bcas pa/ 'bras bu dang bcas pa/ chu dang zheng du ldan pa rnams mngon par sprul/ la las ni bai dUr+ya'i shing rnams/</text></item>
<item><p>6b7</p><section>mdo sde</section><text>la las ni shel gyi shing rnams/ la las ni dpag bsam gyi shing rnams/ la las ni gser gyi shing rnams/ la las ni me tog gi shing rnams/ la las ni 'bras bu'i shing rnams/ la las ni gos kyi sprin rnams/ la las ni rgyan gyi sprin rnams/ la las ni spos kyi</text></item>
<item><p>7a1</p><section>mdo sde</section><text>sprin rnams/ la las ni phreng ba'i sprin rnams/ la las ni phye ma'i sprin rnams/ la las ni gdugs kyi sprin rnams/ la las ni rgyal mtshan gyi sprin rnams/ la las ni sil snyan gyi sprin rnams mngon par sprul te/ mngon par sprul nas gcig tu 'dus</text></item>
<item><p>7a2</p><section>mdo sde</section><text>te/ byang chub sems dpa' sems dpa' chen po sgrib pa thams cad rnam par sel ba dang lhan cig tu mi mjed kyi 'jig rten gyi khams ga la ba der dong ngo / /de nas byang chub sems dpa' sgrib pa thams cad rnam par sel bas byang chub sems dpa' de dag la 'di skad ces smras</text></item>
<item><p>7a3</p><section>mdo sde</section><text>so/ /kye ma'o grogs po dag mi mjed kyi 'jig rten gyi khams kyi sems can rnams sdug bsngal lo/ /de bas na gang gis sems can de dag thams cad bde ba mchog gis bstabs par 'gyur ba de lta bu'i rdzu 'phrul mngon par bya ba legs par mngon par bya'o/ /byang</text></item>
<item><p>7a4</p><section>mdo sde</section><text>chub sems dpa' de kun gyis legs so zhes smras nas byang chub sems dpa' sgrib pa thams cad rnam par sel ba'i ltar mnyan to/ /de nas byang chub sems dpa' sgrib pa thams cad rnam par sel bas ji lta bu'i rdzu 'phrul mngon par bya ba mngon par byas pas byang chub sems dpa'</text></item>
<item><p>7a5</p><section>mdo sde</section><text>sgrib pa thams cad rnam par sel ba'i lus las 'od dang ba/ dri ma med pa/ rnam par dag pa/ yid du 'ong ba/ lus dang sems shin tu dga' bar byed pa byung ste/ 'od des stong gsum gyi stong chen po'i 'jig rten gyi khams 'di khyab cing snang bar gyur pa dang / gang</text></item>
<item><p>7a6</p><section>mdo sde</section><text>stong gsum gyi stong chen po'i 'jig rten gyi khams 'di'i sems can dmyal ba pa'i lus su gnas pa dang / byol song gi skye gnas pa'i lus su gnas pa dang / gshin rje'i 'jig rten pa'i lus su gnas pa de dag 'od des reg nas sdug bsngal gyi tshor ba dang bral te/ bde zhing</text></item>
<item><p>7a7</p><section>mdo sde</section><text>khro ba dang gnod sems dang yang bral te phan tshun du pha mar 'du shes par gyur pa dang / gang yang stong gsum gyi stong chen po'i 'jig rten gyi khams 'di na 'jig rten gyi bar mun pa mun nag gang du nyi ma dang / zla ba 'di ltar rdzu 'phrul che ba 'di ltar mthu che ba/ 'di ltar dbang che bar</text></item>
<item><p>7b1</p><section>mdo sde</section><text>grags pa 'di dag gis kyang lam me/ lhan ne lhang nger ma gyur pa de dag kyang 'od des khyab nas snang bar gyur te/ gang der skyes pa'i sems can de dag kyang gcig gis gcig mthong ba dang / stong gsum gyi stong chen po'i 'jig rten gyi khams 'di'i gang khor yug gi</text></item>
<item><p>7b2</p><section>mdo sde</section><text>ri rnams dang / khor yug gi ri chen po rnams dang / ri btang bzung dang / ri btang bzung chen po rnams dang / de ma yin pa'i ri nag po gzhan de dag kyang 'od des khyab ste snang bar gyur pa dang / blar ni tshangs pa'i 'jig rten man chad/ 'og tu ni mnar med pa'i sems can</text></item>
<item><p>7b3</p><section>mdo sde</section><text>dmyal ba chen po yan chad de'i bar du gang 'od des snang bar ma byas pa'i sa phyogs de gang yang med pa de lta bu'i rdzu 'phrul mngon par bya ba mngon par byas so/ /de ma yin pa'i byang chub sems dpa' gzhan dag gis kyang ji lta bu'i rdzu 'phrul mngon par bya ba mngon par byas pas</text></item>
<item><p>7b4</p><section>mdo sde</section><text>zas 'dod pa'i sems can rnams ni zas thob/ btung ba 'dod pa rnams ni btung ba/ gos 'dod pa rnams ni gos/ bzhon pa 'dod pa rnams ni bzhon pa/ nor 'dod pa rnams ni nor thob/ long ba rnams ni mig thob/ 'on pa rnams ni sgra thos/ sgren mo rnams ni gos can</text></item>
<item><p>7b5</p><section>mdo sde</section><text>du gyur/ smyos pa rnams ni dran pa thob/ sdug bsngal ba rnams ni bde bar gyur/ sbrum pa rnams ni bde bar btsas pa de lta bu'i rdzu 'phrul mngon par bya ba mngon par byas so/ /de nas sgrib pa thams cad rnam par sel ba la sogs pa byang chub sems dpa' de dag thams cad</text></item>
<item><p>7b6</p><section>mdo sde</section><text>yul ga ya dang ga ya mgo'i ri ga la ba der nye ba dang / skyes bu dam pa de dag nye bar gyur ma thag tu stong gsum gyi stong chen po'i 'jig rten gyi khams 'di rin po che'i dra bas khebs par kun tu snang ngo / /steng gi bar snang las kyang lha'i pad ma'i char mngon par rab tu phab bo/ /</text></item>
<item><p>7b7</p><section>mdo sde</section><text>lha'i me tog gi sprin rnams dang / lha'i shing tog gi sprin rnams dang / lha'i phreng ba'i sprin rnams dang / lha'i spos kyi sprin rnams dang / lha'i gos kyi sprin rnams dang / lha'i phye ma'i sprin rnams dang / lha'i chos gos dang / gdugs dang / rgyal mtshan dang / ba dan gyi sprin gyi</text></item>
<item><p>8a1</p><section>mdo sde</section><text>char mngon par rab tu bab bo/ /de dag mngon par rab tu bab pas sems can gang la reg pa de dag thams cad rab tu bde bar gyur/ yul ga ya dang ga ya mgo'i ri la shing tha mal pa dang / sa phyogs tha mal pa gang yod pa de dag thams cad kyang med par snang</text></item>
<item><p>8a2</p><section>mdo sde</section><text>ngo / /sa phyogs de dag na rin po che'i shing rnams dang / dpag bsam gyi shing rnams dang / me tog gi shing rnams dang / 'bras bu'i shing rnams dang / tsan dan gyi shing rnams dang / a ga ru'i shing rnams kun tu snang ste/ de dag kun tu bzang por 'dug par gyur to/ /</text></item>
<item><p>8a3</p><section>mdo sde</section><text>bar snang las lha'i sil snyan dag sgra 'byin cing / sil snyan de dag las 'di lta bu'i tshigs su bcad pa 'di dag kyang byung ngo / /lum bi'i tshal rab mchog tu gang skyes pa/ /mnyam med gzhar yang nyon mongs dbang mi 'gyur/ /nam mkha' mtshungs mnyam de la phyag 'tshal du/ /</text></item>
<item><p>8a4</p><section>mdo sde</section><text>ri bo mchog rab 'di la bdag cag lhags/ /byang chub mchog sus byang chub shing dbang drung / /bdud kyi sde stobs bcom nas sangs rgyas pa/ /dri med gzi ldan de la phyag 'tshal du/ /ri bo mchog rab 'di la bdag cag lhags/ /chos tshul 'di dag sgyu ma smig rgyu dang / /chu zla</text></item>
<item><p>8a5</p><section>mdo sde</section><text>'dra bar gang gis rtogs gyur pa/ /bsod nams zhing rab de la phyag 'tshal du/ /ri bo mchog rab 'di la bdag cag lhags/ /chos rnams sna tshogs 'ja' dang 'dra ba dang / /gar mkhan tshon 'drar gang gis rab rtogs pa/ /mi g.yo bsod nams gter la phyag 'tshal du/ /ri bo</text></item>
<item><p>8a6</p><section>mdo sde</section><text>mchog rab 'di la bdag cag lhags/ /gang gis bskal pa brgya phrag mang por ni/ /thugs rje'i thugs kyis tshogs kun rdzogs mdzad pa/ /dri med zla zhal de la phyag 'tshal du/ /ri bo mchog rab 'di la bdag cag lhags/ byang chub sems dpa' bye ba brgya mang dang / /lha</text></item>
<item><p>8a7</p><section>mdo sde</section><text>yi tshogs kyis de bzhin gang mchod pa/ /gti mug mun bral de la phyag 'tshal du/ /ri bo mchog rab 'di la bdag cag lhags/ /gang gis mchog gi chos kyi gter brnyes shing / /thugs rje nyid kyis 'jig rten dag la btang / /mnyam med phan mdzad de la phyag 'tshal du/ /</text></item>
<item><p>8b1</p><section>mdo sde</section><text>ri bo mchog rab 'di la bdag cag lhags/ /gang zhig thugs zhi rtag par byams pa'i yid/ /pad ma chus ltar nyon mongs ma gos pa/ /yon tan mchog rab mnga' la phyag 'tshal du/ /ri bo mchog rab 'di la bdag cag lhags/ /mtshan gyi me tog rgyas pa yongs su</text></item>
<item><p>8b2</p><section>mdo sde</section><text>dag pa'i sku/ /dpe byad bzang po'i 'bru chags 'gro ba'i 'tsho ba gang / /yal ga mtha' yas rin chen shing la phyag 'tshal du/ /bdag cag thams cad lhan cig mchod pa thogs te lhags/ /tshigs su bcad pa 'di dag byung ma thag tu de nas tshe dang ldan pa maud gal gyi bu</text></item>
<item><p>8b3</p><section>mdo sde</section><text>chen po stan las langs te/ bla gos phrag pa gcig la gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das sngon ma thos sngon ma mthong</text></item>
<item><p>8b4</p><section>mdo sde</section><text>ba'i snga ltas gda' ba 'di dag su'i lags/ de skad ces gsol pa dang / bcom ldan 'das kyis tshe dang ldan pa maud gal gyi bu chen po la 'di skad ces bka' stsal to/ /maud gal gyi bu shar phyogs na sangs rgyas kyi zhing 'di nas 'jig rten gyi khams gang gA'i klung gi bye ma</text></item>
<item><p>8b5</p><section>mdo sde</section><text>snyed 'das pa na 'jig rten gyi khams pad ma can zhes bya ba zhig yod de/ de na de bzhin gshegs pa dgra bcom pa yang dag par rdzogs pa'i sangs rgyas pad ma'i spyan zhes bya ba da ltar bzhugs so/ /'tsho'o/ /gzhes so/ /chos kyang ston to/ /de bzhin gshegs pa de'i</text></item>
<item><p>8b6</p><section>mdo sde</section><text>sangs rgyas kyi zhing nas byang chub sems dpa' sems dpa' chen po sgrib pa thams cad rnam par sel ba zhes bya ba 'jig rten gyi khams mi mjed 'dir 'ongs pa dang / de ma yin pa'i byang chub sems dpa' gzhan bye ba khrag khrig brgya stong gang skyes bu dam pa de nyid dang lhan cig tu mi mjed</text></item>
<item><p>8b7</p><section>mdo sde</section><text>kyi 'jig rten gyi khams 'dir 'ongs pa de dag gi snga ltas 'di yin no/ /bcom ldan 'das kyis de skad ces bka' stsal ma thag tu/ de nas byang chub sems dpa' sgrib pa thams cad rnam par sel ba byang chub sems dpa' bye ba khrag khrig brgya stong phrag du mas bskor cing mdun du</text></item>
<item><p>9a1</p><section>mdo sde</section><text>bdar te/ rdzu 'phrul gyi mthu chen po dang / byang chub sems dpa'i mthu chen pos bcom ldan 'das ga la ba der 'ongs te phyin nas/ bcom ldan 'das kyi zhabs la mgo bos phyag 'tshal te/ byang chub sems dpa' de dag dang lhan cig tu bcom ldan 'das kyi spyan sngar 'khod nas/ bcom ldan</text></item>
<item><p>9a2</p><section>mdo sde</section><text>'das la tshul dang 'dra ba'i tshigs su bcad pa 'di dag gis mngon par bstod do/ /grags chen shes rab chen po pa/ /thub chen dpa' bo chen po pa/ /srid pa'i mya ngan rgal ba po/ /nyon mongs rgal la phyag 'tshal lo/ /</text></item>
<item><p>9a3</p><section>mdo sde</section><text>thams cad du yang tha le ste/ /kun nas rab tu lhan ner bzhugs/ /kun nas rnam par grol ba po/ /phyag 'tshal mi mtshungs mtshungs med la/ /rab tu mi sgul ri bo bzhin/ /gting tshod yangs pa rgya mtsho 'dra/ /mu stegs kun nas mi bskyod pa/ /chos rgyal khyod la</text></item>
<item><p>9a4</p><section>mdo sde</section><text>phyag 'tshal lo/ /chos kyi 'khor lo bskor ba na/ /gzod nas zhi zhing ma skyes pa/ /rang bzhin mya ngan 'das pa yi/ /chos rnams mgon po khyod kyis bstan/ /la la la ni lam yang bstan/ /la la yang dag nyid la bkod/ /la la yang dag mya ngan bzlas/ /la la byang chub</text></item>
<item><p>9a5</p><section>mdo sde</section><text>lung yang bstan/ /bag la nyal dang bsam pa mkhyen/ /khyod kyis mi mkhyen ci yang med/ /de phyir 'dul ba'i bya ba rnams/ /gzigs pas khyod kyi bka' 'grub bo/ /byang chub snying por bzhugs pa na/ /'dod chags zhe sdang gti mug dang / /dri ma sna tshogs gzhan rnams</text></item>
<item><p>9a6</p><section>mdo sde</section><text>kyang / /khyod kyi ye shes me yis bsregs/ /rgal nas sems can rnams sgrol zhing / /grol nas skye dgu grol mdzad de/ /srid pa'i mya ngan 'khyams pa yi/ /'jig rten tshol ba khyod lags so/ /srid pa'i btson rar sems can dag /yun ring mi shes gnyid log rnams/ /</text></item>
<item><p>9a7</p><section>mdo sde</section><text>sad par mdzad pa mgon po khyod/ /gnyen gyur khyod la phyag 'tshal lo/ /khyod kyi sras mchog 'di dag kyang / /thams cad byang chub slad du zhugs/ /dam pa'i chos ni nyan 'tshal na/ /'dren pas de dag bstan du gsol/ /de nas bcom ldan 'das la byang chub sems dpa'</text></item>
<item><p>9b1</p><section>mdo sde</section><text>sgrib pa thams cad rnam par sel bas tshul dang 'dra ba'i tshigs su bcad pa 'di dag gis mngon par bstod nas/ bcom ldan 'das kyis gnang ste pad ma'i snying po la phyogs gcig tu 'dug go/ /byang chub sems dpa' de dag thams cad kyang bcom ldan 'das kyis gnang nas pad ma'i snying</text></item>
<item><p>9b2</p><section>mdo sde</section><text>po la so so ci rigs par 'khod do/ /de nas byang chub sems dpa' sgrib pa thams cad rnam par sel ba stan las langs te/ bla gos phrag pa gcig la gzar nas pus mo g.yas pa'i lha nga pad ma'i snying po la btsugs te/ bcom ldan 'das ga la ba de logs su thal mo sbyar ba</text></item>
<item><p>9b3</p><section>mdo sde</section><text>btud de/ bcom ldan 'das la 'di skad ces gsol to/ /gal te zhus nas zhu ba lung bstan pa'i slad du/ bcom ldan 'das kyis bdag la skabs phye na/ bdag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la phyogs 'ga' zhig zhu'o/ /</text></item>
<item><p>9b4</p><section>mdo sde</section><text>de skad ces gsol pa dang / bcom ldan 'das kyis byang chub sems dpa' sgrib pa thams cad rnam par sel ba la 'di skad ces bka' stsal to/ /skyes bu dam pa khyod la de bzhin gshegs pa thams cad kyis rtag tu skabs phyes/ de bzhin gshegs pa la khyod ci dang ci 'dod pa dris</text></item>
<item><p>9b5</p><section>mdo sde</section><text>shig dang / dris pa lung bstan pa de dang de nyid kyis ngas khyod kyi sems rangs par bya'o/ /bcom ldan 'das kyis skabs phye ba dang / bcom ldan 'das la byang chub sems dpa' sgrib pa thams cad rnam par sel bas 'di skad ces gsol to/ /bcom ldan 'das ji ltar na byang chub</text></item>
<item><p>9b6</p><section>mdo sde</section><text>sems dpa' sems dpa' chen po sbyin pa phun sum tshogs pa rnams lags/ ji ltar na tshul khrims phun sum tshogs pa rnams lags/ ji ltar na bzod pa phun sum tshogs pa rnams lags/ ji ltar na brtson 'grus phun sum tshogs pa rnams lags/ ji ltar na bsam gtan</text></item>
<item><p>9b7</p><section>mdo sde</section><text>phun sum tshogs pa rnams lags/ ji ltar na shes rab phun sum tshogs pa rnams lags/ ji ltar na thabs mkhas pa phun sum tshogs pa rnams lags/ ji ltar na smon lam phun sum tshogs pa rnams lags/ ji ltar na stobs phun sum tshogs pa rnams lags/ ji ltar</text></item>
<item><p>10a1</p><section>mdo sde</section><text>na ye shes phun sum tshogs pa rnams lags/ bcom ldan 'das ji ltar na byang chub sems dpa' sa dang mtshungs pa rnams lags/ ji ltar na chu dang mtshungs pa rnams lags/ ji ltar na me dang mtshungs pa rnams lags/ ji ltar na rlung mar dang mtshungs</text></item>
<item><p>10a2</p><section>mdo sde</section><text>pa rnams lags/ ji ltar na nam mkha' dang mtshungs pa rnams lags/ ji ltar na zla ba lta bu rnams lags/ ji ltar na nyi ma lta bu rnams lags/ ji ltar na seng ge lta bu rnams lags/ ji ltar na dul ba rnams lags/ ji ltar na cang shes pa rnams lags/ ji</text></item>
<item><p>10a3</p><section>mdo sde</section><text>ltar na pad ma lta bu rnams lags/ bcom ldan 'das ji ltar na byang chub sems dpa' sems rgya che ba rnams lags/ ji ltar na sems rnam par dag pa rnams lags/ ji ltar na sems nem nur ma mchis pa rnams lags/ bcom ldan 'das ji ltar na byang chub sems dpa'</text></item>
<item><p>10a4</p><section>mdo sde</section><text>blo rgya mtsho lta bu rnams lags/ ji ltar na blo zhib pa rnams lags/ bcom ldan 'das ji ltar na byang chub sems dpa' rigs pa'i spobs pa can rnams lags/ ji ltar na grol ba'i spobs pa can rnams lags/ ji ltar na rnam par dag pa'i spobs pa can rnams lags/</text></item>
<item><p>10a5</p><section>mdo sde</section><text>ji ltar na sems can thams cad mgu bar byed pa'i spobs pa can rnams lags/ bcom ldan 'das ji ltar na byang chub sems dpa' tshig gzung ba rnams lags/ bcom ldan 'das ji ltar na byang chub sems dpa' chos brjod pa rnams lags/ ji ltar na chos kyi rjes su 'brang</text></item>
<item><p>10a6</p><section>mdo sde</section><text>ba rnams lags/ ji ltar na chos kyi dbyings la mkhas pa rnams lags/ bcom ldan 'das ji ltar na byang chub sems dpa' stong pa nyid spyod yul ba rnams lags/ ji ltar na mtshan ma med pa la gnas pa rnams lags/ ji ltar na smon lam la gnas pa thams cad dang bral ba</text></item>
<item><p>10a7</p><section>mdo sde</section><text>rnams lags/ ji ltar na byams pa'i bdag nyid can rnams lags/ ji ltar na snying rje'i bdag nyid can rnams lags/ ji ltar na dga' ba la gnas pa rnams lags/ ji ltar na btang snyoms la gnas pa rnams lags/ bcom ldan 'das ji ltar na byang chub sems dpa'</text></item>
<item><p>10b1</p><section>mdo sde</section><text>mngon par shes pas rnam par rol pa rnams lags/ ji ltar na mi khom pa brgyad rnam par spangs pa rnams lags/ ji ltar na byang chub kyi sems ma stor ba rnams lags/ ji ltar na skye ba dran pa rnams lags/ ji ltar na dge ba'i bshes gnyen dang ma bral ba rnams</text></item>
<item><p>10b2</p><section>mdo sde</section><text>lags/ ji ltar na sdig pa'i grogs po yongs su spangs pa rnams lags/ bcom ldan 'das ji ltar na byang chub sems dpa' de bzhin gshegs pa'i sku'i chos nyid 'thob par 'gyur/ ji ltar na lus rdo rje ltar sra ba rnams lags/ bcom ldan 'das ji ltar na byang chub sems</text></item>
<item><p>10b3</p><section>mdo sde</section><text>dpa' ded dpon chen po rnams lags/ ji ltar na lam la mkhas pa rnams lags/ ji ltar na lam ma log par ston pa rnams lags/ bcom ldan 'das ji ltar na byang chub sems dpa' rtag tu rgyun mi 'chad par sems mnyam par bzhag pa rnams lags/ bcom</text></item>
<item><p>10b4</p><section>mdo sde</section><text>ldan 'das ji ltar na byang chub sems dpa' phyag dar khrod pa rnams lags/ ji ltar na chos gos gsum pa rnams lags/ ji ltar na phying pa can rnams lags/ bcom ldan 'das ji ltar na byang chub sems dpa' bsod snyoms pa rnams lags/ ji ltar na stan gcig</text></item>
<item><p>10b5</p><section>mdo sde</section><text>pa rnams lags/ ji ltar na zas phyis mi len pa rnams lags/ bcom ldan 'das ji ltar na byang chub sems dpa' dgon pa pa rnams lags/ ji ltar na shing drung pa rnams lags/ ji ltar na bla gab med pa pa rnams lags/ ji ltar na dur khrod pa rnams lags/</text></item>
<item><p>10b6</p><section>mdo sde</section><text>ji ltar na cog pu pa rnams lags/ ji ltar na gzhi ji bzhin pa rnams lags/ bcom ldan 'das ji ltar na byang chub sems dpa' rnal 'byor spyod pa rnams lags/ ji ltar na mdo sde 'dzin pa rnams lags/ ji ltar na 'dul ba 'dzin pa rnams lags/ ji ltar</text></item>
<item><p>10b7</p><section>mdo sde</section><text>na ma mo 'dzin pa rnams lags/ ji ltar na cho ga dang / spyod yul dang / spyod pa dang / spyod lam phun sum tshogs pa rnams lags/ ji ltar na ser sna dang / phrag dog dang bral ba rnams lags/ ji ltar na sems can thams cad la sems snyoms pa rnams lags/ ji ltar na</text></item>
<item><p>11a1</p><section>mdo sde</section><text>de bzhin gshegs pa la mchod pa dang rim gro bgyid mkhas pa rnams lags/ ji ltar na nga rgyal bcom pa rnams lags/ ji ltar na dad pa mang ba rnams lags/ ji ltar na kun rdzob la mkhas pa rnams lags/ ji ltar na don dam pa la mkhas pa</text></item>
<item><p>11a2</p><section>mdo sde</section><text>rnams lags/ ji ltar na rten cing 'brel par 'byung ba la mkhas pa rnams lags/ ji ltar na bdag shes pa rnams lags/ ji ltar na 'jig rten shes pa rnams lags/ bcom ldan 'das ji ltar na byang chub sems dpa' sangs rgyas kyi zhing yongs su dag par skye/ ji ltar na</text></item>
<item><p>11a3</p><section>mdo sde</section><text>mngal gyi dri mas ma gos par skye/ ji ltar na khyim gyi gnas nas mngon par byung ba rnams lags/ ji ltar na 'tsho ba yongs su dag pa rnams lags/ ji ltar na yid yongs su mi skyo ba rnams lags/ ji ltar na de bzhin gshegs pa rnams kyi bka' bzhin bgyid pa rnams</text></item>
<item><p>11a4</p><section>mdo sde</section><text>lags/ ji ltar na bzhin 'dzum zhing khro gnyer ma mchis pa rnams lags/ ji ltar na mang du thos pa rnams lags/ ji ltar na dam pa'i chos yongs su 'dzin pa rnams lags/ ji ltar na chos kyi rgyal po'i sras rnams lags/ ji ltar na brgya byin dang / tshangs pa dang</text></item>
<item><p>11a5</p><section>mdo sde</section><text>'jig rten skyong bas bstsu ba rnams lags/ ji ltar na bsam pa dang / bag la nyal 'tshal ba rnams lags/ ji ltar na sems can yongs su smin par bgyi ba'i cho ga 'tshal ba rnams lags/ ji ltar na des pa rnams lags/ ji ltar na 'grogs na bde ba rnams lags/</text></item>
<item><p>11a6</p><section>mdo sde</section><text>ji ltar na bsdu ba'i dngos po la mkhas pa rnams lags/ ji ltar na tshul du shis pa rnams lags/ ji ltar na gnas bca' ba rnams lags/ ji ltar na rtsi'i rgyal po'i shing chen po lta bu rnams lags/ ji ltar na bsod nams bgyi ba la brtson pa rnams lags/</text></item>
<item><p>11a7</p><section>mdo sde</section><text>ji ltar na sprul pa la mkhas pa rnams lags/ bcom ldan 'das ji ltar na byang chub sems dpa' dag myur du bla na med pa yang dag par rdzogs pa'i byang chub mngon par rdzogs par 'tshang rgya/ de skad ces gsol pa dang / bcom ldan 'das kyis byang chub sems dpa' sems</text></item>
<item><p>11b1</p><section>mdo sde</section><text>dpa' chen po sgrib pa thams cad rnam par sel ba la 'di skad ces bka' stsal to/ /rigs kyi bu legs so legs so/ /yang rigs kyi bu khyod skye bo mang po la phan pa dang / skye bo mang po la bde ba dang / 'jig rten la snying brtse ba dang / skye bo phal po che dang / lha dang mi rnams kyi</text></item>
<item><p>11b2</p><section>mdo sde</section><text>don dang / phan pa dang bde ba'i phyir zhugs shing / de ltar de bzhin gshegs pa la khyod 'di lta bu'i don 'dri bar sems pa legs so/ /rigs kyi bu de'i phyir legs par shin tu nyon la yid la zung shig dang ngas khyod la bshad do/ /bcom ldan 'das legs so zhes byang chub sems</text></item>
<item><p>11b3</p><section>mdo sde</section><text>dpa' sgrib pa thams cad rnam par sel bas bcom ldan 'das kyi ltar mnyan pa dang / bcom ldan 'das kyis 'di skad ces bka' stsal to/ /rigs kyi bu chos bcu dang ldan na byang chub sems dpa' sbyin pa phun sum tshogs pa rnams yin no/ /bcu gang zhe na/ 'di lta ste/ chos kyi sbyin pa</text></item>
<item><p>11b4</p><section>mdo sde</section><text>phun sum tshogs pa rnams yin/ mi 'jigs pa'i sbyin pa phun sum tshogs pa rnams yin/ zang zing gi sbyin pa phun sum tshogs pa rnams yin/ lan du phan 'dogs pa la mi re ba'i sbyin pa phun sum tshogs pa rnams yin/ snying rje ba'i sbyin pa phun sum tshogs pa rnams yin/</text></item>
<item><p>11b5</p><section>mdo sde</section><text>mi brnyas pa'i sbyin pa phun sum tshogs pa rnams yin/ bsti stang gi sbyin pa phun sum tshogs pa rnams yin/ mchod pa dang rim gro'i sbyin pa phun sum tshogs pa rnams yin/ mi gnas pa'i sbyin pa phun sum tshogs pa rnams yin/ yongs su dag pa'i sbyin pa phun sum tshogs pa</text></item>
<item><p>11b6</p><section>mdo sde</section><text>rnams yin no/ /rigs kyi bu de la ji ltar na byang chub sems dpa' chos kyi sbyin pa phun sum tshogs pa yin zhe na/ rigs kyi bu 'di la byang chub sems dpa' zang zing med pa'i sems kyis chos rnams 'dzin cing kun chub par byed de/ rnyed pa dang bkur sti'i phyir ma yin/ shes kyi khe 'dod</text></item>
<item><p>11b7</p><section>mdo sde</section><text>pa'i phyir ma yin/ grags pa 'dod pa'i phyir ma yin te/ gzhan du na de 'di ltar sems can 'di dag gi sdug bsngal thams cad ji ltar zad par bya snyam ste/ chos de dag kyang zang zing med pa'i sems kyis gnyis su med par gzhan dag la yang yang dag par ston to/ /ji ltar rgyal po'am</text></item>
<item><p>12a1</p><section>mdo sde</section><text>blon po chen po la yang dag par ston pa de ltar gdol pa'am/ gdol bu la yang yang dag par ston na/ de ma yin pa grong pa dang / yul gyi mi gzhan dag la lta ci smos/ chos kyi sbyin pa des khengs par yang mi 'gyur te/ rigs kyi bu de ltar na byang chub sems</text></item>
<item><p>12a2</p><section>mdo sde</section><text>dpa' chos kyi sbyin pa phun sum tshogs pa yin no/ /ji ltar na byang chub sems dpa' mi 'jigs pa'i sbyin pa phun sum tshogs pa yin zhe na/ rigs kyi bu 'di la byang chub sems dpa' bdag gis dbyig pa bor ba dang / mtshon cha bor ba yin te/ gzhan dag kyang bslab pa de</text></item>
<item><p>12a3</p><section>mdo sde</section><text>nyid la gzhog go/ /de sems can thams cad la phar 'du shes pa yin/ mar 'du shes pa yin/ bur 'du shes pa yin/ gnyen bshes su 'du shes pa yin/ nye du'am snag gi gnyen mtshams dag kyang rung bar 'du shes pa yin no/ /de ci'i phyir zhe na/ de 'di snyam du</text></item>
<item><p>12a4</p><section>mdo sde</section><text>sems te/ de bzhin gshegs pas kyang skye ba 'pho ba de dang de dag tu sems can gyi ris su gang khyod kyi pha'am/ ma 'am bu'am/ gnyen bshes sam/ nye du'am/ snag gi gnyen mtshams dag gang yang rung ba'i gnas su ma gyur pa'i sems can de lta bu med do zhes gsungs so</text></item>
<item><p>12a5</p><section>mdo sde</section><text>snyam nas/ de srog chags su gyur pa phra mo'i phyir yang bdag gi sha dag gis kyang phan 'dogs na/ srog chags chen po che ba gzhan dag la lta ci smos te/ de ltar na byang chub sems dpa' mi 'jigs pa sbyin pa phun sum tshogs pa yin no/ /ji ltar na byang chub sems dpa' zang</text></item>
<item><p>12a6</p><section>mdo sde</section><text>zing gi sbyin pa phun sum tshogs pa yin zhe na/ rigs kyi bu 'di la byang chub sems dpa' sems can gang dag mi dge ba'i las rab tu byed pa mthong na/ de dag zang zing gis sdud cing / zang zing gis bsdus nas mi dge ba'i gnas de nas bslang ste/ dge ba'i gnas su 'god do/ /</text></item>
<item><p>12a7</p><section>mdo sde</section><text>de yang 'di snyam du sems te/ bcom ldan 'das kyis kyang sbyin pa ni byang chub sems dpa'i byang chub bo/ /byang chub sems dpa' sbyin pa sbyin pa na mi dge ba'i chos phrag dog dang / ser sna dang / ngan sems gsum spangs pa yin no zhes gsungs te/ de bas na bdag gis de bzhin</text></item>
<item><p>12b1</p><section>mdo sde</section><text>gshegs pa'i rjes su bslab cing sbyin pa sbyin par bya'o snyam ste/ de sbyin pa yang sbyin zhing sbyin pa des khengs par yang mi 'gyur te/ de ltar na byang chub sems dpa' zang zing gi sbyin pa phun sum tshogs pa yin no/ /ji ltar na byang chub sems dpa' lan du phan 'dogs pa la mi re ba'i</text></item>
<item><p>12b2</p><section>mdo sde</section><text>sbyin pa phun sum tshogs pa yin zhe na/ byang chub sems dpa' sbyin pa sbyin pa yang 'dod pa'i phyir sbyin pa mi sbyin/ phan 'dogs su re ba'i phyir ma yin/ don gyi phyir ma yin/ g.yog gi phyir ma yin/ 'jig rten gyi tshul gyi phyir ma yin gyi/ gzhan du na 'di snyam du sems te/ gang byang chub sems dpa'</text></item>
<item><p>12b3</p><section>mdo sde</section><text>sbyin pa'i ngang tshul can du 'gyur ba 'di ni chos nyid yin no snyam ste/ de rgyu de dang rkyen de dang gzhis phan btags pa'i lan du phan 'dogs pa thams cad la mi re bar sbyin pa sbyin par byed de/ de ltar na byang chub sems dpa' lan du phan 'dogs pa la mi re ba'i sbyin pa phun sum tshogs pa yin no/ /ji</text></item>
<item><p>12b4</p><section>mdo sde</section><text>ltar na byang chub sems dpa' snying rje ba'i sbyin pa phun sum tshogs pa yin zhe na/ 'di la byang chub sems dpa' sems can sdug bsngal ba dang / bkres pa dang / skom pa dang / gcer bu dang / gos ngan pa dang / bgo ba ngan pa dang / mgon med pa dang / dpung gnyen</text></item>
<item><p>12b5</p><section>mdo sde</section><text>med pa dang / skyabs med pa dang / gnas med pa dang / rten med pa lta bu bsod nams med pa dag mthong na/ de dag la snying rje ba'i sems rab tu skyed cing / de 'di snyam du sems te sems can gang dag gi phyir bdag gis bla na med pa yang dag par rdzogs pa'i byang chub tu sems</text></item>
<item><p>12b6</p><section>mdo sde</section><text>bskyed pa'i sems can de dag ni sdug bsngal ba/ mgon med pa/ dpung gnyen med pa/ skyabs med pa/ gnas med pa/ rten med pa 'di dag yin te/ kun tu 'khyam na nam zhig bdag sems can de dag gi mgon dang / dpung gnyen dang / skyabs dang / gnas dang /</text></item>
<item><p>12b7</p><section>mdo sde</section><text>rten du 'gyur snyam nas/ de snying rjes rab tu mi bzad de/ bdog cing yod pa'i dngos pos sems can de dag la phan 'dogs so/ /phan btags pa'i mod la skyes pa'i dge ba'i rtsa ba des kyang khengs par mi 'gyur te/ de ltar na byang chub sems dpa' snying rje ba'i sbyin pa phun sum tshogs pa</text></item>
<item><p>13a1</p><section>mdo sde</section><text>yin no/ /ji ltar na byang chub sems dpa' mi brnyas pa'i sbyin pa phun sum tshogs pa yin zhe na/ byang chub sems dpa' sbyin pa sbyin pa na/ bor ba'i sbyin pa mi sbyin/ brnyas shing sbyin pa mi sbyin/ gshe zhing sbyin pa mi sbyin/ nyon mongs shing</text></item>
<item><p>13a2</p><section>mdo sde</section><text>sbyin pa mi sbyin/ phyug pas rgyags shing dregs te sbyin pa mi sbyin/ grags pa 'dod cing sbyin pa mi sbyin/ mang du thos pas rgyags shing dregs pas sbyin pa mi sbyin gyi/ ci sbyin pa de yang bsti stang du byas shing sbyin pa sbyin par byed do/ /btsun par byas shing sbyin pa sbyin</text></item>
<item><p>13a3</p><section>mdo sde</section><text>par byed do/ /ri mor byas te mchod cing rang gi lag nas sbyin pa sbyin par byed do/ /de ltar na byang chub sems dpa' mi brnyas pa'i sbyin pa phun sum tshogs pa yin no/ /ji ltar na byang chub sems dpa' bsti stang gi sbyin pa phun sum tshogs pa yin zhe na/ byang chub sems</text></item>
<item><p>13a4</p><section>mdo sde</section><text>dpas slob dpon dang / mkhan po dang / bla ma lta bu dang / tshangs pa mtshungs par spyod pa dag mthong na/ lus kyis gus pa dang bcas pa yin/ sems kyis ri mo dang bcas pa yin te/ des gus pa bskyed/ ri mo bskyed nas gus par smra ba dang / phyag 'tshal ba dang /</text></item>
<item><p>13a5</p><section>mdo sde</section><text>bstsu ba dang / thal mo sbyar ba dang / 'dud pa'i las dag byed do/ /de dag gi dge ba dang ldan pa'i bya ba de dang de dag la yang grogs su 'gyur te/ de ltar na byang chub sems dpa' bsti stang gi sbyin pa phun sum tshogs pa yin no/ /ji ltar na byang chub sems dpa' mchod pa dang /</text></item>
<item><p>13a6</p><section>mdo sde</section><text>rim gro'i sbyin pa phun sum tshogs pa yin zhe na/ byang chub sems dpa' sangs rgyas dang / chos dang dge 'dun la bya ba dag byed de/ ji ltar na sangs rgyas la bya ba dag byed ce na/ 'di lta ste/ de bzhin gshegs pa'i mchod rten dag dang / de bzhin gshegs pa'i sku gzugs la</text></item>
<item><p>13a7</p><section>mdo sde</section><text>spos sam/ me tog gam/ bdug pa'am/ byug pa'am/ skyong nul lam/ de bzhin gshegs pa'i mchod rten zhig pa bcos pa dag gis te/ de ltar na sangs rgyas la bya ba dag byed do/ /ji ltar na chos la bya bdag byed ce na/ de chos nyan to/ /klog go/ /'chang ngo / /</text></item>
<item><p>13b1</p><section>mdo sde</section><text>yi ger 'dri'o/ /kha ton byed do/ /kun chub par byed do/ /sems so/ /ma log par sgom pa'i sbyor bas goms par byed de/ de ltar na chos la bya ba dag byed do/ /ji ltar na dge 'dun la bya ba dag byed ce na/ de gos dang / bsod snyoms dang / mal cha dang / na ba'i rkyen</text></item>
<item><p>13b2</p><section>mdo sde</section><text>sman dang / yo byad rnams dang / chung ngu na chu grang mo khyor gang tsam yang dge 'dun la 'bul te/ de ltar na dge 'dun la bya ba dag byed de/ de ltar na byang chub sems dpa' mchod pa dang rim gro'i sbyin pa phun sum tshogs pa yin no/ /ji ltar na byang chub sems dpa' mi gnas pa'i sbyin pa</text></item>
<item><p>13b3</p><section>mdo sde</section><text>phun sum tshogs pa yin zhe na/ 'di la byang chub sems dpa' sbyin pa byin pa na/ sbyin pa 'dis bdag lha'am lha la la zhig tu shog shig ce'am/ rgyal po'am rgyal po la la zhig tu shog shig ces de ltar sems mi skyed de/ de ltar na byang chub sems dpa' mi gnas pa'i sbyin</text></item>
<item><p>13b4</p><section>mdo sde</section><text>pa phun sum tshogs pa yin no/ /rigs kyi bu ji ltar na byang chub sems dpa' yongs su dag pa'i sbyin pa phun sum tshogs pa yin zhe na/ rigs kyi bu 'di la byang chub sems dpa' sbyin pa 'di dag ji skad du bshad pa la so sor rtog pa'i rang bzhin can yin te de sbyin pa ci dang ci sbyin yang /</text></item>
<item><p>13b5</p><section>mdo sde</section><text>sbyin pa de dang de la so sor rtog pa'i rang bzhin can yin no/ /de de ltar so sor rtog pa la gang 'di sbyin pa'i nyes pa dang / sbyin pa'i dri ma dang / sbyin pa'i bar du gcod pa de dag mi 'byung ste/ de ltar na rigs kyi bu byang chub sems dpa' yongs su dag pa'i sbyin pa phun sum tshogs pa yin</text></item>
<item><p>13b6</p><section>mdo sde</section><text>no/ /rigs kyi bu chos bcu po de dag dang ldan na byang chub sems dpa' sbyin pa phun sum tshogs pa rnams yin no/ /rigs kyi bu chos bcu dang ldan na byang chub sems dpa' tshul khrims phun sum tshogs pa rnams yin no/ /bcu gang zhe na/ 'di lta ste/ so sor thar pa'i sdom pas</text></item>
<item><p>13b7</p><section>mdo sde</section><text>bsdams pa rnams yin/ byang chub sems dpa'i bslab pa'i sdom pas bsdams pa rnams yin/ nyon mongs pa thams cad kyi yongs su gdung ba dang bral ba rnams yin/ tshul bzhin ma yin pa yid la byed pa dang bral ba rnams yin/ las kyi 'jigs pa rnams yin/ kha na</text></item>
<item><p>14a1</p><section>mdo sde</section><text>ma tho bas 'jigs pa rnams yin/ 'jigs par lta ba rnams yin/ yang dag par blangs pa la brtan pa rnams yin/ mi gnas pa'i tshul khrims pa rnams yin/ 'khor gsum yongs su dag pa'i tshul khrims pa rnams yin no/ /rigs kyi bu de la ji ltar</text></item>
<item><p>14a2</p><section>mdo sde</section><text>na byang chub sems dpa' so sor thar pa'i sdom pas bsdams pa rnams yin zhe na/ rigs kyi bu 'di la byang chub sems dpa' de bzhin gshegs pas mdo sde'am/ 'dul ba'am/ gnas gang yang rung ba la la dag tu bslab pa'i gnas 'di dag gang bcas pa de dag ston pas bstan</text></item>
<item><p>14a3</p><section>mdo sde</section><text>pa'o snyam du sems te/ gnas de dang de dag la shin tu legs par slob kyi/ rigs la 'dod chags pas ma yin/ lta ba la 'dod chags pas ma yin/ 'khor la 'dod chags pas ma yin/ gang zag gi skyon gyi phyir bslab pa'i gnas de dang de dag la ri mo byed pa ma yin te/</text></item>
<item><p>14a4</p><section>mdo sde</section><text>de ltar na byang chub sems dpa' so sor thar pa'i sdom pas bsdams pa yin no/ /ji ltar na byang chub sems dpa' byang chub sems dpa'i bslab pa'i sdom pas bsdams pa yin zhe na/ 'di la byang chub sems dpa' 'di snyam du so sor thar pa'i sdom pa tsam gyis ni/ bdag gis bla</text></item>
<item><p>14a5</p><section>mdo sde</section><text>na med pa yang dag par rdzogs pa'i byang chub mngon par rdzogs par 'tshang rgya bar mi nus kyis/ de bzhin gshegs pas mdo sde de dang de dag las byang chub sems dpa'i yang dag par spyad pa dang / byang chub sems dpa'i bslab pa'i gnas 'di dag gang bcas pa de dag la bdag gis</text></item>
<item><p>14a6</p><section>mdo sde</section><text>bslab par bya'o zhes rnam par dpyod do/ /byang chub sems dpa'i yang dag par spyad pa de dag ni gang byang chub sems dpa'i bslab pa'i gnas de rnams kyang gang zhe na/ 'di la byang chub sems dpa' gang gi phyir de la sems can rnams dad par 'gyur ba'i gnas ma yin par mi spyod/ dus</text></item>
<item><p>14a7</p><section>mdo sde</section><text>ma yin par mi spyod/ yul ma yin par mi spyod/ dus ma yin par mi smra ba yin/ dus mi shes pa ma yin/ yul mi shes pa ma yin/ tshod mi shes pa ma yin te/ de sems can rjes su bsrung ba dang / bdag gi byang chub kyi tshogs yongs su rdzogs par bya ba'i phyir spyod lam</text></item>
<item><p>14b1</p><section>mdo sde</section><text>phun sum tshogs shing 'jam par smra ba dang / dal bus smra ba dang / 'du 'dzi mi mang ba dang / rab tu dben pa la mngon par phyogs pa dang / bzhin gyi mdangs rab tu dang ba yin te/ de ltar na byang chub sems dpa' cho ga phun sum tshogs pa yin no/ /ji ltar na byang chub sems dpa'</text></item>
<item><p>14b2</p><section>mdo sde</section><text>byang chub sems dpa'i bslab pa'i sdom pas bsdams pa yin zhe na/ de bzhin gshegs pas mdo sde de dang de dag la byang chub sems dpa' rnams kyis bslab pa'i gnas 'di dag gang bcas pa'i bslab pa'i gnas de dag la gus par byed pa yin/ brtson par byed pa yin te/ de ltar na</text></item>
<item><p>14b3</p><section>mdo sde</section><text>byang chub sems dpa' byang chub sems dpa'i bslab pa'i sdom pas bsdams pa yin no/ /ji ltar na byang chub sems dpa' nyon mongs pa thams cad kyis yongs su gdung ba dang bral ba yin zhe na/ 'di la byang chub sems dpa' 'dod chags kyis yongs su gdung ba'am/ zhe sdang gis</text></item>
<item><p>14b4</p><section>mdo sde</section><text>yongs su gdung ba'am/ gti mug gis yongs su gdung ba'am/ nyon mongs pas yongs su gdung ba gang yang rung ba la la'am/ yo byad kyis phongs pa'i yongs su gdung ba gang yang rung ba la las yongs su gdung bar mi 'gyur te/ de 'dod chags kyi gnyen po la rten cing 'dod</text></item>
<item><p>14b5</p><section>mdo sde</section><text>chags skye ba'i rkyen rnams yongs su spong ngo / /'dod chags kyi gnyen po de ni gang 'dod chags skye ba'i rkyen de dag ni gang zhe na/ mi sdug pa sgom pa ni 'dod chags kyi gnyen po'o/ /yul gyi bzang mo ni 'dod chags skye ba'i rkyen to/ /mi sdug pa bsgom pa de gang zhe na/ 'di</text></item>
<item><p>14b6</p><section>mdo sde</section><text>lta ste/ lus 'di la skra dang / spu dang / sen mo dang / so dang / rngul dang / dri ma dang / pags pa dang / sha dang / rus pa dang / rgyus pa dang / rtsa dang / mkhal ma dang / snying dang / mchin pa dang / glo ba dang / rgyu ma dang / gnye ma dang / pho ba dang / sul</text></item>
<item><p>14b7</p><section>mdo sde</section><text>dang / long ka dang / lgang pa dang / mtsher pa dang / phyi sa dang / mchil ma dang / rdul dang / snabs dang / ngar snabs dang / zhag dang / chu ser dang / rkang dang / tshil dang / mkhris pa dang / bad kan dang / rnag dang / khrag dang / klad pa dang / klad rgyas dang / gcin</text></item>
<item><p>15a1</p><section>mdo sde</section><text>dag kyang yod de/ dngos po de dag la byang chub sems dpa' yongs su rtog pa'i rang bzhin can yin te/ yongs su rtog pa'i rang bzhin can de 'di snyam du byis pa blun po mi gsal ba mi mkhas pa de yang dngos po 'di dag shes nas/ 'dod chags kyi sems mi skyed</text></item>
<item><p>15a2</p><section>mdo sde</section><text>na/ shes rab dang ldan pa'i rang bzhin can lta smos kyang ci dgos snyam ste/ de ltar na byang chub sems dpa' mi sdug pa sgom pa mang ba yin no/ /yul gyi bzang mo de gang zhe na/ 'di la byang chub sems dpas chags par 'gyur ba'i bud med gzugs bzang ba/ yid du 'ong ba/</text></item>
<item><p>15a3</p><section>mdo sde</section><text>mdzes pa/ mig tu sdug pa/ sems 'phrog pa mthong yang des de lta bu dag mthong na 'di ltar yongs su rtog ste/ bcom ldan 'das kyis kyang yul ni rmi lam dang 'dra ba dag ste/ byung nas med par 'gyur ba yin na mkhas pa'i rang bzhin can su zhig rmi lam lta bu'i yul dag la</text></item>
<item><p>15a4</p><section>mdo sde</section><text>'dod chags skyed par byed ces gsungs so snyam ste/ de ltar na byang chub sems dpa' 'dod chags kyi gnyen po la sten cing 'dod chags skye ba'i rkyen rnams yongs su spong ngo / /ji ltar na byang chub sems dpa'i zhe sdang gi gnyen po la sten cing zhe sdang skye ba'i rkyen rnams yongs su spong</text></item>
<item><p>15a5</p><section>mdo sde</section><text>zhe na/ 'di la byang chub sems dpa' sems can rnams la byams pa mang ba yin te/ de gzhi gang dang rgyu gang dang rkyen gang gis khro zhing gnod sems su 'gyur ba dang / khon du 'dzin par 'gyur ba'i rgyu de dag dang / rkyen de dag yongs su spangs te/ de ltar na byang chub sems dpa' zhe sdang</text></item>
<item><p>15a6</p><section>mdo sde</section><text>gi gnyen po la rten cing zhe sdang skye ba'i rkyen rnams yongs su spong ba yin no/ /ji ltar na byang chub sems dpa' gti mug gi gnyen po la sten cing / gti mug skye ba'i rkyen rnams yongs su spong zhe na/ de de ltar yongs su rtog pas gti mug dang bral bar 'gyur ro/ /gti mug dang bral</text></item>
<item><p>15a7</p><section>mdo sde</section><text>bas 'dod pa ma 'byor tam/ yo byad ma 'byor kyang yongs su yi 'chad pa med de/ de ltar na byang chub sems dpa' nyon mongs pa thams cad kyis yongs su gdung ba dang bral ba yin no/ /ji ltar na byang chub sems dpa' tshul bzhin ma yin pa'i yid la byed pa dang bral ba yin zhe na/ 'di la byang chub</text></item>
<item><p>15b1</p><section>mdo sde</section><text>sems dpa' gcig pu lkog tu song ste/ rab tu dben pa na gnas shing 'di ltar bdag ni ma 'dres par gnas pa ste/ bdag ni rab tu dben pa na 'dug pa'o/ /bdag ni de bzhin gshegs pa'i chos 'dul ba la zhugs pa'o/ /dge sbyong ngam/ bram ze gzhan dag ni kun kyang</text></item>
<item><p>15b2</p><section>mdo sde</section><text>'dres par gnas pa/ 'du 'dzi mang ba/ de bzhin gshegs pa'i chos 'dul ba las nyams pa'o snyam du sems mi skyed de/ de ltar na byang chub sems dpa' tshul bzhin ma yin pa yid la byed pa dang bral ba yin no/ /ji ltar na byang chub sems dpa' las kyis 'jigs pa yin zhe na/ 'di</text></item>
<item><p>15b3</p><section>mdo sde</section><text>la byang chub sems dpa' 'di ltar bcom ldan 'das kyis kyang dge slong rnams bsod nams dag gus par bya'o/ /tshul khrims gus par bsrung ngo / /shes rab gus par bsgom mo/ /de ci'i phyir zhe na/ bsod nams gus par byas pa rnams kyi rnam par smin pa ni 'dod pa dang / 'thad pa dang /</text></item>
<item><p>15b4</p><section>mdo sde</section><text>dga' ba dang / yid du 'ong bar nyams su myong bar 'gyur ro/ /zhes gsungs so snyam du dpyod do/ /de de ltar mngon par yid ches pas mi dge ba'i chos thams cad dang bral bar 'gyur te/ de ltar na byang chub sems dpa' las kyis 'jigs pa yin no/ /ji ltar na byang chub sems dpa' kha na</text></item>
<item><p>15b5</p><section>mdo sde</section><text>ma tho bas 'jigs pa yin zhe na/ 'di la byang chub sems dpa' kha na ma tho ba phra mo tsam dag la yang 'jigs par lta zhing sdig pa chung ngu yang khyad du mi gsod pa yin te/ de 'di snyam du bcom ldan 'das kyis kyang dge slong dag dug chung ngus kyang skyes bu 'chi bar 'gyur ro/ /dge slong dag dug chen</text></item>
<item><p>15b6</p><section>mdo sde</section><text>pos kyang skyes bu 'chi bar 'gyur ro/ /de bzhin du sdig pa chung ngus kyang ngan song rnams su phyin par byed do/ /sdig pa chen pos kyang ngan song rnams su phyin par byed do zhes gsungs so snyam du sems te/ de de ltar yongs su rtog pas kha na ma tho bas 'jigs pa yin te/ de ltar na byang chub</text></item>
<item><p>15b7</p><section>mdo sde</section><text>sems dpa' kha na ma tho bas 'jigs pa yin no/ /ji ltar na byang chub sems dpa' 'jigs par lta ba yin zhe na/ 'di la byang chub sems dpa' bram ze dang / rgyal rigs dang / grong rdal gyi mi dang / yul gyi mi rnams kyis yid brtan du rung ba yin te/ bram ze dang / rgyal rigs dang /</text></item>
<item><p>16a1</p><section>mdo sde</section><text>grong rdal gyi mi dang / yul gyi mi rnams byang chub sems dpa' de gcig pu gnyis su med pa la 'gron bu dang / gser dang nor bu dang / mu tig dang bai dUr+ya dang / dung dang / man shel dang byi ru la sogs pa nor dang / yo byad kyi rnam pa dag 'debs kyang / de la byang</text></item>
<item><p>16a2</p><section>mdo sde</section><text>chub sems dpa' brnab sems kyang mi skyed do/ /gal te byang chub sems dpa' mchod rten gyi'am/ dge 'dun gyi dngos po'i phyir las su bskos na yang dngos po des kyang nye bar mi 'tsho ste/ de 'di snyam du sems shing bcom ldan 'das kyis kyang byang chub sems dpas ni bdag gi lus las sha</text></item>
<item><p>16a3</p><section>mdo sde</section><text>zos kyang bla'i gzhan gyi zas sam/ skom 'am/ yo byad kyi rnam pa gang ci yang rung ba dag ma byin la/ ma gnang bar spyad pa ni mi rung ngo zhes gsungs so snyam ste/ de ltar na byang chub sems dpa' 'jigs par lta ba yin no/ /ji ltar na byang chub sems dpa' yang dag par blangs pa la</text></item>
<item><p>16a4</p><section>mdo sde</section><text>brtan pa yin zhe na/ 'di la byang chub sems dpa' bdud dam bdud kyi ris kyi lha rnams kyis gtses sam/ nor dang / 'khrig pa'i yan lag gis brjod kyang mi g.yo mi 'gyur zhing nyams par mi 'gyur te/ de ltar na byang chub sems dpa' yang dag par blangs pa la brtan pa yin no/ /ji ltar</text></item>
<item><p>16a5</p><section>mdo sde</section><text>na byang chub sems dpa' mi gnas pa'i tshul khrims pa yin zhe na/ 'di la byang chub sems dpa' tshul khrims srung na/ tshul khrims 'dis bdag lhar shog shig ce 'am/ lha la lar shog shig ce 'am/ rgyal por shog shig ce 'am/ rgyal po la lar shog shig ces sems mi skyed</text></item>
<item><p>16a6</p><section>mdo sde</section><text>de/ de ltar na byang chub sems dpa' mi gnas pa'i tshul khrims pa yin no/ /rigs kyi bu ji ltar na byang chub sems dpa' 'khor gsum yongs su dag pa'i tshul khrims pa yin zhe na/ 'di la byang chub sems dpa' lus kyis yongs su dag pa yin/ ngag dang yid kyis yongs su dag pa</text></item>
<item><p>16a7</p><section>mdo sde</section><text>yin te/ ji ltar na lus kyis yongs su dag pa yin zhe na/ de gang lus kyis ngan du spyod pa 'di dag thams cad du thams cad yongs su spong ste/ lus kyis ngan du spyod pa de dag kyang gang zhe na/ 'di lta ste srog gcod pa dang / ma byin par len pa dang / 'dod pa la log par g.yem pa ste/ de</text></item>
<item><p>16b1</p><section>mdo sde</section><text>ltar na lus kyis yongs su dag pa yin no/ /ji ltar na ngag gis yongs su dag pa yin zhe na/ de gang 'di dag ngag gis ngan du spyod pa de dag thams cad du thams cad yongs su spong ste/ ngag gis ngan du spyod pa de dag kyang gang zhe na/ 'di lta ste/ du smra ba dang / phra ma dang /</text></item>
<item><p>16b2</p><section>mdo sde</section><text>tshig rtsub po dang / tshig kyal pa ste/ de ltar na ngag gis yongs su dag pa yin no/ /ji ltar na yid kyis yongs su dag pa yin zhe na/ de gang 'di dag yid kyis ngan du spyod pa de dag thams cad du thams cad yongs su spong ste/ yid kyis ngan du spyod pa de dag kyang gang zhe na/ 'di lta</text></item>
<item><p>16b3</p><section>mdo sde</section><text>ste/ brnab sems dang / gnod sems dang / log par lta ba'o/ /de ltar na yid kyis yongs su dag pa yin te/ rigs kyi bu de ltar na byang chub sems dpa' 'khor gsum yongs su dag pa'i tshul khrims can yin no/ /rigs kyi bu chos bcu po de dag dang ldan na byang chub sems dpa'</text></item>
<item><p>16b4</p><section>mdo sde</section><text>tshul khrims phun sum tshogs pa rnams yin no/ /rigs kyi bu chos bcu dang ldan na/ byang chub sems dpa' bzod pa phun sum tshogs pa rnams yin no/ /bcu gang zhe na/ 'di lta ste nang gi bzod pa phun sum tshogs pa rnams yin/ phyi'i bzod pa phun sum tshogs pa rnams yin/</text></item>
<item><p>16b5</p><section>mdo sde</section><text>chos kyi bzod pa phun sum tshogs pa rnams yin/ sangs rgyas kyis gnang ba'i bzod pa phun sum tshogs pa rnams yin/ nyi tshe ba ma yin pa'i bzod pa phun sum tshogs pa rnams yin/ tha dad pa med pa'i bzod pa phun sum tshogs pa rnams yin/ dgos pa la mi lta ba'i bzod pa phun sum</text></item>
<item><p>16b6</p><section>mdo sde</section><text>tshogs pa rnams yin/ rnam par mi 'khrugs pa'i bzod pa phun sum tshogs pa rnams yin/ snying rje'i bzod pa phun sum tshogs pa rnams yin/ dam bcas pa las sgrol bar byed pa'i bzod pa phun sum tshogs pa rnams yin no/ /rigs kyi bu de la ji ltar na byang chub sems dpa' nang gi bzod</text></item>
<item><p>16b7</p><section>mdo sde</section><text>pa phun sum tshogs pa yin zhe na/ rigs kyi bu 'di la byang chub sems dpa' gang 'di nang gi mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa de dag bzod cing dang du len la yongs su yi mi 'chad de/ de ltar na byang chub sems dpa' nang gi</text></item>
<item><p>17a1</p><section>mdo sde</section><text>bzod pa phun sum tshogs pa yin no/ /ji ltar na byang chub sems dpa' phyi'i bzod pa phun sum tshogs pa yin zhe na/ 'di la byang chub sems dpa' ma las smos pa 'am/ pha las smos pa 'am/ nye du las smos pa 'am/ mkhan po las smos pa 'am/ slob</text></item>
<item><p>17a2</p><section>mdo sde</section><text>dpon las smos pa'i tshig gi lam ngan du brjod pa dang / ngan du smras pa pha rol las thos sam/ sangs rgyas sam/ chos sam/ dge 'dun la mi snyan pa brjod pa thos na/ mi khro zhing gnod par mi sems la khon du mi 'dzin te/ de bzod cing dang du len la gnod sems mi mang ba yin te/</text></item>
<item><p>17a3</p><section>mdo sde</section><text>de ltar na byang chub sems dpa' phyi'i bzod pa phun sum tshogs pa yin no/ /ji ltar na byang chub sems dpa' chos kyi bzod pa phun sum tshogs pa yin zhe na/ 'di la byang chub sems dpa' gang 'di dag mdo sde zab mo dag las de bzhin gshegs pas chos bstan pa rgyud chad pa/ mtshams</text></item>
<item><p>17a4</p><section>mdo sde</section><text>sbyor ba las rnam par grol ba bsdur med pa 'di lta ste/ chos thams cad thog ma nas zhi ba'o/ /chos thams cad rang bzhin gyis mya ngan las 'das pa'o zhes bstan pa de dag thos kyang mi 'jigs mi dngang skrag par mi 'gyur te/ de 'di ltar chos 'di dag ma shes sam ma thos par ni bla na med pa</text></item>
<item><p>17a5</p><section>mdo sde</section><text>yang dag par rdzogs pa'i byang chub mngon par rdzogs par 'tshang rgya bar mi nus so/ /snyam du sems te/ de'i phyir gang chos de dag 'dzin pa dang / sems pa dang / sgom pa dang / yongs su rtog pa dang / mos pa 'di ni chos kyi bzod pa zhes bya ste/ de ltar na byang chub sems dpa' chos kyi</text></item>
<item><p>17a6</p><section>mdo sde</section><text>bzod pa phun sum tshogs pa yin no/ /ji ltar na byang chub sems dpa' sangs rgyas kyis gnang ba'i bzod pa phun sum tshogs pa yin zhe na/ 'di la byang chub sems dpa' khro ba'i bsam pa skyes sam/ gnod sems kyi bsam pa skyes na/ 'di ltar khra ba 'di gang nas byung / gang du 'gag /</text></item>
<item><p>17a7</p><section>mdo sde</section><text>gang las 'byung / ji ltar 'byung / ji'i don du 'byung zhes yongs su rtog ste/ des de ltar yongs su brtags na/ khra ba'i skye ba'ang yang dag par rjes su mi mthong / 'gag pa'ang yang dag par rjes su mi mthong / gang las skye ba de yang yang dag par rjes su mi mthong / ji ltar skye ba de</text></item>
<item><p>17b1</p><section>mdo sde</section><text>yang yang dag par rjes su mi mthong / rkyen gang gis skye ba yang yang dag par rjes su mi mthong ste/ de de'i phyir bzod cing dang du len la kun nas ldang ba mi mang ba yin te/ de ltar na byang chub sems dpa' sangs rgyas kyis gnang ba'i bzod pa phun sum tshogs pa yin no/ /ji ltar na</text></item>
<item><p>17b2</p><section>mdo sde</section><text>byang chub sems dpa' nyi tshe ba ma yin pa'i bzod pa phun sum tshogs pa yin zhe na/ byang chub sems dpa' ni nyin par bzod la mtshan mo mi bzod pa'am/ mtshan mo bzod la nyin par mi bzod pa'am/ bdag gi yul na bzod la gzhan gyi yul na mi bzod pa'am/ gzhan gyi yul na</text></item>
<item><p>17b3</p><section>mdo sde</section><text>bzod la bdag gi yul na mi bzod pa'am/ bshes pa la bzod la mi bshes pa la mi bzod pa'am/ mi bshes pa la bzod la bshes pa la mi bzod pa ma yin gyi/ byang chub sems dpa' ni dus thams cad du'ang bzod/ yul thams cad du'ang bzod/ thams cad la'ang bzod pa</text></item>
<item><p>17b4</p><section>mdo sde</section><text>yin te/ de ltar na byang chub sems dpa' nyi tshe ba ma yin pa'i bzod pa phun sum tshogs pa yin no/ /ji ltar na byang chub sems dpa' tha dad pa med pa'i bzod pa phun sum tshogs pa yin zhe na/ 'di la byang chub sems dpa' pha dang / ma dang bla ma dang bu dang bu mo dang chung ma dang nye du 'am snag gi</text></item>
<item><p>17b5</p><section>mdo sde</section><text>gnyen mtshams la bzod la/ gzhan la mi bzod pa ma yin gyi/ byang chub sems dpa' ni tha na gdol pa gzhon nu yan chad la yang bzod de/ de ltar na byang chub sems dpa' tha dad pa med pa'i bzod pa phun sum tshogs pa yin no/ /ji ltar na byang chub sems dpa' dgos pa la mi lta</text></item>
<item><p>17b6</p><section>mdo sde</section><text>ba'i bzod pa phun sum tshogs pa yin zhe na/ 'di la byang chub sems dpa' don gyi phyir bzod pa ma yin/ 'jigs pa'i phyir ma yin/ phan thogs su re ba'i phyir ma yin/ 'jig rten gyi tshul gyis ma yin/ ngo tsha bas bzod pa ma yin gyi/ byang chub sems dpa' ni rtag par yang</text></item>
<item><p>17b7</p><section>mdo sde</section><text>bzod pa mang ba yin te/ de ltar na byang chub sems dpa' dgos pa la mi lta ba'i bzod pa phun sum tshogs pa yin no/ /ji ltar na byang chub sems dpa' rnam par mi 'khrugs pa'i bzod pa phun sum tshogs pa yin zhe na/ 'di la byang chub sems dpa' nam de la khro ba skye ba'i rkyen gang gis zil</text></item>
<item><p>18a1</p><section>mdo sde</section><text>gyis non na/ khu tshur gyis 'tshog par 'gyur ba'am/ thal mos 'tshog par 'gyur ba'am/ dbyig pas rdeg par 'gyur ba'am/ mtshon gyis 'debs par 'gyur ba'am/ mi gtsigs pa'i tshig gis don du brjod pa de lta bu'i rkyen ma byung gi bar du bzod pa ma yin gyi/</text></item>
<item><p>18a2</p><section>mdo sde</section><text>byang chub sems dpa' ni gal te la la zhig gis brdegs sam/ bsdigs sam/ spyos sam/ brgyad na/ de la byang chub sems dpa' 'di snyam du bdag nyid kyis las 'di dag byas te/ bdag nyid la rnam par smin par 'gyur ro/ /mas ma byas/ phas ma byas/ nye du dang /</text></item>
<item><p>18a3</p><section>mdo sde</section><text>snag gi gnyen mtshams gang yang rung ba dag gis ma byas te/ las 'di dag bdag nyid kyis byas pas/ de'i phyir bdag nyid la rnam par smin par 'gyur gyi/ phyi rol gyi sa'i khams la rnam par smin par mi 'gyur/ de bzhin du chu'i khams dang / me'i khams dang / rlung gi khams</text></item>
<item><p>18a4</p><section>mdo sde</section><text>la rnam par smin par mi 'gyur ro/ /de bzhin du nang gi sa'i khams la rnam par smin par mi 'gyur/ de bzhin du chu'i khams dang / me'i khams dang / rlung gi khams la rnam par smin par mi 'gyur ro snyam du sems gzhag par bya'o/ /de de ltar ma log par rtogs pas de'i rgyu de'i rkyen/</text></item>
<item><p>18a5</p><section>mdo sde</section><text>de'i gzhis rnam par dkrugs kyang bzod/ rnam par ma dkrugs kyang bzod de/ de ltar na byang chub sems dpa' rnam par mi 'khrugs pa'i bzod pa phun sum tshogs pa yin no/ /ji ltar na byang chub sems dpa' snying rje'i bzod pa phun sum tshogs pa yin zhe na/ 'di la byang chub sems dpa'</text></item>
<item><p>18a6</p><section>mdo sde</section><text>rgyal po'am/ blon po chen po phyug cing nor mang ba/ longs spyod che ba/ sems can sdug bsngal ba rnams kyi bdag por gyur la/ de la sems can de dag gis mi snyan par brjod kyang rung / kyal kyang rung / gtses kyang rung ste/ mi khro zhing gnod sems su mi byed la/ bdag por</text></item>
<item><p>18a7</p><section>mdo sde</section><text>gyur pa lta bur mi ston gyi/ gzhan du na de 'di snyam du sems can 'di dag ni bdag nyid kyis bzung ba ste/ sems can 'di dag ni bdag nyid kyis yongs su bskyang par bya ba yin la/ de ltar yongs su bsrung ba na/ brlag par bya ba ni bdag gi mi cha'o zhes/ de de'i phyir snying rje'i sems nye bar</text></item>
<item><p>18b1</p><section>mdo sde</section><text>gzhag ste/ bzod cing dang du len la gnod sems mi mang ba yin te/ de ltar na byang chub sems dpa' snying rje'i bzod pa phun sum tshogs pa yin no/ /rigs kyi bu ji ltar na byang chub sems dpa' dam bcas pa las sgrol ba'i bzod pa phun sum tshogs pa yin zhe na/ 'di la byang chub sems</text></item>
<item><p>18b2</p><section>mdo sde</section><text>dpa' 'di snyam du bdag gis de bzhin gshegs pa dgra bcom pa yang dag par rdzogs pa'i sangs rgyas de dag gi spyan sngar bdag gis bla na med pa yang dag par rdzogs pa'i byang chub mngon par rdzogs par sangs rgyas te/ 'khor ba'i rgya mtsho'i 'dam du bying ba'i sems can rnams bsgral</text></item>
<item><p>18b3</p><section>mdo sde</section><text>bar bgyi'o zhes seng ge'i sgra bsgrags kyis/ de ltar sems can thams cad bsgral ba dang / sems can thams cad dgrol ba dang / sems can thams cad dul ba dang / zhi ba la rab tu dgod par brtson la/ bdag nyid khro ba mang ba dang / gnod sems mang ba dang / mi bzod pa mang</text></item>
<item><p>18b4</p><section>mdo sde</section><text>ba dang / phog snya med pa ni bdag gi mi cha'o snyam du sems so/ /rigs kyi bu 'di lta ste/ dper na sman pa thur ma can zhig yod la/ sems can rnams kyang rab rib kyis ldongs par gyur na/ sman pa des 'di snyam du bdag gis sems can 'di dag gi rab rib kyi skyon bsal bar bya'o/ /</text></item>
<item><p>18b5</p><section>mdo sde</section><text>zhes bsams la/ de nas sman pa de bdag nyid kyang ldongs par gyur na/ rigs kyi bu de ji snyam du sems/ ji ga sman pa des sems can de dag gi rab rib kyi skyon thams cad bsal bar nus sam/ gsol pa/ bcom ldan 'das de ni ma lags so/ /bcom ldan 'das kyis bka'</text></item>
<item><p>18b6</p><section>mdo sde</section><text>stsal pa/ rigs kyi bu de bzhin du byang chub sems dpa' yang ji ltar 'jig rten mi shes pa'i rab rib kyis ldongs pa'i gti mug gi dri ma shes rab kyi mig gis bsal bar 'dod la/ bdag nyid kyang mi shes pa'i rab rib kyis ldongs na bdag gi mi cha'o snyam du sems te/ de de'i phyir bzod cing dang du</text></item>
<item><p>18b7</p><section>mdo sde</section><text>len la gnod sems mi mang ba yin te/ de ltar na byang chub sems dpa' dam bcas pa las sgrol bar byed pa'i bzod pa phun sum tshogs pa yin no/ /rigs kyi bu chos bcu po de dag dang ldan na/ byang chub sems dpa' bzod pa phun sum tshogs pa rnams yin no// //</text></item>
<item><p>19a1</p><section>mdo sde</section><text>'phags pa dkon mchog sprin ces bya ba theg pa chen po'i mdo/ bam po gnyis pa/ rigs kyi bu chos bcu dang ldan na byang chub sems dpa' brtson 'grus phun sum tshogs pa rnams yin no/ /bcu gang zhe na/ 'di lta ste/ rdo rje lta bu'i brtson 'grus can rnams</text></item>
<item><p>19a2</p><section>mdo sde</section><text>yin/ mi 'phrogs pa'i brtson 'grus can rnams yin/ mtha' gnyis dang bral ba'i brtson 'grus can rnams yin/ rlabs po che'i brtson 'grus can rnams yin/ 'bar ba'i brtson 'grus can rnams yin/ rgyun du chud pa'i brtson 'grus can rnams yin/ rnam par dag pa'i</text></item>
<item><p>19a3</p><section>mdo sde</section><text>brtson 'grus can rnams yin/ thun mong ma yin pa'i brtson 'grus can rnams yin/ mi brnyas pa'i brtson 'grus can rnams yin/ snyems pa med pa'i brtson 'grus can rnams yin no/ /rigs kyi bu de la ji ltar na rdo rje lta bu'i brtson 'grus can rnams yin zhe na/ rigs</text></item>
<item><p>19a4</p><section>mdo sde</section><text>kyi bu 'di la byang chub sems dpa' sems can gyi khams yongs su mya ngan las ma 'das pa yongs su mya ngan las bzla ba dang / ma rgal ba bsgral ba dang / ma grol ba dgrol ba dang / dbugs ma phyin pa dbugs dbyung ba dang / mngon par rdzogs par sangs ma rgyas pa mngon par</text></item>
<item><p>19a5</p><section>mdo sde</section><text>rdzogs par 'tshang rgya bar bya ba'i phyir brtson 'grus brtsams pa yin te/ de de ltar brtson 'grus brtsams shing gnas pa'i drung du bdud sdig to can 'ongs nas byang chub sems dpa' de la rigs kyi bu 'di lta bu'i brtson 'grus thong shig /de ci'i phyir zhe na/ rigs kyi bu ngas kyang sems can gyi</text></item>
<item><p>19a6</p><section>mdo sde</section><text>khams yongs su mya ngan las ma 'das pa yongs su mya ngan la bzla ba dang / ma rgal ba bsgral ba dang / ma grol ba dgrol ba dang / dbugs ma phyin pa dbugs dbyung ba dang / mngon par rdzogs par sangs ma rgyas pa mngon par rdzogs par 'tshang rgya bar bya ba'i phyir brtson 'grus 'di lta bu</text></item>
<item><p>19a7</p><section>mdo sde</section><text>brtsams te/ de ni dang 'drid pa'i chos can byis pa'i skye bo slu ba'o/ /rigs kyi bu ngas ni sems can brtson 'grus brtsams pa gcig 'gas kyang bla na med pa yang dag par rdzogs pa'i byang chub mngon par rdzogs par sangs rgyas par ma shes so/ /rigs kyi bu ngas ni sems can</text></item>
<item><p>19b1</p><section>mdo sde</section><text>bye ba du ma nyan thos kyi theg pa dang / rang sangs rgyas kyi theg pas yongs su mya ngan las 'das par shes kyis/ rigs kyi bu khyod kyis de'i phyir brtson 'grus zlog shig /don med par nyon mongs pa la sten pa por gyur ta re zhes dad pa dang bral bar byed cing kyal ka byed kyang / de la</text></item>
<item><p>19b2</p><section>mdo sde</section><text>byang chub sems dpa' 'di snyam du sems te/ kye ma 'di ni bdud sdig can bdag la kyal ka byed par 'dod do snyam ste/ des de ltar shes nas bdud sdig can de la 'di skad du/ sdig can khyod bya ba nyung ngu gyis shig /'jig rten gyi sko sham gyis khyod la ci zhig bya/ sdig can bcom ldan</text></item>
<item><p>19b3</p><section>mdo sde</section><text>'das kyis kyang las bdag gir bya ba ni 'jig rten pa yin te/ las kyi bgo skal la spyod pa'o/ /las kyi skye gnas pa'o/ /las la rton pa'o zhes gsungs te/ sdig can khyod kyang las bdag gir bya ba yin te/ las kyi bgo skal la spyod pa/ las kyi skye gnas pa/ las la</text></item>
<item><p>19b4</p><section>mdo sde</section><text>rton pa yin gyis/ sdig can khyod gang nas/ 'ongs pa'i lam nas song shig /nga la kyal ka byas pas khyod yun ring por don med pa dang / gnod pa dang / sdug bsngal bar gyur ta re zhes bsgo'o/ /bdud sdig can de yang bdag gi sems ni sems kyis tshor bar rig nas yibs</text></item>
<item><p>19b5</p><section>mdo sde</section><text>yibs te de nyid du mi snang bar 'gyur ro/ /de ltar byang chub sems dpa' bdud thams cad dam/ bdud kyi ris kyi lha thams cad kyis kyal ka byas te dad pa dang dbral bar byas kyang mi 'gyur/ mi 'jum/ zhum par mi 'gyur te/ de ltar na byang chub sems dpa' rdo rje lta bu'i brtson 'grus can yin</text></item>
<item><p>19b6</p><section>mdo sde</section><text>no/ /ji ltar na byang chub sems dpa' mi 'phrogs pa'i brtson 'grus can yin zhe na/ 'di la byang chub sems dpa' brtson 'grus brtsams pa'i rnam pa ji lta bus yun ring po nas theg pa la yang dag par zhugs pa'i byang chub sems dpa' gzhan dag kyang byang chub sems dpa' de la grangs su</text></item>
<item><p>19b7</p><section>mdo sde</section><text>yang nye bar mi 'gro/ cha dang / bgrang ba dang / dpe nas rgyu'i bar du yang nye bar mi 'gro na/ nyan thos dang / rang sangs rgyas thams cad lta ci smos te/ de'i sems 'byung ba re re la brtson 'grus kyi stobs bskyed pas/ sangs rgyas kyi chos thams cad yongs su 'dzin cing / sdig pa mi</text></item>
<item><p>20a1</p><section>mdo sde</section><text>dge ba'i chos thams cad rab tu spong ba de lta bu'i brtson 'grus rtsom ste/ de ltar na byang chub sems dpa' mi 'phrogs pa'i brtson 'grus can yin no/ /ji ltar na byang chub sems dpa' mtha' gnyis dang bral ba'i brtson 'grus can yin zhe na/ 'di la byang chub sems</text></item>
<item><p>20a2</p><section>mdo sde</section><text>dpa' ha cang brtun ngas pa'am/ ha cang zhan pa'i brtson 'grus mi rtsom ste/ de ci'i phyir zhe na/ ha cang brtun ngas pa'i brtson 'grus ni yab yab por 'gyur/ ha cang zhan pa ni le lor 'gyur te/ de ltar na byang chub sems dpa' mtha' gnyis dang bral ba'i brtson 'grus can</text></item>
<item><p>20a3</p><section>mdo sde</section><text>yin no/ /ji ltar na byang chub sems dpa' rlabs po che'i brtson 'grus can yin zhe na/ 'di la byang chub sems dpa' 'di ltar brtson 'grus rtsom ste/ de bzhin gshegs pa'i sku ci 'dra bar bdag gi lus kyang de dang 'dra bar 'gyur/ gang de bzhin gshegs pa'i spyi gtsug bltar</text></item>
<item><p>20a4</p><section>mdo sde</section><text>mi snang ba dang / 'od 'dom gang ba dang / mtshan dang dpe byad bzang po phun sum tshogs pa dang / ye shes thogs pa med cing mtha' yas pa dang / sangs rgyas kyi che ba nyid dang / sangs rgyas kyi khyu mchog nyid de yang bdag la yod par 'gyur ro/ /zhes brtson 'grus rtsom ste/ de ltar</text></item>
<item><p>20a5</p><section>mdo sde</section><text>na byang chub sems dpa' rlabs po che'i brtson 'grus can yin no/ /ji ltar na byang chub sems dpa' 'bar ba'i brtson 'grus can yin zhe na/ rigs kyi bu 'di lta ste/ dper na gser ram/ nor bu rin po che chen po dri ma dang skyon thams cad dang bral ba ni lham me lhan ne lhang nge ste/ de ni</text></item>
<item><p>20a6</p><section>mdo sde</section><text>a la la 'bar ba'i gser ro/ /a la la 'bar ba'i nor bu rin po che zhes bya'o/ /de bzhin du byang chub sems dpa'i brtson 'grus kyang brtson 'grus kyi dri ma dang skyon thams cad dang bral ba yin no/ /brtson 'grus kyi dri ma dang skyon de dag gang zhe na/ le lo ni brtson 'grus kyi dri ma dang skyon no/ /</text></item>
<item><p>20a7</p><section>mdo sde</section><text>snyom las ni brtson 'grus kyi dri ma dang skyon no/ /zas la tshod mi shes pa ni brtson 'grus kyi dri ma dang skyon no/ /bdag mi shes pa ni brtson 'grus kyi dri ma dang skyon no/ /tshul ma yin pa ni brtson 'grus kyi dri ma dang skyon no/ /tshul bzhin ma yin pa ni brtson 'grus kyi dri ma dang skyon no/ /'du 'dzi ni</text></item>
<item><p>20b1</p><section>mdo sde</section><text>brtson 'grus kyi dri ma dang skyon te/ de dag ni brtson 'grus kyi dri ma dang / brtson 'grus kyi skyon zhes bya'o/ /de dag ni byang chub sems dpa' la med pa yin te/ de'i phyir de'i brtson 'grus de 'bar zhing dri ma med pa dang / 'od gsal zhing yongs su dag pa dang / yongs su byang ba yin no/ /</text></item>
<item><p>20b2</p><section>mdo sde</section><text>de ltar na byang chub sems dpa' 'bar ba'i brtson 'grus can yin no/ /ji ltar na byang chub sems dpa' rgyun du chud pa'i brtson 'grus can yin zhe na/ 'di la byang chub sems dpa' spyod lam thams cad du brtson 'grus rtsom ste/ ci nas kyang lus skyo bar mi 'gyur ba dang / sems skyo</text></item>
<item><p>20b3</p><section>mdo sde</section><text>bar mi 'gyur ba de ltar brtson pa de ni byang chub sems dpa'i brtson 'grus rgyun du chud pa zhes bya ste/ de ltar na byang chub sems dpa' rgyun du chud pa'i brtson 'grus can yin no/ /ji ltar na byang chub sems dpa' rnam par dag pa'i brtson 'grus can yin zhe na/ de ltar rgyun du chud pa'i brtson</text></item>
<item><p>20b4</p><section>mdo sde</section><text>'grus can de'i gang sdig pa mi dge ba'i chos byang chub kyi lam gyi bar du gcod pa gnod pa dang ldan pa de dag spangs pa yin/ gang yang 'di dag dge ba'i chos mya ngan las 'das pa dang 'thun pa/ byang chub kyi lam gyi tshogs dang 'thun pa/ byang chub kyi phyogs byang chub tu 'brang ba de dag 'phel</text></item>
<item><p>20b5</p><section>mdo sde</section><text>ba dang / rgyas pa dang / yangs par 'gyur te/ de la mi dge ba'i sems skye ba phra zhing chung ba 'ga' yang mi skye na che ba lta ci smos te/ de ni rnam par dag pa'i brtson 'grus zhes bya ba ste/ de ltar na byang chub sems dpa' rnam par dag pa'i brtson 'grus can yin no/ /ji ltar na byang chub</text></item>
<item><p>20b6</p><section>mdo sde</section><text>sems dpa' thun mong ma yin pa'i brtson 'grus can yin zhe na/ 'di la byang chub sems dpa' 'di snyam du sems te/ gal te phyogs bcu kun tu 'jig rten gyi khams gang gA'i klung gi bye ma snyed cig man ra med pa'i me'i phung po chen pos byur bur gang bar gyur la/ 'jig rten gyi khams</text></item>
<item><p>20b7</p><section>mdo sde</section><text>de dag 'das pa na sems can gcig cig sdug bsngal zhing / skyabs med/ mgon med de/ gnas dang / rten med pa zhig yod na'ang sems can gcig po de'i don gyi phyir me'i phung po de la rkang gis 'bogs te/ 'jig rten gyi khams de dag 'das nas sems can gcig po de thar bar bya</text></item>
<item><p>21a1</p><section>mdo sde</section><text>bar bdag spro na sdug bsngal phal lta ci zhig smos snyam ste/ de ni byang chub sems dpa'i brtson 'grus nyan thos dang / rang sangs rgyas thams cad dang / mu stegs can thams cad dang thun mong ma yin pa zhes bya ste/ de ltar na byang chub sems dpa' thun mong ma yin</text></item>
<item><p>21a2</p><section>mdo sde</section><text>pa'i brtson 'grus can yin no/ /ji ltar na byang chub sems dpa' mi brnyas pa'i brtson 'grus can yin zhe na/ 'di la byang chub sems dpa' 'di snyam du mir gyur pas ni byang chub thob par dka' ste/ bdag gi brtson 'grus 'di ni chung shing zhan la bdag kyang le lo can te/ byang chub ni</text></item>
<item><p>21a3</p><section>mdo sde</section><text>mgo'i thod la me 'bar ba bzhin du bskal pa mang po bskal pa brgya phrag mang po/ bskal pa stong phrag mang po/ bskal pa brgya stong phrag mang por bsgrub dgos pas bdag ni de lta bu'i khur bskur bar mi spro'o snyam du sems mi skyed de/ byang chub sems dpas ni 'di ltar de bzhin gshegs</text></item>
<item><p>21a4</p><section>mdo sde</section><text>pa dgra bcom pa yang dag par rdzogs pa'i sangs rgyas gang mngon par rdzogs par sangs rgyas pa de dag dang / gang mngon par rdzogs par 'tshang rgya ba de dag dang / gang mngon par rdzogs par 'tshang rgya bar 'gyur ba de dag kyang tshul 'di dang 'dra ba dang / lam 'di dang 'dra ba dang / brtson</text></item>
<item><p>21a5</p><section>mdo sde</section><text>'grus 'di dang 'dra bas mngon par rdzogs par sangs rgyas/ mngon par rdzogs par 'tshang rgya/ mngon par rdzogs par 'tshang rgya bar 'gyur te/ de bzhin gshegs pa de dag kyang de bzhin gshegs par gyur pa sha stag las mngon par rdzogs par sangs rgyas pa ma yin gyi/ bdag ci</text></item>
<item><p>21a6</p><section>mdo sde</section><text>nas kyang bla na med pa yang dag par rdzogs pa'i byang chub mngon par rdzogs par 'tshang rgya bar 'gyur bar sems can thams cad dang thun mong gi brtson 'grus dang / sems can thams cad la dmigs pa'i brtson 'grus kyis bdag gis kyang de lta de ltar btsal lo 'bad do/ /bdag sems can</text></item>
<item><p>21a7</p><section>mdo sde</section><text>thams cad la phan par brtson pa la ni sems can dmyal ba na gnas kyang bla'i bdag la phan par brtson na mya ngan las 'das pa ni ma yin no snyam du sems bskyed par bya ste/ de ltar na byang chub sems dpa' mi brnyas pa'i brtson 'grus can yin no/ /rigs kyi bu ji ltar na byang chub sems dpa'</text></item>
<item><p>21b1</p><section>mdo sde</section><text>snyems pa med pa'i brtson 'grus can yin zhe na/ 'di la byang chub sems dpa' brtson 'grus rtsom na brtson 'grus de'i ro myong bar mi byed de/ brtson 'grus des gzhan la mi smod/ bdag la mi stod de/ de 'di snyam du shes rab dang ldan pa'i rang bzhin can su zhig bdag gi las la</text></item>
<item><p>21b2</p><section>mdo sde</section><text>brtson pas gzhan la smod snyam du sems te/ rigs kyi bu de ltar na byang chub sems dpa' snyems pa med pa'i brtson 'grus can yin no/ /rigs kyi bu chos bcu po de dag dang ldan na byang chub sems dpa' brtson 'grus phun sum tshogs pa rnams yin no/ /rigs kyi bu chos bcu dang</text></item>
<item><p>21b3</p><section>mdo sde</section><text>ldan na byang chub sems dpa' bsam gtan phun sum tshogs pa rnams yin no/ /bcu gang zhe na/ 'di lta ste/ bsod nams kyis brtan pa rnams yin/ skyo ba mang ba rnams yin/ brtson 'grus brtsams pa rnams yin/ mang du thos pa rnams yin/ ma log par gdams</text></item>
<item><p>21b4</p><section>mdo sde</section><text>ngag bsgom pa la brtson pa rnams yin/ chos kyi rjes su 'thun pa'i chos la zhugs pa rnams yin/ dbang po rno ba rnams yin/ sems la mkhas pa rnams yin/ zhi gnas dang / lhag mthong la mkhas pa rnams yin/ de la ma zhen pa rnams yin no/ /rigs kyi bu</text></item>
<item><p>21b5</p><section>mdo sde</section><text>de la ji ltar na byang chub sems dpa' bsod nams kyis brtan pa yin zhe na/ 'di la byang chub sems dpa' theg pa chen po la dge ba'i rtsa ba shin tu bsags shing tshe rabs tha dad pa de dang de dag tu spyad pa legs par spyad pa dang / dge ba'i bshes gnyen gyis yongs su bzung ba yin te/</text></item>
<item><p>21b6</p><section>mdo sde</section><text>de bram ze'i rigs shing sa la chen po lta bu'am/ rgyal rigs shing sa la chen po lta bu'am/ khyim bdag gi rigs shing sa la chen po lta bu gang dang gang du skyes kyang khyim de'i mi dad pa yin te/ de skyes nas kyang rgyu de dag dang rkyen de dag de bas kyang 'phel zhing rgyas pa dang yangs par 'gyur</text></item>
<item><p>21b7</p><section>mdo sde</section><text>te/ dge ba'i bshes gnyen rnams dang mi 'bral ba yin te/ dge ba'i bshes gnyen de dag kyang gang zhe na/ 'di lta ste/ sangs rgyas bcom ldan 'das dag gam/ byang chub sems dpa' dag go/ /de skyes na sngon dge ba'i rtsa ba la goms pas 'di ltar dpyod de/ kye ma skye dgu 'di ni sdug</text></item>
<item><p>22a1</p><section>mdo sde</section><text>bsngal ba'o/ /kye ma skye dgu 'di ni nyam thag pa'o/ /kye ma skye dgu 'di ni na ba'o/ /kye ma skye dgu 'di ni mi gnas pa'o/ /kye ma skye dgu 'di ni yun ring po nas nad par gyur pa'o/ /kye ma skye dgu 'di ni gti mug gis ldongs pa'o/ /de'ang 'dod pa'i rgyu dang 'dod pa'i</text></item>
<item><p>22a2</p><section>mdo sde</section><text>phyir te/ de bas na 'jig rten gnas pa de lta bu la bdag gis 'dod pa rnams la bsten pa ni bdag gi mi cha'i/ 'dod pa zhes bya ba 'di ni yang dag pa ma yin pa yongs su brtags pa ste/ bcom ldan 'das kyis kyang rnam grangs du mar 'dod pa rnams kyi nyes pa 'di lta ste/ 'dod pa rnams</text></item>
<item><p>22a3</p><section>mdo sde</section><text>ni gsal shing lta bu'o/ /'dod pa rnams ni mtshon shag ti lta bu'o/ /'dod pa rnams ni ral gri'i so lta bu'o/ /'dod pa rnams ni spu gri'i so lta bu'o/ /'dod pa rnams ni sbrul gyi mgo lta bu'o/ /'dod pa rnams ni dbu ba rdos pa lta bu'o/ /'dod pa rnams ni rul pa'o/ /'dod pa rnams</text></item>
<item><p>22a4</p><section>mdo sde</section><text>ni dri nga ba'o zhes gsungs so snyam ste/ de de ltar skyo nas skra dang kha spu bregs te/ gos ngur smrig dag bgos nas/ dad pas khyim nas khyim med par yang dag par rab tu 'byung ngo / /de rab tu byung nas ma thob pa 'thob par bya ba dang / khong du ma chud pa khong du chud par bya ba dang / mngon</text></item>
<item><p>22a5</p><section>mdo sde</section><text>du ma byas pa mngon du bya ba'i phyir brtson 'grus brtsams pa yin no/ /de de'i rgyu de de'i rkyen de'i gzhis kun rdzob kyi bden pa'i tshul du bshad pa dang / don dam pa'i bden pa'i tshul du bshad pa'i thos pa 'dzin to/ /de gnyis ka la yang mkhas pas gdams ngag yang dag par bsgom mo/ /</text></item>
<item><p>22a6</p><section>mdo sde</section><text>gdams ngag ma log par bsgom pa la brtson pas chos kyi rjes su 'thun pa'i chos la 'jug ste/ chos kyi rjes su 'thun pa'i chos de'ang gang zhe na/ 'di lta ste/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang /</text></item>
<item><p>22a7</p><section>mdo sde</section><text>yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin to/ /des lam khong du chud pas dbang po rno ba dang / dbang po gsal ba dang / de shes pa'i dbang po can yin no/ /de dbang po rno zhing dbang po gsal la de shes pa'i dbang</text></item>
<item><p>22b1</p><section>mdo sde</section><text>po can yin pas dben pa mang ba yin te/ de 'du ba thams cad du thams cad yongs su spong ngo / 'du 'dzi thams cad du thams cad yongs su spong ngo / /smra ba la dga' ba dang / 'dod pa'i rnam par rtog pa dang / gnod sems kyi rnam par rtog pa dang / 'tshe ba'i rnam par rtog</text></item>
<item><p>22b2</p><section>mdo sde</section><text>pa dang / lha la rnam par rtog pa thams cad du thams cad yongs su spong ngo / /shes kyi khe 'dod pa dang / grags pa 'dod pa dang / rnyed pa 'dod pa thams cad du thams cad yongs su spong ste/ de lus dang sems rab tu dben pas sems la mkhas pa yin te/ de sems la 'di snyam</text></item>
<item><p>22b3</p><section>mdo sde</section><text>du bdag gis sems 'di ci dge ba la spyod dam/ de ste mi dge ba'am/ 'on tam lung du ma bstan pa'am/ chos gang la spyod ces rnam par dpyod de/ gal te dge ba la spyod na de la sems dga' ba dang / rangs pa dang / mos pa skyed do/ /dge ba'i chos de dag kyang gang zhe na/ 'di</text></item>
<item><p>22b4</p><section>mdo sde</section><text>lta ste/ byang chub kyi phyogs kyi chos sum cu rtsa bdun no/ /'on te mi dge ba la spyod na de la skyo ba mang ba dang / rtog pa mang ba yin te/ mi dge ba'i chos de dag spang ba la brtson pa yin no/ /mi dge ba'i chos de dag kyang gang zhe na/ 'di lta ste/ 'dod chags dang / zhe sdang dang / gti</text></item>
<item><p>22b5</p><section>mdo sde</section><text>mug go/ /de la 'dod chags rnam pa gsum du rig par bya ste/ chen po dang / 'bring po dang / chung ngu'o/ /de la 'dod chags chen po gang zhe na/ gang lus thams cad du khyab ste/ sems kun nas bzung zhing gnas pa dang / gang gis de la gzhol zhing 'dod chags dang bral ba'i</text></item>
<item><p>22b6</p><section>mdo sde</section><text>sems mi 'thob pa ste/ de la gzhol ba de la ngo tsha ba dang / 'dzem pa thams cad du thams cad med par 'gyur te/ ji ltar na ngo tsha ba dang / 'dzem pa thams cad du thams cad med pa yin zhe na/ de gcig pu lkog tu song ste/ de nyid rjes su rnam par sems/ de nyid rjes su rnam par rtog</text></item>
<item><p>22b7</p><section>mdo sde</section><text>cing / de nyid la legs par shin tu smon pa dang / de nyid la yang yon tan du lta ba yin te/ de ltar na de la ngo tsha ba med pa yin no/ /ji ltar na 'dzem pa med pa yin zhe na/ de de'i rgyu de'i rkyen de'i gzhis pha ma'am/ bla ma lta bu gzhan dag dang / rtsod cing phyir bzlogs pa dang / rgol bar</text></item>
<item><p>23a1</p><section>mdo sde</section><text>byed cing des ngo mi tsha la de la yon tan du lta ba yin te/ de ltar na de la ngo tsha ba med pa yin te/ de de'i rgyu de'i rkyen de'i gzhis ngan song rnams su skye bar 'gyur te/ de ni 'dod chags chen po zhes bya'o/ /de la 'dod chags 'bring po gang zhe na/ gang gis 'dod pa</text></item>
<item><p>23a2</p><section>mdo sde</section><text>rnams la sten par gyur na bya ba grub kyi bar du sten gyi/ bya ba grub nas 'dod chags dang bral ba'i sems 'thob pa dang / 'gyod pa 'thob pa dang / sems la mi chab 'thob pa ste/ de ni 'dod chags 'bring po zhes bya'o/ /de la 'dod chags chung ngu gang zhe na/ gang gis 'dod pa rnams</text></item>
<item><p>23a3</p><section>mdo sde</section><text>la sten par gyur kyang mnams pa dang / byugs pa dang / lus kyis reg pa tsam 'am/ tshig tu smra ba tsam 'am/ mthong ba tsam gyis tshim par 'gyur ba de ni 'dod chags chung ngu zhes bya'o/ /mdor na 'tsho ba'i yo byad thams cad la chags pa'i sems su gyur pa ste de ni 'dod chags zhes</text></item>
<item><p>23a4</p><section>mdo sde</section><text>bya'o/ /de la zhe sdang gang zhe na/ zhe sdang yang rnam pa gsum du rig par bya ste/ chen po dang 'bring po dang chung ngu'o/ /de la zhe sdang chen po gang zhe na/ zhe sdang gi rnam pa gang gis zhe sdang zhing rngam 'khrugs gtum par gyur nas mtshams med pa lnga las gang yang rung ba la la byed pa'am/</text></item>
<item><p>23a5</p><section>mdo sde</section><text>dam pa'i chos spong ba gang byas pa la/ mtshams med pa lnga bsdoms pas kyang grangs su yang nye bar mi 'gro/ cha dang / bgrang ba dang / dpe dang rgyur yang nye bar mi 'gro ba de lta bu byed de/ de de'i rgyu de'i rkyen de'i gzhis lus zhig nas sems can dmyal ba chen po dag tu skye zhing / gal</text></item>
<item><p>23a6</p><section>mdo sde</section><text>te brgya lam na mir skye na yang gnag cing mig dmar la gtum zhing gnod sems mang bar 'gyur te/ de de'i rgyu de'i rkyen de'i gzhis yang sems can dmyal ba dag du skye bar 'gyur ba de ni zhe sdang chen po zhes bya'o/ /de la zhe sdang 'bring po gang zhe na/ gang gis zhe sdang bar gyur te/ sdig</text></item>
<item><p>23a7</p><section>mdo sde</section><text>pa mi dge ba'i las byas na myur ba myur ba/ skyen pa skyen pa/ la gor la gor du 'gyod cing de'i gnyen po la yang sten pa ste/ de ni zhe sdang 'bring po zhes bya'o/ /de la zhe sdang chung ngu gang zhe na/ gang gis zhe sdang bar gyur nas tshig tsam dang / mi snyan pa tsam dang / ngan du brjod pa tsam</text></item>
<item><p>23b1</p><section>mdo sde</section><text>gyis mi dge ba la pa ste/ de yang de la brgyal bar 'ga' 'byung ste/ byung na yang de'i skad cig de'i yud tsam de'i thang cig la gnyen po la sten pa ste/ de ni zhe sdang chung ngu zhes bya'o/ /de la gti mug gang zhe na/ gti mug kyang rnam pa gsum du rig par bya ste/ chen po dang /</text></item>
<item><p>23b2</p><section>mdo sde</section><text>'bring po dang / chung ngu'o/ /gang de la gti mug chen po gang zhe na/ gang ji skad du smos pa'i gnas de dag la nyes kyang dga' zhing mya ngan du mi byed/ smre sngags mi 'don/ 'gyod pa med pa yin te/ de ni gti mug chen po zhes bya'o/ /de la gti mug 'bring po gang zhe na/ gang</text></item>
<item><p>23b3</p><section>mdo sde</section><text>gis mi dge ba'i las la la byas kyang / la gor la gor du 'gyod cing / tshangs pa mtshungs par spyod pa rnams kyi drung du 'chags shing mi 'chab la/ de la yon tan du yang mi lta ba yin te/ 'di ni gti mug 'bring po zhes bya'o/ /de la gti mug chung ngu gang zhe na/ gang gis rang</text></item>
<item><p>23b4</p><section>mdo sde</section><text>bzhin gyis kha na ma tho ba ma yin pa/ bcas pa'i kha na ma tho ba bslab pa kun spyad pa'i lam gnyis gsum las 'da' ba ste/ de ni gti mug chung ngu zhes bya'o/ /de la yang byang chub sems dpa' sems phyir bzlog pa la mkhas pa yin te/ de de ltar sems la mkhas pa la/ gang</text></item>
<item><p>23b5</p><section>mdo sde</section><text>'dod pa rnams la dga' ba dang 'dod pa rnams la mos pa dang / 'dod pa rnams la lhag par chags pa de lta bu med pa yin te/ de ci'i phyir zhe na/ de ltar sems la mkhas pa'i phyir ro/ /'on te lung du ma bstan pa la spyod na/ de la dran pa dang ldan zhing nan tan du byed la/ de</text></item>
<item><p>23b6</p><section>mdo sde</section><text>brtag pa la brtson pa yin te/ de la ji ltar na lung du ma bstan pa la spyod pa yin zhe na/ gang gi tshe sems phyi rol tu'ang mi rgyu/ nang du'ang mi rgyu/ dge ba la'ang mi spyod/ mi dge ba la'ang mi spyod/ lhag mthong la yang mi spyod/ zhi gnas kyang mi 'dzin cing zhum la gnyid</text></item>
<item><p>23b7</p><section>mdo sde</section><text>kyis non par gnas pa ste/ 'di lta ste/ dper na skyes bu nyal nyal ba las sad pa mig gnyid kyis bsgribs pa'i sems mi gsal ba de bzhin du de'i tshe sems de mi gsal bar 'gyur ba ste/ de la byang chub sems dpa' sems yang dag par gzengs bstod pa dang / yang dag par rab tu</text></item>
<item><p>24a1</p><section>mdo sde</section><text>dga' bar bya ba dang / yang dag par gzhag pa la mkhas pa yin te/ de ltar na byang chub sems dpa' sems la mkhas pa yin no/ /de de ltar sems la mkhas pas chos 'di dag ni sgyu ma lta bu'o/ /chos 'di dag ni rmi lam lta bu'o/ /chos 'di dag ni dge ba'o/ /chos 'di dag ni</text></item>
<item><p>24a2</p><section>mdo sde</section><text>mi dge ba'o/ /chos 'di dag ni 'byung ba'o/ /chos 'di dag ni mi 'byung ba'o zhes chos rnams la yongs su rtog ste/ de 'di snyam du chos 'di dag thams cad ni sems la gnas pa/ sems las byung ba/ sems sngon du 'gro ba ste/ sems</text></item>
<item><p>24a3</p><section>mdo sde</section><text>shin tu bcil/ shin tu btul/ shin tu khong du chud par byas na/ chos de dag thams cad kyang shin tu bcil ba dang / shin tu btul ba dang / shin tu khong du chud par 'gyur te/ des chos rnams de ltar mthong bas/ de de'i rgyu de'i rkyen de'i gzhis sems zhi bar bya ba'i phyir</text></item>
<item><p>24a4</p><section>mdo sde</section><text>nan tan du byed de/ /de sems nyid la sems 'dogs so/ /sems nyid kyis sems zhi bar byed do/ /sems nyid la sems rab tu gzhog go/ /de de ltar zhi ba la brtson pas sems rtse gcig tu 'gyur te/ rtse gcig tu red nas mnyam par gzhog go/ /sems mnyam par</text></item>
<item><p>24a5</p><section>mdo sde</section><text>bzhag pa la dben pa las skyes pa'i dga' ba mngon du 'gyur te/ de yid dga' bar gyur nas 'dod pa dag las dben pa/ sdig pa mi dge ba'i chos rnams las dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang bde ba can bsam gtan</text></item>
<item><p>24a6</p><section>mdo sde</section><text>dang po rdzogs par byas te gnas so/ /de rtog pa dang dpyod pa mi snang bar bya ba'i phyir nan tan byed cing dga' ba dang / bde ba'i ro de'ang myang bar mi byed de mi rtog go snyam nas bsam gtan dang po las sems skyed do/ /de rtog pa dang dpyod pa dang bral zhing chags pa med pa'i yid du gyur pas</text></item>
<item><p>24a7</p><section>mdo sde</section><text>nang yongs su dang ste/ sems kyi rgyud gcig tu gyur pas rtog pa med pa/ dpyod pa med pa'i ting nge 'dzin las skyes pa'i dga' ba dang bde ba can bsam gtan gnyis pa rdzogs par byas te gnas so/ /de dga' ba dang sdug bsngal ba yin par khong du chud par byed de/ sdug bsngal lo snyam nas</text></item>
<item><p>24b1</p><section>mdo sde</section><text>btang snyoms la gnas pa yin/ btang snyoms la gnas pas dran pa dang ldan zhing shes bzhin can yin te/ bde ba lus kyis myong la/ 'phags pa rnams kyis gang de dran pa dang ldan pa bde ba la gnas pa btang snyoms pa'o zhes brjod pa ste/ dga' ba med pa'i bsam gtan gsum pa</text></item>
<item><p>24b2</p><section>mdo sde</section><text>rdzogs par byas te gnas so/ /de bsam gtan gsum pa gtong ngo snyam nas bsam gtan bzhi pa la sems gtong ste/ des bsam gtan bzhi pa thob pas bdag tu 'dzin pa phyir ldog go/ /bdag tu 'dzin pa phyir ldog pas bde ba yang spong / sdug bsngal ba yang spong ste/ de bde ba</text></item>
<item><p>24b3</p><section>mdo sde</section><text>yang spangs/ snga nas sdug bsngal yang spangs shing yid bde ba dang yid mi bde ba yang nub pas bde ba yang ma yin/ sdug bsngal ba yang ma yin pa btang snyoms dang dran pa yongs su dag pa bsam gtan bzhi pa rdzogs par byas te gnas so/ /de bdag gi lus dang nam mkha'i lus su gcig</text></item>
<item><p>24b4</p><section>mdo sde</section><text>tu mos par byed de/ de de ltar mos pas gzugs kyi 'du shes las thams cad du thams cad yang dag par 'das pa yin/ thogs pa'i 'du shes kyang nub pa yin te/ de rnam pa thams cad du gzugs kyi 'du shes rnams las yang dag par 'das te/ thogs pa'i 'du shes rnams nub par gyur cing</text></item>
<item><p>24b5</p><section>mdo sde</section><text>sna tshogs kyi 'du shes rnams yid la mi byed pas nam mkha' mtha' yas sa snyam nas/ nam mkha' mtha' yas skye mched rdzogs par byas te gnas so/ /de nam mkha' mtha' yas skye mched las yang dag par 'das nas rnam par shes pa mtha' yas so snyam nas/ rnam shes mtha' yas</text></item>
<item><p>24b6</p><section>mdo sde</section><text>skye mched rdzogs par byas te gnas so/ /de rnam shes mtha' yas skye mched las yang dag par 'das nas/ ci yang med do snyam nas ci yang med pa'i skye mched rdzogs par byas te gnas so/ /de ci yang med pa'i skye mched las yang dag par 'das nas 'du shes med 'du shes med min</text></item>
<item><p>24b7</p><section>mdo sde</section><text>skye mched rdzogs par byas te gnas so/ /de'i gong na gang sems kyi mtshan ma med pa/ rgyu ba thams cad 'gags pa sgrib pa thams cad dang bral ba 'di ni 'gog pa zhes bya ste/ de ni shes par bya'o snyam nas byang chub sems dpa' snyoms par 'jug gi /de la mngon par dga' ba'i rten gyi gnas mi</text></item>
<item><p>25a1</p><section>mdo sde</section><text>skyed do/ /de byams pa dang ldan pa'i sems khon med pa/ 'gran zla med pa/ gnod pa med pa/ yangs pa chen por gyur pa tshad med pa/ mi gnyis pa shin tu bsgoms pas phyogs gcig tu mos te khyab par byas nas rdzogs par byas te gnas so/ /gcig</text></item>
<item><p>25a2</p><section>mdo sde</section><text>tu ji lta ba de bzhin du gnyis pa dang / de bzhin du gsum pa dang / de bzhin du bzhi pa dang / bla dang / 'og dang / grwa'i 'jig rten 'di thams cad kyi rnam pa thams cad du byams pa dang ldan pa'i sems khon med pa/ 'gran zla med pa/ gnod pa med pa/ yangs pa chen por</text></item>
<item><p>25a3</p><section>mdo sde</section><text>gyur pa/ tshad med pa/ mi gnyis pa/ shin tu bsgoms pas mos te khyab par byas nas rdzogs par byas te gnas so/ /de bzhin du snying rje dang ldan pa dang / dga' ba dang btang snyoms dang ldan pa'i sems khon med pa/ 'gran zla med pa/ gnod pa med pa/ yangs pa chen</text></item>
<item><p>25a4</p><section>mdo sde</section><text>por gyur pa/ tshad med pa/ mi gnyis pa/ shin tu bsgoms pas phyogs gcig tu mos te khyab par byas nas rdzogs par byas te gnas so/ /gcig tu ji lta ba de bzhin du gnyis pa dang / de bzhin du gsum pa dang / de bzhin du bzhi pa dang / bla dang / 'og dang / grwa'i</text></item>
<item><p>25a5</p><section>mdo sde</section><text>'jig rten 'di thams cad kyi rnam pa thams cad du btang snyoms dang ldan pa'i sems khon med pa/ 'gran zla med pa/ gnod pa med pa/ yangs pa chen por gyur pa/ tshad med pa/ mi gnyis pa shin tu bsgoms pas mos te khyab par byas nas rdzogs par byas te gnas so/ /</text></item>
<item><p>25a6</p><section>mdo sde</section><text>de mngon par shes pa lnga skyed do/ /de la yang ma zhen pa yin te/ gong du yang byang chub kyi tshogs yongs su rdzogs par byed pa'i chos rnams yongs su tshol lo/ /rigs kyi bu chos bcu po de dag dang ldan na byang chub sems dpa' bsam gtan phun sum tshogs pa rnams yin no/ /rigs kyi bu</text></item>
<item><p>25a7</p><section>mdo sde</section><text>chos bcu dang ldan na byang chub sems dpa' shes rab phun sum tshogs pa rnams yin no/ /bcu gang zhe na/ 'di lta ste/ bdag med pa la mkhas pa rnams yin/ las kyi rnam par smin pa la mkhas pa rnams yin/ 'dus byas la mkhas pa rnams yin/ 'khor ba'i rgyun la mkhas pa</text></item>
<item><p>25b1</p><section>mdo sde</section><text>rnams yin/ 'khor ba'i ldog pa la mkhas pa rnams yin/ nyan thos dang / rang sangs rgyas kyi theg pa la mkhas pa rnams yin/ theg pa chen po la mkhas pa rnams yin/ bdud kyi las yongs su spangs pa la mkhas pa rnams yin/ ma log pa'i shes rab can rnams yin</text></item>
<item><p>25b2</p><section>mdo sde</section><text>mnyam pa med pa'i shes rab can rnams yin no/ /rigs kyi bu de la ji ltar na byang chub sems dpa' bdag med pa la mkhas pa yin zhe na/ rigs kyi bu 'di la byang chub sems dpa' yang dag pa'i shes rab kyis gzugs la rtog /tshor ba dang / 'du shes dang / 'du byed rnams dang / rnam</text></item>
<item><p>25b3</p><section>mdo sde</section><text>par shes pa la rtog ste/ de gzugs la rtog pa na gzugs kyi skye ba mi dmigs/ kun 'byung ba mi dmigs/ 'gog pa mi dmigs so/ /de bzhin du tshor ba dang / 'du shes dang / 'du byed rnams dang / rnam par shes pa'i skye ba mi dmigs/ kun 'byung ba mi dmigs/</text></item>
<item><p>25b4</p><section>mdo sde</section><text>'gog pa mi dmigs so/ /de yang don dam par yin gyi tha snyad kyi rang bzhin du ma yin te/ des don dam pa'i rang bzhin gang yin pa dang / tha snyad kyi rang bzhin gang yin pa'i rang bzhin de gnyis ka yang brjod pa'i rang bzhin du mi dmigs te/ de'i phyir brtson 'grus kyang nyams par mi byed de/</text></item>
<item><p>25b5</p><section>mdo sde</section><text>mgo'i thod la me 'bar ba bzhin du sems can rnams kyi don du rtsol zhing 'bad la brtson 'grus rtsom ste/ rigs kyi bu de ltar na byang chub sems dpa' bdag med pa la mkhas pa yin no/ /ji ltar na byang chub sems dpa' las kyi rnam par smin pa la mkhas pa yin zhe na/ 'di la byang chub sems dpa'</text></item>
<item><p>25b6</p><section>mdo sde</section><text>'di ltar dpyod de/ 'jig rten gnas pa 'di ni gar mkhan gyi tshon dang 'dra ba/ dri za'i grong khyer lta bu rang bzhin gyis stong la/ sems can 'di dag kyang sems can ma yin na 'on kyang bdag tu 'dzin pa la mngon par zhen pas de dag de'i phyir lam khong du chud pa mi 'thob bo/ /de dag ni 'di snyam du</text></item>
<item><p>25b7</p><section>mdo sde</section><text>gal te bdag gam/ sems can nam/ srog gam/ skye ba po'am/ gso ba'am/ skyes bu'am/ gang zag gam/ shed las skyes sam/ shed bu med na dge ba dang mi dge ba'i las kyi rnam par smin pa yang med par 'gyur ro snyam du sems mod kyi/ sems can med du zin kyang las kyi</text></item>
<item><p>26a1</p><section>mdo sde</section><text>rnam par smin pa yang mngon no snyam ste/ de la byang chub sems dpa' de ji ltar sems can de yang med la/ ji ltar dge ba dang / mi dge ba'i las rnams kyi rnam par smin pa yang mngon pa de yang dag pa'i shes rab kyis yang dag pa ji lta ba bzhin du rab tu shes te/ de ltar na</text></item>
<item><p>26a2</p><section>mdo sde</section><text>byang chub sems dpa' las kyi rnam par smin pa la mkhas pa yin no/ /ji ltar na byang chub sems dpa' 'dus byas la mkhas pa yin zhe na/ 'di la byang chub sems dpa' 'dus byas kyi chos rnams la yang dag pa'i shes rab kyis rtog par byed cing de 'di snyam du sems te/ 'dus byas kyi chos 'di</text></item>
<item><p>26a3</p><section>mdo sde</section><text>dag ni mi gnas pa/ g.yo ba/ zil pa'i thigs pa lta bu/ ri bo'i 'bab chu lta bu yin na/ de la mkhas pa su zhig 'di lta bu'i chos rnams la zhen pa dang / chags par byed pa'am/ de dag med par gyur pas mya ngan du byed snyam nas/ de de'i rgyu de'i rkyen de'i gzhis skyob dang / 'dod</text></item>
<item><p>26a4</p><section>mdo sde</section><text>chags dang bral ba dang / 'gog pa la sems gtong ste/ de ltar na byang chub sems dpa' 'dus byas la mkhas pa yin no/ /ji ltar na byang chub sems dpa' 'khor ba'i rgyun la mkhas pa yin zhe na/ 'di la byang chub sems dpa' 'di ltar dpyod de/ kye ma'o 'jig rten gnas pa 'di</text></item>
<item><p>26a5</p><section>mdo sde</section><text>ni ma rig pas ldongs pa/ 'khor ba la phyogs pa/ srid pa'i zhags pas bcings pa ste/ len pa nye bar len to/ /de len pa'i rgyus dge ba dang / mi dge ba'i las mngon par 'du byed de/ de dge ba dang mi dge ba'i las mngon par 'du byed pa dang ldan pas srid par yang mtshams</text></item>
<item><p>26a6</p><section>mdo sde</section><text>sbyor bar 'gyur te/ de'i rgyu las skye bar 'gyur ro/ /skye ba yod pas rga bar 'gyur ro/ /rga ba'i chos can ni 'chi bar 'gyur ro/ /'chi ba las mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rgyun chags pa nyid du</text></item>
<item><p>26a7</p><section>mdo sde</section><text>'gyur te/ de ltar na sdug bsngal gyi phung po chen po 'ba' zhig po de zo chun rgyud mo'i 'khor lo ltar/ 'khor ba'i 'khor lo'i rgyun du 'gyur ro snyam ste/ de yang byang chub sems dpas yang dag pa'i shes rab kyis yang dag pa ji lta ba bzhin du rab tu shes te/ de ltar na byang chub</text></item>
<item><p>26b1</p><section>mdo sde</section><text>sems dpa' 'khor ba'i rgyun la mkhas pa yin no/ /ji ltar na byang chub sems dpa' 'khor ba ldog pa la mkhas pa yin zhe na/ 'di la byang chub sems dpa' 'di ltar dpyod de/ ma rig pa med par gyur pas 'du byed la zhen par mi 'gyur/ 'du byed la zhen pa med par gyur pas rnam par</text></item>
<item><p>26b2</p><section>mdo sde</section><text>shes par mi 'gyur/ rnam par shes pa med par gyur pas ming dang gzugs dang / skye mched drug dang / reg pa dang / tshor ba dang / sred pa med par 'gyur ro/ /sred pa med par gyur pas len pa mi 'byung ste/ len pa med pas srid pa yang mtshams sbyor bar mi 'gyur/ srid</text></item>
<item><p>26b3</p><section>mdo sde</section><text>pa yang mtshams sbyor ba med par gyur pas/ skye bar mi 'gyur/ skye ba med par gyur pas rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams rgyun chad par 'gyur te/ de yang byang chub sems dpa' sa yang dag pa'i shes</text></item>
<item><p>26b4</p><section>mdo sde</section><text>rab kyis yang dag pa ji lta ba bzhin du rab tu shes te/ de ltar na byang chub sems dpa' 'khor ba ldog pa la mkhas pa yin no/ /ji ltar na byang chub sems dpa' nyan thos dang rang sangs rgyas kyi theg pa la mkhas pa yin zhe na/ 'di la byang chub sems dpa' 'di ltar dpyod de/ chos 'dis ni rgyun du</text></item>
<item><p>26b5</p><section>mdo sde</section><text>zhugs par 'gyur ro/ /'dis ni lan cig phyir 'ong bar 'gyur ro/ /'dis ni phyir mi 'ong bar 'gyur/ 'dis ni dgra bcom pa zag pa zad pa/ srid pa'i kun tu sbyor ba chad pa/ yang mtshams sbyor ba med pa/ mya ngan las 'das pa la yang dag par gzhol bar 'gyur ro/ /chos 'dis ni rang sangs</text></item>
<item><p>26b6</p><section>mdo sde</section><text>rgyas bse ru lta bur gcig pu spyod par 'gyur ro snyam ste/ de thams cad kyang byang chub sems dpas yang dag pa'i shes rab kyis rab tu rtogs par byed de/ chos 'di dag mngon du yang mi byed do/ /de ci'i phyir zhe na/ de 'di snyam du sems te/ sems can gyi khams bdag gis bzung / bdag gis</text></item>
<item><p>26b7</p><section>mdo sde</section><text>seng ge'i sgra bsgrags te/ sems can 'khor ba'i 'brog dgon pa na gnas pa thams cad sgrol lo zhes dam bcas la/ gcig pu 'khor ba'i 'brog dgon pa nas 'byung ba ni bdag gi mi cha'o snyam ste/ de ltar na byang chub sems dpa' nyan thos dang / rang sangs rgyas kyi theg pa la mkhas pa yin no/ /</text></item>
<item><p>27a1</p><section>mdo sde</section><text>ji ltar na byang chub sems dpa' theg pa chen po la mkhas pa yin zhe na/ 'di la byang chub sems dpa' bslab pa thams cad la yang slob la/ slob pa yang mi dmigs/ bslab pa'i lam yang mi dmigs/ gang slob pa de yang mi dmigs so/ /de de'i rgyu de'i rkyen de'i gzhis</text></item>
<item><p>27a2</p><section>mdo sde</section><text>chad par lta bar yang mi ltung ste/ de ltar na byang chub sems dpa' theg pa chen po la mkhas pa yin no/ /ji ltar na byang chub sems dpa' bdud kyi las spong ba la mkhas pa yin zhe na/ 'di la byang chub sems dpa' mi dge ba'i grogs po thams cad du thams cad yongs su spong ste/ mi cha ba'i</text></item>
<item><p>27a3</p><section>mdo sde</section><text>yul la gnas pa dang / 'jig rten rgyang pan pa'i gsang tshig la sten cing sgom pa dang / rnyed pa dang / bkur sti dang / mchod pa dang / rim gro la ched cher 'dzin pa thams cad du thams cad yongs su spong ngo / /nye ba'i nyon mongs pa gzhan gang byang chub kyi lam gyi bar chad du 'gyur ba de dag</text></item>
<item><p>27a4</p><section>mdo sde</section><text>kyang thams cad du thams cad yongs su spong zhing / de dag gi gnyen po la yang sten te/ de ltar na byang chub sems dpa' bdud kyi las yongs su spang ba la mkhas pa yin no/ /ji ltar na byang chub sems dpa' ma log pa'i shes rab can yin zhe na/ 'di la byang chub sems dpa' 'jig rten</text></item>
<item><p>27a5</p><section>mdo sde</section><text>pa'i gtsug lag dang / gsang tshig dang / las dang / bzo'i gnas thams cad la shes rab gtong ste/ de yang sems can thams cad yongs su smin par bya ba'i phyir te/ shes kyi khe 'dod pa dang / grags pa 'dod pa dang / rnyed pa dang / bkur sti 'dod pa'i phyir ma yin gyi/ de bzhin</text></item>
<item><p>27a6</p><section>mdo sde</section><text>gshegs pa'i bstan pa'i che ba nyid brjod pa'i phyir te/ de la yon tan du lta ba'i phyir ni ma yin no/ /gzhan du na de 'di snyam du sems te/ gsung rab 'di ni dam pa ste/ 'di ltar de bzhin gshegs pa'i chos 'dul ba'o snyam nas/ de de la yon tan du lta bas mu stegs can gzhan gyi lta</text></item>
<item><p>27a7</p><section>mdo sde</section><text>ba can du mi 'gyur te/ de ltar na byang chub sems dpa' ma log pa'i shes rab can yin no/ /rigs kyi bu ji ltar na byang chub sems dpa' mnyam pa med pa'i shes rab can yin zhe na/ rigs kyi bu 'di la byang chub sems dpa' lha dang bcas pa'i 'jig rten bdud dang bcas pa/ tshangs pa dang bcas pa/</text></item>
<item><p>27b1</p><section>mdo sde</section><text>skye dgu'i dge sbyong dang / bram zer bcas pa/ lha dang mi dang lha ma yin du bcas pa'i nang na de bzhin gshegs pa dgra bcom pa yang dag par rdzogs pa'i sangs rgyas ma gtogs par gang de dang shes rab mnyam pa de lta bu'i sems can sems can gyi ris na med de/ de ni 'jig rten lha dang bcas pa/</text></item>
<item><p>27b2</p><section>mdo sde</section><text>bdud dang bcas pa/ tshangs pa dang bcas pa/ skye dgu'i dge sbyong dang bram zer bcas pa/ lha dang mi dang lha ma yin du bcas pa'i nang na/ shes rab kyi bye brag gis zil gyis mnan pa yin te/ de ltar na byang chub sems dpa' mnyam pa med pa'i shes rab can yin no/ /rigs kyi bu chos</text></item>
<item><p>27b3</p><section>mdo sde</section><text>bcu po de dag dang ldan na byang chub sems dpa' shes rab phun sum tshogs pa rnams yin no/ /rigs kyi bu chos bcu dang ldan na byang chub sems dpa' thabs mkhas pa rnams yin no/ /bcu gang zhe na/ 'di lta ste/ yongs su bsngo ba'i thabs mkhas pa rnams yin/ mu stegs can rnam par</text></item>
<item><p>27b4</p><section>mdo sde</section><text>zlog pa'i thabs mkhas pa rnams yin/ yul las rnam par zlog pa'i thabs mkhas pa rnams yin/ 'gyod pa yid la gcags pa sel ba'i thabs mkhas pa rnams yin/ sems can la dpung gnyen byed pa'i thabs mkhas pa rnams yin/ sems can 'tsho ba'i thabs nye bar sbyor ba la</text></item>
<item><p>27b5</p><section>mdo sde</section><text>mkhas pa rnams yin/ len pa'i thabs mkhas pa rnams yin/ gnas nas gnas su slong ba'i thabs mkhas pa rnams yin/ yang dag par 'dzin du 'jug pa dang / gzengs stod pa dang / shin tu dga' bar byed pa'i thabs mkhas pa rnams yin/ de bzhin gshegs pa la mchod</text></item>
<item><p>27b6</p><section>mdo sde</section><text>pa dang rim gro bya ba'i thabs mkhas pa rnams yin no/ /rigs kyi bu de la ji ltar na byang chub sems dpa' yongs su bsngo ba'i thabs mkhas pa yin zhe na/ rigs kyi bu 'di la byang chub sems dpa' gang 'di dag me tog gi rnam pa'am/ 'bras bu'i rnam pa nga yir bya ba med pa/ yongs su bzung</text></item>
<item><p>27b7</p><section>mdo sde</section><text>ba med pa de rnams nyin lan gsum mtshan lan gsum sangs rgyas dang / byang chub sems dpa' rnams la 'bul lo/ /dge ba'i rtsa ba de yang bla na med pa yang dag par rdzogs pa'i byang chub tu yongs su bsngo'o/ /de gang 'di dag bdug pa'i shing ngam/ spos kyi shing ngam/ rin po che'i shing ngam/</text></item>
<item><p>28a1</p><section>mdo sde</section><text>dpag bsam gyi shing ngam/ me tog gi shing ngam/ 'bras bu'i shing nga yir bya ba med pa yongs su bzung ba med pa de dag kyang nyin lan gsum mtshan lan gsum sangs rgyas dang / byang chub sems dpa' rnams la 'bul lo/ /dge ba'i rtsa ba de yang bla na med pa yang dag par</text></item>
<item><p>28a2</p><section>mdo sde</section><text>rdzogs pa'i byang chub tu yongs su bsngo'o/ /de mdo sde rnams la mchod pa dang / rim gro bya ba gang 'di dag rgya chen po rgya che ba dag nyan cing de dag snying thag pa nas lhag pa'i bsam pa mchog gis sangs rgyas dang byang chub sems dpa' rnams la yongs su bsngo'o/ /gang phyogs bcu na byang chub</text></item>
<item><p>28a3</p><section>mdo sde</section><text>sems dpa' rnams dang / de ma yin pa'i sems can dag dge ba'i las rnams byed cing byang chub kyi tshogs rnams yongs su rdzogs par byed pa de dag la snying thag pa nas rjes su yi rang ste/ dge ba'i rtsa ba de yang bla na med pa yang dag par rdzogs pa'i byang chub tu yongs su bsngo'o/ /de de bzhin</text></item>
<item><p>28a4</p><section>mdo sde</section><text>gshegs pa'i mchod rten nam/ de bzhin gshegs pa'i sku gzugs la me tog gam/ bdug pa'am/ spos gsol na sems can thams cad kyi ngang tshul ngan pa'i dri nga ba bsal ba dang / de bzhin gshegs pa'i tshul khrims kyi dri thob par yongs su bsngo'o/ /de phyag dar dang zhal zhal</text></item>
<item><p>28a5</p><section>mdo sde</section><text>byed na sems can thams cad kyi spyod lam mi sdug pa med par 'gyur ba dang / spyod lam mdzes pa phun sum tshogs par yongs su bsngo'o/ /de me tog gi gdugs gsol na/ sems can thams cad kyi nyon mongs pa dang / nye ba'i nyon mongs pa'i gdung ba med par bya ba'i phyir yongs</text></item>
<item><p>28a6</p><section>mdo sde</section><text>su bsngo'o/ /de gtsug lag khang gi nang du 'gro na 'di ltar sems can thams cad mya ngan las 'das pa'i grong khyer du gzud do snyam du sems bskyed do/ /de phyir 'byung na 'di ltar sems can thams cad 'khor ba'i btson ra nas 'don to snyam du sems skyed do/ /de gnas khang gi sgo 'byed na 'di</text></item>
<item><p>28a7</p><section>mdo sde</section><text>ltar 'jig rten las 'das pa'i ye shes kyis bde 'gro thams cad kyi sgo dbye'o/ /snyam du sems skyed do/ /de sgo gcod na 'di ltar ngan 'gro thams cad kyi sgo rnams gcad do snyam du sems skyed do/ /de 'dug na 'di ltar sems can thams cad byang chub kyi snying po la dgod do snyam du sems skyed do/ /</text></item>
<item><p>28b1</p><section>mdo sde</section><text>de glo g.yas pas nyal na 'di ltar sems can thams cad sangs rgyas kyi mya ngan las 'da' bas yongs su mya ngan las bzla'o snyam du sems skyed do/ /de de nas ldang na 'di ltar sems can thams cad nyon mongs pa'i kun nas ldang ba rnams las bslang ngo snyam du sems skyed do/ /de lus kyi ched</text></item>
<item><p>28b2</p><section>mdo sde</section><text>la 'gro na/ 'di ltar sems can thams cad skyes bu chen po'i 'gros su 'gro bar gyur cig snyam du sems skyed do/ /de der 'dug na 'di ltar sems can thams cad kyi 'dod chags dang / zhe sdang dang / gti mug gi zug rngu dbyung ngo snyam du sems skyed do/ /de bkru bshal byed na 'di</text></item>
<item><p>28b3</p><section>mdo sde</section><text>ltar sems can thams cad kyi nyon mongs pa'i dri ma'i skyon rnams bkru'o snyam du sems skyed do/ /de lag pa bsnyal na 'di ltar sems can thams cad kyi nyon mongs pa'i dri nga ba rnams bsal lo snyam du sems skyed do/ /de rkang pa 'khru na 'di ltar sems can thams cad kyi nyon mongs pa'i</text></item>
<item><p>28b4</p><section>mdo sde</section><text>rdul rnam pa sna tshogs bsal lo snyam du sems skyed do/ /de so shing za na 'di ltar sems can thams cad kyi dri ma rnam pa sna tshogs bsal lo snyam du sems skyed do/ /de lus kyi g.yo ba thams cad sems can thams cad la phan pa dang bde bar yongs su sngo'o/ /de de bzhin gshegs pa'i mchod</text></item>
<item><p>28b5</p><section>mdo sde</section><text>rten la phyag 'tshal na 'di ltar sems can thams cad lha dang bcas pa'i 'jig rten gyis phyag bya bar shog shig snyam du sems skyed de/ rigs kyi bu de ltar na byang chub sems dpa' yongs su sngo ba'i thabs mkhas pa yin no/ /ji ltar na byang chub sems dpa' mu stegs can rnam par zlog</text></item>
<item><p>28b6</p><section>mdo sde</section><text>pa'i thabs mkhas pa yin zhe na/ 'di la byang chub sems dpa' 'di lta ste/ mu stegs can spyod pa pa dang / kun tu rgyu dang / gcer bu pa la sogs pa'i mu stegs can gyi gnas de dang de dag tu 'phrul ba dag mngon par sprul te/ de sems can yongs su smin par bya ba'i phyir thabs byed</text></item>
<item><p>28b7</p><section>mdo sde</section><text>cing de 'di snyam du sems te/ kye ma'o sems can 'di rnams nga rgyal gyi zil gyis non pas bdag gis sngar slob dpon gyi tshul gyis gdul bar ni mi nus kyis/ slob mar khas blang ngo snyam ste/ de dag gi khrod du rab tu 'byung ngo / /de rab tu byung nas ji ltar spyod pa dang / spyod yul dang /</text></item>
<item><p>29a1</p><section>mdo sde</section><text>mang du thos pa dang / spyod pa dman tshegs kyis kyang mu stegs can gzhan de dag zil gyis gnon pa de lta de lta bur rtsol lo/ /'bad do/ /brtson 'grus rtsom mo/ /de dag gi nang na slob dpon dang bla ma lta bur bkur bar 'gyur/ tshig bzung zhing ngag mi gcog par 'gyur</text></item>
<item><p>29a2</p><section>mdo sde</section><text>te/ kye sems can de dag nye bar gyur pa'o snyam du shes nas/ grogs po dag 'di ni skyo ba dang / 'dod chags dang bral ba dang / 'gog par 'gyur ba'i lam ma yin no zhes mu stegs can de dag gi ma legs pa rjod par 'gyur te/ des mu stegs can gzhan de dag gnas de rnams las</text></item>
<item><p>29a3</p><section>mdo sde</section><text>bslang nas de bzhin gshegs pa'i chos 'dul ba la 'god do/ /de phyi rol gyi mngon par shes pa lnga dang ldan pa dag gi gan du tshangs par spyad pa spyod do/ /de tshangs par spyad pa spyod cing chos de thob par bya ba'i phyir spyod cing rtsol lo/ /'bad do/ /de rtsol zhing 'bad pas bsam gtan dang / ting nge</text></item>
<item><p>29a4</p><section>mdo sde</section><text>'dzin dang / snyoms par 'jug pa rnams sgrub ste/ ci nas kyang mngon par shes pa lnga dang ldan pa gzhan de dag pas ches mchog tu 'gyur ba dang / ches 'bar bar 'gyur ba dang / slob dpon gyi mchog tu 'gyur ba dang / mkhas par bkur bar 'gyur ba de ltar sgrub bo/ /des sems can de</text></item>
<item><p>29a5</p><section>mdo sde</section><text>rnams yongs su smin pa'i dus dang / tshod shes nas grogs po dag lam 'di ni skyo ba dang / 'dod chags dang bral ba dang / 'gog par 'gyur ba'i lam ma yin no zhes/ bsam gtan dang / ting nge 'dzin dang / snyoms par 'jug pa de dag gi ma legs pa brjod pa yin te/ des sems can de</text></item>
<item><p>29a6</p><section>mdo sde</section><text>dag gnas de las bslang nas de bzhin gshegs pa'i chos 'dul ba la rab tu 'god de/ de ltar na byang chub sems dpa' mu stegs can rnam par zlog pa'i thabs mkhas pa yin no/ /ji ltar na byang chub sems dpa' yul las rnam par zlog pa'i thabs mkhas pa yin zhe na/ 'di la byang chub sems</text></item>
<item><p>29a7</p><section>mdo sde</section><text>dpa' sems can gang rab tu 'dod chags can rab tu 'dod chags mang ba'i sems can rnams mthong na/ des de dag gdul ba'i thabs gzhan med do snyam nas des de dag gi drung du bud med sprul pa bzang mo blta na sdug pa bud med thams cad kyi mchog dag sprul te/ sems can de rnams de dag la</text></item>
<item><p>29b1</p><section>mdo sde</section><text>rab tu chags par rig nas sprul pa'i bud med de mal de nyid du 'chi ba'i dus byed du 'jug go/ /de yang skad cig de nyid dang / yud tsam de nyid dang / thang cig de nyid la rul cing dri nga ba dang 'jig par 'gyur te/ de dag gis kyang de mthong nas dngangs skrag skyo bar red de/ bdag cag 'di 'dra</text></item>
<item><p>29b2</p><section>mdo sde</section><text>ba'i dri nga ba'i nang nas gang thar bar byed pa su zhig yod ces nyam thag par 'gyur ro/ /de'i tshe na byang chub sems dpa' sems can de dag gi mdun du 'dug ste/ de byang chub gsum las gang yang rung ba'i byang chub tu nges par 'gyur ba de ltar sems can de dag la chos ston te/ de ltar na</text></item>
<item><p>29b3</p><section>mdo sde</section><text>byang chub sems dpa' yul las rnam par zlog pa'i thabs mkhas pa yin no/ /ji ltar na byang chub sems dpa' 'gyod pa yid la gcags pa sel ba'i thabs mkhas pa yin zhe na/ 'di la byang chub sems dpa' sems can su mtshams med pa'i las byed pa'am/ mi dge ba'i las</text></item>
<item><p>29b4</p><section>mdo sde</section><text>byed pa mthong na/ de'i gan du song ste/ kye skyes bu khyod ci'i phyir yid mi bde zhing mi dga' bar gnas zhes de skad zer ro/ /des kyang smras pa/ rigs kyi bu bdag gis mtshams med pa'i las byas pas de'i phyir bdag la yun ring por gnod pa dang / phan pa med pa dang / sdug bsngal</text></item>
<item><p>29b5</p><section>mdo sde</section><text>bar mi 'gyur grang zhes yid mi bde zhing mi dga' bar gnas so/ /de'i phyir de la byang chub sems dpa' sdom pa 'dzin du 'jug go/ /nyes pa yang 'chags su 'jug go/ /de la chos bstan pa zab mo zab mo yang byed do/ /de ste 'gyod pa mi gtong na de'i phyir de la byang chub sems dpa'</text></item>
<item><p>29b6</p><section>mdo sde</section><text>thog mar 'di lta ste/ rdzu 'phrul lam/ sems kun rjod pas yang dag par yid ches pa skyed do/ /de nas sems can de yang dag par yid ches pa skyes nas byang chub sems dpa' de la dga' ba dang / mos pa dang / rangs pa rnyed par 'gyur ro/ /de dga' ba dang / mos pa</text></item>
<item><p>29b7</p><section>mdo sde</section><text>dang / rangs pa rnyed pas de chos bstan tu rung bar 'gyur/ byang chub sems dpa' de dang 'thun par 'dzin par 'gyur ro/ /de nas byang chub sems dpa' des de'i mdun du 'di lta ste/ pha mar sprul pa mngon par sprul te 'di skad zer ro/ /kye skyes bu khyod ltos la 'gyod pa chod cig /</text></item>
<item><p>30a1</p><section>mdo sde</section><text>nga yang khyod kyi grogs te/ las 'di lta bus su'ang shin tu sems can dmyal bar 'gro ba'am/ don thams cad las nyams par 'gyur ba med do/ /las de ye shes kyis bsal du mi nus pa yang ma yin no/ /zhes de skad smras nas/ pha ma srog dang phral lo/ /</text></item>
<item><p>30a2</p><section>mdo sde</section><text>srog dang phral nas kyang rdzu 'phrul de ston to/ /de nas sems can de 'di snyam du sems te/ rdzu 'phrul dang ldan pas kyang pha ma srog dang phral na/ bdag 'dra ba lta ci zhig smos snyam mo/ /byang chub sems dpa' de yang de'i tshe sems can de la ci nas kyang de'i las de sbrang ma'i 'dab ma 'dra</text></item>
<item><p>30a3</p><section>mdo sde</section><text>bar 'gyur ba de lta bu'i chos ston par byed do/ /de ltar na byang chub sems dpa' 'gyod pa yid la gcags pa sel ba'i thabs mkhas pa yin no/ /ji ltar na byang chub sems dpa' sems can la dpung gnyen byed pa'i thabs mkhas pa yin zhe na/ 'di la byang chub sems dpas</text></item>
<item><p>30a4</p><section>mdo sde</section><text>sems can gang chos bstan par rung zhing nus pa dag mthong la/ de dag kyang shin tu mi dge ba'i las byed par gyur na/ de dag gdul ba'i thabs su byang chub sems dpas 'phrul ba dag mngon par sprul te/ de la sems can gang rnams rgyal pos 'dul bar 'gyur ba de dag la rgyal</text></item>
<item><p>30a5</p><section>mdo sde</section><text>por sprul pa mngon par sprul par byed do/ /sems can gang rnams blon po chen pos 'dul bar 'gyur ba de dag la blon po chen por sprul pa mngon par sprul par byed do/ /sems can gang rnams bram ze dang / rgyal rigs dang / grong pa dang / yul mis 'dul bar 'gyur ba de dag</text></item>
<item><p>30a6</p><section>mdo sde</section><text>la bram ze dang / rgyal rigs dang / grong pa dang / yul mir sprul pa dang / sems can gang rnams lhas 'dul ba de dag la lhar sprul pa dang / gang lag na rdo rjes 'dul ba de dag la lag na rdo rjer sprul pa mngon par sprul par byed do/ /sems can gang rnams 'jigs pas 'dul</text></item>
<item><p>30a7</p><section>mdo sde</section><text>bar 'gyur ba de dag la 'jigs pa ston/ sems can gang rnams brdegs pa dang / bsdigs pa dang / gsad pa dang / bcing bas gdul ba de dag la de 'dra bar ston/ sems can gang rnams des pas 'dul ba de dag la des pas 'dul/ sems can gang rnams mtshams med pa byed</text></item>
<item><p>30b1</p><section>mdo sde</section><text>'dod pa dang / byang chub sems dpa' dag la brgyad par 'dod pa de dag thabs sna tshogs kyis zlog cing zil gyis gnon par byed/ phyogs gzhan du yang bskar bar byed do/ /mtshams med par 'gyur ba'i dngos po sbas te/ de 'dra bar de'i mdun du sprul pa ston to/ /yang na sems</text></item>
<item><p>30b2</p><section>mdo sde</section><text>can dmyal ba ston to/ /mngon par shes pa ma skyes pa'i byang chub sems dpa' tshe'i mtshan ma shes pa ni byed 'dod pa dang / gsod 'dod pa'i sems can de dag mthong nas snying rje chen po'i sems skyes te/ de yang 'di snyam du/ kye ma sems can 'di rnams ni phung bar 'dod pa'o/ /</text></item>
<item><p>30b3</p><section>mdo sde</section><text>kye ma sems can 'di rnams ni brlag par 'dod pa'o snyam du sems shing / de dag des lag mthil du skyu ru ra'i 'bru bzhag pa ltar mthong nas mi dga' ba'i sems chen po skyed de/ de yang 'di snyam du sems so/ /bdag sems can gcig gi phyir yang sems can de phung po'i lhag ma</text></item>
<item><p>30b4</p><section>mdo sde</section><text>ma lus pa'i mya ngan las 'das pa'i dbyings su rab tu ma bzhag pa'i bar du/ mnar med pa'i sdug bsngal bkur bar bzod na/ sems can 'di rnams kyang mi dge ba'i las byas te/ mnar med pa'i sems can dmyal ba chen por skye bar 'dod pa thabs gzhan gyis ni bzlog par mi</text></item>
<item><p>30b5</p><section>mdo sde</section><text>nus te/ sems can de rnams tshe yang thung dad pa yang med pa dag cig la yul gzhan du bskar ba'am/ zil gyis mnan par bya ba de lta bu'i dbang ni bdag la med na sems can 'di rnams mi dge ba'i las 'dis lus zhig nas mnar med pa'i sems can dmyal ba chen por skye bar mi</text></item>
<item><p>30b6</p><section>mdo sde</section><text>'gyur grang zhes de'i phyir snying rje'i sems nye bar gzhag nas las bdag gir bya ba dang 'dra bar byas nas/ sems can de rnams la byams pas khyab par byas te/ thabs gzhan gyis mi nus nas chad pa rab kyis 'chos te/ de ltar na byang chub sems dpa' sems can la dpung gnyen byed</text></item>
<item><p>30b7</p><section>mdo sde</section><text>pa'i thabs mkhas pa yin no/ /ji ltar na byang chub sems dpa' sems can 'tsho ba'i thabs nye bar sbyor ba la mkhas pa yin zhe na/ 'di la byang chub sems dpa' sems can gang rnams 'phags pa'i chos 'dul ba shes par mi lcogs mi nus te/ zas dang gos lhur 'dzin cing de kho nas</text></item>
<item><p>31a1</p><section>mdo sde</section><text>chog par rtsi ba mthong na/ de rnams la byang chub sems dpa' yi ge dang / gtsug lag dang / rgya dang / grangs dang / shod thabs la sogs pa'i las dge ba dang ldan pa dag ston te/ mi dge ba dang ldan pa mi ston to/ /de ltar na byang chub sems dpa' sems</text></item>
<item><p>31a2</p><section>mdo sde</section><text>can 'tsho ba'i thabs nye bar sbyor ba la mkhas pa yin no/ /ji ltar na byang chub sems dpa' len pa'i thabs mkhas pa yin zhe na/ 'di la byang chub sems dpa' rin po che'i phung po ri rab tsam thob na yang len te/ dngos po ngan pa zhig thob na'ang len to/ /de ci'i phyir zhe na/ de 'di ltar</text></item>
<item><p>31a3</p><section>mdo sde</section><text>sems te/ sems can 'di dag ni ser sna can/ brkam pa/ 'dod pas 'khol ba/ 'jungs pa yin te/ de'i rgyu de'i rkyen de'i gzhis chu'i phung po chen pos non pa bzhin du 'khor ba'i rgya mtshor 'byung nub byed pa de dag la/ de ni yun ring por don dang / phan pa dang / bde</text></item>
<item><p>31a4</p><section>mdo sde</section><text>bar 'gyur ro snyam ste/ de blangs nas bdag gir mi byed/ chags pa'i sems mi skyed de/ gzhan du na sems can thams cad dang thun mong du sangs rgyas dang chos dang / dge 'dun dag la bya ba byed do/ /sems can sdug bsngal ba rnams la yang phan par byed do/ /sbyin pa'i</text></item>
<item><p>31a5</p><section>mdo sde</section><text>bdag po de yang gzengs stod pa dang / shin tu dga' bar byed de/ de ltar na byang chub sems dpa' len pa'i thabs mkhas pa yin no/ /ji ltar na byang chub sems dpa' gnas nas gnas su slong ba'i thabs mkhas pa yin zhe na/ 'di la byang chub sems dpa' sems can gang</text></item>
<item><p>31a6</p><section>mdo sde</section><text>bla na med pa yang dag par rdzogs pa'i byang chub mngon par rdzogs par 'tshang rgya bar lcogs shing nus pa zhig la/ de yang nyan thos dang / rang sangs rgyas kyi theg pa thob par rtsol zhing 'bad de brtson 'grus rtsom pa mthong na/ de gnas de nas bslang ste/ tha na 'khor dbye ba yang byas</text></item>
<item><p>31a7</p><section>mdo sde</section><text>nas theg pa chen po la 'jog ste/ de ltar na byang chub sems dpa' gnas nas gnas su slong ba'i thabs mkhas pa yin no/ /ji ltar na byang chub sems dpa' yang dag par 'dzin tu 'jug pa dang / gzengs stod pa dang / shin tu dga' bar byed pa'i thabs mkhas pa yin zhe na/</text></item>
<item><p>31b1</p><section>mdo sde</section><text>'di la byang chub sems dpa' byang chub kyi sems ma bskyed pa'i sems can rnams byang chub kyi sems skyed du 'jug /byang chub kyi sems bskyed pa'i sems can le lo can brtson 'grus chung ba/ tshul khrims tsam gyis chog par 'dzin pa dag ni brtson 'grus la 'jog /sems can</text></item>
<item><p>31b2</p><section>mdo sde</section><text>gang rnams bslab pa kun spyod pa phra mo las 'gal ba dag de'i rgyu de'i rkyen de'i gzhis sems kun khebs shing 'khod de/ dga' mgu rangs pa yang mi rnyed pa de dag la/ de ci nas kyang gnas de nas ldang ba de lta de lta bur chos ston par byed de/ de ltar na byang chub sems dpa' yang dag par</text></item>
<item><p>31b3</p><section>mdo sde</section><text>'dzin du 'jug pa dang / gzengs stod pa dang / shin tu dga' bar byed pa'i thabs mkhas pa yin no/ /rigs kyi bu ji ltar na byang chub sems dpa' de bzhin gshegs pa la mchod pa dang / rim gro bya ba'i thabs mkhas pa yin zhe na/ rigs kyi bu 'di la byang</text></item>
<item><p>31b4</p><section>mdo sde</section><text>chub sems dpa' rab tu 'byung bar 'gyur te/ rnyed pa chung ngu yang chos kyi rnyed pas chog par 'dzin pa yin/ de gcig pu lkog tu song ste/ rab tu dben par gnas nas/ de 'di ltar sems te/ ma la bdag gis de bzhin gshegs pa la mchod pa dang / rim gro bya ba bsam mo snyam</text></item>
<item><p>31b5</p><section>mdo sde</section><text>nas/ de de bzhin gshegs pa la mchod pa dang / rim gro bya ba rnam pa sna tshogs sems te/ de ltar sems pa de'i pha rol tu phyin pa drug bsgom pa yongs su rdzogs par 'gyur ro/ /ji ltar na pha rol tu phyin pa drug bsgom pa yongs su rdzogs par 'gyur zhe na/ de la gang mchod pa dang /</text></item>
<item><p>31b6</p><section>mdo sde</section><text>rim gro bya ba mngon par byed pa 'di ni de'i sbyin pa'i pha rol tu phyin pa'o/ /mchod pa dang / rim gro bya ba de la gang sems can thams cad la dmigs pa'i sems skye ba 'di ni de'i tshul khrims kyi pha rol tu phyin pa'o/ /mchod pa dang / rim gro bya ba de dag la gang sems mngon par mos shing</text></item>
<item><p>31b7</p><section>mdo sde</section><text>shin tu dga' ba 'di ni de'i bzod pa'i pha rol tu phyin pa'o/ /mchod pa dang / rim gro bya ba de dag nyid la gang sems mi skyo ba 'di ni de'i brtson 'grus kyi pha rol tu phyin pa'o/ /mchod pa dang / rim gro bya ba de dag nyid la gang nye bar rtog pa 'di ni de'i bsam gtan gyi pha rol tu phyin pa'o/ /</text></item>
<item><p>32a1</p><section>mdo sde</section><text>mchod pa dang / rim gro bya ba de dag nyid la gang sna tshogs pa 'di ni de'i shes rab kyi pha rol tu phyin pa ste/ rigs kyi bu de ltar na byang chub sems dpa' de bzhin gshegs pa la mchod pa dang / rim gro bya ba'i thabs mkhas pa yin no/ /rigs kyi bu chos bcu</text></item>
<item><p>32a2</p><section>mdo sde</section><text>po de dag dang ldan na byang chub sems dpa' thabs mkhas pa rnams yin no/ /rigs kyi bu chos bcu dang ldan na/ byang chub sems dpa' smon lam phun sum tshogs pa rnams yin no/ /bcu gang zhe na/ 'di lta ste/ mi dman pa'i smon lam pa rnams yin/ ma zhum pa'i smon lam</text></item>
<item><p>32a3</p><section>mdo sde</section><text>pa rnams yin/ sems can thams cad kyi don la brtson pa'i smon lam pa rnams yin/ sangs rgyas thams cad kyis yang dag par bsngags pa'i smon lam pa rnams yin/ bdud thams cad shin tu tshar gcod pa'i smon lam pa rnams yin/ gzhan gyi dring mi 'jog pa'i smon lam pa</text></item>
<item><p>32a4</p><section>mdo sde</section><text>rnams yin/ mtha' yas pa'i smon lam pa rnams yin/ mi skrag pa'i smon lam pa rnams yin/ yongs su mi skyo ba'i smon lam pa rnams yin/ legs par yongs su rdzogs pa'i smon lam pa rnams yin no/ /rigs kyi bu de la ji ltar na byang chub sems dpa' mi dman</text></item>
<item><p>32a5</p><section>mdo sde</section><text>pa'i smon lam pa yin zhe na/ rigs kyi bu 'di la byang chub sems dpa' srid pa'i bde ba 'dod cing smon lam mi 'debs te/ de ltar na byang chub sems dpa' mi dman pa'i smon lam pa yin no/ /ji ltar na byang chub sems dpa' ma zhum pa'i smon lam pa yin zhe na/ byang chub sems</text></item>
<item><p>32a6</p><section>mdo sde</section><text>dpa' ni khams gsum las skyo ba dang / 'dod chags dang bral ba dang / 'gog par smon lam mi 'debs te/ de ltar na byang chub sems dpa' ma zhum pa'i smon lam pa yin no/ /ji ltar na byang chub sems dpa' sems can thams cad kyi don la brtson pa'i smon lam pa yin</text></item>
<item><p>32a7</p><section>mdo sde</section><text>zhe na/ 'di la byang chub sems dpa' 'di ltar sems can gyi khams ji snyed pa ma lus par de thams cad yongs su mya ngan las bzlas nas bdag phyis sangs rgyas kyi yongs su mya ngan las 'da' bas yongs su mya ngan las 'da'o zhes smon lam 'debs te/ de ltar na byang chub sems dpa'</text></item>
<item><p>32b1</p><section>mdo sde</section><text>sems can thams cad kyi don la brtson pa'i smon lam pa yin no/ /ji ltar na byang chub sems dpa' sangs rgyas thams cad kyis yang dag par bsngags pa'i smon lam pa yin zhe na/ 'di la byang chub sems dpa' 'di ltar byang chub kyi sems ma bskyed pa'i sems can gyi khams ji</text></item>
<item><p>32b2</p><section>mdo sde</section><text>snyed pa de dag thams cad byang chub tu sems bskyed du bcug ste/ mthar gyis byang chub kyi spyod pa spyod du btsud nas byang chub kyi snying por 'dug pa rnams la mchod pa dang / bkur sti bya'o/ /chos kyi 'khor lo rab tu bskor bar gsol ba gdab bo/ /yongs su mya ngan las 'da' ba rnams</text></item>
<item><p>32b3</p><section>mdo sde</section><text>kyang sems can thams cad la phan pa'i phyir bzhugs su gsol lo zhes smon lam 'debs te/ de ltar na byang chub sems dpa' sangs rgyas thams cad kyis yang dag par bsngags pa'i smon lam pa yin no/ /ji ltar na byang chub sems dpa' bdud thams cad shin tu tshar gcod</text></item>
<item><p>32b4</p><section>mdo sde</section><text>pa'i smon lam pa yin zhe na/ 'di la byang chub sems dpa' ni 'di ltar bdag mngon par rdzogs par sangs rgyas pa'i sangs rgyas kyi zhing na ci nas kyang bdud kyi sgra'am/ bdud kyi ris kyi lha rnams 'byung bar yang mi 'gyur ba de ltar bdag gis bya'o zhes smon lam 'debs te/ de ltar na byang chub</text></item>
<item><p>32b5</p><section>mdo sde</section><text>sems dpa' bdud thams cad shin tu tshar gcod pa'i smon lam pa yin no/ /ji ltar na byang chub sems dpa' gzhan gyi dring mi 'jog pa'i smon lam pa yin zhe na/ byang chub sems dpa' ni gzhan gyi dring la bla na med pa yang dag par rdzogs pa'i byang chub tu smon lam mi 'debs kyi/ byang chub</text></item>
<item><p>32b6</p><section>mdo sde</section><text>sems dpa' ni bdag nyid kyi shes rab kyis dpyad de/ sems can gyi khams sdug bsngal ba la bltas nas bla na med pa yang dag par rdzogs pa'i byang chub tu smon lam 'debs te/ de ltar na byang chub sems dpa' gzhan gyi dring mi 'jog pa'i smon lam pa yin no/ /ji ltar na byang chub</text></item>
<item><p>32b7</p><section>mdo sde</section><text>sems dpa' mtha' yas pa'i smon lam pa yin zhe na/ byang chub sems dpa' ni 'di lta ste/ byang chub kyi tshogs rnams kyi phyogs 'ga' zhig bzung nas nyi tse ba'i smon lam mi 'debs kyi/ byang chub sems dpa' ni bla gos phrag pa gcig la gzar nas pus mo g.yas pa'i lha nga sa la btsugs te/</text></item>
<item><p>33a1</p><section>mdo sde</section><text>sems mi skyo bar byas nas phyogs bcu'i 'jig rten gyi khams rnams su bltas te/ byang chub sems dpa' gang dag phyogs bcu na gnas pa dang / gang dag dka' ba spyod pa la gnas pa dang / gang dag byang chub kyi snying po la gnas pa dang / sangs rgyas gang dag</text></item>
<item><p>33a2</p><section>mdo sde</section><text>mngon par rdzogs par sangs rgyas pa dang / gang dag chos kyi 'khor lo skor ba de dag rnams la snying thag pa nas bsams te/ de dag gis chos bstan pa ji snyed pa de dag la mos par byed do/ /mos par gyur nas rjes su yi rang ngo / /rjes su yi rang nas bla na med pa yang dag par rdzogs</text></item>
<item><p>33a3</p><section>mdo sde</section><text>pa'i byang chub tu yongs su sngo ste/ de ltar na byang chub sems dpa' mtha' yas pa'i smon lam pa yin no/ /ji ltar na byang chub sems dpa' mi skrag pa'i smon lam pa yin zhe na/ 'di la byang chub sems dpa' las dang po pa yin yang chos zab mo zab mo rnams thos pa dang / sangs rgyas kyi che ba</text></item>
<item><p>33a4</p><section>mdo sde</section><text>zab mo thos pa dang / byang chub sems dpa'i rnam par rol pa zab mo thos pa dang / thabs mkhas pa'i tshul zab mo thos kyang mi skrag rab tu mi skrag shin tu skrag par mi byed do/ /de 'di snyam du sangs rgyas kyi byang chub kyang mtha' yas/ sangs rgyas kyi yul yang mtha' yas/ sangs</text></item>
<item><p>33a5</p><section>mdo sde</section><text>rgyas bcom ldan 'das rnams kyis sems can yongs su smin par mdzad pa yang mtha' yas te/ de ni bdag 'dra bas shes par mi nus kyi/ sangs rgyas dag nyid kyis mkhyen gyi/ bdag gis mi shes so snyam du sems te/ de ltar na byang chub sems dpa' mi skrag pa'i smon lam pa</text></item>
<item><p>33a6</p><section>mdo sde</section><text>yin no/ /ji ltar na byang chub sems dpa' yongs su mi skyo ba'i smon lam pa yin zhe na/ 'di la byang chub sems dpa' sems can dmu rgod sems can gdul dka' bar rig ste/ de rnams kyis yi chad nas/ 'di lta bu'i dmu rgod 'di lta bur gdul dka' ba'i sems can 'di dag</text></item>
<item><p>33a7</p><section>mdo sde</section><text>gis chog go zhes te/ de'i phyir yongs su skye zhing rgyab kyis phyogs par gyur te/ gang na sems can 'di lta bu dag gi ming yang mi thos pa'i 'jig rten gyi khams yongs su dag par smon lam mi 'debs so/ /sems can gyi don la ma phyogs pa'i byang chub sems dpa' ni yongs su dag pa'i</text></item>
<item><p>33b1</p><section>mdo sde</section><text>'jig rten gyi khams su skye bar yang mi 'gyur te/ de la byang chub sems dpa' shes rab can ni 'di ltar sems can gyi khams thams cad na sems can gang rnams ngan pa brtson 'grus chung ba/ blun po glen pa/ lug ltar lkugs pa'i rang bzhin can yongs su mya ngan las mi 'da' ba'i</text></item>
<item><p>33b2</p><section>mdo sde</section><text>chos can/ sems can gyi khams ma lus pa 'di las bsnyigs pa/ sangs rgyas thams cad dang / byang chub sems dpa' thams cad kyis spangs par gyur pa yod pa de dag bdag gis sangs rgyas kyi zhing du 'dus par gyur la/ bdag gis de dag byang chub kyi snying po la 'dug tu</text></item>
<item><p>33b3</p><section>mdo sde</section><text>bcug ste/ bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam du sems skyed de/ byang chub sems dpa' de ltar sems pa'i sems bskyed pa re re la yang bdud kyi gnas thams cad rab tu g.yo'o/ /sangs rgyas thams cad kyang de'i bsngags</text></item>
<item><p>33b4</p><section>mdo sde</section><text>pa gsung bar 'gyur ro/ /de'i sangs rgyas kyi zhing yang yongs su dag par 'gyur ro/ /bla na med pa yang dag par rdzogs pa'i byang chub kyang myur du mngon par rdzogs par 'tshang rgya ste/ de ltar na byang chub sems dpa' yongs su mi skyo ba'i smon lam pa yin no/ /rigs kyi bu ji</text></item>
<item><p>33b5</p><section>mdo sde</section><text>ltar na byang chub sems dpa' legs par yongs su rdzogs pa'i smon lam pa yin zhe na/ rigs kyi bu 'di la byang chub sems dpa' gang byang chub kyi snying po la 'dug ste/ bdud kyi dpung gzhom pa dang / bla na med pa yang dag par rdzogs pa'i byang chub mngon par rdzogs par 'tshang rgya ba dang /</text></item>
<item><p>33b6</p><section>mdo sde</section><text>yang de las 'das par smon lam mi 'debs pa 'di ni legs par yongs su rdzogs pa'i smon lam pa zhes bya'o/ /'di lta ste/ dper na/ mar ram/ 'bru mar gyi snod kha tha chad du gang ste/ lhag par rdul phra rab tsam gyi thigs pa yang mi shong na/ de'i phyir e ma'o snod gang ba/ e</text></item>
<item><p>33b7</p><section>mdo sde</section><text>ma'o snod shin tu gang ba zhes bya'o/ /de bzhin du byang chub sems dpa' byang chub mngon par rdzogs par sangs rgyas pa la smon lam legs par yongs su rdzogs pa'i phyir smon lam ma rdzogs pa rdul phra rab tsam yang med do/ /de bas na legs par yongs su rdzogs pa'i smon lam zhes bya ste/</text></item>
<item><p>34a1</p><section>mdo sde</section><text>rigs kyi bu chos bcu po de dag dang ldan na byang chub sems dpa' smon lam phun sum tshogs pa rnams yin no/ /rigs kyi bu chos bcu dang ldan na byang chub sems dpa' stobs phun sum tshogs pa rnams yin no/ /bcu gang zhe na/ 'di lta ste/ zil gyis mi non pa'i</text></item>
<item><p>34a2</p><section>mdo sde</section><text>stobs phun sum tshogs pa rnams yin/ mi tshugs pa'i stobs phun sum tshogs pa rnams yin/ bsod nams kyi stobs phun sum tshogs pa rnams yin/ shes rab kyi stobs phun sum tshogs pa rnams yin/ 'khor gyi stobs phun sum tshogs pa rnams yin/ rdzu 'phrul</text></item>
<item><p>34a3</p><section>mdo sde</section><text>gyi stobs phun sum tshogs pa rnams yin/ dbang gi stobs phun sum tshogs pa rnams yin/ gzungs kyi stobs phun sum tshogs pa rnams yin/ rnam par mi 'khrugs pa'i byin gyi rlabs kyi stobs phun sum tshogs pa rnams yin/ bka' mi gcog pa'i stobs phun sum</text></item>
<item><p>34a4</p><section>mdo sde</section><text>tshogs pa rnams yin no/ /rigs kyi bu de la ji ltar na byang chub sems dpa' zil gyis mi non pa'i stobs phun sum tshogs pa yin zhe na/ rigs kyi bu 'di la byang chub sems dpa' pha rol rgol ba kun gyis zil gyis mi non pa yin te/ de ltar na zil gyis mi non pa'i stobs phun sum</text></item>
<item><p>34a5</p><section>mdo sde</section><text>tshogs pa yin no/ /ji ltar na byang chub sems dpa' mi tshugs pa'i stobs phun sum tshogs pa yin zhe na/ 'di la byang chub sems dpa' de'i stobs la gang stobs kyis thub pa'i sems can de lta bu sems can gyi ris na med de/ de ltar na byang chub sems dpa' mi tshugs pa'i stobs phun sum</text></item>
<item><p>34a6</p><section>mdo sde</section><text>tshogs pa yin no/ /ji ltar na byang chub sems dpa' bsod nams kyi stobs phun sum tshogs pa yin zhe na/ 'di la byang chub sems dpas ma bsgrubs pa'i bsod nams kyi tshogs 'jig rten pa'am/ 'jig rten las 'das pa de gang yang med de/ de ltar na byang chub sems dpa' bsod</text></item>
<item><p>34a7</p><section>mdo sde</section><text>nams kyi stobs phun sum tshogs pa yin no/ /ji ltar na byang chub sems dpa' shes rab kyi stobs phun sum tshogs pa yin zhe na/ 'di la byang chub sems dpas de bzhin gshegs pa'i ye shes ma gtogs par sangs rgyas kyi chos gang yang yang dag pa'i shes rab kyis ma mthong ba dang /</text></item>
<item><p>34b1</p><section>mdo sde</section><text>mngon du ma byas pa dang / khong du ma chud pa de dag med de/ de ltar na byang chub sems dpa' shes rab kyi stobs phun sum tshogs pa yin no/ /ji ltar na byang chub sems dpa' 'khor gyi stobs phun sum tshogs pa yin zhe na/ 'di la byang chub sems dpa'i 'khor tshul khrims</text></item>
<item><p>34b2</p><section>mdo sde</section><text>nyams pa ma yin/ lta ba nyams pa ma yin/ cho ga nyams pa ma yin/ 'tsho ba nyams pa ma yin gyi/ byang chub sems dpa'i 'khor ni byang chub sems dpa' mtshungs par spyod pa rnams nyid yin te/ de ltar na byang chub sems dpa' 'khor gyi stobs phun sum tshogs pa yin</text></item>
<item><p>34b3</p><section>mdo sde</section><text>no/ /ji ltar na byang chub sems dpa' rdzu 'phrul gyi stobs phun sum tshogs pa yin zhe na/ 'di la byang chub sems dpa' 'jig rten pa'i rdzu 'phrul gyi yul thams cad dang / nyan thos dang / rang sangs rgyas kyi rdzu 'phrul gyi yul thams cad zil gyis gnon te/ de'ang rdzu</text></item>
<item><p>34b4</p><section>mdo sde</section><text>'phrul gyi stobs bskyed pa/ mchog gis zil gyis gnon to/ /de 'dod na 'dzam bu'i gling skra nyag ma gcig gi rtse mo la 'jog go/ /de bzhin du gling bzhi pa dang / stong gi 'jig rten gyi khams dang / stong gnyis dang / stong gsum gyi stong chen po'i 'jig rten gyi khams kyang</text></item>
<item><p>34b5</p><section>mdo sde</section><text>de bzhin no/ /de 'dod na gang gA'i klung gi bye ma snyed kyi 'jig rten gyi khams rdul phra rab gcig la 'jog go/ /de bzhin du gang gA'i klung gnyis kyi bye ma snyed dang / gsum dang / bzhi dang / lnga dang / bcu dang / nyi shu dang / sum cu dang / bzhi bcu dang / lnga bcu nas</text></item>
<item><p>34b6</p><section>mdo sde</section><text>brjod du med pa'i yang brjod du med pa'i gang gA'i klung gi bye ma snyed kyi 'jig rten gyi khams rdul phra rab gcig la 'jog kyang rdul phra rab de la gang ba dang / bri bar yang mi mngon te/ 'jig rten gyi khams de rnams kyang phan tshun du 'dos par mi 'gyur/ sems can de rnams la</text></item>
<item><p>34b7</p><section>mdo sde</section><text>gnod par yang mi 'gyur te/ de ltar na byang chub sems dpa' rdzu 'phrul gyi stobs phun sum tshogs pa yin no/ /ji ltar na byang chub sems dpa' dbang gi stobs phun sum tshogs pa yin zhe na/ 'di la byang chub sems dpa' 'dod na stong gsum gyi stong chen po'i 'jig rten gyi khams rin po</text></item>
<item><p>35a1</p><section>mdo sde</section><text>che sna bdun gyis gang bar byin gyis rlob bo/ /de 'dod na brjod du med pa'i yang brjod du med pa'i 'jig rten gyi khams kyi bar du rin po che rnam pa sna tshogs kyis yongs su gang bar byin gyis rlob ste/ de ltar na byang chub sems dpa' dbang gi stobs phun sum tshogs pa</text></item>
<item><p>35a2</p><section>mdo sde</section><text>yin no/ /ji ltar na byang chub sems dpa' gzungs kyi stobs phun sum tshogs pa yin zhe na/ 'di la byang chub sems dpa' brjod du med pa'i yang brjod du med pa'i sangs rgyas kyi zhing dag na/ sangs rgyas bcom ldan 'das ji snyed cig don tha dad pa dang / tshig dang yi ge tha dad pa dang brjod</text></item>
<item><p>35a3</p><section>mdo sde</section><text>pa tha dad pa dang / tshul tha dad pa'i chos bshad pa de dag byang chub sems dpas skad cig yud tsam thang cig gcig la thams cad 'dzin par byed/ khong du chud par byed/ sgom par byed de/ de ltar na byang chub sems dpa' gzungs kyi stobs phun sum tshogs pa yin no/ /ji ltar na byang</text></item>
<item><p>35a4</p><section>mdo sde</section><text>chub sems dpa' rnam par mi 'khrugs pa'i byin gyi rlabs kyi stobs phun sum tshogs pa yin zhe na/ de bzhin gshegs pa dgra bcom pa yang dag par rdzogs pa'i sangs rgyas rnams ma gtogs par byang chub sems dpas byin gyi rlabs kyis byin gyis brlabs pa gang rnam par 'khrugs par byed</text></item>
<item><p>35a5</p><section>mdo sde</section><text>pa'i sems can de lta bu sems can gyi ris na med de/ de ltar na byang chub sems dpa' rnam par mi 'khrugs pa'i byin gyi rlabs kyi stobs phun sum tshogs pa yin no/ /rigs kyi bu ji ltar na byang chub sems dpa' bka' mi gcog pa'i stobs phun sum tshogs pa yin zhe na/ thabs mkhas</text></item>
<item><p>35a6</p><section>mdo sde</section><text>pa ma gtogs par gang byang chub sems dpa'i bka' gcog pa'i sems can de lta bu sems can gyi ris na ma mthong ste/ rigs kyi bu de ltar na byang chub sems dpa' bka' mi gcog pa'i stobs phun sum tshogs pa yin no/ /rigs kyi bu chos bcu po de dag dang ldan na byang chub sems dpa'</text></item>
<item><p>35a7</p><section>mdo sde</section><text>stobs phun sum tshogs pa rnams yin no/ /rigs kyi bu chos bcu dang ldan na byang chub sems dpa' ye shes phun sum tshogs pa rnams yin no/ /bcu gang zhe na/ 'di lta ste/ gang zag la bdag med pa'i ye shes phun sum tshogs pa rnams yin/ chos la bdag med pa'i ye shes phun</text></item>
<item><p>35b1</p><section>mdo sde</section><text>sum tshogs pa rnams yin/ nyi tse ba ma yin pa'i ye shes phun sum tshogs pa rnams yin/ ting nge 'dzin gyi spyod yul gyi ye shes phun sum tshogs pa rnams yin/ byin gyi rlabs kyi ye shes phun sum tshogs pa rnams yin/ mi 'phrogs pa'i ye shes phun sum tshogs pa rnams yin/</text></item>
<item><p>35b2</p><section>mdo sde</section><text>sems can thams cad kyi spyod pa la rnam par lta ba'i ye shes phun sum tshogs pa rnams yin/ lhun gyis grub pa'i ye shes phun sum tshogs pa rnams yin/ chos thams cad kyi mtshan nyid kyi ye shes phun sum tshogs pa rnams yin/ 'jig rten las 'das pa'i ye shes phun sum</text></item>
<item><p>35b3</p><section>mdo sde</section><text>tshogs pa rnams yin no/ /rigs kyi bu de la ji ltar na byang chub sems dpa' gang zag la bdag med pa'i ye shes phun sum tshogs pa rnams yin zhe na/ rigs kyi bu 'di la byang chub sems dpas phung po rnams skye ba yang yang dag par mthong / 'jig pa dang / 'gog pa yang yang dag</text></item>
<item><p>35b4</p><section>mdo sde</section><text>par mthong ngo / /des phung po skye ba rnams snying po med pa dang / byed pa med pa dang / gsog tu yang dag par mthong / phung po 'gag pa rnams 'jig par yang dag par mthong ste/ de 'di snyam du phung po 'di dag ni bdag med pa/ sems can med pa/ srog med pa/ gsob</text></item>
<item><p>35b5</p><section>mdo sde</section><text>med pa dang / gang zag med pa yin mod kyi/ 'on kyang byis pa so so'i skye bo bdag tu 'dzin pa la mngon par zhen pa 'di dag ni 'di ltar bdag cag gi phung po rnams bdag go/ /bdag cag gi phung po rnams la bdag yod do/ /bdag cag gi bdag la phung po rnams yod do/ /bdag</text></item>
<item><p>35b6</p><section>mdo sde</section><text>cag gi bdag ni phung po can no snyam ste/ de dag bdag tu 'dzin pa la mngon par zhen pas de kho na nyid khong du mi chud do/ /de kho na nyid khong du ma chud pas mgal me'i 'khor lo ltar 'khor bar 'khyam mo snyam du sems shing / de thams cad kyang byang chub sems dpas yang dag pa ji lta ba</text></item>
<item><p>35b7</p><section>mdo sde</section><text>bzhin du rab tu shes te/ de ltar na byang chub sems dpa' gang zag la bdag med pa'i ye shes phun sum tshogs pa yin no/ /ji ltar na byang chub sems dpa' chos la bdag med pa'i ye shes phun sum tshogs pa yin zhe na/ 'di la byang chub sems dpa' chos la sgro 'dogs pa dang /</text></item>
<item><p>36a1</p><section>mdo sde</section><text>chos la skur pa yang yang dag pa ji lta ba bzhin du rab tu shes te/ de 'di snyam du glo bur du byung ba'i chos la kun brtags pa'i ming gdags te/ chos de yang de'i ngo bo nyid ma yin/ yi ge de dag kyang de'i ngo bo nyid ma yin mod kyi/ 'di ni ming tsam dang / tha snyad</text></item>
<item><p>36a2</p><section>mdo sde</section><text>tsam du bya'i/ 'di la mngon par zhen par mi bya'o/ /glo bur du byung ba'i chos de yang thams cad du thams cad med pa ma yin te/ gzhan gyi rkyen dang / gzhan gyi rkyen la sdod pa dang / gzhan gyi rkyen rnams kyis 'byung zhing rkyen dang bral na 'gag pa'i chos 'di ni yod do zhes de thams cad</text></item>
<item><p>36a3</p><section>mdo sde</section><text>byang chub sems dpas yang dag pa ji lta ba bzhin du rab tu shes te/ de ltar na byang chub sems dpa' chos la bdag med pa'i ye shes phun sum tshogs pa yin no/ /ji ltar na byang chub sems dpa' nyi tse ba ma yin pa'i ye shes phun sum tshogs pa yin zhe na/ byang chub sems dpa' nyi tse ba'i</text></item>
<item><p>36a4</p><section>mdo sde</section><text>ye shes skad cig gcig la 'jug cing skad cig gnyis pa la mi 'jug pa ma yin gyi/ byang chub sems dpa'i ye shes mthong ba ni skad cig thams cad la thogs pa med par 'jug ste/ de ltar na byang chub sems dpa' nyi tse ba ma yin pa'i ye shes phun sum tshogs pa yin no/ /ji ltar</text></item>
<item><p>36a5</p><section>mdo sde</section><text>na byang chub sems dpa' ting nge 'dzin gyi spyod yul gyi ye shes phun sum tshogs pa yin zhe na/ 'di la byang chub sems dpa' nyan thos kyi ting nge 'dzin rnams kyang rab tu shes/ rang sangs rgyas kyi ting nge 'dzin rnams kyang rab tu shes/ byang chub sems dpa'i ting nge 'dzin rnams kyang rab tu</text></item>
<item><p>36a6</p><section>mdo sde</section><text>shes/ de bzhin gshegs pa'i ting nge 'dzin rnams kyang rab tu shes so/ /des ting nge 'dzin gang dang / ting nge 'dzin gyi spyod yul gang la nyan thos spyod pa de yang rab tu shes/ ting nge 'dzin gang dang / ting nge 'dzin gyi spyod yul gang la rang sangs rgyas spyod pa de yang rab tu shes/ ting nge</text></item>
<item><p>36a7</p><section>mdo sde</section><text>'dzin gang dang / ting nge 'dzin gyi spyod yul gang la byang chub sems dpa' spyod pa de yang rab tu shes/ des ting nge 'dzin gang dang / ting nge 'dzin gyi spyod yul gang la de bzhin gshegs pa'i spyod pa de yang rab tu shes te/ de bzhin gshegs pas skabs phye na de bzhin gshegs pa'i ting</text></item>
<item><p>36b1</p><section>mdo sde</section><text>nge 'dzin ni rab tu shes kyi/ rnam par smin pas grub pa'i rang gi ye shes kyis ni ma yin no/ /ting nge 'dzin gzhan rnams ni rnam par smin pas grub pa'i rang gi ye shes kyis rab tu shes te/ de ltar na byang chub sems dpa' ting nge 'dzin gyi spyod yul gyi ye shes phun sum tshogs pa yin</text></item>
<item><p>36b2</p><section>mdo sde</section><text>no/ /ji ltar na byang chub sems dpa' byin gyi rlabs kyi ye shes phun sum tshogs pa yin zhe na/ 'di la byang chub sems dpa' nyan thos kyi byin gyi rlabs kyang ji lta ba bzhin du rab tu shes/ rang sangs rgyas kyi byin gyi rlabs kyang ji lta ba bzhin du rab tu shes/ byang chub sems dpa'i byin gyi</text></item>
<item><p>36b3</p><section>mdo sde</section><text>rlabs kyang ji lta ba bzhin du rab tu shes na/ sems can de ma yin pa gzhan dag gi lta ci smos te/ de ltar na byang chub sems dpa' byin gyi rlabs kyi ye shes phun sum tshogs pa yin no/ /ji ltar na byang chub sems dpa' mi 'phrogs pa'i ye shes phun sum tshogs pa yin zhe na/ 'di la</text></item>
<item><p>36b4</p><section>mdo sde</section><text>byang chub sems dpa'i ye shes ni mu stegs can thams cad dang / bdud thams cad dang / nyan thos dang / rang sangs rgyas thams cad kyis mi 'phrogs pa yin te/ de ltar na byang chub sems dpa' mi 'phrogs pa'i ye shes phun sum tshogs pa yin no/ /ji ltar na byang chub sems</text></item>
<item><p>36b5</p><section>mdo sde</section><text>dpa' sems can thams cad kyi spyod pa la rnam par lta ba'i ye shes phun sum tshogs pa yin zhe na/ 'di la byang chub sems dpa' ye shes yongs su dag pa dang zhing rnyog pa med pas sems can gyi khams la rnam par lta ste/ des de na sems can la la byang chub tu sems bskyed pa dag dang /</text></item>
<item><p>36b6</p><section>mdo sde</section><text>la la byang chub kyi sems ma bskyed pa dag dang / la la byang chub kyi sems bsgrubs pa dag dang / la la byang chub kyi sems ma bsgrubs pa dag dang / la la sa dang po la gnas pa dag dang / la la sa bcu'i bar la gnas pa dag dang / la la mngon par rdzogs par sangs rgyas pa dag</text></item>
<item><p>36b7</p><section>mdo sde</section><text>dang / la la mngon par rdzogs par sangs rgyas te chos kyi 'khor lo rab tu skor ba dag dang / la la bya ba kun byas te yongs su mya ngan las 'da' ba dag dang / la la nyan thos kyi theg pas yongs su mya ngan las 'da' ba dag dang / la la rang sangs rgyas kyi theg pas yongs su mya ngan las 'da'</text></item>
<item><p>37a1</p><section>mdo sde</section><text>ba dag dang / la la bde 'gror skye ba dag dang / la la ngan 'gror skye ba dag mthong ngo / /de ltar sems can thams cad kyi spyod pa la rnam par lta ste/ de ltar na byang chub sems dpa' sems can thams cad kyi spyod pa la rnam par lta ba'i ye shes phun sum tshogs pa</text></item>
<item><p>37a2</p><section>mdo sde</section><text>yin no/ /ji ltar na byang chub sems dpa' lhun gyis grub pa'i ye shes phun sum tshogs pa yin zhe na/ 'di la byang chub sems dpa' spyod pa 'am/ 'greng ba 'am/ 'dug pa 'am/ 'gro ba 'am/ 'ong ba na lhun gyis grub cing ye shes 'byung ste/ 'di lta ste/ dper na mi gnyid</text></item>
<item><p>37a3</p><section>mdo sde</section><text>kyis log pa'i dbugs 'byung ba dang / rngub pa dag lhun gyis grub cing 'byung ngo / /byang chub sems dpa'i ye shes de yang de bzhin du blta'o/ /ye shes de yang thams cad du mi chags par 'jug ste/ de ltar na byang chub sems dpa' lhun gyis grub pa'i ye shes phun sum tshogs pa yin</text></item>
<item><p>37a4</p><section>mdo sde</section><text>no/ /ji ltar na byang chub sems dpa' chos thams cad kyi mtshan nyid kyi ye shes phun sum tshogs pa yin zhe na/ 'di la byang chub sems dpas chos thams cad mtshan nyid mtshungs par yang rab tu shes/ mtshan nyid gcig par yang rab tu shes mtshan nyid du mar yang rab tu shes/ sgyu ma'i mtshan</text></item>
<item><p>37a5</p><section>mdo sde</section><text>nyid du'ang rab tu shes/ yang dag pa ma yin par yongs su brtags pa'i mtshan nyid du'ang rab tu shes te/ de ltar na byang chub sems dpa' chos thams cad kyi mtshan nyid kyi ye shes phun sum tshogs pa yin no/ /rigs kyi bu ji ltar na byang chub sems dpa' 'jig rten las 'das pa'i ye shes</text></item>
<item><p>37a6</p><section>mdo sde</section><text>phun sum tshogs pa yin zhe na/ rigs kyi bu 'di la byang chub sems dpa' zag pa med pa'i ye shes 'jig rten thams cad las 'das pa dang ldan pa yin te/ rigs kyi bu de ltar na byang chub sems dpa' 'jig rten las 'das pa'i ye shes phun sum tshogs pa yin no/ /rigs kyi bu chos bcu po de</text></item>
<item><p>37a7</p><section>mdo sde</section><text>dag dang ldan na/ byang chub sems dpa' ye shes phun sum tshogs pa rnams yin no// //'phags pa dkon mchog sprin zhes bya ba theg pa chen po'i mdo/ bam po gsum pa/ rigs kyi bu chos bcu dang ldan na byang chub sems dpa' sa dang mtshungs pa rnams yin no/ /</text></item>
<item><p>37b1</p><section>mdo sde</section><text>bcu gang zhe na/ 'di lta ste/ yangs shing tshad med pa rnams yin/ sems can thams cad kyi 'tsho bar gyur pa rnams yin/ gnod pa dang lan du phan 'dogs pa dang bral ba rnams yin/ chos kyi sprin chen po kun zed pa rnams yin/ sems can thams cad kyi gnas su gyur pa</text></item>
<item><p>37b2</p><section>mdo sde</section><text>rnams yin/ dge ba'i chos kyi sa bon gyi gzhir gyur pa rnams yin/ rin po che'i snod du gyur pa rnams yin/ rtsi chen po'i snod du gyur pa rnams yin/ mi sgul ba rnams yin/ mi dngangs pa rnams yin no/ /rigs kyi bu de la ji ltar na byang chub sems dpa' yangs shing tshad</text></item>
<item><p>37b3</p><section>mdo sde</section><text>med pa yin zhe na/ rigs kyi bu 'di lta ste/ dper na sa chen po ni thams cad du yangs shing tshad med do/ /de bzhin du byang chub sems dpa' yang 'di lta ste/ bsod nams dang ye shes kyi tshogs kyis kun tu yangs shing tshad med pa yin te/ de ltar na byang chub sems dpa' yangs</text></item>
<item><p>37b4</p><section>mdo sde</section><text>shing tshad med pa yin no/ /ji ltar na byang chub sems dpa' sems can thams cad kyi 'tsho bar gyur pa yin zhe na/ rigs kyi bu 'di lta ste/ dper na sa chen po ni 'di ltar yo byad rnam pa de dang de dag gis sems can thams cad kyi 'tsho bar gyur pa yin no/ /de bzhin du byang chub</text></item>
<item><p>37b5</p><section>mdo sde</section><text>sems dpa' yang sbyin pa dang / tshul khrims dang / bzod pa dang / brtson 'grus dang / bsam gtan dang / shes rab la sogs pa byang chub kyi tshogs rnams dang / phan par 'gyur ba'i yo byad rnam pa du ma de dang de dag gis sems can thams cad kyi 'tsho bar gyur pa yin te/</text></item>
<item><p>37b6</p><section>mdo sde</section><text>de ltar na byang chub sems dpa' sems can thams cad kyi 'tsho bar gyur pa yin no/ /ji ltar na byang chub sems dpa' gnod pa dang lan du phan 'dogs pa dang bral ba yin zhe na/ 'di lta ste/ rigs kyi bu dper na sa chen po ni gnod pas kyang khong khro bar mi 'gyur/ phan pas kyang</text></item>
<item><p>37b7</p><section>mdo sde</section><text>chags par mi 'gyur te/ de la gnyis su 'du shes pa yang mi 'byung ngo / /de bzhin du byang chub sems dpa' yang gnod pa dag gis khong khro bar mi 'gyur/ phan pa dag gis kyang chags par mi 'gyur te/ de ni sems can de dag la chags pa dang / khong khro ba yang mi skyed de de ltar</text></item>
<item><p>38a1</p><section>mdo sde</section><text>na byang chub sems dpa' gnod pa dang lan du phan 'dogs pa dang bral ba yin no/ /ji ltar na byang chub sems dpa' chos kyi sprin chen po kun zed pa yin zhe na/ rigs kyi bu 'di lta ste/ dper na sa chen po ni sprin chen po las 'bab pa'i chu klung chen po kun zed de/ bzod</text></item>
<item><p>38a2</p><section>mdo sde</section><text>cing kun 'dzin to de bzhin du byang chub sems dpa' yang de bzhin gshegs pa chos kyi sprin chen po las chos kyi char pa chen po rab tu phab pa kun zed cing bzod la 'dzin te/ de ltar na byang chub sems dpa' chos kyi sprin chen po kun zed pa yin no/ /ji ltar na byang chub sems</text></item>
<item><p>38a3</p><section>mdo sde</section><text>dpa' sems can thams cad kyi gnas su gyur pa yin zhe na/ rigs kyi bu 'di lta ste/ dper na sa chen po ni sems can thams cad 'gro ba dang / 'ong ba'i gnas su gyur pa yin no/ /de bzhin du byang chub sems dpa' yang sems can thams cad kyi bde 'gro dang mya ngan las</text></item>
<item><p>38a4</p><section>mdo sde</section><text>'das par 'gro ba'i gnas su gyur pa yin te/ de ltar na byang chub sems dpa' sems can thams cad kyi gnas su gyur pa yin no/ /ji ltar na byang chub sems dpa' dge ba'i chos kyi sa bon gyi gzhir gyur pa yin zhe na/ rigs kyi bu 'di lta ste/ dper na sa bon thams cad ni sa chen</text></item>
<item><p>38a5</p><section>mdo sde</section><text>po'i gzhir gyur pa las skye'o/ /de bzhin du sems can thams cad kyi dge ba'i chos kyi sa bon thams cad kyang byang chub sems dpa'i gzhir gyur pa las skye ste/ de ltar na byang chub sems dpa' dge ba'i chos kyi sa bon gyi gzhir gyur pa yin no/ /ji ltar na byang chub sems dpa' rin po</text></item>
<item><p>38a6</p><section>mdo sde</section><text>che'i snod du gyur pa yin zhe na/ rigs kyi bu 'di lta ste/ dper na sa chen po ni rin po che rnam pa sna tshogs kyi snod yin te/ sa chen po la rin po che sna tshogs kun snang ngo / /de bzhin du byang chub sems dpa' yang yon tan rin po che rnam pa sna tshogs kyi snod du gyur pa yin te/ byang chub</text></item>
<item><p>38a7</p><section>mdo sde</section><text>sems dpa' la yon tan rin po che sna tshogs kun snang ste/ de ltar na byang chub sems dpa' rin po che'i snod du gyur pa yin no/ /ji ltar na byang chub sems dpa' rtsi chen po'i snod du gyur pa yin zhe na/ rigs kyi bu 'di lta ste/ dper na rtsi chen po gang dag nad rnam pa sna tshogs zhi bar 'gyur ba dag kyang</text></item>
<item><p>38b1</p><section>mdo sde</section><text>sa chen po la gnas te 'jig rten na snang ngo / /de bzhin du gang dag gis nyon mongs pa'i nad rnam pa sna tshogs pa rnams zhi bar 'gyur ba'i chos kyi rtsi chen po rnams kyang byang chub sems dpa' la gnas shing 'jig rten du snang bar 'gyur te/ de ltar na byang chub sems dpa' rtsi chen po'i snod du</text></item>
<item><p>38b2</p><section>mdo sde</section><text>gyur pa yin no/ /ji ltar na byang chub sems dpa' mi sgul ba yin zhe na/ rigs kyi bu 'di lta ste/ dper na sa chen po ni 'di ltar sha sbrang dang / sbrang bu dang / rlung dang / nyi ma dang / sbrul gyis reg pa'i sdug bsngal thams cad kyis mi sgul ba yin no/ /de bzhin du byang chub sems</text></item>
<item><p>38b3</p><section>mdo sde</section><text>dpa' yang 'di lta ste/ sems can thams cad las byung ba'i phyi nang gi sdug bsngal thams cad kyis mi sgul ba yin te/ de ltar na byang chub sems dpa' mi sgul ba yin no/ /rigs kyi bu ji ltar na byang chub sems dpa' mi dngangs pa yin zhe na/ rigs kyi bu 'di lta ste/ dper na sa chen</text></item>
<item><p>38b4</p><section>mdo sde</section><text>po ni glang po'i rgyal po dang / kyi rgyal po rnam pa sna tshogs kyi sgra thos kyang mi skrag rab tu mi skrag shin tu mi skrag skrag par mi 'gyur ro/ /de bzhin du byang chub sems dpa' yang bdud dang mu stegs can thams cad kyi sgra thos na mi skrag rab tu mi skrag shin du mi skrag skrag par mi 'gyur te/</text></item>
<item><p>38b5</p><section>mdo sde</section><text>rigs kyi bu de ltar na byang chub sems dpa' mi dngangs pa yin no/ /rigs kyi bu chos bcu po de dag dang ldan na byang chub sems dpa' sa chen po dang mtshungs pa rnams yin no/ /rigs kyi bu chos bcu dang ldan na/ byang chub sems dpa' chu dang mtshungs pa rnams yin no/ /bcu gang</text></item>
<item><p>38b6</p><section>mdo sde</section><text>zhe na/ 'di lta ste/ dge ba'i chos la gzhol ba rnams yin/ dkar po'i chos thams cad skyed pa rnams yin/ dga' ba dang dad pa dang rangs pa'i gsher ba can rnams yin/ nyon mongs pa'i rtsa ba'i rgyud thams cad srul ba rnams yin/ dang zhing rnyog pa med de gsal ba</text></item>
<item><p>38b7</p><section>mdo sde</section><text>rnams yin/ nyon mongs pa'i yongs su gdung ba rab tu zhi bar byed pa rnams yin/ 'dod pa la sred pa zlog pa rnams yin/ zab cing gting dpag dka' ba rnams yin/ mthon dman 'gengs pa rnams yin/ nyon mongs pa'i rdul thams cad rab tu zhi bar byed pa rnams yin no/ /</text></item>
<item><p>39a1</p><section>mdo sde</section><text>rigs kyi bu de la ji ltar na byang chub sems dpa' dge ba'i chos la gzhol ba yin zhe na/ rigs kyi bu 'di lta ste/ dper na chu ni gzhol bar 'gro ba dang / gzhol bar rgyu ba yin no/ /de bzhin du byang chub sems dpa' yang dge ba'i chos la gzhol zhing dge ba'i</text></item>
<item><p>39a2</p><section>mdo sde</section><text>chos kyi phyir rgyu ba yin te/ de ltar na byang chub sems dpa' dge ba'i chos la gzhol ba yin no/ /ji ltar na byang chub sems dpa' dkar po'i chos thams cad skyed pa yin zhe na/ rigs kyi bu 'di lta ste/ dper na chu ni rtswa dang / shing gel ba dang / rtsi dang / nags tshal thams</text></item>
<item><p>39a3</p><section>mdo sde</section><text>cad skyed de/ skyes pa rnams kyang phyir zhing rgyas par byed do/ /de bzhin du byang chub sems dpa' yang ting nge 'dzin gyi chus byang chub kyi phyogs kyi chos thams cad rnam par byed do/ /skyes pa rnams kyang thams cad mkhyen pa nyid kyi shing du gyur gyi bar du phyir zhing rgyas par byed do/ /thams</text></item>
<item><p>39a4</p><section>mdo sde</section><text>cad mkhyen pa nyid kyi shing du gyur pa dag gis sangs rgyas kyi chos kyi 'bras bu rnam pa sna tshogs dag gis sems can rnams 'tsho bar 'gyur te/ de ltar na byang chub sems dpa' dkar po'i chos thams cad skyed pa yin no/ /ji ltar na byang chub sems dpa' dga' ba dang / dad pa dang /</text></item>
<item><p>39a5</p><section>mdo sde</section><text>rangs pa'i gsher ba can yin zhe na/ rigs kyi bu 'di lta ste/ dper na chu ni ngo bo nyid kyis gsher ba can yin te/ gzhan yang gsher bar byed do/ /de bzhin du byang chub sems dpa' yang ngo bo nyid kyis dga' ba dang / dad pa dang / rangs pa'i gsher ba can yin te/ sems can</text></item>
<item><p>39a6</p><section>mdo sde</section><text>gzhan yang dga' ba dang / dad pa dang / rangs pa'i gsher ba can du byed do/ /de la dga' ba ni 'jig rten las 'das pa'i chos tshol ba'o/ /dad pa ni sangs rgyas dang / chos dang / dge 'dun la rten pa'o/ /rangs pa ni gang sems dag pa ste/ de ltar na byang chub sems</text></item>
<item><p>39a7</p><section>mdo sde</section><text>dpa' dga' ba dang / dad pa dang / rangs pa'i gsher ba can yin no/ /ji ltar na byang chub sems dpa' nyon mongs pa'i rtsa ba'i rgyun thams cad srul ba yin zhe na/ rigs kyi bu 'di lta ste/ dper na chu ni shing gi rnam pa dang rtswa'i rnam pa'i rtsa ba dag gi rgyun thams cad srul lo/ /de bzhin du byang</text></item>
<item><p>39b1</p><section>mdo sde</section><text>chub sems dpa' yang sgom pa la gnas pa'i ting nge 'dzin gyi chus nyon mongs pa'i rtsa ba'i rgyun thams cad srul te/ ji ltar na nyon mongs pa'i rtsa ba'i rgyun 'di dag gi ming yang mi shes pa dang / nyon mongs pa'i dri nga ba'i bag chags kyang med par 'gyur ba de lta bur srul te/ de ltar na byang chub</text></item>
<item><p>39b2</p><section>mdo sde</section><text>sems dpa' nyon mongs pa'i rtsa ba'i rgyun thams cad srul ba yin no/ /ji ltar na byang chub sems dpa' dang zhing rnyog pa med de gsal ba yin zhe na/ rigs kyi bu 'di lta ste/ dper na chu ni rang bzhin gyis dang zhing rnyog pa med de gsal lo/ /de bzhin du byang chub sems dpa'</text></item>
<item><p>39b3</p><section>mdo sde</section><text>yang rang bzhin gyis dang zhing rnyog pa med de gsal ba yin no/ /de la bag la nyal ba dang / kun nas ldang ba dang bral bas na dang ba'o/ /'dod chags dang / zhe sdang dang / gti mug dang bral bas na rnyog pa med pa'o/ /dbang po rab tu dang bas na gsal ba ste/ de ltar na</text></item>
<item><p>39b4</p><section>mdo sde</section><text>byang chub sems dpa' dang zhing rnyog pa med de gsal ba yin no/ /ji ltar na byang chub sems dpa' nyon mongs pa'i yongs su gdung ba rab tu zhi bar byed ce na/ rigs kyi bu 'di lta ste/ dper na chu ni sa chen po dpyid kyi tsha bas gdungs pa dang / de las gzhan yang sems can</text></item>
<item><p>39b5</p><section>mdo sde</section><text>rnams dpyid kyi tsha bas gdungs pa rnams rab tu zhi bar byed do/ /de bzhin du byang chub sems dpa' yang nyon mongs pas gdungs pa'i sems can gyi khams thams cad chos kyi chus rab tu zhi bar byed de/ de ltar na byang chub sems dpa' nyon mongs pa'i yongs su gdung ba rab tu zhi bar byed pa</text></item>
<item><p>39b6</p><section>mdo sde</section><text>yin no/ /ji ltar na byang chub sems dpa' 'dod pa la sred pa zlog pa yin zhe na/ rigs kyi bu 'di lta ste/ dper na chu ni skom pas nyen pa'i sems can rnams kyi skom pa rnam par zlog go/ /de bzhin du byang chub sems dpa' yang yul la sred pas nyen pa'i sems can nyen par gyur pa</text></item>
<item><p>39b7</p><section>mdo sde</section><text>dag la gang gi sems can de dag gi yul la sred pa ldog par 'gyur ba de lta bu'i chos kyi char mngon par 'bebs te/ de ltar na byang chub sems dpa' 'dod pa la sred pa zlog par byed do/ /ji ltar na byang chub sems dpa' zab cing gting dpag dka' ba yin zhe na/ rigs kyi bu 'di lta ste/</text></item>
<item><p>40a1</p><section>mdo sde</section><text>dper na chu'i 'jings ni zab cing gting dpag dka' ba yin no/ /de bzhin du byang chub sems dpa' ye shes yang dag par grub pa yang 'di lta ste/ bdud thams cad dang / mu stegs can thams cad kyis gting dpag dka' zhing zab pa yin te/ de ltar na byang</text></item>
<item><p>40a2</p><section>mdo sde</section><text>chub sems dpa' zab cing gting dpag dka' ba yin no/ /ji ltar na byang chub sems dpa' mthon dman 'gengs pa yin zhe na/ rigs kyi bu 'di lta ste/ dper na chu'i klung ni sa'i phyogs mthon dman 'gengs so/ /de bzhin du byang chub sems dpa' yang chos kyi chu klung gis</text></item>
<item><p>40a3</p><section>mdo sde</section><text>sems can gyi khams mthon dman 'gengs te/ ji ltar na chus 'gengs pa ltar sems can la gnod pa byed pa de lta bu byang chub sems dpa' ma yin gyi/ sems can de rnams la snying brtse ba'i phyir chos kyi chu klung 'bebs shing de dag la gnod par mi byed de/ de ltar na byang</text></item>
<item><p>40a4</p><section>mdo sde</section><text>chub sems dpa' mthon dman 'gengs pa yin no/ /ji ltar na byang chub sems dpa' nyon mongs pa'i rdul thams cad rab tu zhi bar byed pa yin zhe na/ rigs kyi bu 'di lta ste/ dper na chus ni sa'i phyogs skam zhing rdul 'thul ba thams cad snum par byed cing / rdul de</text></item>
<item><p>40a5</p><section>mdo sde</section><text>dag zhi bar byed do/ /de bzhin du byang chub sems dpa' yang sems can sems rtsub pa rnams 'di lta ste/ shes rab la gnas pa'i ting nge 'dzin gyi chus sems snum par byed cing sems can de dag gi nyon mongs pa'i rdul thams cad rab tu zhi bar byed de/ de ltar na byang chub</text></item>
<item><p>40a6</p><section>mdo sde</section><text>sems dpa' nyon mongs pa'i rdul thams cad rab tu zhi bar byed pa yin no/ /rigs kyi bu chos bcu po de dag dang ldan na byang chub sems dpa' chu dang mtshungs pa rnams yin no/ /rigs kyi bu chos bcu dang ldan na byang chub sems dpa' me dang mtshungs pa rnams yin no/ /bcu</text></item>
<item><p>40a7</p><section>mdo sde</section><text>gang zhe na/ 'di lta ste/ nyon mongs pa'i phyag dar khung thams cad kyang sreg par byed/ sangs rgyas kyi chos rnams kyang yongs su smin par byed/ nyon mongs pa'i 'dam thams cad kyang skom par byed/ me'i phung po dang 'dra ba rnams yin/ snang bar gyur pa rnams yin/</text></item>
<item><p>40b1</p><section>mdo sde</section><text>skrag par byed pa rnams yin/ dbugs 'byin pa rnams yin/ sems can thams cad kyi thun mong du gyur pa rnams yin/ mchod par bya ba rnams yin/ mi brnyas pa rnams yin no/ /rigs kyi bu de la ji ltar na byang chub sems dpa' nyon mongs pa'i phyag dar khung thams</text></item>
<item><p>40b2</p><section>mdo sde</section><text>cad bsreg ce na/ rigs kyi bu 'di lta ste/ dper na me ni phyag dar khung dang / rtswa dang / shing gel ba dang / rtsi dang / sdong po thams cad sreg go/ /de bzhin du byang chub sems dpa' yang shes rab kyis bag la nyal dang / kun nas ldang ba dang / 'dod chags dang /</text></item>
<item><p>40b3</p><section>mdo sde</section><text>zhe sdang dang / gti mug gi nyon mongs pa'i phyag dar khungathams cad bsreg ste/ de ltar na byang chub sems dpa' nyon mongs pa'i phyag dar khung thams cad bsreg pa yin no/ /ji ltar na byang chub sems dpa' sangs rgyas kyi chos rnams yongs su smin par byed ce na/ rigs kyi bu</text></item>
<item><p>40b4</p><section>mdo sde</section><text>'di lta ste/ dper na me ni lo thog dang / rtsi dang / sdong bu'i rnam pa thams cad yongs su smin par byed do/ /de bzhin du byang chub sems dpa' yang shes rab kyis nang gi sangs rgyas kyi chos rnams yongs su smin par byed pa'ang ji ltar 'jig par mi 'gyur ba de ltar yongs su</text></item>
<item><p>40b5</p><section>mdo sde</section><text>smin par byed de/ de ltar na byang chub sems dpa' sangs rgyas kyi chos rnams yongs su smin par byed pa'o/ /ji ltar na byang chub sems dpa' nyon mongs pa'i 'dam thams cad skam par byed ce na/ rigs kyi bu 'di lta ste dper na/ me ni chu bran gyi 'dam thams cad skam par byed do/ /</text></item>
<item><p>40b6</p><section>mdo sde</section><text>de bzhin du byang chub sems dpa' yang shes rab kyis zag pa'i nyon mongs pa'i 'dam thams cad skam par byed de/ de ltar na byang chub sems dpa' nyon mongs pa'i 'dam thams cad skam par byed do/ /ji ltar na byang chub sems dpa' me'i phung po dang 'dra ba yin zhe na/ rigs kyi bu</text></item>
<item><p>40b7</p><section>mdo sde</section><text>'di lta ste/ dper na sems can grang ba'i nad kyis nyen pa rnams kyi grang ba med par bya ba'i phyir me'i phung po byed do/ /de bzhin du byang chub sems dpa' yang nyon mongs pa'i grang ba'i nad kyis btab pa'i sems can rnams kyi nyon mongs pa'i grang ba'i nad med par bya ba'i phyir shes rab kyis rab</text></item>
<item><p>41a1</p><section>mdo sde</section><text>tu dro bar byed de/ de ltar na byang chub sems dpa' me'i phung po dang 'dra ba yin no/ /ji ltar na byang chub sems dpa' snang bar gyur pa yin zhe na/ rigs kyi bu 'di lta ste/ dper na gangs kyi rtse mo'am ri bin da'i rtse mo la me'i phung po chen po 'bar na/ des</text></item>
<item><p>41a2</p><section>mdo sde</section><text>dpag tshad gcig kho ra khor yug tu snang bar byed/ dpag tshad gnyis kho ra khor yug dang / dpag tshad gsum kho ra khor yug tu yang snang bar byed do/ /de bzhin du byang chub sems dpa' yang ye shes kyi snang bas dpag tshad brgyar yang khyab par byed/ dpag tshad</text></item>
<item><p>41a3</p><section>mdo sde</section><text>stong du yang khyab par byed/ dpag tshad stong phrag brgyar yang khyab par byed pa nas/ 'jig rten gyi khams dpag tu med/ grangs med pa'i bar du yang khyab par byas nas/ sems can thams cad la ye shes kyis snang bar byed de/ ye shes kyi snang ba des mi shes pa'i mun pa</text></item>
<item><p>41a4</p><section>mdo sde</section><text>mun nag thams cad rnam par sel te/ de ltar na byang chub sems dpa' snang bar gyur pa yin no/ /ji ltar na byang chub sems dpa' skrag par byed pa yin zhe na/ rigs kyi bu 'di lta ste/ dper na khro bo'am/ kyi rgyal po khro bos me'i phung po chen po mthong na</text></item>
<item><p>41a5</p><section>mdo sde</section><text>skrag rab tu skrag shin tu skrag par gyur cing / 'di lta ste/ me'i 'jigs pas skrag pas gnas te/ de ring ba bas kyang shin tu ring bar spong ngo / /de bzhin du bdud rnams sam bdud kyi ris kyi lha rnams kyis byang chub sems dpa' mthong nas skrag rab tu skrag shin tu skrag par</text></item>
<item><p>41a6</p><section>mdo sde</section><text>gyur cing / 'di lta ste/ gzi brjid chung ba'i phyir gang du byang chub sems dpa' rnams kyi ming yang mi thos na/ mthong ba lta smos kyang mi smos par ring ba bas kyang shin tu ring bar sa'i phyogs de yongs su spong ngo / /de ltar na byang chub sems dpa' skrag par byed pa yin no/ /</text></item>
<item><p>41a7</p><section>mdo sde</section><text>ji ltar na byang chub sems dpa' dbugs 'byin pa yin zhe na/ rigs kyi bu 'di lta ste/ dper na mi la la zhig 'brog dgon par 'khyams pa las me'i phung po chen po mthong ste/ de de logs su song ba dang / des de na grong ngam/ rdzi'u brang mthong na de shugs phyin te/ rab</text></item>
<item><p>41b1</p><section>mdo sde</section><text>tu dbugs phyin nas 'jigs pa thams cad dang bral bar 'gyur ro/ /de bzhin du byang chub sems dpa' yang 'khor ba'i 'brog dgon par 'khyams pa'i sems can rnams kyis byang chub sems dpa' mthong na/ shugs phyin par 'gyur/ rab tu dbugs phyin par 'gyur/</text></item>
<item><p>41b2</p><section>mdo sde</section><text>nyon mongs pa'i 'jigs pa thams cad dang bral bar 'gyur te/ /de ltar na byang chub sems dpa' dbugs 'byin pa yin no/ /ji ltar na byang chub sems dpa' sems can thams cad kyi thun mong du gyur pa yin zhe na/ rigs kyi bu 'di lta ste/ dper na me ni</text></item>
<item><p>41b3</p><section>mdo sde</section><text>sems can thams cad kyi thun mong du gyur pa ste/ ji ltar na rgyal po la phan par nye bar gnas pa ltar gdol bu la yang de bzhin no/ /de bzhin du byang chub sems dpa' yang sems can thams cad kyi thun mong du gyur pa yin te/ ji ltar rgyal po la phan par nye bar</text></item>
<item><p>41b4</p><section>mdo sde</section><text>gnas pa ltar gdol bu la yang de bzhin te/ de ltar na byang chub sems dpa' sems can thams cad kyi thun mong du gyur pa yin no/ /ji ltar na byang chub sems dpa' mchod par bya ba yin zhe na/ rigs kyi bu 'di lta ste/ dper na me la ni bram ze dang / rgyal rigs dang /</text></item>
<item><p>41b5</p><section>mdo sde</section><text>grong ba dang / yul gyi mi rnams kyis mchod do/ /de bzhin du byang chub sems dpa' yang 'di lta ste/ lha dang / mi dang / lha ma yin dang / dri zar bcas pa'i 'jig rten gyis ston par 'du shes pas mchod de/ de ltar na byang chub sems dpa' mchod par bya ba yin no/ /ji</text></item>
<item><p>41b6</p><section>mdo sde</section><text>ltar na mi brnyas pa yin zhe na/ rigs kyi bu 'di lta ste/ dper na me stag chung ngu yang 'tshig pa'i bdag nyid can yin pas na mi brnyas pa yin no/ /de bzhin du mos pas spyod pa la gnas pa'i byang chub sems dpa' mthu stobs ma rnyed pa/ theg pa chen po la las dang po</text></item>
<item><p>41b7</p><section>mdo sde</section><text>pa yang lha dang / mi dang / lha ma yin du bcas pa'i 'jig rten gyis mi brnyas pa yin no/ /de ci'i phyir zhe na/ lha dang / klu dang / gnod sbyin dang / dri za dang / lha ma yin rnams kyis byang chub sems dpa' 'di ring po mi thogs par byang chub kyi snying po la 'dug ste/ bla na</text></item>
<item><p>42a1</p><section>mdo sde</section><text>med pa yang dag par rdzogs pa'i byang chub mngon par rdzogs par 'tshang rgya bar khong du chud de/ de ltar na byang chub sems dpa' mi brnyas pa yin no/ /rigs kyi bu chos bcu po de dag dang ldan na byang chub sems dpa' me dang mtshungs pa rnams yin no/ /rigs</text></item>
<item><p>42a2</p><section>mdo sde</section><text>kyi bu chos bcu dang ldan na byang chub sems dpa' rlung mar lta bu rnams yin no/ /bcu gang zhe na/ 'di lta ste/ gnas med par spyod pa dang / spyod yul kun tu mu med pa dang / sems can nga rgyal gyis snyems pa'i rtse mo 'thor zhing 'jig la rab tu rnyil bar byed pa dang / chos</text></item>
<item><p>42a3</p><section>mdo sde</section><text>kyi char sprin chen po kun nas skyed pa dang / 'gro ba thams cad kyi nyon mongs pa'i gdung ba rab tu zhi bar byed pa dang / sems can thams cad la chos dkar po lus 'thun par 'byung ba'i dbugs 'byung ba dang / rngub pa'i srog nye bar sbyor ba dang / chos kyi char sprin dpag tu med pa kun</text></item>
<item><p>42a4</p><section>mdo sde</section><text>'dzin pa dang / chos rnam pa tha dad pa'i gzhal med khang chen po'i bkod pa rnam par dbye ba thams cad rnam par 'byed cing yongs su 'god pa dang / 'khor gyi dkyil 'khor dpag bsam gyi shing las shin tu byung ba'i chos kyi gtam yang dag par rnam par gdon mi za ba'i me tog yid du</text></item>
<item><p>42a5</p><section>mdo sde</section><text>'ong ba'i char rtag tu mngon par 'bebs pa dang / bskal pa grangs med par dkar po'i dkyil 'khor yongs su bsags pa'i ting nge 'dzin dang / rnam par thar pa dang / gzungs kyi sgo rgya mtsho dang / ri rab dang / 'od dang / zla ba dang / nyi ma dang / chos kyi tshul dang /</text></item>
<item><p>42a6</p><section>mdo sde</section><text>nags tshal dang / khang pa dang / dge ba'i khor yug gi ri la sogs pas yongs su bskor ba'i sems can gyi 'khor gyi dkyil 'khor na gdul ba yongs su smin pa mang po yang dag par gnas pa bla na med cing lus med pa'i gnas 'pho bar 'jig pa'i ye shes kyi rlung gi dkyil 'khor rab</text></item>
<item><p>42a7</p><section>mdo sde</section><text>tu gtong ba'i phyir ro/ /rigs kyi bu de la ji ltar na byang chub sems dpa' gnas med par spyod pa yin zhe na/ rigs kyi bu 'di lta ste/ dper na rlung mar ni thams cad du thogs pa med cing gnas med rten med de/ gzugs med kyang nags tshal dang / khang pa dang / gzhal med khang dang /</text></item>
<item><p>42b1</p><section>mdo sde</section><text>ri rab dang / rgya mtsho la sogs pa thams cad la rang gi dgos pa byed par snang ngo / /de bzhin du byang chub sems dpa' rlung mar yang chos thams cad la kun tu mi gnas pa yin te/ phung po dang / khams dang / skye mched rnams dang / gzugs dang / tshor ba dang /</text></item>
<item><p>42b2</p><section>mdo sde</section><text>'du shes dang / 'du byed dang / rnam par shes pa dang / mig gi khams dang / gzugs kyi khams dang / mig gi rnam par shes pa'i khams dang / rna ba'i khams dang / sgra'i khams dang / rna ba'i rnam par shes pa'i khams dang / sna'i khams dang / dri'i khams dang /</text></item>
<item><p>42b3</p><section>mdo sde</section><text>sna'i rnam par shes pa'i khams dang / lce'i khams dang / ro'i khams dang / lce'i rnam par shes pa'i khams dang / lus kyi khams dang / reg bya'i khams dang / lus kyi rnam par shes pa'i khams dang / yid kyi khams dang / chos kyi khams dang / yid kyi</text></item>
<item><p>42b4</p><section>mdo sde</section><text>rnam par shes pa'i khams dang / mig gi skye mched dang / gzugs kyi skye mched dang / rna ba'i skye mched dang / sgra'i skye mched dang / sna'i skye mched dang / dri'i skye mched dang / lce'i skye mched dang / ro'i skye mched dang / lus kyi skye mched dang / reg bya'i skye mched dang /</text></item>
<item><p>42b5</p><section>mdo sde</section><text>yid kyi skye mched dang / chos kyi skye mched la mi gnas pa yin/ 'jig rten pa'i chos rnams dang / 'jig rten las 'das pa'i chos rnams dang / lha dang mi'i phun sum tshogs pa thams cad dang / 'khor los sgyur ba dang / brgya byin dang / tshangs pa dang / 'jig rten skyong</text></item>
<item><p>42b6</p><section>mdo sde</section><text>ba dag tu 'gyur ba dang / dbang phyug chen po dag tu 'gyur ba dang / nyan thos dang / rang sangs rgyas dag tu 'gyur ba dang / byang chub sems dpa'i sa rnams dang / thams cad mkhyen pa nyid dag la yang gnas par mi byed de/ de thams cad la mi gnas pas dngos po dang /</text></item>
<item><p>42b7</p><section>mdo sde</section><text>dngos po med pa dang / gcig pa dang / tha dad pa dang / de bzhin nyid la sogs par rlom sems kyi rnam pa du mas ma gyur cing dmigs pa med la rnam par thar pa'i sgrib pa med pa'i spyod yul dang ldan pas/ brgya byin dang / tshangs pa dang / 'jig rten skyong ba la sogs pa'ang byed la/</text></item>
<item><p>43a1</p><section>mdo sde</section><text>phyogs bcu mtha' yas mu med pa'i 'jig rten gyi khams kun tu sems can thams cad kyi don thams cad thob par bya ba'i phyir phyi ma'i mtha'i mur thug pa'i bskal par thams cad du'ang rgyu la/ chos kyi lus kyis mi snang ba yang yin zhing mi rtog rnam par mi rtog ste/</text></item>
<item><p>43a2</p><section>mdo sde</section><text>de ltar na byang chub sems dpa' gnas med par spyod pa yin no/ /rigs kyi bu ji ltar na byang chub sems dpa' spyod yul kun tu mu med pa yin zhe na/ rigs kyi bu 'di lta ste/ dper na rlung mar ni phyogs bcu'i 'jig rten gyi khams dpag tu med pa dag tu reg par byed de g.yob</text></item>
<item><p>43a3</p><section>mdo sde</section><text>cing rgyu'o/ /rigs kyi bu de bzhin du byang chub sems dpa' rlung mar yang chos mu med pa dag kun rdzob dang / don dam par kun nas mthong zhing rgyas par byed/ reg par byed/ rnam par 'god cing ston te/ de bzhin gshegs pa'i 'khor gyi dkyil 'khor dag dang / byang chub sems</text></item>
<item><p>43a4</p><section>mdo sde</section><text>dpa'i 'khor gyi dkyil 'khor dag dang / 'gro ba thams cad kyi gnas dag tu yid kyi mgyogs pa dang ldan zhing / phyogs thams cad kyi mthar thug pa'i spyod yul par gyur nas rgyu zhing 'gro ste/ rigs kyi bu de ltar na byang chub sems dpa' spyod yul kun tu mu med pa yin no/ /</text></item>
<item><p>43a5</p><section>mdo sde</section><text>rigs kyi bu ji ltar na byang chub sems dpa' sems can nga rgyal gyis snyems pa'i rtse mo 'thor zhing 'jig la rab tu rnyil par byed pa yin zhe na/ rigs kyi bu 'di lta ste/ dper na rlung mar ni ri dang / khyim dang / nags tshal gyi rtse mo dag 'dud par byed/ rab tu rnyil bar byed/ rnam par</text></item>
<item><p>43a6</p><section>mdo sde</section><text>'jig par byed/ 'thor bar byed/ mi sngar bar byed do/ /de bzhin du byang chub sems dpa' rlung mar yang sems can nga rgyal dang / rlom pa dang / dregs pa dang / 'jig tshogs la lta ba'i rtse mos snyems pa rnams gzugs dang / dar la bab pa dang / longs spyod dang / dbang</text></item>
<item><p>43a7</p><section>mdo sde</section><text>dang / stobs dang / tshe dang / nad med pa dang / 'tsho ba dang / bzo dang / thos pa dang / yid gzhungs pa dang / g.yog dang / smra mkhas pa dang / dpal che ba'i dregs pas myos pa dag dang / yang dag pa'i nan tan gyis bdag bstod pa rnams la de dang khyad zhugs pa'i phun sum</text></item>
<item><p>43b1</p><section>mdo sde</section><text>tshogs pa bstan pa dang / chos bstan pas nga rgyal choms par byed cing dge ba dri ma med pa la sbyor bar byed de/ de ltar na byang chub sems dpa' sems can nga rgyal kyis snyems pa'i rtse mo 'thor zhing 'jig la rab tu rnyil bar byed pa yin no/ /rigs kyi bu ji ltar na byang chub sems dpa'</text></item>
<item><p>43b2</p><section>mdo sde</section><text>chos kyi char sprin chen po kun nas skyed pa yin zhe na/ rigs kyi bu 'di lta ste/ dper na rlung mar ni phyogs bzhi nas sprin gyi dkyil 'khor kha dog sna tshogs can dang / zab cing gsal la mnyen zhing 'jam pa'i 'brug sgra rgya mtsho'i dbyangs can/ klung ro sna tshogs kyi sgra 'byin cing yid du</text></item>
<item><p>43b3</p><section>mdo sde</section><text>'ong ba'i dbyangs rjes su grag pa/ glog gi phreng ba'i rgyan gyis rnam par brgyan pa gang dag gis 'jig rten gyi khams bye ba khrag khrig stong phrag brgya dag kun nas yongs su khebs par byas te/ 'gro ba thams cad dga' ba dang / lo tog dang / sdong po yongs su bskyed pa'i phyir</text></item>
<item><p>43b4</p><section>mdo sde</section><text>char gyi rgyun chen po rtag tu rgyun mi chad par mngon par 'bebs pa'i sprin chen po kun nas slong ngo / /de bzhin du byang chub sems dpa' rlung mar yang lus sna tshogs kyi sprin sems can thams cad dga' bar byed pa/ phyogs bcu'i 'jig rten gyi khams mtha' yas mu med pa snang bar</text></item>
<item><p>43b5</p><section>mdo sde</section><text>byed pa/ 'od zer kha dog mtha' yas pa'i glog gi phreng ba'i rgyun 'byung ba/ yang dag pa de kho na nyid kyi chos kyi 'brug sgra yan lag stong phrag drug cu pa sgrogs pa/ snying rje chen po'i rlung mar gyis yang dag par mtho ba/ chos kyi dbyings kyis klas pa'i 'gro ba thams cad kyi nam mkha' khyab par</text></item>
<item><p>43b6</p><section>mdo sde</section><text>byed pa dag gis 'jig rten gyi khams thams cad kun nas khebs par byas shing ngan song dang mi khom pa la sogs pa nas sems can rnams rnam par bslang ste/ rnam pa thams cad du mtshan dang / dpe byad bzang po dang / 'od kyi dkyil 'khor snang bar rnam par dag pa yang byin gyis brlabs te/</text></item>
<item><p>43b7</p><section>mdo sde</section><text>bkod pa thams cad kyi rgyan gyis brgyan pa'i 'jig rten gyi khams dag kyang byin gyis brlabs nas/ lha dang mi dga' ba dang mgu ba dang rangs pa mchog tu gyur pa/ dga' ba dang bde ba mchog thob pa dang ldan pa rnams kyi 'jig rten pa dang / 'jig rten las 'das pa'i chos dkar po'i lo tog dang /</text></item>
<item><p>44a1</p><section>mdo sde</section><text>rtsi chen po dang / sdong po thams cad rnam par bskyed pa dang / thams cad du skyid par chos kyi dbang bskur ba'i phyir sems can thams cad kyi phun sum tshogs pa dang / dga' bar byed pa dang / rgud pa rab tu zhi bar byed pa'i chos kyi char chen po mngon par 'bebs te/</text></item>
<item><p>44a2</p><section>mdo sde</section><text>rigs kyi bu de ltar na byang chub sems dpa' chos kyi char sprin chen po kun nas skyed pa yin no/ /rigs kyi bu ji ltar na byang chub sems dpa' 'gro ba thams cad kyi nyon mongs pa'i gdung ba rab tu zhi bar byed pa yin zhe na/ rigs kyi bu 'di lta ste/ dper na rlung mar dri zhim po'i char gyi rgyun gyi</text></item>
<item><p>44a3</p><section>mdo sde</section><text>snying po can ldang na/ sems can rnams kyi gdung ba yongs su zhi bar byas shing / lus shin tu sim pa dang / bsil bar byed do/ /de bzhin du byang chub sems dpa' rlung mar yang sems can rnams kyi 'dod chags dang / zhe sdang dang / gti mug dang / ngan 'gro dang / ngan par</text></item>
<item><p>44a4</p><section>mdo sde</section><text>lta ba dang / nyes byas dang / the tsom dang / phongs pa mi bzad pa dang / yul la sred pa dang / sdug pa dang / mi sdug pa dang bral zhing phrad pa dang / nad rnams bcil nas dam pa ma yin pa'i chos la sred pa la sogs pa'i gdung ba dag dam pa'i chos kyi char dang 'dres pa'i bla na med</text></item>
<item><p>44a5</p><section>mdo sde</section><text>pa'i tshul khrims rnam par dag pa dang / smon lam dang / mthong ba dang / reg pa dang / 'grogs pa dang / bstan pa don yod pa la sogs pas rab tu zhi bar byed de/ rigs kyi bu de ltar na byang chub sems dpa' 'gro ba thams cad kyi nyon mongs pa'i gdung ba rab tu zhi bar byed</text></item>
<item><p>44a6</p><section>mdo sde</section><text>cing nyon mongs pa med pa'i sa la 'god pa yin no/ /rigs kyi bu ji ltar na byang chub sems dpa' sems can thams cad la chos dkar po las 'thun par byung ba'i dbugs 'byung ba dang / rngub pa'i srog nye bar sbyor ba yin zhe na/ rigs kyi bu 'di lta ste/ dper na dbugs 'byung ba dang /</text></item>
<item><p>44a7</p><section>mdo sde</section><text>rngub pa'i rlung gi mthus sems can thams cad 'tsho'o/ /de bzhin du byang chub sems dpas mngon par bsgrubs pa dang / byang chub sems dpas bstabs pa'i chos dkar po'i rlung mar nye bar spyad pa phun sum tshogs pa thams cad skyed pas kyang sems can thams cad dga' bar 'gyur ro/ /</text></item>
<item><p>44b1</p><section>mdo sde</section><text>rigs kyi bu gzhan yang 'di lta ste/ dper na rlung mar ni 'jig rten gyi khams thams cad du 'di lta ste/ rdo rje'i dkyil 'khor rnams dang / khor yug ri dag dang / khor yug gi ri chen po rnams dang / gling chen po bzhi yongs su 'dzin pa'i gser gyi dkyil 'khor rnams dang /</text></item>
<item><p>44b2</p><section>mdo sde</section><text>rgya mtsho rin po che'i 'byung gnas dang bcas pa rnams dang / ri rab dang / ri rab chen po dang / de ma yin pa'i rin po che'i ri dang / gangs dang / ri spos kyi ngad ldang ba dang / grong rdal dang / nags tshal dang / gzhal med khang dag dang / 'dzam bu'i gling dag dang / gling chen</text></item>
<item><p>44b3</p><section>mdo sde</section><text>po bzhi dag dang / stong dag dang / stong gnyis pa dag dang / stong gsum gyi stong chen po dag bkod pa rnam par phye ba sna tshogs mngon par sgrub bo/ /de bzhin du byang chub sems dpa' rlung mar yang phyogs bcu kun tu sems can thams cad kyi bsod nams kyi phung po phun sum</text></item>
<item><p>44b4</p><section>mdo sde</section><text>tshogs pa nye bar sgrub bo/ /skyed do/ /yongs su gzhog go/ /de la ji ltar gangs kyi ri phun sum tshogs pa de ltar ni 'jig rten pa'i bsod nams phun sum tshogs pa rnams blta'o/ /ji ltar gling chen po bzhi dang ri rab phun sum tshogs pa de ltar ni nyan thos kyi phun sum tshogs pa</text></item>
<item><p>44b5</p><section>mdo sde</section><text>rnams blta'o/ /ji ltar stong gi 'jig rten gyi khams phun sum tshogs pa de ltar ni rang sangs rgyas kyi phun sum tshogs pa rnams blta'o/ /ji ltar stong gnyis kyi 'jig rten gyi khams phun sum tshogs pa de ltar ni byang chub sems dpa'i phun sum tshogs pa rnams blta'o/ /</text></item>
<item><p>44b6</p><section>mdo sde</section><text>ji ltar stong gsum gyi stong chen po'i 'jig rten gyi khams phun sum tshogs pa de ltar ni 'jig rten thams cad las mngon par 'phags pa'i 'jig rten gyi khams thams cad kyi nam mkha'i dbyings kyi mthas gtugs pa/ shin tu rnam par dag par grags pa mchod pa la dmigs pa</text></item>
<item><p>44b7</p><section>mdo sde</section><text>thams cad la yang dag par gnas pa rnams kyis thams cad mngon du byas te/ de bzhin gshegs pa'i sku bsod nams brgya pa'i mtshan dang ldan pa rtag tu mnyam par bzhag pa phun sum tshogs pa rnams blta'o/ /de la rgya mtsho ltar ni ting nge 'dzin gyi rgya mtsho rnams blta'o/ /</text></item>
<item><p>45a1</p><section>mdo sde</section><text>gling dang / bar gyi gling dang / ri gzhan dang / gling chen po bzhi pa la sogs pa ltar ni sbyor ba dang / gzungs dang / sems can yongs su smin par bya ba dang / slob ma'i dge 'dun la sogs pa blta'o/ /grong rdal dang / nags tshal dang / gzhal</text></item>
<item><p>45a2</p><section>mdo sde</section><text>med khang ltar ni sangs rgyas kyi zhing yongs su dag pa'i yon tan bkod pa rnams blta'o/ /dpag bsam gyi shing gi nags tshal ltar ni sa dang pha rol tu phyin pa dang / ting nge 'dzin dang / gzungs dang / mngon par shes pa dang / rig pa dang / ye shes snang ba dang / dbang dang /</text></item>
<item><p>45a3</p><section>mdo sde</section><text>byang chub sems dpa' dang yang dag par rdzogs pa'i sangs rgyas kyi stobs dang / mi 'jigs pa dang / ma 'dres pa dang / snying rje chen po la sogs pa dbang sgyur ba dam pa phun sum tshogs pa'i chos rnams blta'o/ /rigs kyi bu de la sangs rgyas bcom ldan 'das rnams kyi bsod nams</text></item>
<item><p>45a4</p><section>mdo sde</section><text>brgya ba'i mtshan gang zhe na/ rigs kyi bu 'di lta ste/ dper na yongs su brtag pa bzung ste/ phyogs bcu'i phyogs re re'i 'jig rten gyi khams gang gA'i klung grangs med pa'i bye ma snyed dag na sems can gang ji snyed yod pa de dag thams cad stong gsum phrag bcu'i 'khor los sgyur ba'i bsod</text></item>
<item><p>45a5</p><section>mdo sde</section><text>nams kyi phung po dang ldan par gyur la/ de lta bu'i 'khor los sgyur ba'i dngos po nyid dang ldan pa'i sems can de dag gi bsod nams kyi phung po ji tsam pa de bsdoms pa dang / 'khor los sgyur ba chen po gcig cig ldan par gyur te/ rnam grangs des shar phyogs su 'jig rten gyi khams</text></item>
<item><p>45a6</p><section>mdo sde</section><text>thams cad 'das te/ de snyed kyi 'jig rten gyi khams su gtogs pa'i sems can de snyed cig 'khor los sgyur ba'i dngos po de 'dra ba nyid dang so sor ldan par gyur la/ snga ma bzhin du phyogs bcu'i 'jig rten gyi khams thams cad nam mkha'i mthas gtugs pa dag na sems can yod do</text></item>
<item><p>45a7</p><section>mdo sde</section><text>cog ji snyed pa de dag thams cad 'khor los sgyur ba'i dngos po de lta bu sha stag dang so sor ldan par gyur te/ de bzhin du bgrang ba de nyid kyis 'jig rten gyi khams de snyed du gtogs pa'i sems can rnams brgya byin gyi bsod nams kyi phung po dang ldan pa'i brgya byin sha stag tu gyur la/ phyogs</text></item>
<item><p>45b1</p><section>mdo sde</section><text>bcu'i phyogs re re'i 'jig rten gyi khams gang gA'i klung grangs med pa'i bye ma snyed du gtogs pa'i brgya byin rnams kyi bsod nams kyi phung po ji tsam pa de dang brgya byin gcig cig ldan par gyur te/ de bzhin du 'jig rten gyi khams chos kyi dbyings kyis klas pa nam mkha'i mthas gtugs</text></item>
<item><p>45b2</p><section>mdo sde</section><text>pa thams cad na sems can gang ji snyed 'khod pa de dag thams cad brgya byin de dang 'dra ba sha stag tu gyur la/ bgrang ba de nyid kyis phyogs bcu'i phyogs re re'i 'jig rten gyi khams gang gA'i klung grangs med pa'i bye ma snyed du gtogs pa'i sems can de dag thams cad tshangs pa chen por gyur</text></item>
<item><p>45b3</p><section>mdo sde</section><text>la/ bsod nams de thams cad gcig tu bsdoms pa dang tshangs pa chen po gcig cig ldan par gyur la/ tshangs pa chen po ji ltar sems can thams cad kyang de bzhin du gyur te/ snga ma bzhin du bgrang ba de nyid kyis nyan thos dag dang / rang sangs rgyas dag dang / byang</text></item>
<item><p>45b4</p><section>mdo sde</section><text>chub sems dpa' sa chen po thob pa/ 'od zer gyi sprin chen po'i dbang bskur bas dbang bskur ba/ dbang bcu thob pa sha stag tu gyur te/ de ltar rigs kyi bu de lta bu'i sems can thams cad phyogs bcu mu med pa'i 'jig rten gyi khams dang / nam mkha'i dbyings su gtogs</text></item>
<item><p>45b5</p><section>mdo sde</section><text>pa'i dus gsum pa thams cad kyi bsod nams kyi phung po ji tsam pa de dus gsum gyi nam mkha'i dbyings su gtogs pa dang / 'jig rten gyi khams su gtogs pa'i 'jig rten gyi khams thams cad kyi rdul phra rab brgyar bsgyur bas/ de bzhin gshegs pa'i ba spu'i khung bu gcig</text></item>
<item><p>45b6</p><section>mdo sde</section><text>mngon par 'grub bo/ /ba spu'i khung bu thams cad du gtogs pa'i bsod nams kyi phung po brgya stong grangs med pa bcur bsgyur bas/ dpe byad bzang po brgyad cu las dpe byad bzang po re re mngon par 'grub bo/ /dpe byad bzang por gtogs pa'i bsod nams kyi phung po de thams cad brjod du</text></item>
<item><p>45b7</p><section>mdo sde</section><text>med pa bcur bsgyur bas/ de bzhin gshegs pa'i mtshan nyi shu rtsa dgu las mtshan re re mngon par 'grub bo/ /de yang brjod du med pa bcur bsgyur bas de bzhin gshegs pa'i smin mtshams kyi mdzod spu zla ba nya ste dri ma med pa'i dkyil 'khor stong bas kyang lhag par mdzes pa'i 'od dang ldan</text></item>
<item><p>46a1</p><section>mdo sde</section><text>pa mngon par 'grub bo/ /de yang brjod du med pa bye ba stong phrag bcur bsgyur bas de bzhin gshegs pa'i spyi gtsug 'gro ba thams cad las mngon par 'phags shing bltar mi snang ba gtsug tor gyis yongs su brgyan pa mngon par 'grub bo/ /de yang brjod du med</text></item>
<item><p>46a2</p><section>mdo sde</section><text>pa'i yang brjod du med pa bye ba khrag khrig brgya stong phrag bcur bsgyur bas de bzhin gshegs pa'i sangs rgyas kyi gsung yan lag stong phrag drug cu pa dmigs pa thams cad las gsung gi sgra mtha' yas par 'byung ba lhun gyis grub pas sems can thams cad bsam pa yongs su sim par</text></item>
<item><p>46a3</p><section>mdo sde</section><text>gyur la/ 'jig rten gyi khams thams cad du go bar byed pa mngon par 'grub ste/ rigs kyi bu 'di ni sangs rgyas bcom ldan 'das rnams kyi bsod nams brgya pa'i mtshan ces bya'o/ /rigs kyi bu de ltar na de bzhin gshegs pa bsod nams dang ye shes kyi tshogs mi zad pa</text></item>
<item><p>46a4</p><section>mdo sde</section><text>dang ldan zhing kun tu rgyas par byed pa bkod pa dang ldan pas sems can thams cad nye bar 'tsho ba yin te/ rigs kyi bu yongs su brtag pa bzung na/ gal te phyogs bcu'i 'jig rten gyi khams chos kyi dbyings kyis klas pa nam mkha'i dbyings kyi mthas gtugs pa thams cad du</text></item>
<item><p>46a5</p><section>mdo sde</section><text>gtogs pa'i sems can rnams sa bcu pa chos kyi sprin la gnas pa/ rnam pa thams cad kyi mchog dang ldan pa'i lus dang / ngag dang / yid kyi rgyan 'chang ba/ dbang bcu la dbang sgyur ba sha stag tu gyur te/ de bzhin gshegs pa'i ba spu'i khung bu gcig tu gtogs pa'i</text></item>
<item><p>46a6</p><section>mdo sde</section><text>bsod nams kyi phung po la 'dzam bu'i chu bo'i gser las byas pa'i snod rin po che sna tshogs rnam pa sna tshogs kyis spras pa nam mkha'i tshad tsam gang gA'i klung gi bye ma snyed so so nas thogs te/ phyi ma'i mthar thug pa'i bskal par yongs su bkang zhing skad cig skad cig tu blangs shing</text></item>
<item><p>46a7</p><section>mdo sde</section><text>khyer yang ba spu'i khung bu gcig tu gtogs pa'i bsod nams kyi phung po de gang ba'am 'bri bar mi mngon te/ rigs kyi bu de ltar de bzhin gshegs pa'i bsod nams brgya'i mtshan ni bsam gyis mi khyab bo/ /de la sa bcu gnyis gang zhe na/ 'di lta ste/ byang chub kyi sems ma bskyed pa'i</text></item>
<item><p>46b1</p><section>mdo sde</section><text>sa dang / rab tu dga' ba dang / dri ma med pa dang / 'od byed pa dang / 'od 'phro ba can dang / shin tu dka' rgyal dang / mngon du gyur pa dang / ring du song ba dang / mi g.yo ba dang / legs pa'i blo gros dang / chos kyi sprin dang / sangs rgyas kyi sa kun tu 'od de/ sa bcu</text></item>
<item><p>46b2</p><section>mdo sde</section><text>gnyis po de ni de dag go/ /de la byang chub kyi sems ma bskyed pa'i sa gang zhe na/ 'di la byang chub sems dpa' byis pa'i spyod pa dang / log pa'i nan tan thams cad las yang dag par 'das pa/ 'jig rten gsum po thams cad kyi brgya byin dang / tshangs pa dang / 'jig rten skyong ba dang /</text></item>
<item><p>46b3</p><section>mdo sde</section><text>nyan thos dang / rang sangs rgyas thams cad dang khyad zhugs pa'i 'gro ba thams cad las mngon par 'phags pa/ rnam pa thams cad du dpal dang ldan pa'i lus dang / ngag dang / yid kyi rgyan gyis brgyan pa/ phyogs bcu'i 'jig rten gyi khams mu med pa snang bar byed pa'i 'od kyi dkyil</text></item>
<item><p>46b4</p><section>mdo sde</section><text>'khor dang ldan pa/ sgrib pa med pa'i stobs kyi shugs 'chang ba/ 'jig rten gyi khams grangs med par skad cig re re la 'gro zhing 'ong na dri zhim po dang / 'od zer gyi dra ba'i tshogs chen po gling chen po bzhi pa'i 'jig rten gyi khams kun tu 'byung ba'i pad mas rkang pa yongs su brtan pa/ stong gi 'jig</text></item>
<item><p>46b5</p><section>mdo sde</section><text>rten gyi khams kyi mtha' dang mnyam pa'i stan gyi rgyan dang ldan pa/ chos thams cad shin tu rnam par non pa'i lhag mthong rnam par bsgoms pas thogs pa med cing yid du 'ong ba'i dmigs pa'i mtshan ma chen po bcu la sogs pa grangs med pa'i ltas bzang po mthong ba/ phyir mi ldog pa/ phyogs</text></item>
<item><p>46b6</p><section>mdo sde</section><text>kyi nags tshal thibs po mtha' yas pa thams cad du 'od kyi dra ba bsam gyis mi khyab pa rab tu 'gyed pas zhing dpag tu med pa'i rgyan byed pa/ 'jig rten gyi khams brjod du med pa'i 'jig rten gyi mnga' bdag dpag tu med pa snyed kyi bdag gi gzugs brnyan gyis dbang bskur ba/ yang dag par</text></item>
<item><p>46b7</p><section>mdo sde</section><text>mnod pa'i dbang dang byin gyi rlabs la mkhas pa/ 'jig rten pa dang / 'jig rten las 'das pa'i chos rin po che'i char gyi snang ba'i sgo dpag tu med pa thams cad gtan pa med par kun tu rgyas par 'gengs pa'i mchod sbyin chen po'i sprin gtong ba lhur byed pa/ blta na bzang zhing yid du</text></item>
<item><p>47a1</p><section>mdo sde</section><text>'ong la mdzes shing dge la 'gro ba thams cad dang mi 'thun pa med cing don yod par bsam pa thams cad yongs su rdzogs par byed pa 'jig rten gyi khams grangs med pa rab tu g.yo bar byed cing 'gro ba ngan 'gro la sogs pa las sems can mtha' yas pa yongs su skyob pa/</text></item>
<item><p>47a2</p><section>mdo sde</section><text>mtha' yas pa'i sangs rgyas mchod pa dang chos kyi sgo 'dzin nus pa/ ting nge 'dzin dang / gzungs dang / rnam par thar pa dang / mngon par shes pa dang / rig pa grangs med pas rnam par rol pa/ chos mtha' yas pa la dga' zhing mos pas zang zing med par phyi ma'i mtha'i</text></item>
<item><p>47a3</p><section>mdo sde</section><text>bskal pa'i mthar thug par rnam par mi rtog cing lhun gyis grub pa'i dga' ba'i shugs kyi snang ba 'thob pa/ bskal pa bye ba khrag khrig brgya stong ther 'bum dpag tu med par theg pa chen po la zhugs pa'i bsgom pa sna tshogs yongs su rdzogs la/ gzhan gyi don gyi nan tan tshar phyin pa'i</text></item>
<item><p>47a4</p><section>mdo sde</section><text>bsod nams dang / ye shes kyi tshogs mngon par bsgrub par grub pa'i sngon gyi sbyor ba brgya stong phun sum tshogs pa'i mos pa chen po'i yang chen pos spyod pa'i chos nyid kyis sa dang po de ma thag tu 'thob par gang gnas pa de ni byang chub sems dpa'i byang chub kyi sems ma bskyed pa'i sa'o/ /</text></item>
<item><p>47a5</p><section>mdo sde</section><text>rigs kyi bu 'di lta ste/ dper na 'khor los sgyur ba'i rgyal po ni mi'i kha dog las 'das la/ lha'i kha dog ni ma thob pa yin te/ de bzhin du byang chub sems dpa' yang 'jig rten pa dang / nyan thos dang / rang sangs rgyas kyi sa thams cad las ni 'das pa yin/ don dam pa'i</text></item>
<item><p>47a6</p><section>mdo sde</section><text>byangachub sems dpa'i sa ni ma thob pa yin no/ /sangs rgyas kyi sa kun tu 'od ni mtha' dang dbung med pa ma lus pa dri ma med pa'i chos thams cad la dbang sgyur ba ste/ kun tu shin tu lta ba/ sems can thams cad kyi don thams cad thob par byed pa'i mtshan nyid do/ /de la</text></item>
<item><p>47a7</p><section>mdo sde</section><text>ting nge 'dzin rnams gang zhe na/ bcu po 'di dag ni byang chub sems dpa' rnams kyi ting nge 'dzin rnams te/ bcu gang zhe na/ 'di lta ste/ rin chen kun tu 'phags pa dang / shin tu gnas pa dang / mi sgul ba dang / phyir mi ldog pa dang / rin chen 'byung gnas dang /</text></item>
<item><p>47b1</p><section>mdo sde</section><text>nyi ma'i 'od kyi gzi brjid dang / don thams cad grub pa dang / ye shes sgron ma dang / da ltar gyi sangs rgyas mngon du bzhugs pa dang / dpa' bar 'gro ba'i ting nge 'dzin te/ de dag la sogs pa byang chub sems dpa' rnams kyi ting nge 'dzin ni mtha' yas so/ /gzungs ni</text></item>
<item><p>47b2</p><section>mdo sde</section><text>bcu gnyis te/ bcu gnyis gang zhe na/ 'di lta ste/ dbang bskur ldan dang / ye shes ldan dang / sgra dbyangs rnam par dag pa dang / mi zad pa'i za ma tog dang / 'khyil pa mtha' yas dang / rgya mtsho'i phyag rgya dang / pad ma bkod pa dang / chags pa med pa'i sgor 'jug</text></item>
<item><p>47b3</p><section>mdo sde</section><text>pa dang / so so yang dag par rig pa rnam par gdon mi za ba la 'jug pa dang / sangs rgyas kyi rgyan gyi byin gyis brlabs pa dang / kha dog mtha' yas pa dang / sangs rgyas kyi sku'i kha dog rdzogs pa mngon par bsgrub pa'i gzungs te/ de dag la sogs pa snga ma bzhin no/ /mngon par</text></item>
<item><p>47b4</p><section>mdo sde</section><text>shes pa ni drug ste/ drug gang zhe na/ 'di lta ste/ lha'i mig dang / lha'i rna ba dang / pha rol gyi sems shes pa dang / sngon gyi gnas rjes su dran pa'i shes pa dang / rdzu 'phrul mngon par shes pa'i shes pa dang / gang zag pa zad par shes pa'i mngon par shes pa ste drug po de dag go/ /</text></item>
<item><p>47b5</p><section>mdo sde</section><text>dbang ni bcu ste/ bcu gang zhe na/ 'di lta ste/ tshe'i tshad bskal pa grangs med dpag tu med par byin gyis rlob pas tshe la dbang ba dang / ting nge 'dzin brjod du med pa'i yang brjod du med pa la nges par rtog cing 'jug pa'i tshul gyis sems la dbang ba dang / 'jig rten gyi khams thams cad du</text></item>
<item><p>47b6</p><section>mdo sde</section><text>bkod pa'i rgyan du mas brgyan par byin gyis rlob pa ston pa'i tshul gyis yo byad la dbang ba dang / dus ji bzhin du las kyi rnam par smin pa byin gyis rlob pa ston pas las la dbang ba dang / 'jig rten gyi khams thams cad du skye ba ston pas skye ba la dbang ba dang / 'jig rten gyi khams thams</text></item>
<item><p>47b7</p><section>mdo sde</section><text>cad sangs rgyas kyis yongs su gang ba ston pas mos pa la dbang ba dang / dus dang zhing gang du 'dod par mngon par rdzogs par byang chub pa ston pas smon lam la dbang ba dang / 'jig rten gyi khams thams cad du rdzu 'phrul gyis rnam par 'phrul pa mtha' yas pa ston pas rdzu 'phrul la dbang</text></item>
<item><p>48a1</p><section>mdo sde</section><text>ba dang / chos kyi sgo snang ba mtha' dang dbung med pa yongs su ston pas chos la dbang ba dang / de bzhin gshegs pa'i stobs bcu dang / mi 'jigs pa dang / so so yang dag par rig pa dang / ma 'dres pa dang / mtshan dang / dpe byad bzang po dang / mngon</text></item>
<item><p>48a2</p><section>mdo sde</section><text>par rdzogs pa'i byang chub dam pa dang / dus thams cad du gtogs pa'i sangs rgyas kyi zhing thams cad kyi rdul shin tu phra ba'i grangs la sogs pa skad cig gcig la yongs su shes pa rnam pa thams cad kyi mchog dang ldan pa'i thams cad mkhyen pa'i ye shes mngon par rdzogs par byang</text></item>
<item><p>48a3</p><section>mdo sde</section><text>chub pa ston pas ye shes la dbang ba ste/ bcu po de dag ni byang chub sems dpa' rnams kyi dbang rnams so/ /de la byang chub sems dpa'i stobs bcu gang zhe na/ 'di lta ste/ bsam pa'i stobs dang / lhag pa'i bsam pa'i stobs dang / sbyor ba'i stobs dang / shes rab</text></item>
<item><p>48a4</p><section>mdo sde</section><text>kyi stobs dang / smon lam gyi stobs dang / spyod pa'i stobs dang / theg pa'i stobs dang / rnam par 'phrul ba'i stobs dang / byang chub kyi stobs dang / chos kyi 'khor lo rab tu skor ba'i stobs te/ bcu po de dag ni byang chub sems dpa'i stobs rnams so/ /de la byang</text></item>
<item><p>48a5</p><section>mdo sde</section><text>chub sems dpa'i mi 'jigs pa bzhi gang zhe na/ 'di lta ste/ gzungs kyis thos pa 'dzin cing don bstan pa la mi 'jigs pa dang / bdag med pa khong du chud pas gzhan gyis gtse ba'i mtshan ma mi 'byung zhing rang bzhin gyis spyod lam smad du med pa'i las gsum yongs su dag pa'i</text></item>
<item><p>48a6</p><section>mdo sde</section><text>bsrung ba chen po phun sum tshogs pa'i mi 'jigs pa dang / chos bzung ba yun du mi brjed pa dang / thabs dang shes rab mthar phyin pas sems can sgrol zhing dad pa ston pa dang / dge ba'i bar chad du mi 'gyur ba'i mi 'jigs pa dang / thams cad mkhyen pa nyid kyi sems ma</text></item>
<item><p>48a7</p><section>mdo sde</section><text>nyams shing theg pa gzhan gyis mi 'byung bar dbang yongs su rdzogs pa dang / sems can gyi don rnam pa thams cad du yang dag par thob par bya ba la mi 'jigs pa ste/ bzhi po de dag ni byang chub sems dpa'i mi 'jigs pa rnams so/ /de la byang chub sems dpa'i chos ma 'dres pa</text></item>
<item><p>48b1</p><section>mdo sde</section><text>brgyad gang zhe na/ 'di lta ste/ byang chub sems dpa' rnams ni ma bstan pa'i sbyin pa can rnams yin/ ma bstan pa'i tshul khrims can rnams dang / ma bstan pa'i bzod pa can rnams dang / ma bstan pa'i brtson 'grus can rnams dang / ma bstan pa'i bsam gtan</text></item>
<item><p>48b2</p><section>mdo sde</section><text>can rnams dang / ma bstan pa'i shes rab can rnams dang / bsdu ba'i dngos pos sems can thams cad sdud pa rnams dang / yongs su bsngo ba'i cho ga shes pa rnams dang / thabs la mkhas pas sems can thams cad kyi spyod pa'i dbang gi theg pa'i mchog gis 'byung ba ston pa</text></item>
<item><p>48b3</p><section>mdo sde</section><text>rnams dang / theg pa chen po las ma nyams pa rnams dang / mya ngan las 'das pa'i sgo ston pa rnams dang / zung dang snrel zhi'i rgyud la mkhas pa rnams dang / ye shes sngon du 'gro ba'i mngon par 'du mi byed cing kha na ma tho ba med par tshe rabs thams cad du mngon par 'phags</text></item>
<item><p>48b4</p><section>mdo sde</section><text>pa rnams dang / lus dang ngag dang yid kyi las kyi mtha' dge ba bcu dang ldan pa rnams dang / sdug bsngal gyi phung po thams cad bzod pa'i lus len pas sems can gyi khams thams cad yongs su mi gtong ba rnams dang / 'gro ba thams cad mngon par dga' bar ston pa rnams dang / byis</text></item>
<item><p>48b5</p><section>mdo sde</section><text>pa dang / nyan thos mi bzad pa ji snyed cig gi nang na yang dge ba mang po'i rin po che'i shing dpag bsam ltar brtan pa'i thams cad mkhyen pa nyid kyi sems yongs su ma nyams pa rnams dang / chos thams cad kyi thabs sbyin pas dbang bskur ba thob par bya ba'i phyir sangs rgyas kyi chos btsal</text></item>
<item><p>48b6</p><section>mdo sde</section><text>ba bstan pa las mi ldog pa rnams te/ brgyad po de dag ni byang chub sems dpa' rnams kyi chos ma 'dres pa rnams so/ /de la de bzhin gshegs pa'i stobs bcu gang zhe na/ 'di lta ste/ gnas dang gnas ma yin pa mkhyen pa'i stobs dang / 'das pa dang / ma 'ongs pa dang /</text></item>
<item><p>48b7</p><section>mdo sde</section><text>da ltar gyi las kyi rgyu'i rnam par smin pa len pa mkhyen pa'i stobs dang / mos pa sna tshogs mkhyen pa'i stobs dang / khams sna tshogs mkhyen pa'i stobs dang / dbang po mchog dang mchog ma yin pa mkhyen pa'i stobs dang / thams cad du 'gro ba'i lam mkhyen pa'i stobs dang /</text></item>
<item><p>49a1</p><section>mdo sde</section><text>bsam gtan dang / rnam par thar pa dang / ting nge 'dzin dang / snyoms par 'jug pa dang / kun nas nyon mongs pa dang / rnam par byang ba dang / rnam par ldang ba thams cad mkhyen pa'i stobs dang / sngon gyi gnas rjes su dran pa mkhyen pa'i stobs dang /</text></item>
<item><p>49a2</p><section>mdo sde</section><text>'chi 'pho dang skye ba mkhyen pa'i stobs dang / zag pa zad par mkhyen pa'i stobs te/ bcu po de dag ni de bzhin gshegs pa'i stobs rnams so/ /de la de bzhin gshegs pa'i mi 'jigs pa bzhi gang zhe na/ 'di lta ste/ chos thams cad mngon par rdzogs par byang chub pa la mi</text></item>
<item><p>49a3</p><section>mdo sde</section><text>'jigs pa dang / zag pa thams cad zad par shes pa la mi 'jigs pa dang / bar du gcod pa'i chos rnams gzhan du mi 'gyur bar nges pa'i lung bstan pa la mi 'jigs pa dang / phun sum tshogs pa thams cad thob par 'gyur ba'i 'byung ba'i lam de bzhin du 'gyur ba la mi 'jigs pa</text></item>
<item><p>49a4</p><section>mdo sde</section><text>ste/ bzhi po de dag ni de bzhin gshegs pa'i mi 'jigs pa rnams so/ /de la sangs rgyas kyi chos ma 'dres pa brgyad gang zhe na/ 'di lta ste/ de bzhin gshegs pa la 'khrul ba med pa dang / ca co med pa dang / bsnyel ba med pa dang / sems mnyam par ma bzhag pa</text></item>
<item><p>49a5</p><section>mdo sde</section><text>med pa dang / tha dad pa'i 'du shes med pa dang / so sor ma brtags pa'i btang snyoms med pa dang / mos pa nyams pa med pa dang / brtson 'grus nyams pa med pa dang / dran pa nyams pa med pa dang / ting nge 'dzin nyams pa med pa dang / shes rab nyams pa med pa dang /</text></item>
<item><p>49a6</p><section>mdo sde</section><text>rnam par grol ba nyams pa med pa dang / 'das pa'i dus la ma chags ma thogs pa'i ye shes mthong ba 'jug pa dang / ma 'ongs pa'i dus la ma chags ma thogs pa'i ye shes mthong ba 'jug pa dang / da ltar gyi dus la ma chags ma thogs pa'i ye shes mthong ba 'jug pa dang /</text></item>
<item><p>49a7</p><section>mdo sde</section><text>lus kyi las thams cad ye shes sngon du 'gro zhing ye shes kyi rjes su 'brang ba dang / ngag gi las thams cad ye shes sngon du 'gro zhing ye shes kyi rjes su 'brang ba dang / yid kyi las thams cad ye shes sngon du 'gro zhing ye shes kyi rjes su 'brang ba ste/ brgyad po de dag ni sangs</text></item>
<item><p>49b1</p><section>mdo sde</section><text>rgyas kyi chos ma 'dres pa rnams so/ /de la de bzhin gshegs pa'i snying rje chen po gang zhe na/ rigs kyi bu de bzhin gshegs pa'i snying rje chen po ni rnam pa sum cu rtsa gnyis dang ldan par phyogs bcu'i 'jig rten gyi khams mtha' yas mu med pa dag tu bsam gyis mi khyab pa'i rang</text></item>
<item><p>49b2</p><section>mdo sde</section><text>bzhin du 'byung ste/ sum cu rtsa gnyis gang zhe na/ 'di lta ste/ chos thams cad ni bdag med pa na sems can rnams ni bdag med par ma mos pas de'i phyir sems can rnams la de bzhin gshegs pa'i snying rje chen po skye'o/ /chos thams cad ni sems can med pa na sems can</text></item>
<item><p>49b3</p><section>mdo sde</section><text>rnams ni sems can du smra'o zhes sems can rnams la de bzhin gshegs pa'i snying rje chen po skye'o/ /chos thams cad ni srog med pa na sems can rnams ni srog tu smra'o zhes de'i phyir sems can rnams la de bzhin gshegs pa'i snying rje chen po skye'o/ /chos thams cad ni gang zag med pa</text></item>
<item><p>49b4</p><section>mdo sde</section><text>na sems can rnams ni gang zag la gnas pa'o zhes sems can rnams la de bzhin gshegs pa'i snying rje chen po skye'o/ /chos thams cad ni med pa na sems can rnams ni yod par lta'o zhes sems can rnams la de bzhin gshegs pa'i snying rje chen po skye'o/ /chos thams cad ni gnas</text></item>
<item><p>49b5</p><section>mdo sde</section><text>med pa na sems can rnams ni gnas la rten to zhes sems can rnams la de bzhin gshegs pa'i snying rje chen po skye'o/ /chos thams cad ni gzhi med pa na sems can rnams ni gzhi la dga'o zhes sems can rnams la de bzhin gshegs pa'i snying rje chen po skye'o/ /chos thams cad ni nga</text></item>
<item><p>49b6</p><section>mdo sde</section><text>yir bya ba med pa na sems can rnams ni nga yir bya ba la rten to zhes sems can rnams la de bzhin gshegs pa'i snying rje chen po skye'o/ /chos thams cad ni bdag po med pa na sems can rnams ni yongs su bzung ba la brtson no zhes sems can rnams la de bzhin gshegs pa'i snying rje chen po skye'o/ /</text></item>
<item><p>49b7</p><section>mdo sde</section><text>chos thams cad ni dngos po med pa na sems can rnams ni dngos po la rten to zhes sems can rnams la de bzhin gshegs pa'i snying rje chen po skye'o/ /chos thams cad ma skyes pa na sems can rnams ni skye ba la rten to zhes sems can rnams la de bzhin gshegs pa'i snying rje chen po skye'o/ /</text></item>
<item><p>50a1</p><section>mdo sde</section><text>chos thams cad ni ma 'phos ma byung ba na sems can rnams ni 'chi 'pho dang skye ba la rten to zhes sems can rnams la de bzhin gshegs pa'i snying rje chen po skye'o/ /chos thams cad ni kun nas nyon ma mongs pa na sems can rnams ni kun nas nyon mongs so zhes sems can rnams la</text></item>
<item><p>50a2</p><section>mdo sde</section><text>de bzhin gshegs pa'i snying rje chen po skye'o/ /chos thams cad ni 'dod chags dang bral ba na sems can rnams ni 'dod chags par byed do zhes de'i phyir sems can rnams la de bzhin gshegs pa'i snying rje chen po skye'o/ /chos thams cad ni zhe sdang dang bral ba na sems can rnams zhe sdang</text></item>
<item><p>50a3</p><section>mdo sde</section><text>bar byed do zhes de'i phyir sems can rnams la de bzhin gshegs pa'i snying rje chen po skye'o/ /chos thams cad ni gti mug dang bral ba na sems can rnams ni gti mug par gyur to zhes de'i phyir sems can rnams la de bzhin gshegs pa'i snying rje chen po skye'o/ /chos thams cad ni 'ong</text></item>
<item><p>50a4</p><section>mdo sde</section><text>ba med pa na sems can rnams ni 'ong ba la gnas pa'o zhes de'i phyir sems can rnams la de bzhin gshegs pa'i snying rje chen po skye'o/ /chos thams cad ni 'gro ba med pa na sems can rnams ni 'gro ba la gnas so zhes de'i phyir sems can rnams la de bzhin gshegs pa'i snying rje chen po skye'o/ /</text></item>
<item><p>50a5</p><section>mdo sde</section><text>chos thams cad ni mngon par 'du byed pa med pa na sems can rnams ni mngon par 'du byed pa la spyod do zhes de'i phyir sems can rnams la de bzhin gshegs pa'i snying rje chen po skye'o/ /chos thams cad ni spros pa med pa na sems can rnams ni spros pa la dga'o zhes de'i phyir sems</text></item>
<item><p>50a6</p><section>mdo sde</section><text>can rnams la de bzhin gshegs pa'i snying rje chen po skye'o/ /chos thams cad ni stong pa na sems can rnams ni lta ba la zhen to zhes de'i phyir sems can rnams la de bzhin gshegs pa'i snying rje chen po skye'o/ /chos thams cad ni mtshan ma med pa na sems can rnams ni mtshan ma'i</text></item>
<item><p>50a7</p><section>mdo sde</section><text>spyod yul can no zhes de'i phyir sems can rnams la de bzhin gshegs pa'i snying rje chen po skye'o/ /chos thams cad ni smon pa med pa na sems can rnams ni smon lam la spyod do zhes de'i phyir sems can rnams la de bzhin gshegs pa'i snying rje chen po skye'o/ /kye ma 'jig rten</text></item>
<item><p>50b1</p><section>mdo sde</section><text>gnas pa 'di ni phan tshun rtsod pas yongs su zin cing gnod sems kyi tha ba'i skyon la zhugs par gzigs nas/ de dag la gnod sems kyi tha ba'i skyon spong ba'i phyir chos bstan par bya'o zhes sems can rnams la de bzhin gshegs pa'i snying rje chen po skye'o/ /kye ma 'jig rten</text></item>
<item><p>50b2</p><section>mdo sde</section><text>gnas pa 'di ni phyin ci log dang ldan zhing lam nyam nga bar zhugs pa lam gol ba la gnas pa yin gyis/ de dag la yang dag pa'i lam du gzud par bya'o zhes sems can rnams la de bzhin gshegs pa'i snying rje chen po skye'o/ /kye ma 'jig rten gnas pa 'di ni brkam zhing 'dod</text></item>
<item><p>50b3</p><section>mdo sde</section><text>pa'i zil gyis non pa ste/ chog mi shes shing gzhan gyi nor la 'phrog pa yin gyis de dag 'phags pa'i nor dad pa dang / tshul khrims dang / thos pa dang / gtong ba dang / shes rab dang / ngo tsha shes pa dang khrel yod pa'i nor la dgod do zhes sems can rnams la de bzhin</text></item>
<item><p>50b4</p><section>mdo sde</section><text>gshegs pa'i snying rje chen po skye'o/ /kye ma sems can 'di dag ni bu smad dang / khyim dang / nor dang / 'bru la sred pas 'khol ba ste/ snying po med pa la snying por 'du shes pa yin gyis de dag la shin tu mi rtag par bstan par bya'o zhes de'i phyir sems can rnams la de bzhin</text></item>
<item><p>50b5</p><section>mdo sde</section><text>gshegs pa'i snying rje chen po skye'o/ /kye ma sems can 'di dag ni mi rigs pas 'tsho ba ste/ gcig la gcig 'drid par gnas pa yin gyis de dag la 'tsho ba yongs su dag par bya ba'i phyir chos bstan to zhes sems can rnams la de bzhin gshegs pa'i snying rje chen po skye'o/ /</text></item>
<item><p>50b6</p><section>mdo sde</section><text>kye ma sems can 'di dag ni chog mi shes pa ste/ rnyed pa dang / bkur sti dang / tshigs su bcad pa la spyod kyang bdag cag ni chog shes pa'o snyam du 'dzin gyis/ de dag la gang 'di sdug bsngal shin tu zhi zhing bde ba'i mya ngan las 'das pas shin tu chog par bya'o zhes sems can rnams la</text></item>
<item><p>50b7</p><section>mdo sde</section><text>de bzhin gshegs pa'i snying rje chen po skye'o/ /kye ma sems can 'di dag ni khyim gyi gnas sdug bsngal gyi snod shin tu nyon mongs pa la rtag tu dga' ba yin gyis de dag las byung zhing khams gsum pa las yang dag par 'da' bar bya ba'i phyir chos bstan to zhes sems can rnams la de bzhin</text></item>
<item><p>51a1</p><section>mdo sde</section><text>gshegs pa'i snying rje chen po skye'o/ /chos thams cad ni rgyus nye bar 'gro ba ste/ bsgrubs pas nye bar gnas pa'i mtshan nyid yin na/ de la sems can rnams ni 'phags pa'i rnam par grol ba la le lo byed kyis de dag la rnam par grol ba lhur blang ba'i phyir</text></item>
<item><p>51a2</p><section>mdo sde</section><text>brtson 'grus brtsam par chos bstan to zhes sems can rnams la de bzhin gshegs pa'i snying rje chen po skye'o/ /sems can rnams ni chags pa med pa'i ye shes dam pa khyad par du 'phags pa'i yongs su mya ngan las 'das pa 'di btang zhing gang 'di nyan thos kyi theg pa dang / rang sangs rgyas</text></item>
<item><p>51a3</p><section>mdo sde</section><text>kyi theg pa dman pa tshol ba yin gyis de dag la gang 'di sangs rgyas kyi ye shes la dmigs par bya ba'i phyir rgya chen po la blo mos par bya'o zhes sems can rnams la de bzhin gshegs pa'i snying rje chen po skye ste/ rigs kyi bu rnam pa sum cu rtsa gnyis po de dag dang ldan na sems can rnams</text></item>
<item><p>51a4</p><section>mdo sde</section><text>la de bzhin gshegs pa'i snying rje chen po skye'o/ /de bas na de bzhin gshegs pa thugs rje chen po la gnas pa zhes bya ste/ rigs kyi bu byang chub sems dpa' gang la la zhig sems can dag la rnam pa sum cu rtsa gnyis po de dag dang ldan pa'i snying rje chen po skye na byang chub sems dpa'</text></item>
<item><p>51a5</p><section>mdo sde</section><text>sems dpa' chen po de ni bsod nams kyi zhing gzi brjid chen pos rgyas pa phyir mi ldog pa sems can gyi don la brtson par rig par bya'o/ /snying rje chen po'i chos kyi sgo'i le'u 'di bcom ldan 'das kyis bshad pa na srog chags stong phrag sum cu rtsa gnyis ni bla na med pa yang dag par rdzogs</text></item>
<item><p>51a6</p><section>mdo sde</section><text>pa'i byang chub tu sems skyes so/ /srog chags brgya stong ni mi skye ba'i chos la bzod pa thob bo/ /lha'i bu stong phrag bdun cu rtsa gnyis ni chos rnams la chos kyi mig rdul med cing dri ma dang bral ba rnam par dag go/ /rigs kyi bu de ltar de dag la sogs pa de bzhin gshegs pa</text></item>
<item><p>51a7</p><section>mdo sde</section><text>rnams dang / byang chub sems dpa' rnams kyi dbang sgyur gyi chos kyi rnam par 'god pa ni dpag tu med grangs med de/ de dag phyi ma'i mtha'i mur thug pa'i bskal par de bzhin gshegs pas bstan kyang mtha' med na sems can rnams kyi dga' ba dang / dad pa dang / rangs pa</text></item>
<item><p>51b1</p><section>mdo sde</section><text>bskyed pa'i phyir phyogs tsam zhig bstan te/ de ltar na byang chub sems dpa' sems can thams cad la chos dkar po las 'thun par 'byung ba'i dbugs 'byung ba dang / rngub pa'i srog nye bar sbyor ba la mkhas pa yin no/ /ji ltar na byang chub sems dpa' chos kyi char sprin dpag tu</text></item>
<item><p>51b2</p><section>mdo sde</section><text>med pa kun 'dzin nus pa yin zhe na/ rigs kyi bu 'di lta ste/ dper na rlung mar ni rlung gi dkyil 'khor mu med cing rgya che la brtan zhing sra bas 'jig rten gyi khams 'jig pa dang 'byung ba char sprin dang bcas pa/ rgya mtsho dang / gling chen po bzhi par bcas pa/ ri rab dang / ri</text></item>
<item><p>51b3</p><section>mdo sde</section><text>btang bzung dang / ri btang bzung chen po dang / gangs dang / khor yug ri dang / khor yug ri chen po dang / ri spos kyi ngad ldang ba dang / grong rdal dang / 'bab chu dang / nags tshal dang / gzhal med khang gi rnam par bcas pa dag yongs su 'dzin to/ /de bzhin du byang chub</text></item>
<item><p>51b4</p><section>mdo sde</section><text>sems dpa' sems dpa' chen po yang gzungs kyi rlung mar gyi dkyil 'khor mu med pas yang dag par rdzogs pa'i sangs rgyas kyi sprin gyis phab pa'i gtan pa med pa'i chos kyi char gyi rgyun chen po thams cad yongs su 'dzin to/ /'jig rten gyi khams thams cad 'byung ba'i tshe ji skad du brjod pa'i ri rab</text></item>
<item><p>51b5</p><section>mdo sde</section><text>dang / rgya mtsho dang / gling chen po bzhi pa dang / ri btang bzung dang / ri btang bzung chen po dang / gangs dang / khor yug ri dang / khor yug ri chen po dang / ri spos kyi ngad ldang ba dang / grong rdal dang / 'bab chu dang / nags tshal dang / gzhal med khang gi rnam pa lta bu</text></item>
<item><p>51b6</p><section>mdo sde</section><text>bsod nams brgya pa'i mtshan dang / sa dang pha rol tu phyin pa dang / ting nge 'dzin dang / gzungs dang / mngon par shes pa dang / dbang dang / stobs dang / mi 'jigs pa dang / so so yang dag par rig pa dang / ma 'dres pa dang / snying rje chen po la sogs pa sangs rgyas dang /</text></item>
<item><p>51b7</p><section>mdo sde</section><text>byang chub sems dpa'i phun sum tshogs pa thams cad yongs su 'dzin to/ /'jig rten pa dang / 'jig rten las 'das pa'i chos kyi phung po brgya stong mu med pa phun sum tshogs pa thams cad kyang rtag tu rgyun mi chad par yongs su 'dzin te/ de ltar na byang chub sems dpa' chos kyi char sprin</text></item>
<item><p>52a1</p><section>mdo sde</section><text>dpag tu med pa kun 'dzin nus pa yin no/ /ji ltar na byang chub sems dpa' chos rnam pa tha dad pa'i gzhal med khang chen po'i bkod pa rnam par dbye ba thams cad rnam par 'byed cing yongs su 'god pa yin zhe na/ rigs kyi bu 'di lta ste/ dper na rlung mar ni</text></item>
<item><p>52a2</p><section>mdo sde</section><text>gzhal med khang dgod pa'i rnam par dbye ba sna tshogs thams cad kun nas gzhog par byed/ rnam par 'byed par byed de/ nags tshal dang / shing dang / yal ga dang / 'dab ma dang / ldum bu dang / myu gu dang / me tog dang / 'bras bu dang / lo ma dang / sdong po la</text></item>
<item><p>52a3</p><section>mdo sde</section><text>sogs pa dang / sems can thams cad kyi yan lag dang / nying lag rnam par dbye ba sna tshogs rtag tu rgyun mi chad par yongs su gzhog cing rnam par 'byed de gsal bar byed do/ /de bzhin du byang chub sems dpa' rlung mar yang so so yang dag par rig pa dang / spobs pa'i</text></item>
<item><p>52a4</p><section>mdo sde</section><text>ye shes ma thogs ma chags shing mtha' yas pas 'jig rten pa dang / 'jig rten las 'das pa'i phun sum tshogs pa thams cad sgo sna tshogs nas yongs su gzhog par byed/ /rnam par 'byed par byed/ snang bar byed/ yongs su ston par byed/ thob par byed cing rnam</text></item>
<item><p>52a5</p><section>mdo sde</section><text>pa 'di dag 'di lta ste/ chos 'di dag ni ngan song sgrub pa'o/ /'di dag ni bde 'gro sgrub pa'o/ /'di dag ni bdag por sgrub pa'o/ /'di dag ni sems can dmyal ba sgrub pa'o/ /'di dag ni byol song gi skye gnas sgrub pa'o/ /'di dag ni gshin rje'i 'jig</text></item>
<item><p>52a6</p><section>mdo sde</section><text>rten sgrub pa'o/ /'di dag ni mir sgrub pa'o/ /'di dag ni lhar sgrub pa'o/ /'di dag ni 'khor los sgyur bar sgrub pa'o/ /de bzhin du mdor bsdus te/ 'di dag ni brgya byin dang / tshangs pa dang / 'jig rten skyong ba sgrub pa'o/ /'di dag ni gzugs dang / g.yog</text></item>
<item><p>52a7</p><section>mdo sde</section><text>dang / yid gzhungs pa dang / dpal chen po sgrub pa'o/ /'di dag ni rig pa'o/ /'di dag ni sgyu rtsal to/ /'di dag ni bzo'i gnas so/ /'di dag ni gtsug lag sna tshogs la rnam pa thams cad du mkhas pa'o/ /'di dag ni nyan thos kyi theg pa ste/ nyan thos su 'gyur ba'o/ /</text></item>
<item><p>52b1</p><section>mdo sde</section><text>'di dag ni rang sangs rgyas kyi theg pa ste/ rang sangs rgyas su 'gyur ba'o/ /'di dag ni theg pa chen po ste/ rnam pa thams cad kyi mchog dang ldan pa bdag dang / gzhan gyi don yang dag par 'thob par byed pa kun tu bzang po thams cad mkhyen pa nyid du 'gyur ba'o/ /de bzhin</text></item>
<item><p>52b2</p><section>mdo sde</section><text>du mdor bsdus te/ 'di dag ni sa rnams dang / pha rol tu phyin pa rnams dang / ting nge 'dzin rnams dang / rig pa rnams dang / dbang rnams dang / gzungs rnams dang / mngon par shes pa rnams dang / rnam par thar pa rnams dang / stobs rnams dang /</text></item>
<item><p>52b3</p><section>mdo sde</section><text>mi 'jigs pa rnams dang / so so yang dag par rig pa rnams dang / ma 'dres pa rnams so zhes rigs kyi bu de ltar na byang chub sems dpa' ni de dag la sogs pa rnam pa tshad med pas gzungs pad ma bkod pa la sogs pa la mkhas pas/ chos bkod pa rnam par bkod pa dag byed</text></item>
<item><p>52b4</p><section>mdo sde</section><text>de/ de ltar na byang chub sems dpa' chos rnam pa tha dad pa'i gzhal med khang chen po'i bkod pa rnam par dbye ba thams cad rnam par 'byed cing yongs su dgod pa yin no/ /ji ltar na byang chub sems dpa' 'khor gyi dkyil 'khor dpag bsam gyi shing las shin tu byung ba'i chos kyi</text></item>
<item><p>52b5</p><section>mdo sde</section><text>gtam yang dag par gdon mi za ba'i me tog yid du 'ong ba'i char rtag tu mngon par 'bebs pa yin zhe na/ rigs kyi bu 'di lta ste/ dper na rlung mar ni dpag bsam gyi shing gi nags tshal dag las gang gis lha dang / mi rnams shin tu dga' ba dang / yid bde ba skyes nas mya ngan med</text></item>
<item><p>52b6</p><section>mdo sde</section><text>par rnam par rtse ba dang / nyams bde zhing yongs su spyod de/ rtag tu rgyun mi chad par kha dog dang / stobs dang / mthu dang / yid bde ba las yongs su mi nyams pa de lta bu'i spos dang / me tog dang / rgyan dang / gos dang / rnga dang / sil snyan la sogs pa phun sum tshogs</text></item>
<item><p>52b7</p><section>mdo sde</section><text>pa'i char mngon par 'bebs/ yongs su skyod cing 'byin par byed do/ /de bzhin du byang chub sems dpa' rlung mar yang yongs su dag pa'i 'jig rten gyi khams kyi de bzhin gshegs pa dang / byang chub sems dpa'i 'khor gyi dkyil 'khor nas sems can dag la gang gis sems can de</text></item>
<item><p>53a1</p><section>mdo sde</section><text>dag rtag tu rgyun mi chad par chos kyi dga' ba la mos shing 'dun pa dang / lus dang / ngag dang / yid kyi las kha na ma tho ba med pa dang / gzi dang ldan pa dang / yongs su skyo bar mi 'gyur ba dang / lha dang mi'i phun sum tshogs pa thams cad nyams su myong bar byed pa</text></item>
<item><p>53a2</p><section>mdo sde</section><text>dang / mi nyams pa'i chos can du 'gyur ba dang / shes rab kyis snang bar gyur pas rtag tu khyad par gyi rnam par 'dod par 'gyur ba'i mdo dang / dbyangs kyis bsnyad pa dang / lung bstan pa dang / tshigs su bcad pa dang / ched du brjod pa dang / gleng gzhi dang / rtogs pa</text></item>
<item><p>53a3</p><section>mdo sde</section><text>brjod pa dang / 'di lta bu 'das pa dang / skyes pa'i rabs dang / shin tu rgyas pa dang / chos rmad du byung ba dang / gtan la phab par bstan pa dag dang ldan pa'i dam pa'i chos rin po che'i me tog la sogs pa'i char mngon par 'bebs so/ /lugs dang 'thun pa dang / lugs</text></item>
<item><p>53a4</p><section>mdo sde</section><text>dang mi 'thun pa dang / snrel zhi dang / spyi'u tshugs kyi rgyud la sogs pa'i gtam rnam par gdon mi za ba nye bar sgrub bo/ /tha snyad kyi dmigs pa thams cad la bdag med pa zhi zhing rnam par dag pa'i chos nyid rjod cing ston la rnam par byang bar byed do/ /chos thams cad sgo kun tu yang</text></item>
<item><p>53a5</p><section>mdo sde</section><text>dag par gzhol ba yongs su ston to/ /sgyu ma'i rnam pa bsam gyis mi khyab pa la 'jug pa nye bar sbyor ro/ /ye shes sgyu ma rnam par rgyas par byed de/ chos thams cad la dga' bar rtse ba'i rnam par 'phrul pa rnams kyis sems can rnams yongs su rgyas par byed do/ /'dri ba thams</text></item>
<item><p>53a6</p><section>mdo sde</section><text>cad kyi lung bstan pas tshim par byed do/ /mtha' dang dbung med pa'i rdzu 'phrul la mkhas par byed do/ /de ltar na byang chub sems dpa' 'khor gyi dkyil 'khor dpag bsam gyi shing las shin tu byung ba'i chos kyi gtam yang dag par gdon mi za ba'i me tog yid du 'ong ba'i char rtag tu</text></item>
<item><p>53a7</p><section>mdo sde</section><text>mngon par 'bebs pa yin no/ /ji ltar na byang chub sems dpa' bskal pa grangs med par dkar po'i dkyil 'khor yongs su bsags pa ting nge 'dzin dang / rnam par thar pa dang / gzungs kyi sgo rgya mtsho dang / ri rab dang / 'od dang / zla ba dang / nyi ma dang / chos kyi tshul dang /</text></item>
<item><p>53b1</p><section>mdo sde</section><text>nags tshal dang / khang pa dang / dge ba'i khor yug gi ri la sogs pas yongs su bskor ba'i sems can gyi 'khor gyi dkyil 'khor na gdul ba yongs su smin pa mang po yang dag par gnas pa/ bla na med cing lus med pa'i gnas 'pho bar 'jig pa'i ye shes kyi rlung gi dkyil</text></item>
<item><p>53b2</p><section>mdo sde</section><text>'khor rab tu gtong ba yin zhe na/ rigs kyi bu 'di lta ste/ dper na rlung mar ni bskal pa'i mthar thug ste/ 'jig rten gyi khams 'jig par 'gyur ba'i dus na gang gis stong gsum gyi stong chen po'i 'jig rten gyi khams bye ba khrag khrig brgya stong ri rab dang / khor yug ri dang /</text></item>
<item><p>53b3</p><section>mdo sde</section><text>rgya mtsho la sogs par bcas pa kun nas 'jig cing rnam par 'thor ba dang / rmeg med par byed cing nam mkha'i rang bzhin du byed pa de lta bu'i stobs kyi shugs thogs pa med par ldang ngo / /rigs kyi bu de bzhin du byang chub sems dpa' rlung mar yang bskal pa mang por tshogs bsags</text></item>
<item><p>53b4</p><section>mdo sde</section><text>pa'i sems can bsod nams dang / ye shes sna tshogs rnam par bkod pa'i ri mthon po dang ldan pa rnams la byang chub sems dpa'i stobs kyi shugs dang / rdzu 'phrul dang / rnam par 'phrul pa chen po yongs su bstan pa dang / chos kyi 'khor lo thogs pa med par rab tu bskor ba'i</text></item>
<item><p>53b5</p><section>mdo sde</section><text>sgra skad kyi dbyangs rab tu bsgrags pas chos kyi phung po'i rlung gi dkyil 'khor gang gis 'dul ba chos snang ba'i lhag mthong dam pa dang ldan pa/ bzod par mi nus pa'i 'du byed kyi stobs thams cad mnyam par gzhog pa/ tshul bzhin yid la byas nas/ yang dag par sems nang du gnas</text></item>
<item><p>53b6</p><section>mdo sde</section><text>pa'i ting nge 'dzin phun sum tshogs pa la brten te/ srid pa dang / phung po dang / khams dang / skye mched kyi 'du byed kyi lus thams cad bshig cing rnam par gtor te lus med par byas nas yang dag pa ma yin pa yongs su brtags pa rnam par bshig ste/ 'jig rten thams cad las yongs</text></item>
<item><p>53b7</p><section>mdo sde</section><text>su 'das pa bsam gyis mi khyab cing gzugs med pa'i bsod nams phun sum tshogs pa dang / gzugs thams cad yongs su bstan pa rnam par bshig pas gnas gyur pa rnam par dag pa phyi ma'i mtha'i mur thug par gnas pa/ rnam pa thams cad du mtha' dang bral ba rnams thob par byed pa de</text></item>
<item><p>54a1</p><section>mdo sde</section><text>lta bu kun nas rab tu gtong ste/ rigs kyi bu de ltar na byang chub sems dpa' bskal pa grangs med par dkar po'i dkyil 'khor yongs su bsags pa/ ting nge 'dzin dang / rnam par thar pa dang / gzungs kyi sgo rgya mtsho dang / ri rab dang / 'od dang / zla ba dang /</text></item>
<item><p>54a2</p><section>mdo sde</section><text>nyi ma dang / chos kyi tshul dang / nags tshal dang / khang pa dang / dge ba'i khor yug ri la sogs pas yongs su bskor ba'i sems can gyi 'khor gyi dkyil 'khor na gdul ba yongs su smin pa mang po yang dag par gnas pa/ bla na med cing lus med pa'i gnas 'pho ba dang /</text></item>
<item><p>54a3</p><section>mdo sde</section><text>'jig pa'i ye shes kyi rlung gi dkyil 'khor rab tu gtong ba yin te/ rigs kyi bu chos bcu po de dag dang ldan na byang chub sems dpa' rlung mar lta bu rnams yin no/ /de nas bcom ldan 'das la byang chub sems dpa' sgrib pa thams cad rnam par sel bas 'di skad ces gsol to/ /a la la</text></item>
<item><p>54a4</p><section>mdo sde</section><text>de ltar bcom ldan 'das kyis rnam pa thams cad kyi mchog dang ldan zhing sems can rlabs po che rnams yongs su tshim par 'gyur ba'i chos kyi tshul bcu po 'di bstan pa/ bcom ldan 'das ngo mtshar to/ /bde bar gshegs pa ngo mtshar to/ /bcom ldan 'das lha dang mi gang la la chos 'di dag</text></item>
<item><p>54a5</p><section>mdo sde</section><text>la mos shing nan tan bgyid na de dag thams cad ji skad du gsungs pa'i phun sum tshogs pa bde ba dang bcas pa yid bde ba dang bcas par thob par 'gyur te/ brgya byin dang / tshangs pa dang / 'jig rten skyong ba la sogs pa zhig bgyid na'ang gzhan gyi don la gzhol zhing tshe 'di dang / tshe rabs gzhan</text></item>
<item><p>54a6</p><section>mdo sde</section><text>gyi phun sum tshogs pa thams cad kyang 'thob par 'gyur ro/ /bcom ldan 'das kyis bka' stsal pa/ rigs kyi bu de de bzhin no/ /de de bzhin te/ sems can gang de lta bu'i chos rnams la nan tan du byed pa de dag ni 'jig rten thams cad las mngon par 'phags pa dang / kun tu rnam par</text></item>
<item><p>54a7</p><section>mdo sde</section><text>bltas pa dang / mi dge ba'i chos thams cad rab tu spangs pa dang / dge ba'i chos thams cad dang ldan pa dang / 'jig rten thams cad kyi rten du 'gyur ro/ /gang spong ba'i skyes bu glen pa de dag ni mun pa nas mun par gzhol ba ste/ sdug bsngal thams cad la rten pa'o/ /lha dang /</text></item>
<item><p>54b1</p><section>mdo sde</section><text>mi dang / lha ma yin du bcas pa'i 'jig rten gyis mya ngan du bya ba'o// //'phags pa dkon mchog sprin zhes bya ba theg pa chen po'i mdo/ bam po bzhi pa/ rigs kyi bu chos bcu dang ldan na byang chub sems dpa' nam mkha' dang mtshungs pa rnams yin no/ /</text></item>
<item><p>54b2</p><section>mdo sde</section><text>bcu gang zhe na/ 'di lta ste/ dri ma med pa rnams yin/ ma chags pa rnams yin/ zhi ba rnams yin/ shes rab mtha' yas pa rnams yin/ ye shes mtha' yas pa rnams yin/ chos kyi dbyings mnyam pa nyid kyi rjes su song ba rnams yin/ chos thams cad ni nam mkha'i dbyings</text></item>
<item><p>54b3</p><section>mdo sde</section><text>kyi ngo bo nyid du mos pa rnams yin/ so sor mi rten pa rnams yin/ mtshan ma'i spyod yul las 'das pa rnams yin/ rtog ge'i spyod yul las 'das pa rnams yin te/ rigs kyi bu chos bcu po de dag dang ldan na byang chub sems dpa' nam mkha' dang mtshungs pa rnams yin no/ /rigs</text></item>
<item><p>54b4</p><section>mdo sde</section><text>kyi bu gzhan yang chos bcu dang ldan na byang chub sems dpa' nam mkha' dang mtshungs pa rnams yin no/ /bcu gang zhe na/ 'di lta ste/ yid du 'ong ba dang / yid du mi 'ong ba'i gzugs rnams la chags par yang mi 'gyur/ khong khro bar yang mi 'gyur ba dang / yid du 'ong ba dang yid</text></item>
<item><p>54b5</p><section>mdo sde</section><text>du mi 'ong ba'i sgra rnams dang / dri rnams dang / ro rnams dang / reg bya rnams dang / yid du 'ong ba dang yid du mi 'ong ba'i chos rnams la chags par yang mi 'gyur/ khong khro bar yang mi 'gyur ba dang / rnyed pa dang / ma rnyed pa dang / bde ba dang sdug bsngal ba dang / grags pa</text></item>
<item><p>54b6</p><section>mdo sde</section><text>dang ma grags pa dang / bstod pa dang smad pas chags par yang mi 'gyur/ khong khro bar yang mi 'gyur ba ste/ rigs kyi bu chos bcu po de dag dang ldan na byang chub sems dpa' nam mkha' dang mtshungs pa rnams yin no/ /rigs kyi bu chos bcu dang ldan na byang chub sems dpa' zla ba dang</text></item>
<item><p>54b7</p><section>mdo sde</section><text>'dra ba rnams yin no/ /bcu gang zhe na/ 'di lta ste/ sems can thams cad kyi lus rab tu sim par byed pa dang / mthong na dga' ba rnams yin/ chos dkar po rnams skye bar byed pa dang / chos nag po rnams bri bar byed pa dang / rab tu bsngags pa rnams yin/ lus yongs su</text></item>
<item><p>55a1</p><section>mdo sde</section><text>dag pa rnams yin/ bzhon pa mchog la zhon pa rnams yin/ rtag tu brgyan pa rnams yin/ chos kyi dga' ba la mos shing 'dun pa rnams yin/ 'phrul che zhing mthu che ba rnams yin no/ /rigs kyi bu de la ji ltar na byang chub sems dpa' sems can thams</text></item>
<item><p>55a2</p><section>mdo sde</section><text>cad kyi lus rab tu sim par byed pa nas ji ltar na 'phrul che zhing mthu che ba'i bar du yin zhe na/ rigs kyi bu 'di lta ste/ dper na zla ba shar na 'di ltar sems can thams cad kyi lus bsil ba dang / yid du 'ong bas rab tu sim par byed do/ /de bzhin du byang chub sems dpa' zla ba shar na yang 'di lta ste/</text></item>
<item><p>55a3</p><section>mdo sde</section><text>nyon mongs pa'i gdung ba thams cad dang bral ba dang / dga' ba dang / dad pa dang / rangs pa dang / yid du 'ong bas sems can thams cad kyi lus rab tu sim par byed do/ /rigs kyi bu 'di lta ste/ dper na zla ba shar na 'di lta ste/ zhi ba dang / dang ba dang / sems shin tu dga'</text></item>
<item><p>55a4</p><section>mdo sde</section><text>bar byed pas sems can thams cad mthong na dga' ba yin no/ /de bzhin du byang chub sems dpa' zla ba shar na yang 'di lta ste/ dbang po rnam par gsal ba dang / sems kyi rgyud dang ba dang / spyod pa dang / spyod lam dang / yon tan phun sum tshogs pas sems can thams cad mthong na dga'</text></item>
<item><p>55a5</p><section>mdo sde</section><text>zhing yid du 'ong ba yin no/ /rigs kyi bu 'di lta ste/ dper na zla ba yar gyi ngo la zla ba nya ste/ rnam pa thams cad du rgyas par 'gyur gyi bar du nyi ma re re zhing 'phel lo/ /yongs su rdzogs par 'gyur ro/ /de bzhin du byang chub sems dpa' zla ba yang thog ma sems bskyed pa nas bzung ste/</text></item>
<item><p>55a6</p><section>mdo sde</section><text>byang chub kyi snying po la 'dug gi bar du nyi ma re re zhing chos dkar po rnams 'phel zhing yongs su rdzogs par 'gyur te/ nam byang chub kyi snying po la 'dug pa de na rnam pa thams cad du yongs su rdzogs pa yin no/ /rigs kyi bu 'di lta ste/ dper na zla ba mar gyi ngo la bab pa na/ zla ba'i dkyil</text></item>
<item><p>55a7</p><section>mdo sde</section><text>'khor kha dog dang / snang ba dang / chu zheng yang yongs su 'bri ste/ lnga la ji ltar rnam pa thams cad du thams cad mi mngon pa de ltar 'bri'o/ /de bzhin du byang chub sems dpa' zla ba yang nam 'jig rten las 'das pa'i ye shes thob par gyur pa de na/ de'i mi dge ba'i chos rnams thams</text></item>
<item><p>55b1</p><section>mdo sde</section><text>cad du thams cad rab tu 'bri ste/ ji ltar byang chub kyi snying po la thams cad du thams cad med par 'gyur ba de ltar rab tu 'bri'o/ /rigs kyi bu 'di lta ste/ dper na zla ba shar na bram ze dang / rgyal rigs dang / grong pa dang / yul gyi mi skyes pa dang / bud med dang /</text></item>
<item><p>55b2</p><section>mdo sde</section><text>khye'u dang / bu mo rnams kyis rab tu bsngags par bya ba yin no/ /de bzhin du byang chub sems dpa' zla ba shar na yang lha dang / mi dang / lha ma yin dang / dri zar bcas pa'i 'jig rten gyis rab tu bsngags par bya ba yin no/ /rigs kyi bu 'di lta ste/ dper na lha'i</text></item>
<item><p>55b3</p><section>mdo sde</section><text>bu zla ba'i lus 'di ltar rang gi bsod nams kyi las rnam par smin pas grub pa ni yongs su dag ste/ rnyog pa med cing dang ba dang / gsal ba yin no/ /de bzhin du byang chub sems dpa' zla ba'i lus kyang 'di lta ste/ chos nyid kyis mngon par grub pa/ rdzus te skyes pa/ pha</text></item>
<item><p>55b4</p><section>mdo sde</section><text>ma'i btsog pa dang / mer mer po las byung ba ma yin te/ yongs su dag la rnyog pa med cing dang ba dang gsal ba yin no/ /rigs kyi bu 'di lta ste/ dper na lha'i bu zla ba ni bzhon pa mchog la zhon te/ gling bzhir snang bar byed do/ /de bzhin du byang chub sems dpa' zla ba yang byang chub</text></item>
<item><p>55b5</p><section>mdo sde</section><text>sems dpa'i theg pa mchog la zhon te/ 'jig rten gyi khams mtha' yas mu med par snang bar byed do/ /rigs kyi bu 'di lta ste/ dper na lha'i bu zla ba ni rtag tu brgyan cing rgyan ma rnyings pa yin no/ /de bzhin du byang chub sems dpa' zla ba yang 'di ltar yon tan gyi rgyan rnams kyis</text></item>
<item><p>55b6</p><section>mdo sde</section><text>rtag tu brgyan pa yin no/ /rigs kyi bu 'di lta ste/ dper na lha'i bu zla ba ni rtag tu rgyun mi chad par lha'i 'dod pa'i dga' ba la mos pa yin no/ /de bzhin du byang chub sems dpa' zla ba yang rtag tu rgyun mi chad par chos kyi dga' ba la mos shing 'dun pa yin gyi 'dod pas dga' ba la dga'</text></item>
<item><p>55b7</p><section>mdo sde</section><text>ba ma yin no/ /rigs kyi bu 'di lta ste/ dper na lha'i bu zla ba ni 'phrul che zhing mthu che ba yin no/ /de bzhin du byang chub sems dpa' zla ba yang 'di lta ste/ bsod nams chen po dang / ye shes chen pos 'phrul che zhing mthu che ba yin te/ rigs kyi bu de ltar na byang chub sems dpa' sems</text></item>
<item><p>56a1</p><section>mdo sde</section><text>can thams cad kyi lus rab tu sim par byed pa nas 'phrul che zhing mthu che ba'i bar du yin no/ /rigs kyi bu chos bcu po de dag dang ldan na byang chub sems dpa' zla ba dang 'dra ba rnams yin no/ /rigs kyi bu chos bcu dang ldan na byang chub sems dpa' nyi ma dang 'dra ba rnams yin no/ /</text></item>
<item><p>56a2</p><section>mdo sde</section><text>bcu gang zhe na/ 'di lta ste/ ma rig pa'i mun pa sel ba rnams yin/ 'dul ba'i sems can rnam par 'byed par byed pa rnams yin/ phyogs bcu thams cad du lhan ner byed pa rnams yin/ dge ba'i chos mngon par shar ba rnams yin/ de dag gi zag pa nub par 'gyur ba rnams</text></item>
<item><p>56a3</p><section>mdo sde</section><text>yin/ snang bar byed pa rnams yin/ mu stegs can ngan pa'i lugs rnams zil gyis mnan te 'dug pa rnams yin/ mnyam pa dang mi mnyam pa kun ston pa rnams yin/ chos dkar po'i las kyi mtha' thams cad 'byung bar byed pa rnams yin/ skye bo dge ba dga' ba rnams yin no/ /</text></item>
<item><p>56a4</p><section>mdo sde</section><text>rigs kyi bu de la ji ltar na byang chub sems dpa' ma rig pa'i mun pa sel ba nas/ ji ltar skye bo dge ba dga' ba'i bar du yin zhe na/ rigs kyi bu 'di lta ste/ dper na nyi ma shar na mun pa mun nag thams cad rnam par sel to/ /de bzhin du byang chub sems dpa' nyi ma shar na yang ma rig pa'i mun</text></item>
<item><p>56a5</p><section>mdo sde</section><text>pa thams cad rnam par sel to/ /rigs kyi bu 'di lta ste/ dper na nyi ma shar na pad ma rnam par 'bye bar byed do/ /de bzhin du byang chub sems dpa' nyi ma shar na yang gdul ba'i sems can gyi pad ma rnam par 'bye bar byed do/ /rigs kyi bu 'di lta ste/ dper na nyi ma shar na phyogs bcu</text></item>
<item><p>56a6</p><section>mdo sde</section><text>thams cad du lhan ner byed do/ /de bzhin du byang chub sems dpa' nyi ma shar na yang phyogs bcu thams cad du shes rab kyi gzi brjid dang / ye shes kyi 'od zer gyis rab tu lhan ner byed kyang sems can rnams la gnod par mi 'gyur ro/ /rigs kyi bu 'di lta ste/ dper na 'dzam bu'i</text></item>
<item><p>56a7</p><section>mdo sde</section><text>gling du nyi ma'i 'od zer dag nam snang ba de'i tshe na shar ces bya'o/ /de bzhin du byang chub sems dpa' nyi ma'i ye shes kyi 'od zer rnams nam snang ba de'i tshe na dge ba'i chos rnams shar ces bya'o/ /rigs kyi bu 'di lta ste/ dper na 'dzam bu'i gling du nyi ma'i snang ba nam med par gyur pa de'i tshe na nub ces</text></item>
<item><p>56b1</p><section>mdo sde</section><text>bya'o/ /de bzhin du byang chub sems dpa' nye ba'i nyon mongs pa rnams thams cad du thams cad nam med par gyur pa de'i tshe na zag pa zad ces bya'o/ /rigs kyi bu 'di lta ste/ dper na nyi ma shar na 'dzam bu'i gling gi sems can rnams la snang bar byed do/ /de bzhin du byang chub sems</text></item>
<item><p>56b2</p><section>mdo sde</section><text>dpa' nyi ma shar na yang sems can thams cad la ye shes kyi snang ba byed cing / gti mug gi mun pa'i rab rib kyis khebs pa rnam par sel to/ /rigs kyi bu 'di lta ste/ dper na nyi ma shar na 'od thams cad kyi 'od med par byed kyang nyi ma ni ngas 'od thams cad kyi 'od mi snang bar bya'o snyam du mi</text></item>
<item><p>56b3</p><section>mdo sde</section><text>sems mod kyi/ 'on kyang chos nyid thob pas 'od med par 'gyur ro/ /de bzhin du byang chub sems dpa' nyi ma shar na yang mu stegs can ngan pa'i 'od dang / mu stegs can ngan pa'i lugs thams cad 'od med par 'gyur mod kyi/ byang chub sems dpa'i nyi ma ni ngas 'di dag 'od med</text></item>
<item><p>56b4</p><section>mdo sde</section><text>par bya'o snyam du mi sems mod kyi/ 'on kyang chos nyid thob pas 'od med par 'gyur ro/ /rigs kyi bu 'di lta ste/ dper na nyi ma shar na 'dzam bu'i gling gi mi rnams la mnyam pa dang mi mnyam pa legs par ston to/ /de bzhin du byang chub sems dpa' nyi ma shar na yang sems can</text></item>
<item><p>56b5</p><section>mdo sde</section><text>thams cad la ye shes kyi snang bas mnyam pa dang / mi mnyam pa legs par ston to/ /rigs kyi bu mnyam pa zhes bya ba 'di ni 'phags pa'i lam gyi tshig so/ /rigs kyi bu mi mnyam pa zhes bya ba 'di ni lam ngan pa'i tshig so/ /rigs kyi bu 'di lta ste/ dper na nyi ma</text></item>
<item><p>56b6</p><section>mdo sde</section><text>shar na rmo brko ba'i las kyi mtha' thams cad 'byung ngo / /de bzhin du byang chub sems dpa' nyi ma shar na yang dge ba'i chos las kyi mtha' thams cad 'byung ngo / /rigs kyi bu 'di lta ste/ dper na nyi ma shar na skye bo dge ba ni dga' bar 'gyur la/ mi srun pa'i rang bzhin can dag mi dga'</text></item>
<item><p>56b7</p><section>mdo sde</section><text>bar 'gyur ro/ /de bzhin du byang chub sems dpa' nyi ma shar na yang / skye bo dge ba rnams dang / mkhas pa rnams dang / shes rab kyi rang bzhin can rnams ni dga' bar 'gyur la/ lam ngan par zhugs pa rnams dang / mi srun pa'i rang bzhin can rnams dang / byis pa'i rang bzhin can rnams</text></item>
<item><p>57a1</p><section>mdo sde</section><text>dang / shes rab 'chal pa'i rang bzhin can rnams dang / 'khor ba la mngon par dga' ba rnams dang / mya ngan las 'das pa las phyir phyogs pa rnams ni mi dga' bar 'gyur te/ rigs kyi bu de ltar na byang chub sems dpa' rnams ma rig pa'i mun pa sel ba nas skye bo</text></item>
<item><p>57a2</p><section>mdo sde</section><text>dge ba dga' ba'i bar du yin no/ /rigs kyi bu chos bcu po de dag dang ldan na byang chub sems dpa' nyi ma dang 'dra ba rnams yin no/ /rigs kyi bu chos bcu dang ldan na byang chub sems dpa' seng ge dang 'dra ba rnams yin no/ /bcu gang zhe na/ 'di lta ste/ bag mi tsha ba rnams yin/ mi brtabs</text></item>
<item><p>57a3</p><section>mdo sde</section><text>pa rnams yin/ mi zlogs pa rnams yin/ seng ge'i sgra sgrogs pa rnams yin/ mi 'jigs pa rnams yin/ nags tshal dang / nags tshal gyi 'dab na rgyu ba rnams yin/ ri'i phug na gnas pa rnams yin/ len pa med pa rnams yin/ bdag gi brtson 'grus dang / stobs dang /</text></item>
<item><p>57a4</p><section>mdo sde</section><text>mthu thob pas bdud kyi sde rab tu 'joms pa rnams yin/ dge ba'i chos kyi lo thog srung ba rnams yin no/ /rigs kyi bu de la ji ltar na byang chub sems dpa' bag mi tsha ba nas dge ba'i chos kyi lo thog srung ba'i bar du yin zhe na/ rigs kyi bu 'di lta ste/ dper na seng ge ni gar 'gro yang bdag dang</text></item>
<item><p>57a5</p><section>mdo sde</section><text>'dra ba med par mthong bas bag mi tsha zhing mi skrag par 'gro'o/ /de bzhin du byang chub sems dpa' seng ge yang bdag dang 'dra ba med par mthong bas gar 'gro yang bag mi tsha zhing mi skrag par 'gro'o/ /rigs kyi bu 'di lta ste/ dper na seng ge ni wa thams cad kyi sgras mi brtabs pa yin no/ /de</text></item>
<item><p>57a6</p><section>mdo sde</section><text>bzhin du byang chub sems dpa' seng ge yang pha rol gyi rgol ba thams cad kyis brtsad pas brgal yang mi brtabs shing rgod pa dang zhum par mi 'gyur ro/ /rigs kyi bu 'di lta ste/ dper na seng ge ni bskugs na phyir mi ldog pa yin no/ /de bzhin du byang chub sems dpa' seng ge yang pha rol</text></item>
<item><p>57a7</p><section>mdo sde</section><text>rgol ba thams cad kyis bskugs na mi zlogs shing mi zhum par 'gyur ro/ /rigs kyi bu 'di lta ste/ dper na seng ge ni sgra gang gis phra mo thams cad dang wa thams cad phyogs bcur 'byer bar 'gyur ba de lta bur sgrog go/ /de bzhin du byang chub sems dpa' seng ge yang bdag med</text></item>
<item><p>57b1</p><section>mdo sde</section><text>pa'i seng ge'i sgra gang gis bdag tu 'dzin pa la mngon par chags pa'i gzhan mu stegs can gyi rnams dang / gzhan mu stegs can gyi wa thams cad phyogs bcur 'byer bar 'gyur ba de lta bu sgrog ste/ byang chub sems dpa' seng ge ni bdag tu 'dzin pa las bzlog par bya ba dang /</text></item>
<item><p>57b2</p><section>mdo sde</section><text>sems can gzhan dag gdul ba'i dbang du bya ba ma gtogs par de dag la gnod pa bya ba'i phyir bdag med pa'i seng ge'i sgra mi sgrog go/ /rigs kyi bu 'di lta ste/ dper na seng ge ni kun tu lta yang mi 'jigs pa yin no/ /de bzhin du byang chub sems dpa' seng ge yang spyod pa yongs su</text></item>
<item><p>57b3</p><section>mdo sde</section><text>dag pa'i nan tan la lta yang mi 'jigs pa yin no/ /rigs kyi bu 'di lta ste/ dper na seng ge ni rang bzhin gyis nags tshal dang / nags tshal gyi 'dab na rgyu ba yin no/ /de bzhin du byang chub sems dpa' seng ge yang rang bzhin gyis dben pa la mngon par phyogs shing nags tshal</text></item>
<item><p>57b4</p><section>mdo sde</section><text>dang / nags tshal gyi 'dab na spyod pa yin no/ /rigs kyi bu 'di lta ste/ dper na seng ge ni ri'i phug na gnas pa yin no/ /de bzhin du byang chub sems dpa' seng ge yang ye shes kyi brag ri'i phug na gnas pa yin no/ /rigs kyi bu 'di lta ste/ dper na seng ge ni mi len par 'gro</text></item>
<item><p>57b5</p><section>mdo sde</section><text>ba yin no/ /de bzhin du byang chub sems dpa' seng ge yang nyon mongs pa'i khur thams cad bor zhing len pa med par 'gro ba yin no/ /rigs kyi bu 'di lta ste/ dper na seng ge ni gcig pu gnyis su med pa bdag gi brtson 'grus dang / stobs dang / mthu thob pas pha rol gyi sde 'joms</text></item>
<item><p>57b6</p><section>mdo sde</section><text>so/ /de bzhin du byang chub sems dpa' seng ge yang gcig pu gnyis su med par byang chub kyi snying po la 'dug nas bdag gi brtson 'grus dang / stobs dang / mthu thob pas bdud kyi sde 'joms so/ /rigs kyi bu 'di lta ste/ dper na grong gi 'dab gang na seng ge rgyu ba der</text></item>
<item><p>57b7</p><section>mdo sde</section><text>phra mo dag gis lo thog rnams chud mi gzon to/ /de bzhin du byang chub sems dpa' seng ge yang yul dang yul gyi phyogs gang na 'dug pa der mu stegs can gyi phra mo dag gis dge ba'i chos kyi lo thog chud mi gzon te/ rigs kyi bu de ltar na byang chub sems dpa' bag mi tsha ba</text></item>
<item><p>58a1</p><section>mdo sde</section><text>nas dge ba'i chos kyi lo thog srung ba'i bar du yin no/ /rigs kyi bu chos bcu po de dag dang ldan na byang chub sems dpa' seng ge dang 'dra ba rnams yin no/ /rigs kyi bu chos bcu dang ldan na byang chub sems dpa' 'dul ba rnams yin no/ /bcu gang zhe na/ 'di lta ste/</text></item>
<item><p>58a2</p><section>mdo sde</section><text>byang chub kyi sems brtan pa rnams yin/ byang chub kyi sems byi dor shin tu byas pa rnams yin/ dbang po bsdams pa rnams yin/ lam du zhugs pa rnams yin/ khur chen po khyer phod pa rnams yin/ sems can gyi don rnams la yongs su mi skyo ba rnams yin/ yang dag pas</text></item>
<item><p>58a3</p><section>mdo sde</section><text>'tsho ba rnams yin/ tshul 'chos pa dang / kha gsag gi rnyed pa thams cad dang bral ba rnams yin/ g.yo sgyu dang bral ba rnams yin/ drang ba'i rang bzhin can bas drang ba rnams yin no/ /rigs kyi bu chos bcu po de dag dang ldan na byang chub sems dpa' 'dul ba rnams yin no/ /</text></item>
<item><p>58a4</p><section>mdo sde</section><text>rigs kyi bu chos bcu dang ldan na byang chub sems dpa' cang shes pa rnams yin no/ /bcu gang zhe na/ 'di lta ste/ stong pa nyid la sgom pa mang bas rnal 'byor spyod pa rnams yin/ sgrib pa med cing kun nas ldang ba thams cad dang bral bas lam gyi rgyun ma bcad pa rnams yin/ de bzhin</text></item>
<item><p>58a5</p><section>mdo sde</section><text>gshegs pa'i bka' mi gcog pas bka' bzhin byed pa rnams yin/ chos kyi dbyings kyi tshul rtogs pas chos thams cad kyi tshul mnyam pa nyid khong du chud pa rnams yin/ dma' ba dma' ba'i yid kyis gdol bu ltar 'jig rten na spyod pa rnams yin/ rtag tu rgyun mi chad par bsod snyoms</text></item>
<item><p>58a6</p><section>mdo sde</section><text>blang bar 'du shes nye bar gzhag pas nga rgyal dang / rgyags pa dang / dregs pa dang bral ba rnams yin/ 'di ltar de mngon sum du shes pa'i phyir sangs rgyas kyi chos thams cad la nem nur med pa rnams yin/ chos rang gis rig pa'i phyir the tsom med pa rnams yin/ rang gis lam</text></item>
<item><p>58a7</p><section>mdo sde</section><text>mthong bas gzhan gyis mi bkri zhing pha rol gyi dring mi 'jog pa rnams yin/ rab tu zhugs pas 'jig rten na sbyin pa'i gnas su gyur pa rnams yin te/ rigs kyi bu chos bcu po de dag dang ldan na byang chub sems dpa' cang shes pa rnams yin no/ /rigs kyi bu chos bcu dang ldan na byang</text></item>
<item><p>58b1</p><section>mdo sde</section><text>chub sems dpa' pad ma dang 'dra ba rnams yin no/ /bcu gang zhe na/ 'di lta ste/ ma gos pa rnams yin/ sdig pa chung ngu dang yang lhan cig mi gnas pa rnams yin/ tshul khrims kyi dri zhim pa rnams yin/ gtsang ba rnams yin/ bzhin 'dzum pa rnams yin/ mi</text></item>
<item><p>58b2</p><section>mdo sde</section><text>rtsub pa rnams yin/ mthong na bkra shis pa rnams yin/ blo rnam par bye ba rnams yin/ blo yongs su smin pa rnams yin/ shin tu yongs su bzung ba rnams yin no/ /rigs kyi bu de la ji ltar na byang chub sems dpa' ma gos pa yin pa nas ji ltar na shin tu yongs su bzung ba'i</text></item>
<item><p>58b3</p><section>mdo sde</section><text>bar du yin zhe na/ rigs kyi bu 'di lta ste/ dper na pad ma ni chu'i nang nas 'byung yang mi chags par skye'o/ /de ci'i phyir zhe na/ 'di ltar de'i chos nyid thob pa'i phyir ro/ /de bzhin du byang chub sems dpa' 'khor ba'i chu las 'byung yang mi chags par skye'o/ /de ci'i phyir zhe</text></item>
<item><p>58b4</p><section>mdo sde</section><text>na/ 'di ltar de'i thabs dang / shes rab kyi chos nyid thob pa'i phyir ro/ /byang chub sems dpa' thabs mkhas pa ni 'khor ba na spyod kyang 'khor ba'i nyes pa dag gis mi gos te/ de'i thabs de ni shes rab kyis yang dag par zin pa yin no/ /rigs kyi bu 'di lta ste/ dper na pad</text></item>
<item><p>58b5</p><section>mdo sde</section><text>ma la ni chu'i thigs pa chung ngu yang mi chags so/ /de bzhin du byang chub sems dpa' la sdig pa chung ngu yang mi chags so/ /rigs kyi bu 'di lta ste/ dper na sa'i phyogs gang du pad ma skyes par gyur pa'i sa'i phyogs de dris khyab par 'dug go/ /de bzhin du yul dang yul gyi phyogs gang na</text></item>
<item><p>58b6</p><section>mdo sde</section><text>byang chub sems dpa' gnas pa de thams cad tshul khrims kyi dris khyab par 'dug go/ /rigs kyi bu 'di lta ste/ dper na pad ma ni sa'i phyogs gar skyes pa'i sa phyogs de gtsang zhing bram ze dang / rgyal rigs dang / grong pa dang / yul gyi mi thams cad kyang 'du ba yin no/ /de</text></item>
<item><p>58b7</p><section>mdo sde</section><text>bzhin du byang chub sems dpa' gar skyes kyang rung 'di lta ste/ tshul khrims dang / gtsang sbra kun spyod pas gtsang ba yin te/ lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang mi ma yin</text></item>
<item><p>59a1</p><section>mdo sde</section><text>pa rnams 'du ba yin/ sangs rgyas bcom ldan 'das rnams kyis dgongs pa yin/ byang chub sems dpa' rnams kyis rab tu bsngags pa yin no/ /rigs kyi bu 'di lta ste/ dper na pad ma ni kha bye na/ 'di lta ste/ sems can rnams kyi yid du 'ong bas</text></item>
<item><p>59a2</p><section>mdo sde</section><text>'dzum pa lta bur snang ngo / /de bzhin du byang chub sems dpa' yang khro gnyer med cing dbang po shin tu dang bas bzhin rtag tu 'dzum pa yin no/ /rigs kyi bu 'di lta ste/ dper na pad ma ni rang bzhin gyis 'jam zhing mi rtsub pa yin no/ /de bzhin du byang chub sems dpa' yang rang bzhin gyis</text></item>
<item><p>59a3</p><section>mdo sde</section><text>'jam zhing dal gyis smra ba yin/ mi brlang zhing mu cor mi smra ba'i rang bzhin can yin no/ /rigs kyi bu 'di lta ste/ dper na pad ma ni rmi lam dang / ltas dang / yud tsam dag la mthong na yang 'di lta ste/ don 'grub pa'i phyir bkra shis shing rab tu bsngags pa yin no/ /de bzhin du byang chub</text></item>
<item><p>59a4</p><section>mdo sde</section><text>sems dpa' mthong ba yang 'di lta ste/ thams cad mkhyen pa nyid thob par bya ba la dus thams cad du'ang bkra shis shing rab tu bsngags pa yin no/ /rigs kyi bu 'di lta ste/ dper na pad ma ni nam rgyas pa de na rnam par bye ba zhes bya'o/ /de bzhin du byang chub sems dpa' yang nam shes rab</text></item>
<item><p>59a5</p><section>mdo sde</section><text>dang / byang chub kyi yan lag me tog rgyas pa de na blo rnam par bye ba zhes bya'o/ /rigs kyi bu 'di lta ste/ dper na pad ma ni nam yongs su smin par gyur pa de na bltas na mig gi dbang po tshim par byed/ mnyan na rna ba'i dbang po tshim par byed/ mnams na sna'i dbang po tshim par byed/ reg</text></item>
<item><p>59a6</p><section>mdo sde</section><text>na lus kyi dbang po tshim par byed/ sems rab tu dga' bas yid kyi dbang po tshim par byed do/ /de bzhin du byang chub sems dpa' yang nam shes rab kyi snang ba yongs su smin par gyur pa de'i tshe bltas na mig gi dbang po rnam par dag par byed/ mnyan na rna ba'i dbang po rnam par dag par byed/</text></item>
<item><p>59a7</p><section>mdo sde</section><text>tshul khrims dang yon tan gyi dri mnams na sna'i dbang po rnam par dag par byed/ reg pa dang bsnyen bkur byas na lus kyi dbang po rnam par dag par byed/ yon tan brjod pa rnam par bsams pas yid kyi dbang po rnam par dag par byed do/ /rigs kyi bu 'di lta ste/ dper na pad ma ni skye ba'i tshe</text></item>
<item><p>59b1</p><section>mdo sde</section><text>'di lta ste/ mi dang mi ma yin pa dag gis shin tu yongs su bzung ba yin te/ de bzhin du byang chub sems dpa' yang skye ba'i tshe sangs rgyas dang / byang chub sems dpa' rnams dang / de ma yin pa gzhan brgya byin dang / tshangs pa dang / 'jig rten skyong ba dag gis shin tu yongs</text></item>
<item><p>59b2</p><section>mdo sde</section><text>su bzung ba yin no/ /rigs kyi bu de ltar na byang chub sems dpa' ma gos pa nas shin tu yongs su bzung ba'i bar du yin te/ rigs kyi bu chos bcu po de dag dang ldan na byang chub sems dpa' pad ma dang 'dra ba rnams yin no/ /rigs kyi bu chos bcu dang ldan na byang chub sems dpa'</text></item>
<item><p>59b3</p><section>mdo sde</section><text>sems rgya che ba rnams yin no/ /bcu gang zhe na/ 'di lta ste/ pha rol tu phyin pa thams cad yang dag par sgrub bo zhes sems rgya cher skyed do/ /sangs rgyas kyi chos thams cad yongs su rdzogs par bya'o zhes sems rgya cher skyed do/ /sems can thams cad gdul lo zhes sems rgya cher</text></item>
<item><p>59b4</p><section>mdo sde</section><text>skyed do/ /byang chub kyi snying por 'dug ste/ bla na med pa yang dag par rdzogs pa'i byang chub tu mngon par rdzogs par 'tshang rgya bar bya'o zhes sems rgya cher skyed do/ /mngon par rdzogs par sangs rgyas nas 'jig rten du dge sbyong ngam/ bram ze'am/ lha'am/ bdud dam/ tshangs pa</text></item>
<item><p>59b5</p><section>mdo sde</section><text>'am/ sus kyang chos dang ldan par sngon ma bskor ba'i chos kyi 'khor lo skor ro zhes sems rgya cher skyed do/ /'jig rten gyi khams mtha' yas mu med par song ste/ sems can gyi don bya ba'i dngos po de dang de dag gis sems can rnams kyi don bya'o zhes sems rgya cher skyed do/ /shes rab kyi</text></item>
<item><p>59b6</p><section>mdo sde</section><text>gru sbyar te sems can rnams 'khor ba'i rgya mtsho las pha rol tu bsgral lo zhes sems rgya cher skyed do/ /mgon med pa dang / skyabs med pa dang / gnas med pa dang / rten med pa dang / dpung gnyen med pa dang / gnyen med pa'i sems can rnams kyi gnyen bya'o zhes sems rgya cher</text></item>
<item><p>59b7</p><section>mdo sde</section><text>skyed do/ /lha dang bcas/ bdud dang bcas/ tshangs pa dang bcas pa'i 'jig rten dang / dge sbyong dang / bram ze dang / lha dang / mi dang / lha ma yin du bcas pa'i skye dgu'i nang du sangs rgyas kyi khyu mchog nyid bstan to/ /sangs rgyas kyi seng ge'i sgra bsgrag go/ /sangs rgyas</text></item>
<item><p>60a1</p><section>mdo sde</section><text>kyi rnam par rol bas rnam par rtse'o/ /glang po chen po'i blta bas blta bar bya'o zhes sems rgya cher skyed do/ /sangs rgyas kyi che bas sems can rnams gdul bar bya'i spyod pa ngan pas ma yin/ dka' bar spyod pas ma yin/ zhan pa'i spyod pas ma yin/ zhum pa'i</text></item>
<item><p>60a2</p><section>mdo sde</section><text>spyod pas ma yin no zhes sems rgya cher skyed do/ /rigs kyi bu chos bcu po de dag dang ldan na byang chub sems dpa' sems rgya che ba rnams yin no/ /rigs kyi bu chos bcu dang ldan na byang chub sems dpa' sems rnam par dag pa rnams yin no/ /bcu gang zhe na/ 'di lta ste/ bsam</text></item>
<item><p>60a3</p><section>mdo sde</section><text>pa mi g.yo bas bsam pa phun sum tshogs pa rnams yin/ 'di lta ste/ bsam pa la sgyu med pas bsam pa shin tu gnas pa rnams yin/ 'di lta ste/ nyan thos kyi byang chub yid la byed pa mi skyed pa dang / rang sangs rgyas kyi byang chub yid la byed pa mi skyed pa dang / brtson pa chung</text></item>
<item><p>60a4</p><section>mdo sde</section><text>ba'i yid la byed pa mi skyed pas tshul bzhin ma yin pa'i yid la byed pa dang bral ba rnams yin/ 'di lta ste/ nyon mongs pa'i dri ma dang bral bas dri ma thams cad dang bral ba rnams yin/ 'di lta ste/ sgyu'i spyod lam dang bral bas lus kyi tshul 'chos pa dang bral ba rnams yin/ 'di lta ste/ yang</text></item>
<item><p>60a5</p><section>mdo sde</section><text>dag pa'i don kun ston pas ngag gi tshul 'chos pa dang bral ba rnams yin/ 'di lta ste/ lus kyis 'du 'dzi med pa dang / ngag gis 'dod pa chung ba dang / sems kyis smon pa med pa'i phyir sems kyi tshul 'chos pa dang bral ba rnams yin/ cung zad byas pa yang chud mi gzon na mang po lta</text></item>
<item><p>60a6</p><section>mdo sde</section><text>ci smos te/ byas pa gzo ba rnams yin/ byas pa tshor ba rnams yin te/ dgos pa byas pa la mi smod mi skyud/ yon tan ma yin par mi lta ste/ gzhan du na cung zad byas pa yang tshor zhing de la stod par byed/ gzengs stod par byed/ yang dag par dga' bar byed/ rab tu</text></item>
<item><p>60a7</p><section>mdo sde</section><text>bsngags par byed/ de la yon tan du lta ba yin no/ /ji ltar smra ba de ltar byed pa rnams yin te/ byang chub sems dpa' rnams ngag gis snyan par ston cing sems kyis mi 'thun par sems pa ma yin/ byang chub sems dpa' rnams ngag gis ston cing sems kyis ngan du bya ba'i sbyor ba mi</text></item>
<item><p>60b1</p><section>mdo sde</section><text>byed/ byang chub sems dpa' rnams ngag gis 'jam par smra zhing sems kyis zhe la non te shar gnyer ba ma yin/ byang chub sems dpa' rnams lus kyis des pa ston cing sems kyis 'khon gyi mdud par 'dzin pa ma yin/ byang chub sems dpa' rnams lus kyis ri mor bya ba ston</text></item>
<item><p>60b2</p><section>mdo sde</section><text>cing sems kyis brnyas par byed pa ma yin/ byang chub sems dpa' rnams tshul mi 'chos/ kha gsag mi byed/ 'jungs pa dang phrag dog gis kun tu glags pa ma yin/ sgyu dang g.yos mi spyod/ byang chub sems dpa' rnams 'thab smyan mi byed/ phan tshun du dpar ba</text></item>
<item><p>60b3</p><section>mdo sde</section><text>'jug pa ma yin gyi/ byang chub sems dpa' rnams ni lus kyis kyang ri mo byed pa yin/ ngag gis kyang yang dag pa'i don smra ba las su rung ba yang sgrub bo/ /byang chub sems dpa' rnams de bzhin gshegs pa'i bstan pa la skur pa'i phyir zhugs pa ma yin pas de bzhin gshegs</text></item>
<item><p>60b4</p><section>mdo sde</section><text>pa'i bstan pa la skur pa dang bral ba rnams yin no/ /ji ltar na de bzhin gshegs pa'i bstan pa la skur pa ma btab pa yin zhe na/ 'di la byang chub sems dpa' bla na med pa yang dag par rdzogs pa'i byang chub tu sems bskyed de/ skra dang kha spu bregs/ gos ngur smrig dag gyon nas yang</text></item>
<item><p>60b5</p><section>mdo sde</section><text>dag par dad pas de bzhin gshegs pa'i bstan pa la rab tu 'byung ngo / /de rab tu 'byung ba na rgyal pos mnar ba med par rab tu 'byung / rkun pos gtse ba med pa dang / bu lon gyis gtse ba med pa dang / 'jigs pas gtse ba med pa dang / 'tsho ba med pa'i 'jigs pas skrag pa med par</text></item>
<item><p>60b6</p><section>mdo sde</section><text>rab tu 'byung ngo / /de dang de rab tu byung nas dge ba ci yin zhes 'tshol ba yin te/ de dge ba ci yin zhes tshol bas dge ba'i bshes gnyen rnams la bsnyen par byed/ sten par byed/ bsnyen bkur byed do/ /de dag las chos kyang nyan to/ /thos nas kyang nan tan du byed/ nga rgyal</text></item>
<item><p>60b7</p><section>mdo sde</section><text>gyi zil gyis gnon pa yin te/ de nga rgyal dang bral bas ma log par 'dzin pa yin/ ma log par 'dzin pas lam shin tu rtogs pa thob bo/ /de lam shin tu rtogs pas chos nyid thob bo/ /chos nyid thob pas na/ bla na med pa yang dag par rdzogs pa'i byang chub tu nges par 'gyur</text></item>
<item><p>61a1</p><section>mdo sde</section><text>te/ de ltar na de bzhin gshegs pa'i bstan pa la skur pa ma btab pa yin no/ /rigs kyi bu chos bcu po de dag dang ldan na byang chub sems dpa' sems rnam par dag pa rnams yin no/ /rigs kyi bu chos bcu dang ldan na byang chub sems dpa' sems nem nur</text></item>
<item><p>61a2</p><section>mdo sde</section><text>med pa rnams yin no/ /bcu gang zhe na/ 'di lta ste/ de bzhin gshegs pa'i sku'i gsang ba la mngon par dad/ de bzhin gshegs pa'i gsung gi gsang ba dang / de bzhin gshegs pa'i yid kyi gsang ba dang / byang chub sems dpa' yang dag par sgrub pa dang /</text></item>
<item><p>61a3</p><section>mdo sde</section><text>byang chub dang / de bzhin gshegs pa 'byung ba dang / theg pa gcig gi tshul bstan pa dang / tshul sna tshogs bstan pa dang / de bzhin gshegs pa'i gsung gi sgra dbyangs zab mo dang / sems can gyi bsam pa ji lta ba bzhin du 'dul ba la mngon par dad do/ /rigs kyi</text></item>
<item><p>61a4</p><section>mdo sde</section><text>bu de la ji ltar na de bzhin gshegs pa'i sku'i gsang ba la mngon par dad pa nas ji ltar na sems can gyi bsam pa ji lta ba bzhin du 'dul ba la mngon par dad pa'i bar du yin zhe na/ rigs kyi bu 'di la byang chub sems dpa' 'di snyam du sems so/ /gang 'di de bzhin gshegs</text></item>
<item><p>61a5</p><section>mdo sde</section><text>pa'i chos kyi sku dang / zhi ba'i sku dang / mi mnyam pa'i sku dang / mi mnyam pa dang mnyam pa'i sku dang / tshad med pa'i sku dang / phal la med pa'i sku dang / rdo rje'i sku zhes bya ba thos pa 'di ni yang dag pa'o/ /'di ni de kho na'o/ /'di ni mi slu ba'o snyam ste/ gnas 'di la nem</text></item>
<item><p>61a6</p><section>mdo sde</section><text>nur med cing the tsom med de de ltar na byang chub sems dpa' de bzhin gshegs pa'i sku'i gsang ba la mngon par dad do/ /ji ltar na byang chub sems dpa' de bzhin gshegs pa'i gsung gi gsang ba la mngon par dad ce na/ de 'di ltar sems so/ /gang 'di de bzhin gshegs pa'i gsung</text></item>
<item><p>61a7</p><section>mdo sde</section><text>gi gsang ba de bzhin gshegs pa ni mngon sum du lung ston pa dang / gsang ste lung ston pa dang / ldem po ngag gis kyang sems can rnams la lung ston mod kyi/ de bzhin gshegs pa la 'khrul pa'am ca co med de/ de'i phyir de la du smra ba'i nyes pa mi 'byung ngo / /de ci'i phyir zhe na/</text></item>
<item><p>61b1</p><section>mdo sde</section><text>de bzhin gshegs pa ni skyon thams cad spangs pa/ dri ma thams cad spangs pa/ rdul thams cad spangs pa/ yongs su gdung ba thams cad dang bral ba/ nyon mongs pa med pa/ dbang du gyur pa/ zhi ba/ dang ba/ yongs su dag pa/ rnyog pa med pa/ rnam par gsal ba ste/</text></item>
<item><p>61b2</p><section>mdo sde</section><text>gang de bzhin gshegs pa rnams la 'khrul pa'am/ ca co 'byung ba de ni gnas ma yin zhing skabs med do zhes thos pa 'di ni yang dag pa'o/ /'di ni de kho na'o/ /'di ni mi slu ba'o snyam ste/ gnas 'di la nem nur med/ the tsom med de de ltar na de bzhin gshegs pa'i gsung gi</text></item>
<item><p>61b3</p><section>mdo sde</section><text>gsang ba la mngon par dad do/ /ji ltar na byang chub sems dpa' de bzhin gshegs pa'i yid kyi gsang ba la mngon par dad ce na/ de 'di ltar sems so/ /gang 'di de bzhin gshegs pa'i yid kyi gsang ba de bzhin gshegs pas ci dgongs pa'i don gang sems dang 'grogs pa/</text></item>
<item><p>61b4</p><section>mdo sde</section><text>sems la gnas pa de ni de bzhin gshegs pa'i byin gyi rlabs kyis gyur pa ma gtogs par nyan thos dang / rang sangs rgyas thams cad dang / byang chub sems dpa' thams cad dang / sems can thams cad kyis shes par mi nus so/ /de ci'i phyir zhe na/ rigs kyi bu de</text></item>
<item><p>61b5</p><section>mdo sde</section><text>bzhin gshegs pa ni zab cing gting dpag dka' ba/ brtag par bya ba ma yin pa/ rtog ge'i spyod yul las shin tu 'das pa/ dpag tu med pa/ rgya che ba/ yangs pa/ nam mkha'i dbyings dang mtshungs pa/ rtog ge thams cad kyi yul las 'das par thos pa 'di ni</text></item>
<item><p>61b6</p><section>mdo sde</section><text>yang dag pa'o/ 'di ni de kho na'o/ /'di ni mi slu ba'o snyam ste/ gnas 'di la nem nur med the tsom med pa yin te/ de ltar na de bzhin gshegs pa'i yid kyi gsang ba la mngon par dad do/ /ji ltar na byang chub sems dpa' byang chub sems dpa'i yang dag par bsgrub pa la</text></item>
<item><p>61b7</p><section>mdo sde</section><text>mngon par dad ce na/ de 'di ltar sems so/ /gang 'di lta ste/ byang chub kyi rgyu/ byang chub kyi gzhi/ byang chub kyi phyir byang chub sems dpa' de dag sems can gyi don la mngon du phyogs pa dang / sems can gyi bya ba dang / sems can gyi byed pa dang / yongs su mi skyo</text></item>
<item><p>62a1</p><section>mdo sde</section><text>ba dang / mi skrag pa dang / khur chen po khyer ba dang / mthu brtan pa dang / rtul ba brtan pa dang / pha rol tu phyin pa yang dag par sgrub pa dang / sangs rgyas kyi chos rnams mthar gyis yang dag par sgrub pa dang / thogs pa med pa'i blo dang / mtha'</text></item>
<item><p>62a2</p><section>mdo sde</section><text>yas pa'i blo dang / mi mnyam pa'i blo dang / phal la med pa'i blo dang / brtson 'grus brtan pa dang / go cha brtan pa dang / dam bcas pa brtan pa dang / dam bcas pa las mi g.yo ba dang / dam bcas pa phal la med pa de dag thams cad rim gyis 'phel zhing rgyas</text></item>
<item><p>62a3</p><section>mdo sde</section><text>pa dang / yangs par yongs su rdzogs par 'gyur ro zhes thos pa 'di ni yang dag pa'o/ /'di ni de kho na'o/ /'di ni mi slu ba'o snyam ste/ gnas 'di la de nem nur med/ the tsom med de de ltar na byang chub sems dpa' yang dag par sgrub pa la mngon par dad do/ /ji ltar na</text></item>
<item><p>62a4</p><section>mdo sde</section><text>byang chub sems dpa' byang chub dang de bzhin gshegs pa 'byung ba la mngon par dad ce na/ de 'di ltar sems so/ /gang byang chub sems dpa' byang chub kyi snying por 'dug nas lha'i mig chags pa med cing thogs pa med pa sgrib pa med pa 'thob bo/ /lha'i rna ba dang / gzhan gyi sems</text></item>
<item><p>62a5</p><section>mdo sde</section><text>shes pa dang / sngon gyi gnas rjes su dran pa'i shes pa dang / rdzu 'phrul gyi rnam pa shes pa dang / zag pa zad pa shes pa dang / dus gsum pa skad cig gcig dang ldan pas shes pa chags pa med pa/ thogs pa med pa/ sgrib pa med pa 'thob po/ /de'i phyir sems can gyi</text></item>
<item><p>62a6</p><section>mdo sde</section><text>khams la yang dag pa ji lta ba bzhin du lta ste/ sems can 'di rnams ni lus kyis ngan du spyod pa dang ldan pa/ ngag gis ngan du spyod pa dang ldan pa/ yid kyis ngan du spyod pa dang ldan pa/ 'phags pa la skur pa 'debs pa/ log par lta ba rnams te/ log par lta ba'i las</text></item>
<item><p>62a7</p><section>mdo sde</section><text>dang / chos yang dag par blangs pa'i phyir de'i rgyu de'i rkyen de'i gzhis lus zhig nas shi ba'i 'og tu ngan 'gro log par ltung ba sems can dmyal ba dag tu skye'o/ /sems can 'di rnams ni lus kyis legs par spyod pa dang ldan pa/ ngag gis legs par spyod pa dang ldan pa/ yid</text></item>
<item><p>62b1</p><section>mdo sde</section><text>kyis legs par spyod pa dang ldan pa/ 'phags pa la skur pa mi 'debs pa/ yang dag par lta ba rnams te/ yang dag par lta ba'i las dang / chos yang dag par blangs pa'i phyir de'i rgyu de'i rkyen de'i gzhis lus zhig nas bde 'gro mtho ris kyi 'jig rten du lha'i nang du skye'o snyam nas de ltar</text></item>
<item><p>62b2</p><section>mdo sde</section><text>yang dag pa ji lta ba bzhin du sems can gyi khams la lta ste/ sems can gyi khams de nyid kyi dge ba dang / mi dge ba'i las rnams la rnam par lta'o/ /de yang 'di snyam du sems te/ sngon bdag byang chub sems dpa'i spyad pa spyod pas gang 'di ltar bdag nyid rnam par sangs rgyas</text></item>
<item><p>62b3</p><section>mdo sde</section><text>nas gzhan yang rnam par sangs rgyas par bya'o zhes dam bcas pa'i bdag gi smon lam de yongs su rdzogs so/ /bdag gi brnag pa de yongs su rdzogs so snyam mo zhes thos pa 'di ni yang dag pa'o/ /'di ni de kho na'o/ /'di ni mi slu ba'o snyam ste/ gnas 'di la nem nur med/</text></item>
<item><p>62b4</p><section>mdo sde</section><text>the tsom med do/ /gang la byang chub sems dpa' de rnam par sangs rgyas pa de ni byang chub ces bya'o/ /bdag nyid rnam par sangs rgyas pas na rdzogs par sangs rgyas zhes bya ste/ de ltar na byang chub sems dpa' byang chub dang / de bzhin gshegs pa 'byung ba la mngon par dad do/ /ji</text></item>
<item><p>62b5</p><section>mdo sde</section><text>ltar na byang chub sems dpa' theg pa gcig gi tshul bstan pa la mngon par dad ce na/ de 'di ltar sems so/ /gang 'di theg pa ni gcig kho na te/ 'di lta ste/ de bzhin gshegs pa'i theg pa'o zhes thos pa 'di ni yang dag pa'o/ /'di ni de kho na'o/ /'di ni mi slu ba'o/ /</text></item>
<item><p>62b6</p><section>mdo sde</section><text>'di ni de bzhin pa'o/ /ma nor pa'o/ /gzhan ma yin pa'o/ /de ci'i phyir zhe na/ theg pa gzhan rnams kyang 'di las byung ngo / /rigs kyi bu 'di lta ste/ dper na 'dzam bu'i gling na gang gling yod pa rnams ming gis tha dad par shes mod kyi/ 'on kyang de dag ni 'dzam bu'i</text></item>
<item><p>62b7</p><section>mdo sde</section><text>gling du 'du'o/ /'dzam bu'i gling la rten to/ /'dzam bu'i gling gi grangs su 'gro'o/ /de'i phyir na gling gcig kho na ste/ de ni 'dzam bu'i gling ngo / /de bzhin du theg pa thams cad ni de bzhin gshegs pa'i theg par 'du'o/ /de bzhin gshegs pa'i theg pa la gnas so/ /</text></item>
<item><p>63a1</p><section>mdo sde</section><text>de bzhin gshegs pa'i theg pa las byung ba'o/ /de'i phyir theg pa gcig kho na ste/ 'di ltar de bzhin gshegs pa'i theg pa'o snyam ste/ gnas 'di la de nem nur med/ the tsom med de de ltar na byang chub sems dpa' theg pa gcig gi tshul bstan pa la mngon</text></item>
<item><p>63a2</p><section>mdo sde</section><text>par dad do/ /ji ltar na tshul sna tshogs bstan pa la mngon par dad ce na/ de 'di ltar sems so/ /gang 'di mdo sde de dang de dag las de bzhin gshegs pa'i tshul sna tshogs bshad pa thos pa 'di ni yang dag pa'o/ /'di ni de kho na'o/ /'di ni mi slu ba'o/ /de ci'i phyir</text></item>
<item><p>63a3</p><section>mdo sde</section><text>zhe na/ 'dul ba'i dbang gi phyir de bzhin gshegs pa dad pa ji lta ba bzhin du sems can rnams la chos ston to snyam ste/ gnas 'di la de nem nur med/ the tsom med de de ltar na byang chub sems dpa' tshul sna tshogs bstan pa la mngon par dad do/ /ji ltar na byang chub sems</text></item>
<item><p>63a4</p><section>mdo sde</section><text>dpa' de bzhin gshegs pa'i gsung sgra'i dbyangs zab mo la mngon par dad ce na/ de 'di ltar sems so/ /gang 'di de bzhin gshegs pa'i gsung sgra'i dbyangs zab mo thos pa 'di ni yang dag pa'o/ /'di ni de kho na'o/ /'di ni mi slu ba'o/ /de ci'i phyir zhe na/</text></item>
<item><p>63a5</p><section>mdo sde</section><text>dge ba'i rtsa ba chung ngu'i lha'i bu rnams kyi dbyangs kyang zab cing snyan pa yin na/ bskal pa brgya stong du mar dge ba'i rtsa ba bsgrubs pa'i de bzhin gshegs pa rnams kyi lta ci smos snyam ste/ gnas 'di la de nem nur med/ the tsom med de/ de ltar na byang chub sems dpa' de bzhin</text></item>
<item><p>63a6</p><section>mdo sde</section><text>gshegs pa'i gsung sgra'i dbyangs zab mo la mngon par dad do/ /rigs kyi bu ji ltar na byang chub sems dpa' sems can gyi bsam pa ji lta ba bzhin du 'dul ba la mngon par dad ce na/ de 'di ltar sems so/ /gang 'di de bzhin gshegs pa bsam pa dang / bag la nyal mkhyen te/ sems</text></item>
<item><p>63a7</p><section>mdo sde</section><text>can mos pa tha dad pa dang / 'dul ba tha dad pa rnams la gsung sgra'i dbyangs gcig brjod pas the tsom gcod cing yongs su smin pa ji lta ba bzhin du sems can rnams 'dul lo/ /sems can rnams kyang so so nas de bzhin gshegs pa bdag la chos ston te/ /de bzhin gshegs pa bdag la</text></item>
<item><p>63b1</p><section>mdo sde</section><text>chos ston to snyam byed kyang de bzhin gshegs pa ni mi rtog rnam par mi rtog go zhes thos pa 'di ni yang dag pa'o/ /'di ni de kho na'o/ /'di ni mi slu ba'o snyam ste/ gnas 'di la de nem nur med/ the tsom med de/ rigs kyi bu de ltar na byang chub sems dpa' sems can gyi bsam pa</text></item>
<item><p>63b2</p><section>mdo sde</section><text>ji lta ba bzhin du 'dul ba la mngon par dad do/ /rigs kyi bu chos bcu po de dag dang ldan na byang chub sems dpa' sems nem nur med pa rnams yin no/ /rigs kyi bu chos bcu dang ldan na byang chub sems dpa' blo rgya mtsho dang mtshungs pa rnams yin no/ /bcu gang zhe na/ 'di lta</text></item>
<item><p>63b3</p><section>mdo sde</section><text>ste/ rin po che'i 'byung gnas su gyur pa rnams yin/ zab cing gting dpag dka' ba rnams yin/ rgya che zhing tshad med pa rnams yin/ bags kyis gzhol ba rnams yin/ nyon mongs pa'i ro dang lhan cig mi 'dug pa rnams yin/ ro gcig pa rnams yin/ chu bo kun</text></item>
<item><p>63b4</p><section>mdo sde</section><text>zed pa rnams yin/ dus las mi yol ba rnams yin/ 'byung po mang po'i gnas su gyur pa rnams yin/ mi zad pa rnams yin no/ /rigs kyi bu de la ji ltar na byang chub sems dpa' rin po che'i 'byung gnas su gyur pa yin pa nas ji ltar na mi zad pa'i bar du yin zhe na/ rigs kyi</text></item>
<item><p>63b5</p><section>mdo sde</section><text>bu 'di lta ste/ dper na rgya mtsho chen po ni rin po che thams cad kyi 'byung gnas yin te/ 'dzam bu'i gling gi mi thams cad kyis rin po che blang bas mi zad do/ /de bzhin du byang chub sems dpa' yang yon tan rin po che thams cad kyi 'byung gnas yin te/ sems can thams cad kyis yon</text></item>
<item><p>63b6</p><section>mdo sde</section><text>tan rin po che blang bas mi zad do/ /rigs kyi bu 'di lta ste/ dper na rgya mtsho chen po ni zab cing gting dpag dka' ba yin no/ /de bzhin du byang chub sems dpa' ye shes yang dag par grub pa yang zab cing sems can thams cad kyis gting dpag dka' zhing zab pa yin no/ /rigs kyi</text></item>
<item><p>63b7</p><section>mdo sde</section><text>bu 'di lta ste/ dper na rgya mtsho chen po ni 'di lta ste/ chu tshad med pas na yangs shing rgya che ba yin no/ /de bzhin du byang chub sems dpa' yang 'di lta ste/ blo tshad med pas na yangs shing rgya che ba yin no/ /rigs kyi bu 'di lta ste/ dper na rgya mtsho chen po ni bags kyis gzhol/</text></item>
<item><p>64a1</p><section>mdo sde</section><text>bags kyis 'bab/ bags kyis bab bo/ /de bzhin du byang chub sems dpa' yang thams cad mkhyen pa nyid la gzhol/ thams cad mkhyen pa nyid la 'bab/ thams cad mkhyen pa nyid la bab bo/ /rigs kyi bu 'di lta ste/ dper na rgya mtsho chen po ni shi ba'i ro dang</text></item>
<item><p>64a2</p><section>mdo sde</section><text>lhan cig mi 'dug go/ /de ci'i phyir zhe na/ de ni rgya mtsho chen po'i chos nyid do/ /de bzhin du byang chub sems dpa' yang nyon mongs pa'i ngo dang mi dge ba'i grogs po rnams dang lhan cig mi gnas so/ /de ci'i phyir zhe na/ de ni byang chub sems dpa'i chos nyid do/ /rigs kyi</text></item>
<item><p>64a3</p><section>mdo sde</section><text>bu 'di lta ste/ dper na rgya mtsho chen por chu bo ji snyed bab pa de dag thams cad kyang ro gcig pa yin te/ 'di lta ste/ lan tshwa'i ro'o/ /de bzhin du byang chub sems dpa' yang chos dkar po rnams ji snyed sdud pa de dag thams cad ro gcig pa yin te/ 'di lta ste/ thams cad mkhyen</text></item>
<item><p>64a4</p><section>mdo sde</section><text>pa'i ro'o/ /rigs kyi bu 'di lta ste/ dper na rgya mtsho chen po ni chu bo tshad med pa kun zed kyang de la bri ba'am/ gang bar yang mi mngon no/ /de bzhin du byang chub sems dpa' yang chos kyi chu bo tshad med pa kun zed kyang de la bri ba'am/ gang bar mi mngon no/ /rigs kyi bu 'di</text></item>
<item><p>64a5</p><section>mdo sde</section><text>lta ste/ dper na rgya mtsho chen po ni dus las mi yol lo/ /de bzhin du byang chub sems dpa' yang gdul bar bya ba'i sems can yongs su smin par bya ba'i dus las mi yol lo/ /rigs kyi bu 'di lta ste/ dper na rgya mtsho chen po ni 'byung po mang po'i gnas so/ /de bzhin du</text></item>
<item><p>64a6</p><section>mdo sde</section><text>byang chub sems dpa' yang sems can thams cad dang / chos dkar po thams cad kyi gnas so/ /rigs kyi bu 'di lta ste/ dper na rgya mtsho chen po ni sems can thams cad kyis chu bcus kyang mi zad pa yin no/ /de bzhin du byang chub sems dpa' yang sems can thams cad la chos</text></item>
<item><p>64a7</p><section>mdo sde</section><text>ston pa mi zad pa yin te/ rigs kyi bu de ltar na byang chub sems dpa' rin po che'i 'byung gnas su gyur pa nas mi zad pa'i bar du yin no/ /rigs kyi bu chos bcu po de dag dang ldan na byang chub sems dpa' blo rgya mtsho dang mtshungs pa rnams yin no/ /rigs kyi bu chos bcu dang ldan na byang chub sems</text></item>
<item><p>64b1</p><section>mdo sde</section><text>dpa' blo zhib pa rnams yin no/ /bcu gang zhe na/ 'di lta ste/ 'byung ba tshol ba la mkhas pa rnams yin/ chos thams cad brtag pa la mkhas pa rnams yin/ chos thams cad kyi mnyam pa nyid khong du chud pa rnams yin/ chos thams cad sgyu ma'i mtshan nyid du khong du chud pa rnams</text></item>
<item><p>64b2</p><section>mdo sde</section><text>yin/ chos thams cad yongs su shes pa la mkhas pa rnams yin/ rten cing 'brel bar 'byung ba zab cing gting dpag dka' ba la mkhas pa rnams yin/ las bsam gyis mi khyab pa la mkhas pa rnams yin/ smras pa'i don shes pa rnams yin/ don yang dag pa ji lta ba bzhin du</text></item>
<item><p>64b3</p><section>mdo sde</section><text>rtogs pa rnams yin/ de kho na la mkhas pa rnams yin no/ /rigs kyi bu de la ji ltar na byang chub sems dpa' 'byung ba tshol ba la mkhas pa yin pa nas ji ltar na de kho na la mkhas pa'i bar du yin zhe na/ 'di la byang chub sems dpa' 'di ltar dpyod de/ kye ma'o 'jig rten gnas pa 'di ni</text></item>
<item><p>64b4</p><section>mdo sde</section><text>'di lta ste/ 'dod chags kyi mes kun tu 'bar ro/ /rab tu 'bar ro/ /kun tu rab tu mched cing 'bar ro/ /kye ma'o 'jig rten gnas pa 'di ni 'di lta ste/ zhe sdang gi du ba 'khrigs pa'i du ba 'tshubs pas rnam par rmongs so/ /kye ma'o 'jig rten gnas pa 'di ni 'di lta ste/</text></item>
<item><p>64b5</p><section>mdo sde</section><text>gti mug gi mun pas mun nag tu gyur to snyam mo/ /de 'di ltar sems can 'di dag ji ltar 'byung bar 'gyur snyam sems te/ de de dag gi 'byung ba yongs su tshol zhing chos thams cad la rtog go/ /chos thams cad la rtog pas chos thams cad kyi mnyam pa nyid khong du chud par 'gyur ro/ /chos</text></item>
<item><p>64b6</p><section>mdo sde</section><text>thams cad kyi mnyam pa nyid khong du chud pas chos thams cad sgyu ma'i mtshan nyid du yang dag pa ji lta ba bzhin du rab tu shes so/ /chos rnams sgyu ma'i mtshan nyid du yang dag pa ji lta ba bzhin du shes pas chos thams cad yang dag pa ji lta ba bzhin du rab tu shes so/ /chos thams cad yang dag pa ji</text></item>
<item><p>64b7</p><section>mdo sde</section><text>lta ba bzhin du yongs su shes pas rten cing 'brel par 'byung ba zab mo la rnam par sems so/ /de rten cing 'brel par 'byung ba zab mo la rnam par sems pas las bsam gyis mi khyab pa la rnam par rtog ste/ de 'di snyam du dngos po med pa'i chos rnams la las sna tshogs snang ba ni ngo mtshar to</text></item>
<item><p>65a1</p><section>mdo sde</section><text>snyam du sems so/ /de ltar de blo zhib mo dang ldan pas sangs rgyas rnams sam/ byang chub sems dpa' rnams kyis gsungs pa tsam gyis don shes so/ /des don shes pas don yang dag pa ji lta ba bzhin du rab tu rtogs so/ /don yang dag pa ji lta ba bzhin</text></item>
<item><p>65a2</p><section>mdo sde</section><text>du rab tu rtogs pas de kho na mthong ngo / /de kho na mthong bas sems can rnams 'khor ba'i btson ra nas thar bar byed de/ rigs kyi bu de ltar na byang chub sems dpa' 'byung ba tshol ba la mkhas pa nas/ de kho na la mkhas pa'i bar du yin no/ /rigs kyi bu chos bcu po de dag dang ldan</text></item>
<item><p>65a3</p><section>mdo sde</section><text>na byang chub sems dpa' blo zhib pa rnams yin no/ /rigs kyi bu chos bcu dang ldan na byang chub sems dpa' rigs pa'i spobs pa can rnams yin no/ /bcu gang zhe na/ 'di lta ste/ chos thams cad bdag med par 'jog go/ /chos thams cad sems can med pa dang / srog</text></item>
<item><p>65a4</p><section>mdo sde</section><text>med pa dang / gso ba med pa dang / gang zag med pa dang / byed pa po dang tshor ba po med pa dang / shes pa po dang mthong ba po med pa dang / gsog gsob ste dbang phyug med pa dang / stong pa yang dag pa ma yin pa las yongs su brtags pa dang / rkyen las byung bar 'jog ste/</text></item>
<item><p>65a5</p><section>mdo sde</section><text>rigs kyi bu de la chos thams cad bdag med pa zhes bya ba 'di ni rigs pa'o/ /'di ni chos nyid dang 'thun pa'o/ /chos thams cad sems can med pa srog med pa zhes bya ba 'di ni rigs pa'o/ /'di ni chos nyid dang 'thun pa'o/ /de bzhin du chos thams cad gso ba med pa dang /</text></item>
<item><p>65a6</p><section>mdo sde</section><text>gang zag med pa dang / byed pa po dang / tshor ba po med pa dang / shes pa po dang mthong ba po med pa dang / gsog gsob ste dbang phyug med pa dang / stong pa yang dag pa ma yin pa las yongs su brtags pa dang / rkyen las byung ba'o zhes bya ba 'di ni rigs pa'o/ /'di ni</text></item>
<item><p>65a7</p><section>mdo sde</section><text>chos nyid dang 'thun pa'o/ /rigs kyi bu gang chos nyid dang 'thun pa de ni rigs pa'o/ /gang chos nyid dang mi 'gal ba de ni rigs pa'o/ /gang chos nyid las mi 'khrul ba de ni rigs pa'o/ /gang chos nyid la 'bab pa de ni rigs pa'o/ /gang chos nyid ston pa de ni rigs pa'o/ /</text></item>
<item><p>65b1</p><section>mdo sde</section><text>de yang de dag la spobs pas na de'i phyir rigs par spobs pa rnams zhes bya'o/ /rigs kyi bu chos bcu po de dag dang ldan na byang chub sems dpa' rigs pa'i spobs pa can rnams yin no/ /rigs kyi bu chos bcu dang ldan na byang chub sems dpa' grol ba'i spobs pa can rnams yin no/ /</text></item>
<item><p>65b2</p><section>mdo sde</section><text>bcu gang zhe na/ 'di lta ste/ spobs pa thogs pa med pa rnams yin/ spobs pa rgyun chags pa rnams yin/ spobs pa mi zad pa rnams yin/ spobs pa mi brtabs pa rnams yin/ spobs pa ma zhum pa rnams yin/ spobs pa mi skrag pa rnams yin/ spobs pa phal</text></item>
<item><p>65b3</p><section>mdo sde</section><text>la med pa rnams yin/ spobs pa zil gyis ma non pa rnams yin/ spobs pa mtha' yas pa rnams yin/ so so yang dag par rig pa thob pa'i spobs pa can rnams yin te/ rigs kyi bu chos bcu po de dag dang ldan na byang chub sems dpa' grol ba'i spobs pa can rnams yin no/ /</text></item>
<item><p>65b4</p><section>mdo sde</section><text>rigs kyi bu chos bcu dang ldan na byang chub sems dpa' rnam par dag pa'i spobs pa can rnams yin no/ /bcu gang zhe na/ 'di lta ste/ 'dar 'dar po med pa'i spobs pa can rnams yin/ mi 'khrul pa'i spobs pa can rnams yin/ mi zhan pa'i spobs pa can rnams yin/ yeng</text></item>
<item><p>65b5</p><section>mdo sde</section><text>yeng po med pa'i spobs pa can rnams yin/ de dag gi spobs pa don dang bral ba ma yin/ tshig 'bru dang bral ba ma yin/ sbyor ba dang bral ba ma yin/ dus dang bral ba ma yin/ rtsub pa ma yin/ mi gsal ba'i spobs pa can ma yin no/ /rigs kyi bu byang chub sems dpa'</text></item>
<item><p>65b6</p><section>mdo sde</section><text>rnams kyi spobs pa ni 'dar 'dar po ma yin no/ /de ci'i phyir zhe na/ 'khor gyi 'jigs pa'i bag tsha ba dang bral ba'i phyir ro/ /byang chub sems dpa' rnams kyi spobs pa ni 'khrul pa ma yin no/ /de ci'i phyir zhe na/ blo brtan zhing mi 'gyur ba'i phyir ro/ /byang chub sems dpa'</text></item>
<item><p>65b7</p><section>mdo sde</section><text>rnams kyi spobs pa ni zhan pa ma yin no/ /de ci'i phyir zhe na/ 'jigs pa med pa'i phyir te/ rigs kyi bu byang chub sems dpa' ni 'khor gyi nang du phyin na mi 'jigs mi skrag ste/ seng ge ltar 'jigs pa med cing mi skrag mi dngangs pa yin no/ /byang chub sems dpa' rnams kyi</text></item>
<item><p>66a1</p><section>mdo sde</section><text>spobs pa ni yeng yeng po med pa yin no/ /de ci'i phyir zhe na/ nyon mongs pa dang bral ba'i phyir ro/ /rigs kyi bu nyon mongs pa dang bcas pa'i spobs pa ni yeng yeng por 'gyur ba yin te/ nyon mongs pa med pa'i ni ma yin no/ /byang chub sems dpa'</text></item>
<item><p>66a2</p><section>mdo sde</section><text>rnams kyi spobs pa ni don dang bral ba ma yin no/ /de ci'i phyir zhe na/ chos nyid thob pa'i phyir te/ rigs kyi bu chos nyid ma thob pa rnams kyi ni don dang bral bar 'gyur gyi/ chos nyid thob pa rnams kyi ni ma yin no/ /byang chub sems dpa' rnams kyi spobs pa ni tshig 'bru dang</text></item>
<item><p>66a3</p><section>mdo sde</section><text>bral ba ma yin no/ /de ci'i phyir zhe na/ gtsug lag thams cad la 'jigs pa med pa'i phyir te/ rigs kyi bu gtsug lag gi phyogs 'ga' shes pa rnams kyi ni tshig 'bru dang bral bar 'gyur gyi/ gtsug lag thams cad la 'jigs pa med pa rnams kyi ni ma yin no/ /byang chub</text></item>
<item><p>66a4</p><section>mdo sde</section><text>sems dpa' rnams kyi spobs pa ni sbyor ba dang bral ba ma yin no/ /de ci'i phyir zhe na/ sbyor ba thams cad yang dag par bsgrubs pa'i phyir te/ rigs kyi bu sbyor ba la mi mkhas pa rnams kyi ni sbyor ba dang bral bar 'gyur gyi/ sbyor ba mtha' yas pa dang ldan pa rnams kyi ni ma yin no/ /byang</text></item>
<item><p>66a5</p><section>mdo sde</section><text>chub sems dpa' rnams kyi spobs pa ni gang phyis smra bar bya ba de sngar smra ba'am/ gang sngar smra bar bya ba de phyis smra ba lta bur dus dang bral ba ma yin no/ /de ci'i phyir zhe na/ byang chub sems dpa' rnams ni dus shes pa yin/ tshod shes pa yin/ skabs shes pa yin no/ /byang chub</text></item>
<item><p>66a6</p><section>mdo sde</section><text>sems dpa' rnams kyi spobs pa ni rtsub pa/ yid du mi 'ong ba/ mi snyan pa ma yin no/ /de ci'i phyir zhe na/ ngag gi gnas ngan len dang bral ba'i phyir te/ rigs kyi bu gnas ngan len dang bcas pa rnams kyi spobs pa ni rtsub pa yin gyi/ gnas ngan len dang bral ba rnams kyi ni ma yin no/ /</text></item>
<item><p>66a7</p><section>mdo sde</section><text>byang chub sems dpa' rnams kyi spobs pa ni mi gsal ba ma yin te/ de ci'i phyir zhe na/ dbang po rno ba'i phyir ro/ /rigs kyi bu dbang po rtul po rnams kyi spobs pa ni mi gsal ba yin gyi/ dbang po rnon po rnams kyi ni ma yin te/ rigs kyi bu chos bcu po de dag dang ldan na byang chub sems dpa'</text></item>
<item><p>66b1</p><section>mdo sde</section><text>rnam par dag pa'i spobs pa can rnams yin no/ /rigs kyi bu chos bcu dang ldan na byang chub sems dpa' sems can thams cad mgu bar byed pa'i spobs pa can rnams yin no/ /bcu gang zhe na/ 'di lta ste/ 'jam par smra ba rnams yin/ bzhin 'dzum zhing khro gnyer med pa rnams</text></item>
<item><p>66b2</p><section>mdo sde</section><text>yin/ don du smra ba rnams yin/ chos su smra ba rnams yin/ mtshungs par smra ba rnams yin/ mi ngoms pa rnams yin/ brnyas pa dang bral ba rnams yin/ nyon mongs par 'gyur ba med pa rnams yin/ 'khrug pa med pa rnams yin/ spobs pa sna tshogs pa rnams yin no/ /</text></item>
<item><p>66b3</p><section>mdo sde</section><text>rigs kyi bu byang chub sems dpa' 'jam par smra ba ni/ 'jam par smra bas sems can rnams mgu bar byed do/ /byang chub sems dpa' ni bzhin 'dzum zhing khro gnyer med pa yin te/ mdangs bzang pos sems can rnams mgu bar byed do/ /byang chub sems dpa' don du smra ba ni</text></item>
<item><p>66b4</p><section>mdo sde</section><text>tshig ran pas sems can rnams mgu bar byed do/ /byang chub sems dpa' chos su smra ba ni phan par smra bas sems can rnams mgu bar byed do/ /byang chub sems dpa' mtshungs par smra ba ni sems can thams cad la mtshungs par chos ston pas sems can rnams mgu bar byed do/ /</text></item>
<item><p>66b5</p><section>mdo sde</section><text>byang chub sems dpa' mi ngoms pa ni nga rgyal dang dregs pa dang rgyags pa dang bral zhing spyod pa mtshungs pas sems can rnams mgu bar byed do/ /byang chub sems dpa' brnyas pa dang bral ba ni ri mor byas shing chos bstan pas sems can rnams mgu bar byed do/ /byang chub sems dpa' nyon mongs</text></item>
<item><p>66b6</p><section>mdo sde</section><text>par 'gyur ba med pa ni ngang tshul des pas sems can rnams mgu bar byed do/ /byang chub sems dpa' 'khrug pa med pa ni bzod pa mang bas sems can rnams mgu bar byed do/ /rigs kyi bu byang chub sems dpa' spobs pa sna tshogs can ni dga' ba'i tshig gis sems can rnams mgu</text></item>
<item><p>66b7</p><section>mdo sde</section><text>bar byed do/ /rigs kyi bu chos bcu po de dag dang ldan na byang chub sems dpa' sems can thams cad mgu bar byed pa'i spobs pa can rnams yin no/ /rigs kyi bu chos bcu dang ldan na byang chub sems dpa' tshig gzung bar 'gyur ba rnams yin no/ /bcu gang zhe na/ 'di lta ste/</text></item>
<item><p>67a1</p><section>mdo sde</section><text>byang chub sems dpa' rnams snod du ma gyur pa'i sems can rnams la chos mi ston te/ zhe 'gras pa rnams la ma yin/ klan ka tshol ba rnams la ma yin/ mu stegs can rnams la ma yin/ ri mo med pa rnams la ma yin/ ma dad pa mang ba rnams la ma yin/</text></item>
<item><p>67a2</p><section>mdo sde</section><text>g.yo dang sgyus glags pa rnams la ma yin/ 'tsho ba'i bsam pa can rnams la ma yin/ rnyed pa dang / bkur sti dang / phrag dog dang / ser snas glags pa rnams la ma yin/ sems can glen pa rmongs pa lug ltar lkugs pa'i rang bzhin can rnams la chos mi ston te/ rigs</text></item>
<item><p>67a3</p><section>mdo sde</section><text>kyi bu de ci'i phyir zhe na/ byang chub sems dpa' rnams la chos kyi ser sna yang med/ chos la slob dpon 'chab pa yang med sems can rnams la ri mor mi byed pa yang med/ sems can gyi don la rgyab kyis phyogs pa yang med mod kyi/ sems can 'di dag ni de bzhin gshegs pa'i</text></item>
<item><p>67a4</p><section>mdo sde</section><text>chos 'dul ba'i snod du ma gyur pa'o zhes btang snyoms su gnas pa rnams yin no/ /byang chub sems dpa' sgrib pa thams cad rnam par sel bas gsol pa/ bcom ldan 'das 'o na sems can ci 'dra ba rnams la sangs rgyas rnams dang / byang chub sems dpa' rnams chos ston/ bcom</text></item>
<item><p>67a5</p><section>mdo sde</section><text>ldan 'das kyis bka' stsal pa/ rigs kyi bu sems can dad pa rnams la sangs rgyas rnams dang byang chub sems dpa' rnams chos ston to/ /sems can dge ba'i rtsa ba smin pa rnams dang / snod du gyur pa rnams dang / sngon gyi rgyal ba la bya ba byas pa rnams dang / g.yo med pa rnams dang /</text></item>
<item><p>67a6</p><section>mdo sde</section><text>sgyu med pa rnams dang / spyod lam mi 'chos pa rnams dang / rnyed pa dang / bkur sti la chags pa dang bral ba rnams dang / bsam pa phun sum tshogs pa rnams dang / dge ba'i bshes gnyen gyis yongs su zin pa rnams dang / tshul bzang po dang ldan pa rnams dang / legs par ston</text></item>
<item><p>67a7</p><section>mdo sde</section><text>nus pa rnams dang / dbang po rno ba gang bshad pa'i don rig par 'gyur ba de thob par bya ba'i phyir/ brtson 'grus brtsams par 'gyur ba de bzhin gshegs pas ji skad gsungs pa bzhin byed par 'gyur ba'i sems can de lta bu dag la rigs kyi bu sangs rgyas rnams dang / byang chub sems dpa' rnams</text></item>
<item><p>67b1</p><section>mdo sde</section><text>chos ston to/ /rigs kyi bu chos bcu po de dag dang ldan na byang chub sems dpa' tshig gzung bar 'gyur ba rnams yin no/ /rigs kyi bu chos bcu dang ldan na byang chub sems dpa' chos brjod pa rnams yin no/ /bcu gang zhe na/ 'di lta ste/ sangs rgyas kyi chos yang dag par bsgrub</text></item>
<item><p>67b2</p><section>mdo sde</section><text>pa'i phyir chos ston kyang sangs rgyas kyi chos rnams dang / yang dag par bsgrub pa yang mi dmigs so/ /pha rol tu phyin pa yang dag par bsgrub pa'i phyir chos ston kyang pha rol tu phyin pa yang dag par bsgrub pa yang mi dmigs so/ /byang chub yang dag par bsgrub pa'i phyir chos ston kyang byang chub yang</text></item>
<item><p>67b3</p><section>mdo sde</section><text>dag par bsgrub pa yang mi dmigs so/ /nyon mongs pa spang ba'i phyir chos ston kyang nyon mongs pa spang ba yang mi dmigs so/ /skyo ba dang 'dod chags dang bral ba dang 'gog pa'i phyir chos ston kyang skyo ba dang / 'dod chags dang bral ba dang / 'gog pa yang mi dmigs so/ /rgyun tu zhugs</text></item>
<item><p>67b4</p><section>mdo sde</section><text>pa dang / lan cig phyir 'ong ba dang / phyir mi 'ong ba'i 'bras bu thob par bya ba'i phyir chos ston kyang rgyun tu zhugs pa yang mi dmigs so/ /lan cig phyir 'ong ba dang / phyir mi 'ong ba yang mi dmigs/ phyir 'ong ba'i 'bras bu yang mi dmigs so/ /dgra bcom pa'i 'bras bu thob par bya</text></item>
<item><p>67b5</p><section>mdo sde</section><text>ba'i phyir chos ston kyang dgra bcom pa dang / dgra bcom pa'i 'bras bu yang mi dmigs so/ /rang sangs rgyas kyi 'bras bu thob par bya ba'i phyir chos ston kyang rang sangs rgyas dang / rang sangs rgyas kyi 'bras bu yang mi dmigs so/ /bdag tu 'dzin pa la mngon par zhen pa spang ba'i phyir chos ston</text></item>
<item><p>67b6</p><section>mdo sde</section><text>kyang bdag tu 'dzin pa yang mi dmigs so/ /las kyi rnam par smin pa yang 'jog mod kyi las dang las kyi rnam par smin pa yang mi dmigs so/ /de ci'i phyir zhe na/ de dag 'di snyam du sems te/ chos gang ming gang gis brjod pa de ming des yod pa ma yin no/ /de ci'i phyir zhe na/ chos</text></item>
<item><p>67b7</p><section>mdo sde</section><text>ni yi ge'i rang bzhin ma yin/ yi ge rnams ni chos kyi rang bzhin ma yin mod kyi/ kun rdzob kyi bden pa la brten/ tha snyad la brten/ brtags pa la brten te/ ming med pa'i chos rnams la ming du 'jog ste/ ming de yang gsog go/ /gsob bo/ /gang gsog dang gsob de la don dam</text></item>
<item><p>68a1</p><section>mdo sde</section><text>pa med do/ /gang la don dam pa med pa de te slu ba'i chos so/ /gang zhing slu ba'i chos de ni byis pa skye bo slu ba'o/ /rigs kyi bu chos bcu po de dag dang ldan na byang chub sems dpa' chos brjod pa rnams yin no// //'phags pa dkon</text></item>
<item><p>68a2</p><section>mdo sde</section><text>mchog sprin zhes bya ba theg pa chen po'i mdo/ bam po lnga pa/ rigs kyi bu chos bcu dang ldan na byang chub sems dpa' chos kyi rjes su 'brang ba rnams yin no/ /bcu gang zhe na/ 'di lta ste/ rigs kyi bu 'di la byang chub sems dpa' rnams chos kyi rjes su yang 'brang la gzugs las kyang</text></item>
<item><p>68a3</p><section>mdo sde</section><text>mi 'byung / chos kyi rjes su'ang 'brang la tshor ba dang / 'du shes dang / 'du byed rnams dang / rnam par shes pa las kyang mi 'byung / chos kyi rjes su'ang 'brang la 'dod pa'i khams las kyang mi 'byung / chos kyi rjes su'ang 'brang la gzugs kyi khams las kyang mi 'byung / chos</text></item>
<item><p>68a4</p><section>mdo sde</section><text>kyi rjes su'ang 'brang la gzugs med pa'i khams las kyang mi 'byung / chos kyi rjes su'ang 'brang la chos las kyang mi 'byung / chos kyi rjes su'ang 'brang la chos las 'da' bar yang mi 'byung / chos kyi rjes su'ang 'brang la/ sems can gyi phyir yang mi 'brang / chos kyi rjes su'ang</text></item>
<item><p>68a5</p><section>mdo sde</section><text>'brang la chad par lta ba'i phyir yang mi 'brang / chos kyi rjes su'ang 'brang la lam las kyang mi 'byung ste/ de ni thabs mkhas pa dang ldan pa'i shes rab kyi phyir ro/ /rigs kyi bu chos bcu po de dag dang ldan na byang chub sems dpa' chos kyi rjes su 'brang ba rnams yin no/ /rigs kyi bu chos</text></item>
<item><p>68a6</p><section>mdo sde</section><text>bcu dang ldan na byang chub sems dpa' chos kyi dbyings la mkhas pa rnams yin no/ /bcu gang zhe na/ 'di lta ste/ shes rab can rnams yin/ dge ba'i bshes gnyen gyis yongs su bzung ba rnams yin/ brtson 'grus brtsams pa rnams yin/ sgrib pa thams cad dang bral ba rnams yin/</text></item>
<item><p>68a7</p><section>mdo sde</section><text>shin tu yongs su dag pa rnams yin/ gdams ngag la ri mo dang bcas pa rnams yin/ stong pa nyid la sgom pa mang ba rnams yin/ dmigs par lta ba dang bral ba rnams yin/ lam du zhugs pa rnams yin/ de kho na mthong ba rnams yin no/ /rigs kyi bu byang chub sems dpa' shes</text></item>
<item><p>68b1</p><section>mdo sde</section><text>rab dang ldan pa ni dge ba'i bshes gnyen tshol te/ des dge ba'i bshes gnyen mthong nas dga' zhing rangs te/ de la ston par 'du shes skyed cing de la brten te gnas so/ /de dge ba'i bshes gnyen la brten pas na mi dge ba'i chos thams cad spang ba dang / dge ba'i chos thams cad</text></item>
<item><p>68b2</p><section>mdo sde</section><text>yongs su rdzogs par bya ba'i phyir brtson 'grus brtsams pa yin no/ /brtson 'grus brtsams pas na sgrib pa thams cad nub par 'gyur ro/ /sgrib pa med cing lam gyi rgyun ma bcad pas shin tu yongs su dag cing lus dang ngag dang yid kyi gnas ngan len dang bral bar 'gyur ro/ /de shin tu</text></item>
<item><p>68b3</p><section>mdo sde</section><text>yongs su dag pas gdams ngag la ri mo dang bcas pa yin no/ /de gdams ngag la ri mo dang bcas pas stong pa nyid la sgom pa mang ba yin no/ /stong pa nyid la sgom pa mang bas dmigs pa'i lta bar mi 'gyur ro/ /de dmigs pa'i lta ba dang bral bas lam du 'jug go/ /de lam</text></item>
<item><p>68b4</p><section>mdo sde</section><text>du zhugs pas de kho na mthong ngo / /byang chub sems dpa' sgrib pa thams cad rnam par sel bas gsol pa/ bcom ldan 'das de kho na zhes bgyi ba de ci lags/ bcom ldan 'das kyis bka' stsal pa/ rigs kyi bu 'di lta ste/ de kho na zhes bya ba 'di ni yang dag pa'i don gyi tshig</text></item>
<item><p>68b5</p><section>mdo sde</section><text>so/ /gsol pa bcom ldan 'das yang dag pa zhes bgyi ba 'di ci lags/ bcom ldan 'das kyis bka' stsal pa/ rigs kyi bu gang mi slu ba de ni yang dag pa'o/ /gsol pa/ bcom ldan 'das mi slu ba zhes bgyi ba 'di ci lags/ bcom ldan 'das kyis bka' stsal</text></item>
<item><p>68b6</p><section>mdo sde</section><text>pa/ de ni de bzhin nyid dang / ma nor ba de bzhin nyid dang / gzhan ma yin pa de bzhin nyid do/ /gsol pa/ bcom ldan 'das de bzhin nyid ces bgyi ba 'di ci lags/ bcom ldan 'das kyis bka' stsal pa/ rigs kyi bu chos 'di ni so so rang gis rig pa yin te/ 'di ni yi ge dag</text></item>
<item><p>68b7</p><section>mdo sde</section><text>gis gdams par mi nus so/ /de ci'i phyir zhe na/ chos 'di ni yi ge thams cad las yang dag par 'das pa/ smra ba thams cad las yang dag par 'das pa/ tshig gi spyod yul thams cad las yang dag par 'das pa/ ngag gi lam thams cad las yang dag par 'das pa/ spros pa</text></item>
<item><p>69a1</p><section>mdo sde</section><text>thams cad dang bral ba blang ba dang dor ba thams cad dang bral ba/ phye ba dang / btsums pa thams cad dang bral ba/ rtog ge thams cad dang bral ba/ brtag par bya ba ma yin pa/ rtog ge'i spyod yul ma yin pa/ rtog ge'i spyod yul las yang dag par 'das pa/</text></item>
<item><p>69a2</p><section>mdo sde</section><text>mtshan ma med pa mtshan ma dang bral ba/ mtshan ma'i spyod yul las yang dag par 'das pa/ byis pa'i spyod yul las yang dag par 'das pa/ bdud thams cad kyi yul las yang dag par 'das pa/ nyon mongs pa thams cad kyi spyod yul las yang dag par 'das pa/ rnam par</text></item>
<item><p>69a3</p><section>mdo sde</section><text>shes pa'i spyod yul las yang dag par 'das pa/ gnas ma yin pa/ mi gnas pa/ zhi ba/ 'phags pa'i ye shes kyi spyod yul te/ de dag nyid kyi so so rang gis rig pa/ dri ma med pa/ ma gos pa dang / rnam par dag pa/ gya nom pa/ mchog /dam pa/ phul/ rtag pa/</text></item>
<item><p>69a4</p><section>mdo sde</section><text>brtan pa/ ther zug /mi 'jig pa'i chos can te/ de bzhin gshegs pa rnams byung yang rung / ma byung yang rung ste/ chos kyi dbyings 'di ni 'dug pa kho na'o/ /rigs kyi bu 'di ltar byang chub sems dpa' dag chos nyid 'di thob nas sems can dag kyang chos nyid 'di kho na la rab tu dgod do</text></item>
<item><p>69a5</p><section>mdo sde</section><text>snyam ste/ don gang gi phyir 'bad cing rtsol ba dang / brtson 'grus rtsom pa dang / dka' ba brgya dag byed pa/ rigs kyi bu de ni de bzhin nyid ces bya'o/ /yang dag pa'i mtha' zhes bya'o/ /thams cad mkhyen pa nyid ces bya'o/ /rnam pa thams cad mkhyen pa nyid ces bya'o/ /bsam</text></item>
<item><p>69a6</p><section>mdo sde</section><text>gyis mi khyab pa'i dbyings zhes bya'o/ /gnyis su med pa'i dbyings zhes bya'o/ /byang chub sems dpa' sgrib pa thams cad rnam par sel bas gsol pa/ bcom ldan 'das chos 'di ji ltar mngon du bgyi/ ji ltar khong du chud par bgyi/ bcom ldan 'das kyis bka' stsal pa/ rigs</text></item>
<item><p>69a7</p><section>mdo sde</section><text>kyi bu 'jig rten las 'das pa'i shes rab kyis mngon du bya'o/ /rang gis rig par khong du chud par bya'o/ /byang chub sems dpa' sgrib pa thams cad rnam par sel bas gsol pa/ bcom ldan 'das gang shes rab kyis mngon du bgyis pa de rang gis rig pa khong du chud pa nyid ma lags sam/</text></item>
<item><p>69b1</p><section>mdo sde</section><text>bcom ldan 'das kyis bka' stsal pa/ rigs kyi bu ma yin no/ /de ci'i phyir zhe na/ shes rab kyis ni chos rnams yang dag pa ji lta ba bzhin du mthong ngo / /lus kyis ni mngon du byed do/ /byang chub sems dpa' sgrib pa thams cad rnam par sel bas gsol pa/ bcom ldan 'das</text></item>
<item><p>69b2</p><section>mdo sde</section><text>rigs kyi bu gang dag gis thos pa las byung ba'am/ bsam pa las byung ba'i shes pas chos khong du chud par gyur pa de rang gis rig pa ma lags sam/ bcom ldan 'das kyis bka' stsal pa/ rigs kyi bu ma yin te/ thos pa tsam 'am/ bsams pa tsam gyis ni rang gis rig</text></item>
<item><p>69b3</p><section>mdo sde</section><text>pa'i chos khong du chud par mi nus so/ /rigs kyi bu de lta bas na dpe nyon cig /rigs kyi bu 'di lta ste/ dper na 'brog chen por dpyid kyi zla ba tha ma la/ mi la la zhig shar phyogs nas nub phyogs su 'gro la/ de nas mi gzhan zhig nub phyogs nas shar phyogs su 'ong ste/ de yang dpyid</text></item>
<item><p>69b4</p><section>mdo sde</section><text>kyi tsha bas yongs su gdungs par gyur nas skom gyis nyen pa de shar phyogs nas 'ongs pa'i mi de la 'di skad ces smras te/ kye skyes bu kho bo dpyid kyi tsha bas yongs su gdungs te/ skom gyis nyen na/ gang na mtsho 'am/ lteng ka'am/ rdzing gang chu bsil ba dang rnyog pa med pa/ gsal bas</text></item>
<item><p>69b5</p><section>mdo sde</section><text>gang ba yod de/ gang du bdag tsha ba dang / skom pa rab tu zhi bar 'gyur ba'i lam bdag la ston cig ces zer la/ shar phyogs nas 'ongs pa'i mi de yang lam shes pa/ lam mkhas pa/ lam mthong ba/ lam gyi mtshan ma mthong ba zhig yin te/ des de na chu'i nyes pa dang bral ba'i chu</text></item>
<item><p>69b6</p><section>mdo sde</section><text>sngon chad mthong la/ sngon myangs shing sngon yang zhugs pa yin te/ des mi de la 'di skad du kye grogs po lam 'di nas lam kha brag mthong gi bar du song la/ kye skyes bu khyod kyis g.yon gyi lam 'or te/ g.yas kyi lam nas nags tshal sngon po dang / nags tshal de'i dbus na mtsho 'am/</text></item>
<item><p>69b7</p><section>mdo sde</section><text>lteng ka'am/ rdzing bu bsil zhing dang la rnyog pa med pa gsal bas gang ba mthong gi bar du song la/ der skyes bu khyod skom pa dang / tsha ba med par byos shig ces zer na/ rigs kyi bu de ji snyam du sems/ dpyid kyi tsha bas yongs su gdungs te/ skom gyis nyen pa'i mi des chu thos ma thag</text></item>
<item><p>70a1</p><section>mdo sde</section><text>dang / bsams pa tsam gyis tsha ba med par 'gyur ram/ skom pa dang yang bral bar 'gyur ram/ chu de'i bsil ba yang rang gis rig par 'gyur ram/ gsol pa bcom ldan 'das ma lags so/ /bcom ldan 'das mi de nam der phyin nas/ des chu der zhugs</text></item>
<item><p>70a2</p><section>mdo sde</section><text>te 'tshal bar gyur pa de'i tshe/ mi de'i tsha ba de ma mchis par 'gyur ro/ /skom pa dang yang bral bar 'gyur ro/ /des bsil ba yang rang gis rig par 'gyur ro/ /bcom ldan 'das kyis bka' stsal pa/ de bzhin du rigs kyi bu thos pa tsam dang / bsams pa tsam gyis rang gis rig</text></item>
<item><p>70a3</p><section>mdo sde</section><text>pa'i chos khong du chud par mi nus so/ /de la rigs kyi bu 'brog ces bya ba de ni 'khor ba'i 'brog gi tshig so/ /mi dpyid kyi tsha bas yongs su gdungs shing skom gyis nyen pa zhes bya ba gang yin pa de ni nyon mongs pa'i gdung bas yongs su gdungs shing yul gyi sred pas nyen pa'i sems can</text></item>
<item><p>70a4</p><section>mdo sde</section><text>rnams kyi tshig so/ /lam shes pa'i mi zhes bya ba 'di ni byang chub sems dpa' thams cad mkhyen pa nyid kyi lam la mkhas pa/ chos myong ba chos rang gis rig pa rnams kyi tshig so/ /chu bsil zhing dang la rnyog pa med pa gsal ba zhes bya ba 'di ni/ don dam pa'i chos nyid</text></item>
<item><p>70a5</p><section>mdo sde</section><text>kyi tshig so/ /yang rigs kyi bu dpe nyon cig /rigs kyi bu de ji snyam du sems/ gal te de bzhin gshegs pa'i tshe'i tshad bskal par bzhugs te/ 'dzam bu'i gling gi mi rnams kyi mdun du 'di lta ste/ lha'i bdud rtsi dri zhim pa dang / gtsang ba dang / gya nom pa dang / shin tu</text></item>
<item><p>70a6</p><section>mdo sde</section><text>zhim pa dang / reg na bde ba las brtsams te/ bsngags pa brjod na/ rigs kyi bu de ji snyam du sems/ ci sems can de dag gis lha'i bdud rtsi de'i bsngags pa rang gis rig par 'gyur ram/ gsol pa bcom ldan 'das de ma lags so/ /bcom ldan 'das kyis bka' stsal pa/</text></item>
<item><p>70a7</p><section>mdo sde</section><text>rigs kyi bu de lta bas na khyod kyis rnam grangs 'dis ji ltar thos pa tsam 'am/ bsams pa tsam gyis rang gis rig pa'i chos khong du chud par mi nus par rig par bya'o/ /rigs kyi bu yang dpe nyon cig /rigs kyi bu 'di lta ste/ dper na mi zhig gis shing thog gi rnam pa sngon sems can sus kyang</text></item>
<item><p>70b1</p><section>mdo sde</section><text>ma myangs pa zhig myangs par gyur la/ des mi gzhan zhig gi mdun du shing thog gi rnam pa de'i bsngags pa 'di lta ste/ kha dog phun sum tshogs pa dang / ro phun sum tshogs pa dang / dri zhim pa las brtsams te brjod na rigs kyi bu de ji snyam du sems/ ci mi des shing thog gi ro des rang</text></item>
<item><p>70b2</p><section>mdo sde</section><text>gis rig par 'gyur ram/ gsol pa bcom ldan 'das ma lags so/ /bcom ldan 'das kyis bka' stsal pa/ rigs kyi bu de lta bas na khyod kyis rnam grangs 'dis ji ltar thos pa tsam 'am/ bsams pa tsam gyis so so rang gis rig pa'i chos khong du chud par mi nus par rig par bya'o/ /</text></item>
<item><p>70b3</p><section>mdo sde</section><text>de nas byang chub sems dpa' sgrib pa thams cad rnam par sel bas gsol pa/ bcom ldan 'das legs par gsungs so/ /bde bar gshegs pa shin tu legs par gsungs so/ /bcom ldan 'das chos kyi tshul 'di su dag gi rnar thos par 'gyur ba'i rigs kyi bu de dag gis chos</text></item>
<item><p>70b4</p><section>mdo sde</section><text>'di khong du chud pa nyid du rig par bgyi'o/ /de ci'i slad du zhe na/ bcom ldan 'das rigs kyi bu de dag gis chos 'di thob par bgyi ba la 'di nyid ma log pa'i rgyur 'gyur ro/ /bcom ldan 'das kyis bka' stsal pa/ rigs kyi bu de de bzhin no/ /de de bzhin te/ rigs kyi bu de dag</text></item>
<item><p>70b5</p><section>mdo sde</section><text>gis chos 'di thob par bya ba la 'di nyid ma log pa'i rgyur 'gyur ro/ /rigs kyi bu chos bcu po de dag dang ldan na/ byang chub sems dpa' chos kyi dbyings la mkhas pa rnams yin no/ /rigs kyi bu chos bcu dang ldan na/ byang chub sems dpa' stong pa nyid kyi spyod yul pa rnams yin no/ /</text></item>
<item><p>70b6</p><section>mdo sde</section><text>bcu gang zhe na/ 'di lta ste/ stobs kyi stong pa nyid kyang rab tu shes/ mi 'jigs pa'i stong pa nyid kyang rab tu shes/ sangs rgyas kyi chos ma 'dres pa'i stong pa nyid kyang rab tu shes/ tshul khrims kyi phung po'i stong pa nyid kyang rab tu shes/ ting nge 'dzin gyi phung po'i stong pa nyid kyang</text></item>
<item><p>70b7</p><section>mdo sde</section><text>rab tu shes/ shes rab kyi phung po'i stong pa nyid kyang rab tu shes/ rnam par grol ba'i phung po'i stong pa nyid kyang rab tu shes/ rnam par grol ba'i ye shes mthong ba'i phung po'i stong pa nyid kyang rab tu shes/ stong pa'i stong pa nyid kyang rab tu shes/ don dam pa'i stong pa nyid kyang rab tu shes te/</text></item>
<item><p>71a1</p><section>mdo sde</section><text>de'i rgyu de'i rkyen de'i gzhis stong pa nyid du dmigs pa dang / stong pa nyid du 'dzin pa dang / stong pa nyid du lta ba dang / stong pa nyid la gnas pa'ang mi dmigs/ de'i rgyu de'i rkyen de'i gzhis med par yang mi ltung ngo / /rigs kyi bu chos bcu po de dag dang ldan na byang chub sems</text></item>
<item><p>71a2</p><section>mdo sde</section><text>dpa' stong pa nyid spyod yul pa rnams yin no/ /rigs kyi bu chos bcu dang ldan na byang chub sems dpa' mtshan ma med pa la gnas pa rnams yin no/ /bcu gang zhe na/ 'di lta ste/ phyi rol gyi mtshan ma dang bral ba rnams yin/ nang gi mtshan ma dang bral ba rnams yin/ spros pa thams cad</text></item>
<item><p>71a3</p><section>mdo sde</section><text>dang bral ba rnams yin/ rnam par rtog pa thams cad dang bral ba rnams yin/ dmigs pa thams cad dang bral ba rnams yin/ g.yo ba thams cad dang bral ba rnams yin/ rgyu ba thams cad dang bral ba rnams yin/ dmigs par bya ba thams cad dang bral ba rnams yin/ rnam par shes</text></item>
<item><p>71a4</p><section>mdo sde</section><text>pa mi dmigs pa rnams yin/ rnam par shes par bya ba'i dngos po mi dmigs pa rnams yin no/ /rigs kyi bu chos bcu po de dag dang ldan na byang chub sems dpa' mtshan ma med pa la gnas pa rnams yin no/ /de nas bcom ldan 'das la byang chub sems dpa' sgrib pa thams cad</text></item>
<item><p>71a5</p><section>mdo sde</section><text>rnam par sel bas 'di skad ces gsol to/ /bcom ldan 'das byang chub sems dpa' rnams kyi mtshan ma ma mchis pa la gnas pa'ang de 'dra na/ de bzhin gshegs pa rnams kyi ci 'dra bar blta bar bgyi/ bcom ldan 'das kyis bka' stsal pa/ rigs kyi bu gnas 'di ni bsam</text></item>
<item><p>71a6</p><section>mdo sde</section><text>gyis mi khyab bo/ /de ci'i phyir zhe na/ bsam pa'i yul dang bral ba'i phyir te/ rigs kyi bu de bzhin gshegs pa'i chos nyid rjes su bsams na/ sems can thams cad myos par 'gyur gyi/ de bzhin gshegs pa'i chos nyid kyi pha rol tam/ tshu rol mthong bar mi 'gyur/ mi</text></item>
<item><p>71a7</p><section>mdo sde</section><text>dmigs kyi/ tha mar na dub pa'i skal ba can du 'gyur ro/ /de ci'i phyir zhe na/ rigs kyi bu de bzhin gshegs pa ni zab cing gting dpag dka' la bsam gyis mi khyab pa dpag tu med pa/ rgya che ba nam mkha' dang 'dra ba/ rtog ge pa thams cad kyi yul las 'das pa/ dmigs pa can</text></item>
<item><p>71b1</p><section>mdo sde</section><text>thams cad kyi yul las 'das pa ste/ de ni brtag pa 'am/ bsam pa 'am/ gzhal ba 'am/ tshad gzung bar mi nus so/ /byang chub sems dpa' sgrib pa thams cad rnam par sel bas gsol pa/ gal te zhus nas zhu ba lung bstan pa'i slad du/ bcom ldan 'das kyis bdag</text></item>
<item><p>71b2</p><section>mdo sde</section><text>la skabs phye na/ bdag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la phyogs 'ga' zhig zhu'o/ /bcom ldan 'das kyis bka' stsal pa/ rigs kyi bu khyod la de bzhin gshegs pas rtag tu skabs phyes khyod dris shig /byang chub sems</text></item>
<item><p>71b3</p><section>mdo sde</section><text>dpa' sgrib pa thams cad rnam par sel bas gsol pa/ bdag bstod pa ni bcom ldan 'das kyis skyes bu dam pa ma lags pa'i chos su gsung na/ de ji ltar chos kyi rje bcom ldan 'das nyid bdag la bstod pa mdzad/ bcom ldan 'das kyis bka' stsal pa/ rigs kyi bu legs so</text></item>
<item><p>71b4</p><section>mdo sde</section><text>legs so/ /khyod kyis dri ba tshul bzhin du dris so/ /rigs kyi bu de'i phyir legs par shin tu nyon la yid la zung shig dang / ngas khyod la bshad do/ /bcom ldan 'das legs so zhes byang chub sems dpa' sgrib pa thams cad rnam par sel ba/ bcom ldan 'das kyi ltar nyan</text></item>
<item><p>71b5</p><section>mdo sde</section><text>pa dang / bcom ldan 'das kyis 'di skad ces bka' stsal to/ /rigs kyi bu de bzhin gshegs pa ni sems can 'di dag la ci nas kyang phan pa dang / bde ba dang / chos nyid thob par bya ba'i phyir bdag bstod pa ma gtogs par nga rgyal gyi zil gyis non pa dang / rnyed pa'i zil gyis non pa</text></item>
<item><p>71b6</p><section>mdo sde</section><text>dang / bkur sti'i zil gyis non pa dang / grags pa 'dod pa dang / shes kyi khe 'dod pa'i phyir tshul 'chos pa'am/ kha gsag byed cing yang dag pa ma yin par bdag bstod pa ma yin no/ /de ci'i phyir zhe na/ sems can 'di dag ni de bzhin gshegs pa la dga' ba dang / dang ba dang /</text></item>
<item><p>71b7</p><section>mdo sde</section><text>rangs pa nye bar gzhag pas chos bstan pa'i skal ba yod par 'gyur/ dge ba'i chos rnams kyi snod du 'gyur te/ de yang de dag la yun ring por don dang / phan pa dang / bde bar 'gyur ro/ /byang chub sems dpa' sgrib pa thams cad rnam par sel bas gsol pa/ bcom ldan 'das ci lags/</text></item>
<item><p>72a1</p><section>mdo sde</section><text>sems can de dag de bzhin gshegs pa'i mthu ma 'tshal tam/ bcom ldan 'das kyis bka' stsal pa/ rigs kyi bu mi shes so/ /de ci'i phyir zhe na/ rigs kyi bu sangs rgyas kyi zhing 'di'i sems can rnams ni rgya chung ngu la mos pa/ dman tshegs la mos pa/ shes</text></item>
<item><p>72a2</p><section>mdo sde</section><text>rab chung ba/ dad pa chung ba/ dge ba'i rtsa ba chung ngus brtan pa dag ste/ de dag gis de bzhin gshegs pa'i yon tan gyi che ba mi shes pas de dag la de bzhin gshegs pa bdag nyid bdag gi yon tan gyi bsngags pa brjod pa mdzad de/ de'ang nan tan gyis sgrub bo/ /rigs kyi bu 'di lta</text></item>
<item><p>72a3</p><section>mdo sde</section><text>ste/ dper na sman pa mkhas pa zhig yod la/ sems can rnams kyang nad kyis nyen par gyur/ sa'i phyogs de na 'ang sman pa gcig pur zad de gnyis su med la/ de'i yon tan gyi che ba sus kyang mi shes pa dang / de nas sman pa de 'di snyam du sems te/ kye ma'o sems can 'di dag ni sdug</text></item>
<item><p>72a4</p><section>mdo sde</section><text>bsngal ba/ nad kyis nyen pa/ sman la mi mkhas pa/ gnod pa la sten pa yin gyis/ bdag gis de dag gso bar bya'o snyam nas/ sman pa des sems can de dag gi mdun du kye sems can dag bdag ni sman pa ste/ nad la mkhas pa'o nad kyi gzhi la mkhas pa'o/ /sman la mkhas</text></item>
<item><p>72a5</p><section>mdo sde</section><text>pa'o zhes bdag gi yon tan gyi bsngags pa bdag nyid kyis brjod pa dang / sems can de dag 'di ni sman pa'o zhes bya bar shes shing yid ches par gyur nas sman pa de la rten to/ /de nas sman pa des sems can de dag gso zhing nad de zhi bar byed na/ rigs kyi bu de ji snyam du sems/ sman pa de bdag</text></item>
<item><p>72a6</p><section>mdo sde</section><text>la bstod par 'gyur ram/ gsol pa/ bcom ldan 'das ma lags so/ /bcom ldan 'das kyis bka' stsal pa/ rigs kyi bu de bzhin gshegs pa yang sman pa'i rgyal po chen po bla na med pa ste/ nyon mongs pa'i nad la mkhas pa/ nyon mongs pa'i nad kyi gzhi la mkhas pa/ nyon</text></item>
<item><p>72a7</p><section>mdo sde</section><text>mongs pa'i nad gso ba la mkhas pa/ chos kyi sman chen po stobs pa yin yang / nyon mongs pa'i nad kyis nad par gyur pa'i sems can rnams kyis mi shes te/ nyon mongs pa'i nad kyis nad par gyur pa'i sems can rnams gzigs nas/ de dag gi mdun du bdag gi yon tan dang / bsngags</text></item>
<item><p>72b1</p><section>mdo sde</section><text>pa bdag nyid brjod de/ de nas nyon mongs pa'i nad kyis nad par gyur pa'i sems can de dag gis de bzhin gshegs pa'i yon tan gyi bsngags pa'i che ba thos nas/ yid ches par gyur pa dang / de bzhin gshegs pa la rten to/ /de nas de dag la de bzhin gshegs pa sman gyi rgyal po</text></item>
<item><p>72b2</p><section>mdo sde</section><text>chen po chos kyi sman de dag gis nyon mongs pa'i nad rab tu zhi bar mdzad de/ chos kyi sman chen po de dag kyang gang zhe na/ 'di lta ste/ mi sdug pa dang / byams pa dang / rten cing 'brel par 'byung ba la sogs pa ste/ rigs kyi bu de bzhin gshegs pa ni don gyi dbang 'di gzigs nas/ bdag</text></item>
<item><p>72b3</p><section>mdo sde</section><text>la bdag nyid bstod pa mdzad do/ /rigs kyi bu chos bcu dang ldan na byang chub sems dpa' rnams smon lam thams cad la gnas pa dang bral ba yin no/ /bcu gang zhe na/ 'di lta ste/ sbyin pa la smon kyang sbyin pa la mi gnas pa rnams yin/ de bzhin du tshul khrims dang / bzod pa dang /</text></item>
<item><p>72b4</p><section>mdo sde</section><text>brtson 'grus dang / bsam gtan dang / shes rab dang / khams gsum pa dang / byang chub dang / lam dang / mya ngan las 'das pa la smon kyang mya ngan las 'das pa la mi gnas pa rnams yin te/ rigs kyi bu de ci'i phyir zhe na/ byang chub sems dpa' ni gnas pa thams cad dang bral</text></item>
<item><p>72b5</p><section>mdo sde</section><text>ba ste/ mi gnas par 'jig rten thams cad du rnam par spyod do/ /rigs kyi bu chos bcu po de dag dang ldan na byang chub sems dpa' smon lam thams cad la gnas pa dang bral ba rnams yin no/ /rigs kyi bu chos bcu dang ldan na byang chub sems dpa' byams pa'i bdag nyid can rnams yin no/ /bcu</text></item>
<item><p>72b6</p><section>mdo sde</section><text>gang zhe na/ 'di lta ste/ nyi tse ba med pa'i byams pa dang ldan pa rnams yin/ tha dad pa med pa'i byams pa dang ldan pa rnams yin/ chos kyi byams pa dang ldan pa rnams yin/ nges par rtogs pa'i byams pa dang ldan pa rnams yin/ gnod pa med pa'i byams pa dang ldan pa rnams yin/ phan</text></item>
<item><p>72b7</p><section>mdo sde</section><text>pa'i byams pa dang ldan pa rnams yin/ sems can thams cad la snyoms pa'i byams pa dang ldan pa rnams yin/ gnod sems med pa'i byams pa dang ldan pa rnams yin/ phyogs bcu kun tu khyab pa'i byams pa dang ldan pa rnams yin/ 'jig rten las 'das pa'i byams pa dang ldan pa rnams</text></item>
<item><p>73a1</p><section>mdo sde</section><text>yin te/ rigs kyi bu chos bcu po de dag dang ldan na byang chub sems dpa' byams pa'i bdag nyid can rnams yin no/ /rigs kyi bu chos bcu dang ldan na byang chub sems dpa' snying rje'i bdag nyid can rnams yin no/ /bcu gang zhe na/ 'di lta ste/ sems can sdug</text></item>
<item><p>73a2</p><section>mdo sde</section><text>bsngal ba dang / skyabs med pa dang / mgon med pa dang / rten med pa dang / dpung gnyen med pa dag mthong na/ byang chub tu sems bskyed do/ /byang chub tu sems bskyed nas/ chos nyid thob par bya ba'i phyir 'bad cing rtsol/ brtson 'grus rtsom ste/ dka' bar spyod pa brgya</text></item>
<item><p>73a3</p><section>mdo sde</section><text>dag kyang byed do/ /de dag chos thob nas sems can rnams la phan par byed de/ 'di lta ste/ sems can ser sna can rnams sbyin pa la gzhog par byed/ tshul khrims ngan pa can rnams tshul khrims la/ gnod sems can rnams bzod pa la/ le lo can rnams brtson 'grus la/ sems</text></item>
<item><p>73a4</p><section>mdo sde</section><text>'khrugs pa rnams bsam gtan la/ sems can shes rab 'chal pa rnams mthong nas shes rab la gzhog par byed kyang / sems can gyi sdug bsngal mi bzad pa/ rtsub pa/ tsha ba dag gis nyen kyang byang chub la phyir ldog par mi 'gyur ro/ /rigs kyi bu chos bcu po de dag dang ldan na byang</text></item>
<item><p>73a5</p><section>mdo sde</section><text>chub sems dpa' snying rje'i bdag nyid can rnams yin no/ /rigs kyi bu chos bcu dang ldan na byang chub sems dpa' dga' ba la gnas pa rnams yin no/ /bcu gang zhe na/ 'di lta ste/ bdag ni 'khor ba'i btson ra rab tu 'bar ba nas byung ba'o zhes rab tu dga' ba skyed do/ /bdag gis 'khor</text></item>
<item><p>73a6</p><section>mdo sde</section><text>ba'i dpyang thag yun ring po nas thogs pa chad do zhes dga' ba skyed do/ /bdag ni rnam par rtog pa sna tshogs mang po'i chu srin gyis dkrugs pa'i 'khor ba'i rgya mtsho las rgal to zhes rab tu dga' ba skyed do/ /bdag gis yun ring po nas bsgreng ba'i nga rgyal gyi rgyal mtshan bsnyal lo zhes rab tu dga'</text></item>
<item><p>73a7</p><section>mdo sde</section><text>ba skyed do/ /bdag gis nyon mongs pa'i ri rnams ye shes kyi rdo rjes bcom ste/ ji ltar rdul kyang mi snang ba de ltar bcom mo zhes rab tu dga' ba skyed do/ /bdag nyid ni dbugs phyin pa yin gyis/ da ni gzhan yang dbugs dbyung bar bya'o zhes rab tu dga' ba skyed do/ /bdag nyid ni 'jig rten</text></item>
<item><p>73b1</p><section>mdo sde</section><text>gnas pa/ yun ring po nas gnyid la sred pa'i snyoms pas yongs su zin pa/ gti mug gis bsgribs pa'i nang nas sad pa yin gyis/ da ni gzhan yang rnam par sad par bya'o zhes rab tu dga' ba skyed do/ /bdag nyid ni ngan 'gro dang / ngan song dang / log par ltung ba thams</text></item>
<item><p>73b2</p><section>mdo sde</section><text>cad las rnam par grol ba yin gyis/ da ni gzhan yang ngan song dang / ngan 'gro dang / log par ltung ba thams cad las rnam par grol bar bya'o zhes rab tu dga' ba skyed do/ /bdag 'khor ba'i 'brog dgon par yun ring po nas 'khyams te/ grogs med cing gnyis su med par gar yang</text></item>
<item><p>73b3</p><section>mdo sde</section><text>'khyam zhing lam la mi mkhas la/ lam mi shes shing yul mi shes pas lam stor ba rnyed do zhes rab tu dga' ba skyed do/ /bdag ni thams cad mkhyen pa nyid kyi grong khyer dang nye bar gyur to zhes rab tu dga' ba skyed do/ /rigs kyi bu chos bcu po de dag dang ldan na byang chub sems dpa'</text></item>
<item><p>73b4</p><section>mdo sde</section><text>dga' ba la gnas pa rnams yin no/ /rigs kyi bu chos bcu dang ldan na byang chub sems dpa' btang snyoms la gnas pa rnams yin no/ /bcu gang zhe na/ 'di lta ste/ mig gis rnam par shes par bya ba'i gzugs rnams la btang snyoms su gnas pa rnams yin te/ mig gis</text></item>
<item><p>73b5</p><section>mdo sde</section><text>rnam par shes par bya ba'i gzugs rnams kyis smas par mi 'gyur/ gnod par mi 'gyur/ rma byung bar mi 'gyur ba rnams dang / de bzhin du rna bas rnam par shes par bya ba'i sgra rnams dang / snas rnam par shes par bya ba'i dri rnams dang / lces rnam par shes par bya ba'i ro rnams dang /</text></item>
<item><p>73b6</p><section>mdo sde</section><text>lus kyis rnam par shes par bya ba'i reg bya rnams dang / yid kyis rnam par shes par bya ba'i chos rnams la btang snyoms su gnas pa rnams yin te/ yid kyis rnam par shes par bya ba'i chos rnams kyis smas par mi 'gyur/ gnod par mi 'gyur/ rma byung bar mi 'gyur ro/ /'du byed kyi</text></item>
<item><p>73b7</p><section>mdo sde</section><text>sdug bsngal dang / sdug bsngal gyi sdug bsngal dang / 'gyur ba'i sdug bsngal la btang snyoms su gnas pa rnams yin te/ 'du byed kyi sdug bsngal dang / sdug bsngal gyi sdug bsngal dang / 'gyur ba'i sdug bsngal gyis smas par mi 'gyur/ gnod par mi 'gyur/ rma byung</text></item>
<item><p>74a1</p><section>mdo sde</section><text>bar mi 'gyur ro/ /bya ba byas pa'i sems can rnams la btang snyoms su gnas pa rnams yin te/ de dag la dga' ba dang / dad pa dang / rangs pa skyed cing de dag 'di snyam du sems te/ gang bdag gis bsgral bar bya ba de dag nyid rgal bar gyur to zhes btang snyoms su</text></item>
<item><p>74a2</p><section>mdo sde</section><text>gnas pa rnams yin no/ /rigs kyi bu chos bcu po de dag dang ldan na byang chub sems dpa' btang snyoms la gnas pa rnams yin no/ /rigs kyi bu chos bcu dang ldan na byang chub sems dpa' mngon par shes pas rnam par rol pa rnams yin no/ /bcu gang zhe na/ 'di lta ste/ shi 'pho</text></item>
<item><p>74a3</p><section>mdo sde</section><text>ba'ang ston/ skye ba'ang ston/ btsas pa dang / byis pa'i spyod pa dang / slas kyi nang na rtse ba'ang ston/ mngon par 'byung ba'ang ston/ dka' ba spyod pa'ang ston/ byang chub kyi snying por 'gro ba'ang ston/ bdud 'dul ba'ang ston/ mngon par rdzogs par 'tshang rgya ba'ang ston/ chos</text></item>
<item><p>74a4</p><section>mdo sde</section><text>kyi 'khor lo bskor ba'ang ston/ yongs su mya ngan las 'das pa chen po'ang ston to/ /de nas bcom ldan 'das la byang chub sems dpa' sgrib pa thams cad rnam par sel bas 'di skad ces gsol to/ /bcom ldan 'das ci'i rgyu ci'i rkyen gyis byang chub sems dpa' dga' ldan gyi pho brang dam</text></item>
<item><p>74a5</p><section>mdo sde</section><text>pa nas shi 'pho ston pa nas yongs su mya ngan las 'das pa chen po'i bar du ston pa lags/ bcom ldan 'das kyis bka' stsal pa/ rigs kyi bu dga' ldan gyi pho brang dam pa na sems can gang dag rtag par 'du shes pa yod pa de dag gis/ byang chub sems dpa' 'jig rten thams cad</text></item>
<item><p>74a6</p><section>mdo sde</section><text>las khyad zhugs pa/ 'jig rten thams cad las mngon par 'phags pa/ 'jig rten kun gyi phul du byung ba/ mi mnyam pa/ 'dod pa'i yon tan rnams kyis ma gos ma chags pa shi 'pho bar mthong na/ rtag pa'i 'du shes ldog cing mi rtag pa'i 'du shes 'byung ste/ mi rtag pa'i 'du</text></item>
<item><p>74a7</p><section>mdo sde</section><text>shes la gnas pas bag yod pa la gnas par 'gyur ro/ /rigs kyi bu dga' ldan gyi pho brang dam pa na sems can gang dag bag med par spyod pa yod pa de dag byang chub sems dpa' la dga' ba yod/ dad pa yod rangs pa yod kyang yul la mngon par zhen pas byang chub sems dpa'i drung du mi 'dong /</text></item>
<item><p>74b1</p><section>mdo sde</section><text>mi rten bsnyen bkur mi byed cing / de dag la 'di snyam du sems te/ byang chub sems dpa' yang bzhugs la/ bdag cag kyang 'khod de/ dus kyang ring du yod kyis labs kyis 'dong bar bya'o snyam du sems pa de dag gi bag med pa bzlog pa'i phyir byang chub sems dpa' shi 'pho ston te/</text></item>
<item><p>74b2</p><section>mdo sde</section><text>de dag gis byang chub sems dpa' shi 'pho mthong nas skyo ba la gnas par 'gyur zhing / de dag skyo bar gyur nas bag med pa mi byed de/ bag yod pas bla na med pa yang dag par rdzogs pa'i byang chub tu nges par 'gyur ro/ /rigs kyi bu sems can gang dag skye bas 'dul ba yod pa de dag gis byang</text></item>
<item><p>74b3</p><section>mdo sde</section><text>chub sems dpa' ma'i mngal na 'dug pa de dag gi mthu mthong na ngo mtshar rmad du byung bar 'gyur te/ de dag ci nas kyang bla na med pa yang dag par rdzogs pa'i byang chub tu nges par 'gyur ba de lta de ltar byang chub sems dpa' ma'i mngal na 'dug bzhin du chos ston to/ /rigs kyi bu sems can</text></item>
<item><p>74b4</p><section>mdo sde</section><text>gang dag byang chub sems dpa' btsas pa dang / byis pa'i spyod pa dang / slas kyi nang na 'dug pas yongs su smin par bya ba yod pa de dag yongs su smin par bya ba dang / dman pa la mos pa'i sems can rnams bsrung ba'i phyir byang chub sems dpa' btsas pa dang / byis pa'i spyod pa dang /</text></item>
<item><p>74b5</p><section>mdo sde</section><text>slas kyi nang na 'dug pa ston to/ /rigs kyi bu sems can gang dag byang chub sems dpa' mngon par 'byung ba dang / rab tu 'byung bas yongs su smin par bya ba yod pa de dag yongs su smin par bya ba'i phyir byang chub sems dpa' mngon par 'byung ba ston cing rab tu 'byung ngo / /rigs kyi bu sems</text></item>
<item><p>74b6</p><section>mdo sde</section><text>can gang dag lha dang / klu dang / gnod sbyin dang / dri za dang / lha ma yin la sogs pa spyod pa dman pa la mos pa/ byang chub sems dpa' dka' ba'i spyod pas yongs su smin par bya ba yod pa/ de dag yongs su smin par bya ba dang / mu stegs can gzhan tshar gcad pa'i phyir byang chub</text></item>
<item><p>74b7</p><section>mdo sde</section><text>sems dpa' dka' ba spyod pa ston to/ /rigs kyi bu sems can gang dag gis yun ring po nas bdag cag gis byang chub sems dpa' byang chub kyi snying por 'gro ba'i tshe mchod pa'i las la brtson par bya'o zhes smon lam btab pa yod pa de dag la byang chub sems dpa' byang chub kyi snying por 'gro ba</text></item>
<item><p>75a1</p><section>mdo sde</section><text>ston la/ de dag kyang byang chub sems dpa' 'gro ba la so so'i tshul bzhin du mchod pa byed de/ de dag gis byang chub sems dpa' la mchod pa byas pas bla na med pa yang dag par rdzogs pa'i byang chub tu nges par 'gyur ro/ /rigs kyi bu sems can gang dag nga rgyal dang /</text></item>
<item><p>75a2</p><section>mdo sde</section><text>rgyags pa dang / dregs pas rlom pa yod de/ de dag de las bzlog pa'i phyir byang chub sems dpa' byang chub kyi snying po la 'dug cing bdud 'dul ba ston to/ /sems can gang zhi ba la gnas pa de dag de las gong du khyad par thob par bya ba'i phyir byang chub sems dpa' mngon par rdzogs par</text></item>
<item><p>75a3</p><section>mdo sde</section><text>'tshang rgya ba ston te/ gang gi tshe byang chub sems dpa' mngon par rdzogs par 'tshang rgya ba de'i tshe/ stong gsum gyi stong chen po'i 'jig rten gyi khams na sgra sna tshogs dang / ca co sna tshogs gang yod pa de dag thams cad med cing stong gsum gyi stong chen po'i 'jig rten gyi khams kyang zhi bar</text></item>
<item><p>75a4</p><section>mdo sde</section><text>'gyur te/ de dag gis mthu de mthong na/ bdag cag kyang de ltar byang chub kyi snying po la 'khod de/ bla na med pa yang dag par rdzogs pa'i byang chub mngon par rdzogs par 'tshang rgya bar bya'o zhes smon lam 'debs so/ /rigs kyi bu sems can gang ston par bkur ba dang / ston par dam bca'</text></item>
<item><p>75a5</p><section>mdo sde</section><text>la de dag gis 'byung ba dang / phyi ma'i chos mngon par rdzogs par sangs ma rgyas pa yod pa de dag tshar gcad pa dang / sems can dge ba'i rtsa ba yongs su smin cing snod du gyur pa rnams la lam bstan pa'i phyir byang chub sems dpa' byang chub mngon par rdzogs par sangs rgyas pa ka shi'i grong rdal du song nas</text></item>
<item><p>75a6</p><section>mdo sde</section><text>chos kyi 'khor lo lan gsum rnam pa bcu gnyis su bskor ro/ /rigs kyi bu sems can gang dag yongs su mya ngan las 'das pas 'dul ba yod pa de dag 'dul ba'i phyir byang chub sems dpa' yongs su mya ngan las 'das pa ston te/ rigs kyi bu 'di ni rgyu 'di ni rkyen te/ des byang chub sems dpa'</text></item>
<item><p>75a7</p><section>mdo sde</section><text>dga' ldan gyi pho brang dam pa nas shi 'pho ston cing yongs su mya ngan las 'das pa chen po'i bar du ston to/ /rigs kyi bu chos bcu po de dag dang ldan na byang chub sems dpa' mngon par shes pas rnam par rol pa rnams yin no/ /rigs kyi bu chos bcu dang ldan na byang chub sems dpa' mi khom pa brgyad rnam</text></item>
<item><p>75b1</p><section>mdo sde</section><text>par spangs pa rnams yin no/ /bcu gang zhe na/ 'di lta ste/ mi dge ba'i chos las phyir ldog pa rnams yin/ de bzhin gshegs pas bslab pa bcas pa las mi 'da' ba rnams yin/ ser sna dang bral ba rnams yin/ sngon gyi rgyal ba la bya ba byas pa rnams yin/ bsod nams bya ba</text></item>
<item><p>75b2</p><section>mdo sde</section><text>la brtson pa rnams yin/ shes rab phun sum tshogs pa rnams yin/ thabs la mkhas pa rnams yin/ smon lam phun sum tshogs pa rnams yin/ skyo ba mang ba rnams yin/ brtson 'grus brtsams pa rnams yin no/ /rigs kyi bu byang chub sems dpa' ni mi dge ba'i las mngon par 'du bya ba gang gis</text></item>
<item><p>75b3</p><section>mdo sde</section><text>sems can dmyal ba dag tu skye zhing de dag tu skyes nas kyang tshor ba mi bzad pa/ rtsub pa/ tsha ba yid du mi 'ong ba myong bar 'gyur ba 'am/ yun ring por gnas par 'gyur ba 'am/ sems can dmyal ba pa'i sems can de dag la gnod pa'i sems skyed par 'gyur ba de lta bur mi 'gyur gyi/ byang</text></item>
<item><p>75b4</p><section>mdo sde</section><text>chub sems dpa' ni rang bzhin gyis dge ba bcu'i las kyi lam dang ldan pa yin te/ de ltar na de ni sems can dmyal bar skye bar mi 'gyur ro/ /rigs kyi bu byang chub sems dpa' ni de bzhin gshegs pas bslab pa bcas pa las 'da' ba gang gis byol song gi nang du skye bar 'gyur ba'am/</text></item>
<item><p>75b5</p><section>mdo sde</section><text>de dag tu skyes nas kyang byol song gi sdug bsngal mi bzad pa myong bar 'gyur ba med do/ /rigs kyi bu byang chub sems dpa' ni gang ser snar 'gyur ba'i rgyu de dang / rkyen de dang / gzhi des kyi nang du skye zhing de dag tu skyes nas kyang kyi sdug bsngal mi bzad pa rtsub par myong bar 'gyur ba</text></item>
<item><p>75b6</p><section>mdo sde</section><text>med do/ /byang chub sems dpa' ni gang du skyes pas dge ba'i bshes gnyen dang 'grogs pa 'thob pa'i rkyen dang bral bar 'gyur ba'i log par lta ba'i rigs su mi skye'o/ /de ci'i phyir zhe na/ byang chub sems dpa' rnams ni sngon spyad pa ste/ sngon gyi rgyal ba la bya ba byas pa yin pas de dag</text></item>
<item><p>75b7</p><section>mdo sde</section><text>yang dag par lta ba'i rigs su skye ba yin te/ de dag tu skyes nas kyang rkyen phun sum tshogs par 'gyur zhing rkyen de dag de bas kyang 'phel ba dang / rgyas pa dang / yangs par 'gyur ro/ /byang chub sems dpa' ni dbang po ma tshang ba'i rnam pa gang gis sangs rgyas kyi chos rnams kyi snod du mi rung</text></item>
<item><p>76a1</p><section>mdo sde</section><text>bar 'gyur bar dbang po dang mi ldan par 'gyur ba ma yin gyi/ byang chub sems dpa' ni bsod nams bya ba la brtson zhing bsod nams kyis brtan pa yin te/ de bzhin gshegs pa'i mchod rten nam/ chos sam/ dge 'dun la bya ba gang byas shing / bsnyen pa dang / bsten pa dang /</text></item>
<item><p>76a2</p><section>mdo sde</section><text>bsgoms pa dang / mang du byas pas dbang po phun sum tshogs par 'gyur ba'i bya ba de dang de dag byed cing / dbang po phun sum tshogs pas sangs rgyas kyi chos rnams kyi snod du 'gyur ba yin no/ /byang chub sems dpa' rnams ni mtha' 'khob kyi yul gang na sems can blun pa/ rmongs pa/ lug</text></item>
<item><p>76a3</p><section>mdo sde</section><text>ltar lkugs pa'i ngang tshul can/ skal ba med pa/ legs par bshad pa dang nyes par bshad pa'i don shes par bya ba'i mthu med pa/ sangs rgyas kyi chos rnams kyi snod du ma gyur pa/ mar mi shes pa/ phar mi shes pa/ dge sbyong du mi 'dzin pa/ bram zer mi 'dzin pa dag gi nang du mi skye'i/</text></item>
<item><p>76a4</p><section>mdo sde</section><text>byang chub sems dpa' rnams ni dbus kyi yul gang na sems can dbang po rno ba/ dbang po gsal ba/ mkhas pa/ mkhas par bkur ba/ skal ba yod pa/ legs par bshad pa dang / nyes par bshad pa'i don yongs su shes par bya ba'i mthu yod cing / sangs rgyas kyi chos rnams kyi snod du</text></item>
<item><p>76a5</p><section>mdo sde</section><text>gyur pa/ phar shes pa/ mar shes pa/ dge sbyong du 'dzin pa/ bram zer 'dzin pa dag gi nang du skye'o/ /de ci'i phyir zhe na/ de ni sngon gyi shes rab dang / ye shes kyi stobs kyi mthu dang ldan pa'i phyir ro/ /byang chub sems dpa' rnams ni gang na gnas pas sangs rgyas skyes pa du ma 'bras bu</text></item>
<item><p>76a6</p><section>mdo sde</section><text>med par 'gyur ba dang / sems can gyi don 'grib par 'gyur ba/ lha tshe ring po'i nang du mi skye'i/ byang chub sems dpa' rnams ni 'dod pa'i khams nyid du gang na sems can gdul bar bya ba dang / sangs rgyas skyes pa mnyes par byar yod par skye'o/ /de ci'i phyir zhe na/ de ni thabs mkhas</text></item>
<item><p>76a7</p><section>mdo sde</section><text>pa'i phyir ro/ /byang chub sems dpa' rnams ni gang na sangs rgyas mi bzhugs pa dang / chos mi thos pa dang / dge 'dun la bsnyen bkur byar med pa'i sangs rgyas kyi zhing stong pa dag tu mi skye'i/ byang chub sems dpa' rnams ni dkon mchog gsum phun sum tshogs pa'i sangs rgyas kyi zhing dag tu</text></item>
<item><p>76b1</p><section>mdo sde</section><text>skye'o/ /de ci'i phyir zhe na/ de ni sngon gyi smon lam phun sum tshogs pa'i phyir ro/ /byang chub sems dpa' rnams ni gnas de lta bu dag thos kyang skyo ba mi mnga' ba dang / dmu rgod kyi ngang tshul can ma yin gyi/ byang chub sems dpa' rnams ni gnas de lta bu dag thos ma thag tu skyo bar 'gyur te/</text></item>
<item><p>76b2</p><section>mdo sde</section><text>skyo bar gyur nas mi dge ba'i chos 'di dag spang ba'i phyir dge ba'i chos rnams la brtson 'grus brtsams pa yin no/ /rigs kyi bu chos bcu po de dag dang ldan na byang chub sems dpa' mi khom pa brgyad rnam par spangs pa rnams yin no/ /rigs kyi bu chos bcu dang ldan na byang chub sems dpa' byang</text></item>
<item><p>76b3</p><section>mdo sde</section><text>chub kyi sems ma stor ba rnams yin no/ /bcu gang zhe na/ 'di lta ste/ g.yo dang sgyu med de drang zhing gya gyu med la sems dang ba rnams yin/ sangs rgyas kyi chos rnams dang de 'dzin pa'i gang zag rnams la yid gnyis dang / nem nur dang / the tsom med pa rnams yin/ chos la slob</text></item>
<item><p>76b4</p><section>mdo sde</section><text>dpon 'chab pa dang bral ba rnams yin/ chos kyi ser sna dang bral ba rnams yin/ chos kyis phongs par 'gyur ba'i las kyi mtha' dang bral ba rnams yin/ ji skad du smras pa de ltar byed de mi slu ba rnams yin/ theg pa chen po yongs su 'dzin pa rnams yin/ de yongs su 'dzin pa'i gang</text></item>
<item><p>76b5</p><section>mdo sde</section><text>zag rnams la chos mtshungs pa'i 'du shes kyis zhes dang bcas ri mo dang bcas pa rnams yin/ theg pa chen po la gzhol/ theg pa chen po la 'bab/ theg pa chen po la bab pa rnams yin/ chos smra ba'i gang zag rnams la ston par 'du shes pa dang / dge ba'i bshes gnyen du 'du shes skyed pa</text></item>
<item><p>76b6</p><section>mdo sde</section><text>rnams yin te/ rigs kyi bu chos bcu po de dag dang ldan na byang chub sems dpa' byang chub kyi sems ma stor ba rnams yin no/ /rigs kyi bu chos bcu dang ldan na byang chub sems dpa' tshe rabs dran pa rnams yin no/ /bcu gang zhe na 'di lta ste/ sangs rgyas mang po la bsnyen bkur byas pa rnams yin/</text></item>
<item><p>76b7</p><section>mdo sde</section><text>dam pa'i chos yongs su 'dzin pa rnams yin/ tshul khrims yongs su dag pa rnams yin/ 'gyod pa med pa rnams yin/ sgrib pa med pa rnams yin/ dga' ba mang ba rnams yin/ sgom pa mang ba rnams yin/ sems mnyam par gzhag pa rnams yin/ rdzus te skye ba rnams yin/ rnam par</text></item>
<item><p>77a1</p><section>mdo sde</section><text>shes pa ma rmongs pa rnams yin te/ rigs kyi bu sangs rgyas mang po la bsnyen bkur byas pa'i byang chub sems dpa' ni dam pa'i chos la rim gro yod cing bkur sti yod pa yin/ dam pa'i chos yongs su 'dzin pa'i gang zag rnams la rim gro yod cing bkur sti yod pa yin te/ de de'i</text></item>
<item><p>77a2</p><section>mdo sde</section><text>rgyu de'i rkyen de'i gzhis lus dang / srog la mi lta bar dam pa'i chos yongs su 'dzin cing 'chang ngo / /klog go/ /kun chub par byed do/ /gzhan la yang rgya cher ston to/ /de dam pa'i chos yongs su 'dzin pa la brtson pas 'di lta ste/ lus dang / ngag dang / sems kyi tshul khrims rnam pa</text></item>
<item><p>77a3</p><section>mdo sde</section><text>gsum gyis tshul khrims rnam par dag pa yin/ tshul khrims yongs su dag pas 'gyod pa med pa yin te/ de yang rim gro med pa ma yin gyi/ tshul khrims yongs su dag pa'i phyir 'gyod pa med pas sgrib pa med pa yin/ sgrib pa med pas dga' ba mang ba yin/ dga' ba mang bas sgom pa</text></item>
<item><p>77a4</p><section>mdo sde</section><text>mang ba yin/ sgom pa mang bas sems mnyam par gzhag par 'gyur ro/ /sems mnyam par gzhag pas 'gro ba yongs su dag par 'gyur/ 'gro ba yongs su dag pas rdzus te skye bar 'gyur/ rdzus te skyes pas rnam par shes pa ma rmongs pa yin no/ /rnam par shes pa ma rmongs pa'i phyir</text></item>
<item><p>77a5</p><section>mdo sde</section><text>tshe rabs dran pa yin te tshe rabs gcig kyang rjes su dran no/ /gnyis dang / gsum dang / bzhi dang / lnga dang / bcu dang / nyi shu dang / sum cu dang / bzhi bcu dang / lnga bcu nas tshe rabs brgya stong du ma'i bar du rjes su dran no/ /rigs kyi bu chos bcu po de dag dang ldan na byang chub</text></item>
<item><p>77a6</p><section>mdo sde</section><text>sems dpa' tshe rabs rjes su dran pa rnams yin no/ /rigs kyi bu chos bcu dang ldan na byang chub sems dpa' dge ba'i bshes gnyen dang ma bral ba rnams yin no/ /bcu gang zhe na/ 'di lta ste/ sangs rgyas mthong ba dang / thos pa dang / dran pa dang ma bral ba rnams yin/ chos mnyan pa</text></item>
<item><p>77a7</p><section>mdo sde</section><text>dang ma bral ba rnams yin/ dge 'dun mchod cing bsnyen bkur ba dang ma bral ba rnams yin/ sangs rgyas dang byang chub sems dpa' rnams la gus par smra ba dang / phyag 'tshal ba dang / ldang ba dang / thal mo sbyar ba dang / gdud pa'i las dang ma bral ba rnams yin/ mang du thos pa'i gang</text></item>
<item><p>77b1</p><section>mdo sde</section><text>zag chos smra ba rnams dang ma bral ba rnams yin/ pha rol tu phyin pa mnyan pa dang ma bral ba rnams yin/ byang chub kyi phyogs kyi chos mnyan pa dang ma bral ba rnams yin/ rnam par thar pa'i sgo gsum mnyan pa dang ma bral ba rnams yin/ tshangs pa'i gnas bzhi mnyan pa dang ma bral ba rnams</text></item>
<item><p>77b2</p><section>mdo sde</section><text>yin/ thams cad mkhyen pa nyid mnyan pa dang ma bral ba rnams yin te/ rigs kyi bu chos bcu po de dag dang ldan na byang chub sems dpa' dge ba'i bshes gnyen dang ma bral ba rnams yin no/ /rigs kyi bu chos bcu dang ldan na byang chub sems dpa' sdig pa'i grogs po yongs su spangs pa</text></item>
<item><p>77b3</p><section>mdo sde</section><text>rnams yin no/ /bcu gang zhe na/ 'di lta ste/ tshul khrims nyams pa'i gang zag rnam par spangs pas sdig pa'i grogs po yongs su spangs par rig par bya'o/ /lta ba nyams pa'i gang zag rnam par spangs pa dang / cho ga nyams pa'i gang zag rnam par spangs pa dang / 'tsho ba nyams pa'i</text></item>
<item><p>77b4</p><section>mdo sde</section><text>gang zag rnam par spangs pa dang / 'du 'dzi la dga' ba'i gang zag rnam par spangs pa dang / le lo can gyi gang zag rnam par spangs pa dang / 'khor ba la dga' ba'i gang zag rnam par spangs pa dang / byang chub la rgyab kyis phyogs pa'i gang zag rnam par spangs pa dang / khyim pa dang sten</text></item>
<item><p>77b5</p><section>mdo sde</section><text>pa rnam par spangs pa dang / nyon mongs pa thams cad rnam par spangs pas na sdig pa'i grogs po rnam par spangs par rig par bya ste/ rigs kyi bu byang chub sems dpa' des gnas 'di dag rnam par spong ba'i tshe/ gang zag de dag la zhe sdang ba'i sems bskyed par mi bya'o/ /khong khro ba'i sems dang /</text></item>
<item><p>77b6</p><section>mdo sde</section><text>brnyas pa'i sems bskyed par mi bya'i/ des 'di ltar bcom ldan 'das kyis kyang sems can rnams ni khams so sor bsten te/ bsten par gyur nas chud za bar 'gyur ro zhes bka' stsal gyis/ de bas na bdag gis bsten pa yongs su spang bar sems nye bar gzhag par bya'o/ /rigs kyi bu chos</text></item>
<item><p>77b7</p><section>mdo sde</section><text>bcu po de dag dang ldan na byang chub sems dpa' sdig pa'i grogs po yongs su spangs pa rnams yin no/ /rigs kyi bu chos bcu dang ldan na byang chub sems dpa' de bzhin gshegs pa'i sku'i chos nyid thob pa rnams yin no/ /bcu gang zhe na/ 'di lta ste/ lus mnyam pa rnams yin/ lus yongs su</text></item>
<item><p>78a1</p><section>mdo sde</section><text>dag pa rnams yin/ lus rma med pa rnams yin/ lus legs par grub pa rnams yin/ chos kyi lus rnams yin/ lus brtag par bya ba ma yin zhing gting dpag dka' ba rnams yin/ lus bsam gyis mi khyab pa rnams yin/ lus zhi ba rnams yin/ lus nam</text></item>
<item><p>78a2</p><section>mdo sde</section><text>mkha' dang mtshungs pa rnams yin/ ye shes kyi lus dang ldan pa rnams yin no/ /rigs kyi bu chos bcu po de dag dang ldan na byang chub sems dpa' de bzhin gshegs pa'i sku'i chos nyid 'thob par 'gyur ro/ /byang chub sems dpa' sgrib pa thams cad rnam par sel bas gsol pa/ bcom</text></item>
<item><p>78a3</p><section>mdo sde</section><text>ldan 'das gang dang gang gi tshe byang chub sems dpa' rnams kyis de bzhin gshegs pa'i sku'i chos nyid 'thob par 'gyur/ bcom ldan 'das kyis bka' stsal pa/ rigs kyi bu sa dang po la byang chub sems dpa' lus mnyam pa nyid thob bo/ /de ci'i phyir zhe na/ lus mi mnyam pa thams cad dang</text></item>
<item><p>78a4</p><section>mdo sde</section><text>bral ba dang / byang chub sems dpa' thams cad dang mnyam pa nyid du 'gyur ba'i phyir ro/ /sa gnyis pa la byang chub sems dpa' tshul khrims yongs su dag pa'i phyir lus yongs su dag pa 'thob bo/ /sa gsum pa la byang chub sems dpa' khong khro ba dang / gnod sems thams cad dang bral ba'i</text></item>
<item><p>78a5</p><section>mdo sde</section><text>phyir lus rma med pa 'thob bo/ /sa bzhi pa la byang chub sems dpa' sangs rgyas kyi chos yongs su grub pa'i phyir lus legs par grub pa 'thob bo/ /sa lnga pa la byang chub sems dpa' chos thams cad rab tu rtogs pa'i phyir chos kyi lus 'thob bo/ /sa drug pa la brtag par bya ba ma yin zhing gting dpag</text></item>
<item><p>78a6</p><section>mdo sde</section><text>dka' ba'i chos yongs su grub pa'i phyir lus brtag par bya ba ma yin zhing gting dpag dka' ba 'thob bo/ /sa bdun pa la sangs rgyas kyi chos yongs su grub pa dang / thabs mkhas pa yang dag par grub pa'i phyir lus bsam gyis mi khyab pa 'thob bo/ /sa brgyad pa la spros pa thams cad bral ba dang / nyon</text></item>
<item><p>78a7</p><section>mdo sde</section><text>mongs pa med pa'i phyir lus zhi ba 'thob bo/ /sa dgu pa la lus tshad med pas khyab pa'i phyir lus nam mkha' dang mtshungs pa 'thob bo/ /sa bcu pa la byang chub sems dpa' ye shes kyi lus 'thob bo/ /de ci'i phyir zhe na/ shes par bya ba thams cad yang dag par grub pa'i phyir ro/ /byang chub sems</text></item>
<item><p>78b1</p><section>mdo sde</section><text>dpa' sgrib pa thams cad rnam par sel bas gsol pa/ bcom ldan 'das ci lags/ de bzhin gshegs pa'i sku'i chos nyid dang / byang chub sems dpa'i lus kyi chos nyid la tha dad du bgyi ba mchis sam/ bcom ldan 'das kyis bka' stsal pa/ rigs kyi bu lus tha dad pas tha dad du bya ba</text></item>
<item><p>78b2</p><section>mdo sde</section><text>med de/ yon tan gyi mthus ni tha dad du bya ba yod do/ /byang chub sems dpa' sgrib pa thams cad rnam par sel bas gsol pa/ bcom ldan 'das ji ltar lus tha dad pas tha dad du bgyi ba ma mchis la/ yon tan gyi mthus tha dad du bgyi ba mchis pa gang lags/ bcom ldan 'das kyis</text></item>
<item><p>78b3</p><section>mdo sde</section><text>bka' stsal pa/ rigs kyi bu lus lus zhes bya ba 'di ni tha dad pa med pa ste/ de ci'i phyir zhe na/ lus su brjod pa'i mtshan nyid gcig pa'i phyir ro/ /yon tan dang mthu'i mtshan nyid ni tha dad par blta'o/ /byang chub sems dpa' sgrib pa thams cad rnam par sel bas gsol pa/</text></item>
<item><p>78b4</p><section>mdo sde</section><text>bcom ldan 'das ji ltar gang lta bur yon tan gyi mthu'i mtshan nyid tha dad du blta bar bgyi/ bcom ldan 'das kyis bka' stsal pa/ rigs kyi bu de bas na don gyi dbang 'di nyid khong du chud par bya ba'i phyir khyod la dper bya'o/ /rigs kyi bu 'di lta ste/ dper na byi dor ma byas pa'i nor bu rin po che</text></item>
<item><p>78b5</p><section>mdo sde</section><text>dang / byi dor byas pa'i nor bu rin po che ni 'di lta ste/ nor bu rin po che nor bu rin po che zhes bya bar nor bu rin po che zhes bya ba'i grangs su 'gro mod kyi/ ji ltar byi dor byas pa'i nor bu rin po che'i mthu dang / yid du 'ong bas khyab par byed pa de ltar ni byi dor ma byas pas ma yin no/ /de bzhin du byang</text></item>
<item><p>78b6</p><section>mdo sde</section><text>chub sems dpa'i lus nor bu rin po che yang de bzhin gshegs pa'i sku'i nor bu rin po che dang bcas su de bzhin gshegs pa'i sku'i chos nyid kyi grangs su 'gro mod kyi/ byang chub sems dpa'i lus nor bu rin po che ni de bzhin gshegs pa'i sku'i nor bu rin po che'i drung du yongs su dag pa zhes mi brjod do/ /</text></item>
<item><p>78b7</p><section>mdo sde</section><text>de ci'i phyir zhe na/ de bzhin gshegs pa'i sku'i nor bu rin po che ni sems can gyi khams tshad med pa dang / nam mkha'i dbyings tshad med pa'i 'od kyis khyab par byas te gnas so/ /de ci'i phyir zhe na/ de ni shin tu yongs su dag pa dang / dri ma thams cad dang bral ba'i phyir te/ byang chub sems</text></item>
<item><p>79a1</p><section>mdo sde</section><text>dpa'i lus nor bu rin po che ni de tsam du khyab par byed pa ma yin no/ /de ci'i phyir zhe na/ de ni 'di ltar dri ma'i lhag ma las pa'i phyir ro/ /rigs kyi bu 'di lta ste/ dper na tshes gnyis kyi zla ba ni zla ba zhes bya ba'i grangs su 'gro ba nas/ zla ba nya ba'i bar gyi zla ba yang zla ba zhes</text></item>
<item><p>79a2</p><section>mdo sde</section><text>bya ba'i grangs su 'gro mod kyi/ tshes gnyis kyi zla ba ci 'dra ba de lta bur zla ba nya ba ma yin no/ /de ci'i phyir zhe na/ de ni 'di ltar chos nyid thob pa'i phyir te/ rigs kyi bu de bzhin du byang chub sems dpa'i lus dang / de bzhin gshegs pa'i skur bcas te lus kyi grangs su 'gro mod kyi/ byang chub</text></item>
<item><p>79a3</p><section>mdo sde</section><text>sems dpa'i lus ni de bzhin gshegs pa'i sku'i drung na lam mer mi 'gyur/ lhan ner mi 'gyur/ lhang nger mi 'gyur ro/ /rigs kyi bu 'di lta ste dper na/ zla ba nya ba'i drung na tshes gnyis kyi zla ba ji lta ba de bzhin du de bzhin gshegs pa'i sku dang / byang chub sems dpa'i lus kyang lus su brjod pa'i</text></item>
<item><p>79a4</p><section>mdo sde</section><text>mtshan nyid kyis mtshan nyid gcig mod kyi/ yon tan gyi mthu'i mtshan nyid kyis ni ma yin no/ /rigs kyi bu chos bcu dang ldan na byang chub sems dpa' lus rdo rje ltar sra ba rnams yin no/ /bcu gang zhe na/ 'di lta ste 'dod chags dang / zhe sdang dang / gti mug dag gis mi tshugs pa rnams yin/ khro</text></item>
<item><p>79a5</p><section>mdo sde</section><text>ba dang / gnod sems kyi tha ba dang / dri ma dang / nga rgyal dang / rgyags pa dang / dregs pa dang / lta ba phyin ci log dag gis mi tshugs pa rnams yin/ 'jig rten gyi chos brgyad po de dag gis mi tshugs pa rnams yin/ ngan song gi sdug bsngal thams cad kyis mi tshugs pa rnams yin/ sems</text></item>
<item><p>79a6</p><section>mdo sde</section><text>can gyi sdug bsngal dag gis mi tshugs pa rnams yin/ skye ba dang / rga ba dang / na ba dang / 'chi ba'i sdug bsngal dag gis mi tshugs pa rnams yin/ mu stegs can dang pha rol rgol ba thams cad kyis mi tshugs pa rnams yin/ bdud thams cad dang bdud kyi ris su gtogs pa'i lha thams cad kyis</text></item>
<item><p>79a7</p><section>mdo sde</section><text>mi tshugs pa rnams yin/ nyan thos dang / rang sangs rgyas thams cad kyis mi tshugs pa rnams yin/ 'dod pa la spyod pa thams cad kyis mi tshugs pa rnams yin te/ rigs kyi bu chos bcu po de dag dang ldan na byang chub sems dpa' lus rdo rje ltar sra ba rnams yin no/ /rigs kyi bu chos bcu dang ldan</text></item>
<item><p>79b1</p><section>mdo sde</section><text>na byang chub sems dpa' ded dpon chen po rnams yin te/ bcu gang zhe na/ 'di lta ste/ bkur ba rnams yin/ mchod par 'os pa rnams yin/ phyin par byed pa rnams yin/ brtan par bya ba rnams yin/ nye bar 'tsho bar bya ba rnams yin/ rgyags shin tu phun sum tshogs pa rnams yin/</text></item>
<item><p>79b2</p><section>mdo sde</section><text>tshogs shin tu bsags pa rnams yin/ mi ngoms pa rnams yin/ thog mar 'gro ba rnams yin/ thams cad mkhyen pa nyid kyi grong khyer chen por phyin par bya ba la mkhas pa rnams yin no/ /rigs kyi bu de la ji ltar na byang chub sems dpa' bkur ba yin pa nas ji ltar na thams cad mkhyen</text></item>
<item><p>79b3</p><section>mdo sde</section><text>pa'i grong khyer chen por phyin par bya ba la mkhas pa'i bar du yin zhe na/ rigs kyi bu 'di lta ste/ dper na ded dpon chen po ni rgyal po dang / rgyal po chen po'i blon po dag gis bkur ba yin no/ /de bzhin du byang chub sems dpa' ded dpon chen po yang sangs rgyas rnams dang / sangs rgyas</text></item>
<item><p>79b4</p><section>mdo sde</section><text>kyi nyan thos rnams kyis bkur ba yin no/ /rigs kyi bu 'di lta ste dper na/ ded dpon chen po ni bram ze dang / rgyal rigs dang / grong ba dang / yul gyi mi rnams kyis mchod par 'os pa rnams yin no/ /de bzhin du byang chub sems dpa' ded dpon chen po yang slob pa dang / mi slob pa dang /</text></item>
<item><p>79b5</p><section>mdo sde</section><text>gzhan yang lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dag gis mchod par 'os pa yin no/ /rigs kyi bu 'di lta ste/ dper na ded dpon chen po ni 'brog dgon par lam grogs kyi tshogs 'chan pas gtses</text></item>
<item><p>79b6</p><section>mdo sde</section><text>pa dag legs par bde zhing yongs su mi skyo bar phyin par byed pa yin te/ de bzhin du byang chub sems dpa' ded dpon chen po yang 'khor ba'i 'brog dgon pa chen po'i nang na sems can lam grogs kyi tshogs nyon mongs pa'i 'chan pas gtses pa dag legs par bde zhing yongs su mi skyo bar phyin par byed pa</text></item>
<item><p>79b7</p><section>mdo sde</section><text>yin no/ /rigs kyi bu 'di lta ste/ dper na ded dpon chen po la brten na/ sdug bsngal ba dang / phongs pa dag 'brog dgon pa nas 'byung bar 'gyur ro/ /de bzhin du byang chub sems dpa' ded dpon chen po la brten na mu stegs can gzhan spyod pa can dang / kun tu rgyu dang / gcer bu ba rnams</text></item>
<item><p>80a1</p><section>mdo sde</section><text>'khor ba'i 'brog dgon pa chen po nas 'byung bar 'gyur ro/ /rigs kyi bu 'di lta ste/ dper na ded dpon chen po ni rgyal po dang / las byed pa'i mi dang / zho shas 'tsho ba dang / de ma yin pa'i sems can gzhan rnams nye bar 'tsho ba yin te/ de bzhin du byang chub sems</text></item>
<item><p>80a2</p><section>mdo sde</section><text>dpa'i ded dpon chen po yang 'khor ba la mngon par dga' ba'i sems can rnams nye bar 'tsho ba yin no/ /rigs kyi bu 'di lta ste/ dper na ded dpon chen po ni nam phyogs su 'gro bar chas te lam grogs mang po dang lhan cig tu grong khyer chen por phyin par bya ba'i phyir 'brog dgon par zhugs pa de'i tshe/</text></item>
<item><p>80a3</p><section>mdo sde</section><text>grong khyer chen por phyin gyi bar du rgyags phun sum tshogs pas 'brog dgon pa de nas legs par bde zhing yongs su skyo ba med par 'byung bar byed do/ /de bzhin du byang chub sems dpa' ded dpon chen po yang nam sangs rgyas kyis bsten pa'i phyogs su 'gro bar 'dod cing sems can lam grogs mang po dang de</text></item>
<item><p>80a4</p><section>mdo sde</section><text>'khor ba'i 'brog dgon pa chen por 'jug par 'dod la thams cad mkhyen pa nyid kyi grong khyer chen por phyin par bya bar 'dod pa de'i tshe bsod nams kyi rgyags kyi tshogs shin tu phun sum tshogs pas 'gro'o/ /rigs kyi bu 'di lta ste/ dper na ded dpon chen po ni 'tsho ba'i yo byad 'di lta ste/ gser dang /</text></item>
<item><p>80a5</p><section>mdo sde</section><text>nor bu dang / mu tig dang / bai dUr+ya dang / dung dang / man shel dang / byi ru la sogs pa mang po bsags shing phyogs su 'gro'o/ /de bzhin du byang chub sems dpa' ded dpon chen po yang nam thams cad mkhyen pa nyid kyi grong khyer chen por mngon par zhugs pa de'i tshe sangs rgyas kyi chos kyi tshogs</text></item>
<item><p>80a6</p><section>mdo sde</section><text>shin tu bsags shing 'gro'o/ /rigs kyi bu 'di lta ste/ dper na ded dpon chen po ni nor bsags pas chog mi shes pa yin no/ /de bzhin du byang chub sems dpa' ded dpon chen po yang chos kyi nor bsags pas chog mi shes pa yin no/ /rigs kyi bu 'di lta ste/ dper na ded dpon chen po ni 'di lta</text></item>
<item><p>80a7</p><section>mdo sde</section><text>ste/ nor phun sum tshogs pa dang / gtso bo dang / dbang yod pa dang / ngag mnyan pas lam grogs kyi tshogs thams cad kyi thog mar 'gro ba yin no/ /de bzhin du byang chub sems dpa' ded dpon chen po yang 'di lta ste/ yon tan phun sum tshogs pa dang / yongs kyi gtso bo dang / chos</text></item>
<item><p>80b1</p><section>mdo sde</section><text>la dbang ba dang / ma log par smra bas sems can lam grogs kyi tshogs thams cad kyi thog mar 'gro ba yin no/ /rigs kyi bu 'di lta ste/ dper na ded dpon chen po ni grong khyer chen por phyin par bya ba la mkhas pa yin no/ /de bzhin du byang chub sems dpa' ded dpon chen po yang thams cad</text></item>
<item><p>80b2</p><section>mdo sde</section><text>mkhyen pa nyid kyi grong khyer chen por phyin par bya ba la mkhas pa yin te/ rigs kyi bu de ltar na byang chub sems dpa' bkur ba yin pas na thams cad mkhyen pa nyid kyi grong khyer chen por phyin par bya ba la mkhas pa'i bar du yin no/ /rigs kyi bu chos bcu po de dag dang ldan na byang chub sems dpa' ded</text></item>
<item><p>80b3</p><section>mdo sde</section><text>dpon chen po rnams yin no/ /rigs kyi bu chos bcu dang ldan na byang chub sems dpa' lam la mkhas pa rnams yin no/ /bcu gang zhe na/ 'di lta ste/ lam mnyam pa yang rab tu shes/ lam nyam nga ba'ang rab tu shes/ lam bde ba'ang rab tu shes/ 'tsham pa'i lam yang rab</text></item>
<item><p>80b4</p><section>mdo sde</section><text>tu shes/ lam chu che ba dang / chu med pa yang rab tu shes/ lam gyi dgongs mal dag kyang rab tu shes/ lam gyis tshugs dag kyang rab tu shes/ lam 'khyog pa dag kyang rab tu shes/ lam drang po dag kyang rab tu shes/ lam 'byung ba yang rab tu shes so/ /rigs kyi bu chos</text></item>
<item><p>80b5</p><section>mdo sde</section><text>bcu po de dag dang ldan na byang chub sems dpa' lam la mkhas pa rnams yin no/ /rigs kyi bu chos bcu dang ldan na byang chub sems dpa' lam ma log par ston pa rnams yin no/ /bcu gang zhe na/ 'di lta ste/ theg pa chen pos 'dul ba'i sems can rnams la/ byang chub sems</text></item>
<item><p>80b6</p><section>mdo sde</section><text>dpa'i lam ston gyi nyan thos kyi lam mi ston to/ /nyan thos kyis 'dul ba'i sems can rnams la nyan thos kyi lam ston gyi byang chub sems dpa'i lam mi ston to/ /thams cad mkhyen pa nyid kyis 'dul ba'i sems can rnams la thams cad mkhyen pa nyid kyi lam ston gyi/ rang sangs rgyas kyi lam</text></item>
<item><p>80b7</p><section>mdo sde</section><text>mi ston to/ /rang sangs rgyas kyis 'dul ba'i sems can rnams la rang sangs rgyas kyi lam ston gyi thams cad mkhyen pa nyid kyi lam mi ston to/ /bdag tu 'dzin pa la mngon par zhen pa'i sems can rnams dang / chos su 'dzin pa la mngon par zhen pa rnams la bdag med pa'i lam dang / stong pa</text></item>
<item><p>81a1</p><section>mdo sde</section><text>nyid kyi lam ston gyi/ bdag dang sems can dang / srog dang / gso ba dang / skyes bu dang / gang zag gi lam mi ston to/ /mtha' gnyis la gnas pa'i sems can rnams la mtha' gnyis dang bral ba'i lam ston gyi/ mtha' gnyis la gnas pa mi ston to/ /</text></item>
<item><p>81a2</p><section>mdo sde</section><text>sems g.yengs pa'i sems can rnams la zhi gnas dang / lhag mthong gi lam ston gyi g.yeng ba'i lam mi ston to/ /spros pa la mngon par dga' ba'i sems can rnams la de bzhin nyid kyi lam ston gyi byis pa spros pa la mngon par dga' ba'i lam mi ston to/ /'khor ba la mngon par dga'</text></item>
<item><p>81a3</p><section>mdo sde</section><text>ba'i sems can rnams la mya ngan las 'das pa'i lam ston gyi 'khor ba'i lam mi ston to/ /lam gol bar zhugs pa'i sems can rnams la lam srol ma dod pa ma yin pa dang / tsher ma med pa'i lam ston gyi nyon mongs pa'i tsher mas gang ba'i lam mi ston to/ /rigs kyi bu chos bcu po de dag</text></item>
<item><p>81a4</p><section>mdo sde</section><text>dang ldan na byang chub sems dpa' lam ma log par ston pa rnams yin no/ /rigs kyi bu chos bcu dang ldan na byang chub sems dpa' rtag tu rgyun mi chad par sems mnyam par gzhag pa rnams yin no/ /bcu gang zhe na/ 'di lta ste/ lus la dran pa shin tu nye bar gzhag cing gnas so/ /</text></item>
<item><p>81a5</p><section>mdo sde</section><text>tshor ba rnams dang / sems dang chos rnams dang / yul rnams dang / dgon pa rnams dang / grong dang / grong khyer dang / grong rdal dang / gzhongs dang / yul 'khor dang / rgyal po'i pho brang 'khor rnams dang / rnyed pa dang / bkur sti dang / grags pa dang /</text></item>
<item><p>81a6</p><section>mdo sde</section><text>sgra dang / tshigs su bcad pa rnams dang / de bzhin gshegs pas bslab pa bcas pa rnams dang / nye ba'i nyon mongs pa dang / yongs su nyon mongs pa dang / kun nas nyon mongs pa thams cad la dran pa shin tu nye bar gzhag cing gnas so/ /rigs kyi bu de la ji ltar na</text></item>
<item><p>81a7</p><section>mdo sde</section><text>byang chub sems dpa' lus la dran pa shin tu nye bar gzhag cing gnas zhe na/ rigs kyi bu 'di la byang chub sems dpa' gang lus dang ldan pa'i sdig pa mi dge ba'i chos de dag yang dag pa'i shes rab kyis rab tu brtags shing yongs su spong ngo / /de 'og gi rkang pa'i mthil nas brtsams te/</text></item>
<item><p>81b1</p><section>mdo sde</section><text>yar la klad pa'i bar du lus kyi nyes pa la rtog go/ /lus la bdag med par yang rtog go/ /lus mi brtan pa dang / 'jig pa dang / chu rgyus kyis glags pa dang / dri mi zhim pa dang / dri nga ba dang / kha dog mi sdug par rtog ste/ de de ltar rtog pa'i tshe/ gang lus la</text></item>
<item><p>81b2</p><section>mdo sde</section><text>lus su 'dod pa dang / lus la 'dod chags pa dang / lus la dga' ba dang / lus la bdag gir 'dzin pa dang / lus la zhen pa de dag mi 'byung ste/ de'i rgyu de'i rkyen de'i gzhis lus dang ldan pa'i chos rnams kyi dbang du 'gro bar mi 'gyur te/ gzhan du na lus dang ldan pa'i</text></item>
<item><p>81b3</p><section>mdo sde</section><text>chos rnams de nyid kyi dbang du 'gyur te/ de ltar na lus la dran pa shin tu nye bar gzhag cing gnas pa'o/ /ji ltar na byang chub sems dpa' tshor ba rnams la dran pa shin tu nye bar gzhag cing gnas zhe na/ 'di la byang chub sems dpa' 'di snyam du sems te/ tshor ba gang ji snyed pa de dag</text></item>
<item><p>81b4</p><section>mdo sde</section><text>thams cad ni sdug bsngal na/ byis pa phyin ci log gis phyin ci log tu gyur pa rnams ni bde bar 'dzin te/ byis pa rmongs pa rnams sdug bsngal la bde ba zhes bya bar 'dzin gyis 'phags pa rnams kyis ni thams cad sdug bsngal bar thugs su chud do snyam nas de spang ba'i phyir nan tan du byed do/ /</text></item>
<item><p>81b5</p><section>mdo sde</section><text>sems can gzhan dag kyang bslab pa de nyid la 'god kyis bdag gis kyang de dag gi rjes su bslab par bya'o snyam ste/ de de ltar rtog pas tshor ba rnams la dran pa shin tu nye bar gzhag cing gnas so/ /de tshor ba dag la chags pa'ang med/ khong khro ba'ang med cing de dag spang ba'i phyir rab</text></item>
<item><p>81b6</p><section>mdo sde</section><text>tu zhugs pa yin no/ /gzhan dag kyang bslab pa de nyid la 'god de/ de ltar na tshor ba rnams la dran pa shin tu nye bar gzhag cing gnas so/ /ji ltar na byang chub sems dpa' sems la dran pa shin tu nye bar gzhag cing gnas zhe na/ de 'di snyam du sems te/ sems 'di ni mi rtag</text></item>
<item><p>81b7</p><section>mdo sde</section><text>pa la rtag par mngon par dga' ba'o/ /sdug bsngal la bde bar mngon par dga' ba'o/ /bdag med pa la bdag tu mngon par dga' ba'o/ /mi gtsang ba la gtsang bar mngon par dga' ba'o/ /g.yo zhing mi brtan pa la myur du 'gyur ba'o/ /nyon mongs pa rnams kyi rtsa ba'o/ /</text></item>
<item><p>82a1</p><section>mdo sde</section><text>ngan song rnams kyi sgo'o/ /nye ba'i nyon mongs pa rnams kyi gzhi'o/ /bde 'gro rnams chud son pa'o/ /'dod chags dang / zhe sdang dang / gti mug rnams kyi rkyen du gyur pa'o/ /chos thams cad kyi bdag por gyur pa'o/ /chos thams cad kyi</text></item>
<item><p>82a2</p><section>mdo sde</section><text>thog mar sems 'gro ste/ sems yongs su shes na chos thams cad kyang yongs su shes par 'gyur ro/ /gzhan yang 'jig rten sems kyis bris pa ste/ sems ni sems kyis mi mthong ngo / /dge ba'am yang na mi dge ba'i las ni sems kyis bsags pa'o/ /sems ni</text></item>
<item><p>82a3</p><section>mdo sde</section><text>mgal me lta bur 'khor/ /sems ni rta ltar 'khyam pa yin/ sems ni nags kyi me ltar 'tshig /sems ni chu chen bzhin du skyed/ /de de ltar rtog pas sems la dran pa shin tu nye bar gzhag cing gnas te/ sems kyi dbang du mi 'gro'i sems nyid de'i dbang du 'gro ste/ sems de'i</text></item>
<item><p>82a4</p><section>mdo sde</section><text>dbang du gyur pas chos thams cad dbang du gyur pa yin te/ de ltar na byang chub sems dpa' sems la dran pa shin tu nye bar gzhag cing gnas so/ /ji ltar na byang chub sems dpa' chos rnams la dran pa shin tu nye bar gzhag cing gnas zhe na/ 'di la byang chub sems dpa' 'di lta ste/</text></item>
<item><p>82a5</p><section>mdo sde</section><text>'dod chags dang / zhe sdang dang / gti mug la sogs pa dang / de dag la gnas pa gzhan dag la 'di dag ni mi dge ba'i chos rnams so zhes yang dag pa ji lta ba bzhin du rab tu shes te/ de 'dod chags kyi gnyen po la sten/ zhe sdang dang / gti mug gi gnyen po la sten cing</text></item>
<item><p>82a6</p><section>mdo sde</section><text>de dag spang ba'i phyir brtson pa yin no/ /chos 'di dag ni dge ba'o zhes bya bar shes nas chos de dag la sems gtong zhing dran pa nye bar gzhog ste/ chos de dag kyang yang dag par blangs shing gnas so/ /gzhan yang bslab pa de nyid la 'god de/ de ltar na byang chub sems dpa'</text></item>
<item><p>82a7</p><section>mdo sde</section><text>chos rnams la dran pa shin tu nye bar gzhag cing gnas so/ /ji ltar na byang chub sems dpa' yul rnams la dran pa shin tu nye bar gzhag cing gnas zhe na/ 'di la byang chub sems dpa' yid du 'ong ba dang / yid du mi 'ong ba'i gzugs dang / sgra dang / dri dang / ro dang / reg bya</text></item>
<item><p>82b1</p><section>mdo sde</section><text>la chags par 'dzin par yang mi 'gyur/ khong khro ba'i sems kyang mi skyed de/ de 'di snyam du sems te/ de ltar bdag dngos po med pa'i chos rnams la chags pa skyed pa ni bdag gi mi cha ste/ de ni bdag byis pa dang / rmongs pa dang / mi gsal ba dang / mi mkhas par</text></item>
<item><p>82b2</p><section>mdo sde</section><text>'gyur ro/ /bcom ldan 'das kyis kyang chags par gyur nas zhen par 'gyur ro/ /zhen nas rmongs par 'gyur ro/ /rmongs nas dge ba'am/ mi dge ba'i chos rnam par bsgom par mi 'gyur te/ de'i rgyus ngan song du 'gro bar gsungs so zhes de 'di snyam du de ltar bdag chos</text></item>
<item><p>82b3</p><section>mdo sde</section><text>gsog rnams la khong khro ba'i sems skyed pa ni bdag gi mi cha ste/ de ni bdag gi mi bzod pa dang / dang du mi len pa dang / khro ba kun nas ldang bar 'gyur te/ 'phags pa rnams kyis ni smad par 'gyur/ tshangs pa mtshungs par spyod pa rnams kyis ni dpya bar 'gyur ro zhes de de ltar rtog</text></item>
<item><p>82b4</p><section>mdo sde</section><text>pas yul rnams la dran pa shin du nye bar gzhag cing gnas te/ yul rnams kyis mi smas shing rma byung bar mi 'gyur la/ gzhan yang bslab pa bcas pa de nyid la 'god de/ de ltar na byang chub sems dpa' yul rnams la dran pa shin tu nye bar gzhag cing gnas so/ /ji ltar na byang</text></item>
<item><p>82b5</p><section>mdo sde</section><text>chub sems dpa' dgon pa rnams la dran pa shin tu nye bar gzhag cing gnas zhe na/ de 'di snyam du dgon pa zhes bya ba 'di ni nyon mongs pa med par rnam par spyod pa rnams kyi gnas so/ /zhi bar rnam par spyod pa rnams kyi gnas so/ /dgon pa la ni lha dang / klu dang / gnod sbyin</text></item>
<item><p>82b6</p><section>mdo sde</section><text>dang / dri za gzhan gyi sems mngon par shes pa dag kyang yod de/ de dag bdag gi sems dang / sems las byung ba'i chos rnams rab tu shes na/ bdag tshul bzhin ma yin pa'i yid la byed cing sems pa de ni bdag gi mi cha'o snyam ste/ de tshul bzhin ma yin pa yid la</text></item>
<item><p>82b7</p><section>mdo sde</section><text>bya ba thams cad dang bral nas tshul bzhin du chos rnams la sems gtong zhing chos de dag la sgom pa mang ba yin te/ de ltar na byang chub sems dpa' dgon pa rnams la dran pa shin tu nye bar gzhag cing gnas so/ /ji ltar na byang chub sems dpa' grong dang / grong khyer dang /</text></item>
<item><p>83a1</p><section>mdo sde</section><text>grong rdal dang / gzhongs dang / yul 'khor dang / rgyal po'i pho brang 'khor rnams la dran pa shin tu nye bar gzhag cing gnas zhe na/ 'di la byang chub sems dpa' grong dang / grong khyer dang / grong rdal dang / gzhongs dang / yul 'khor dang /</text></item>
<item><p>83a2</p><section>mdo sde</section><text>rgyal po'i pho brang 'khor dag na byang chub sems dpa'i spyad pa spyod pa na gnas gang tshul dang mi 'dra zhing yongs su spang bar bya ba rab tu byung ba'i tshul dang mi 'thun pa de dag yongs su spong ngo / /de dag kyang gang zhe na/ 'di lta ste chang ma'i khyim 'am/ smad 'tshong gi khyim 'am/ rgyal</text></item>
<item><p>83a3</p><section>mdo sde</section><text>po'i pho brang ngam/ brgyan po'i gnas sam/ ra ro ba'i 'khor gyi tshogs sam/ gar mkhan dang / glu gar gyi gnas dang / de ma yin pa gzhan yang rung ste/ rab tu byung ba'i tshul dang mi 'dra ba de dag yongs su spang zhing / de dag la dran pa shin tu nye bar gzhag cing gnas te/</text></item>
<item><p>83a4</p><section>mdo sde</section><text>de ltar na byang chub sems dpa' grong dang / grong khyer dang / grong rdal dang / gzhongs dang / yul 'khor dang / rgyal po'i pho brang 'khor dag la dran pa shin tu nye bar gzhag cing gnas so/ /ji ltar na byang chub sems dpa' rnyed pa dang / bkur sti dang / grags pa</text></item>
<item><p>83a5</p><section>mdo sde</section><text>dang / sgra dang / tshigs su bcad pa dag la dran pa shin tu nye bar gzhag cing gnas zhe na/ 'di la byang chub sems dpa' sbyin pa byed pa rnams kyi bsod nams kyi dngos po nye bar bzung zhing / rnyed pa dang / bkur sti la sems gtong ste/ ci nas kyang zhen par mi 'gyur/ sred</text></item>
<item><p>83a6</p><section>mdo sde</section><text>pa mi skyed/ chags pa mi skyed/ bdag gir mi byed/ nor du mi 'dzin/ bdag gir mi 'dzin pa dang / ci nas kyang sems can thams cad dang thun mong du byas shing sdug bsngal ba'i sems can rnams la phan par 'gyur ba de ltar gtong ste/ gal te yang de'i rgyu de'i rkyen de'i</text></item>
<item><p>83a7</p><section>mdo sde</section><text>gzhis grags pa dang / sgra dang / tshigs su bcad pa zhig byung yang des khengs par mi 'gyur/ nga rgyal mi skye/ rgyags pa mi skye ste/ de 'di snyam du sems so/ /ring por mi thogs par grags pa dang / sgra dang / tshigs su bcad pa 'di dag gang las byung ba dang / gang</text></item>
<item><p>83b1</p><section>mdo sde</section><text>gis phyung ba dang / grags pa dang / sgra dang / tshigs su bcad pa gang yin pa de dag thams cad du thams cad med par 'gyur na/ de la mkhas pa'i rang bzhin can su zhig mi rtag cing mi gnas pa'i chos mi brtan pa/ yid brtan du mi rung ba dag la dga' ba'i sems</text></item>
<item><p>83b2</p><section>mdo sde</section><text>skyes pa'am/ khengs par 'gyur ba'am/ nga rgyal dang / rgyags pas dregs par 'gyur snyam ste/ de ltar na byang chub sems dpa' rnyed pa dang / bkur sti dang / grags pa dang / sgra dang / tshigs su bcad pa rnams la dran pa shin tu nye bar gzhag cing gnas so/ /</text></item>
<item><p>83b3</p><section>mdo sde</section><text>ji ltar na byang chub sems dpa' de bzhin gshegs pas bslab pa bcas pa la dran pa shin tu nye bar gzhag cing gnas zhe na/ 'di la byang chub sems dpa' 'di snyam du sems te/ gang 'das pa'i de bzhin gshegs pa de dag kyang bslab pa 'di nyid la bslabs te/ mngon par</text></item>
<item><p>83b4</p><section>mdo sde</section><text>rdzogs par sangs rgyas so/ /yongs su mya ngan las 'das so/ /gang ma byon pa 'byung bar 'gyur ba de dag kyang bslab pa 'di nyid la bslabs shing mngon par rdzogs par 'tshang rgya bar 'gyur ro/ /yongs su mya ngan las 'da' bar 'gyur ro/ /gang da ltar gyi de bzhin gshegs</text></item>
<item><p>83b5</p><section>mdo sde</section><text>pa de dag kyang bslab pa 'di nyid la bslabs te/ mngon par rdzogs par sangs rgyas so/ /yongs su mya ngan las 'da'o zhes de de ltar yid ches pas bslab pa rnams la nan tan du byed pa yin te/ brtson par byed pa dang / legs par bya ba byed cing shin tu rdzogs par byed pa yin</text></item>
<item><p>83b6</p><section>mdo sde</section><text>te/ de ltar na byang chub sems dpa' de bzhin gshegs pas bslab pa bcas pa la dran pa shin tu nye bar gzhag cing gnas so/ /rigs kyi bu ji ltar na byang chub sems dpa' nye ba'i nyon mongs pa dang / yongs su nyon mongs pa dang / kun nas nyon mongs pa thams cad la dran</text></item>
<item><p>83b7</p><section>mdo sde</section><text>pa shin tu nye bar gzhag cing gnas zhe na/ 'di la byang chub sems dpa' nye ba'i nyon mongs pa rnams la dran pa dang ldan pa yin/ yongs su nyon mongs pa dang / kun nas nyon mongs pa rnams la dran pa dang ldan pa yin te/ de dag gang las byung ba dang / rkyen gang gis</text></item>
<item><p>84a1</p><section>mdo sde</section><text>byung ba'i gzhi yang rab tu shes te/ des de ltar shes nas 'byung ba de dang / rkyen de dag yongs su spong ste/ rigs kyi bu de ltar na byang chub sems dpa' nye ba'i nyon mongs pa dang / yongs su nyon mongs pa dang / kun nas nyon mongs pa thams cad la</text></item>
<item><p>84a2</p><section>mdo sde</section><text>dran pa shin tu nye bar gzhag cing gnas pa yin no/ /rigs kyi bu chos bcu po de dag dang ldan na byang chub sems dpa' rtag tu rgyun mi chad par sems mnyam par gzhag pa rnams yin no// //'phags pa dkon mchog sprin zhes bya ba theg pa chen po'i mdo/</text></item>
<item><p>84a3</p><section>mdo sde</section><text>bam po drug pa/ rigs kyi bu chos bcu dang ldan na byang chub sems dpa' phyag dar khrod pa rnams yin no/ /bcu gang zhe na/ 'di lta ste/ yang dag par blangs pa la brtan pa rnams yin/ sems dma' ba rnams yin/ yongs su mi skyo ba rnams yin/ de la ma zhen pa</text></item>
<item><p>84a4</p><section>mdo sde</section><text>rnams yin/ nyes par lta ba dang bral ba rnams yin/ yon tan du lta ba rnams yin/ bdag la mi stod pa rnams yin/ gzhan la mi smod pa rnams yin/ tshul khrims phun sum tshogs pa rnams yin/ lha 'du ba rnams yin no/ /rigs kyi bu de la ji ltar na byang</text></item>
<item><p>84a5</p><section>mdo sde</section><text>chub sems dpa' yang dag par blangs pa la brtan pa yin pa nas/ ji ltar na lha 'du ba'i bar du yin zhe na/ rigs kyi bu 'di la byang chub sems dpa' dad cing bsam pa phun sum tshogs pa yin/ de bzhin gshegs pa rnams la dad cing yid ches pa yin/ de srog gi phyir yang yang dag</text></item>
<item><p>84a6</p><section>mdo sde</section><text>par blangs pa mi 'jig cing yang dag par blangs pa las mi 'gyur te/ de yang dag par blangs pa la brtan pas bsam pa phun sum tshogs pa dang / de sems dma' zhing nga rgyal med pa yin/ de nga rgyal med cing sems dma' bas phyag dar khrod pa ngan ngon yongs su bor ba skye bo thams cad dang mi</text></item>
<item><p>84a7</p><section>mdo sde</section><text>'thun pa dag sdud do/ /de dag bsdus nas 'khru bar byed do/ /de 'khru ba dang / klan pa dang / btsem pa dang / btso bar byed pa na kun nas nyon mongs pa med cing yongs su mi skyo ste/ yongs su mi skyo ba rkyen du byas nas ji tsam gyis don 'grub par 'gyur ba ma gtogs par de la zhen</text></item>
<item><p>84b1</p><section>mdo sde</section><text>par yang mi 'gyur ro/ /kye ma'o phyag dar khrod pa 'di dag ni zhigs pa'o/ /kye ma'o phyag dar khrod pa 'di dag ni sbom pa'o/ /kye ma'o phyag dar khrod pa 'di dag ni shig mang ba ste/ lus la mi bde zhing rngul 'byin to zhes nyes par lta ba ma yin gyi/ phyag dar khrod pa 'di dag ni drang srong</text></item>
<item><p>84b2</p><section>mdo sde</section><text>gis bgos pa'o/ /'dod chags dang bral ba dang 'thun pa'o/ /'phags pa'i rigs dang 'thun pa'o/ /de bzhin gshegs pas bstod pa'o/ /de bzhin gshegs pas bsngags pa'o zhes phyag dar khrod pa de dag la yon tan du lta ba yin te/ de'i rgyu de'i rkyen de'i</text></item>
<item><p>84b3</p><section>mdo sde</section><text>gzhis bdag la mi stod/ gzhan la mi smod do/ /bdag la stod cing gzhan la smod pa dang bral bas tshul khrims phun sum tshogs pa yin te/ tshul khrims phun sum tshogs pas lha rnams 'du ba yin/ de bzhin gshegs pa rnams kyis bsngags pa yin/ byang chub</text></item>
<item><p>84b4</p><section>mdo sde</section><text>sems dpa' rnams kyis yongs su btsal ba yin/ mi dang mi ma yin pa rnams kyis yongs su bsrung ba yin/ bram ze dang / rgyal rigs dang / grong pa dang / yul gyi mi rnams kyis phyag bya ba yin/ tshangs pa mtshungs par spyod pa rnams kyis gzengs bstod par bya ba yin</text></item>
<item><p>84b5</p><section>mdo sde</section><text>te/ rigs kyi bu chos bcu po de dag dang ldan na byang chub sems dpa' phyag dar khrod pa rnams yin no/ /byang chub sems dpa' sgrib pa thams cad rnam par sel bas gsol pa/ bcom ldan 'das byang chub sems dpa' sems rgya chen po rnams la spyod pa dman tshegs kyis ci zhig</text></item>
<item><p>84b6</p><section>mdo sde</section><text>bgyi/ bcom ldan 'das kyis bka' stsal pa/ rigs kyi bu byang chub sems dpa' rnams ni 'jig rten gyi yid dang sbyor ba yin te/ stobs kyi mthu thob pa rnams 'jig rten dang 'thun par spyod kyi stobs kyi mthu ma thob pa rnams ma yin te/ rigs kyi bu byang chub sems dpa' stobs</text></item>
<item><p>84b7</p><section>mdo sde</section><text>kyi mthu ma thob pas ni nyon mongs pa ma langs pa'i gnyen po bsten par bya'o/ /gzhan yang rigs kyi bu de ji snyam du sems/ de bzhin gshegs pa rgya chen po la mos sam/ 'on te dman pa la mos pa yin/ byang chub sems dpa' sgrib pa thams cad rnam par sel bas gsol</text></item>
<item><p>85a1</p><section>mdo sde</section><text>pa/ bcom ldan 'das kyis bka' stsal pa'i lan gsol du bdag gis tshig mi phyin to/ /de ci'i slad du zhe na/ bcom ldan 'das de bzhin gshegs pa ni mos pa la smos pa lags kyi/ bcom ldan 'das ni chos gzigs pa/ bde bar gshegs</text></item>
<item><p>85a2</p><section>mdo sde</section><text>pa ni chos gzigs pa ste/ de bzhin gshegs pas chos gang la yang mos par bgyi ba ma mchis so/ /bcom ldan 'das kyis bka' stsal pa/ rigs kyi bu de ji snyam du sems/ de bzhin gshegs pa gling bzhi'i mi rnams dang / lha dang / klu dang / gnod sbyin dang /</text></item>
<item><p>85a3</p><section>mdo sde</section><text>dri za mos pa dman pa gzhan dag la spyod pa dman tshegs ston cing de dag gi mdun du sbyangs pa'i yon tan rnams kyi bsngags pa brjod pa de ci'i phyir/ byang chub sems dpa' sgrib pa thams cad rnam par sel bas gsol pa/ bcom ldan 'das sems can de dag de lta bus</text></item>
<item><p>85a4</p><section>mdo sde</section><text>'dul ba'i slad du ste/ gzhan yang byang chub sems dpa' theg pa la gsar du zhugs pa rnams kyi nyon mongs pa skyes pa'i gnyen por de bzhin gshegs pa ston pa mdzad do/ /bcom ldan 'das kyis bka' stsal pa/ rigs kyi bu de bzhin du byang chub sems dpa' stobs kyi</text></item>
<item><p>85a5</p><section>mdo sde</section><text>mthu thob pa rnams kyang 'dul ba'i dbang gi phyir phyag dar khrod par 'gyur gyi/ dman pa la mos pa'i phyir ma yin te/ rigs kyi bu de'i phyir byang chub sems dpa' phyag dar khrod pa rnams yin no/ /rigs kyi bu chos bcu dang ldan na byang chub sems dpa' chos gos gsum pa rnams</text></item>
<item><p>85a6</p><section>mdo sde</section><text>yin no/ /bcu gang zhe na/ 'di lta ste/ chog shes pa rnams yin/ 'dod pa chung ba rnams yin/ kun tu btsal ba dang bral ba rnams yin/ sogs pa dang bral ba rnams yin/ bsags pa chud zos pa dang bral ba rnams yin/ bsags pa chud zos pa'i sdug bsngal dang</text></item>
<item><p>85a7</p><section>mdo sde</section><text>bral ba rnams yin/ yid mi bde ba dang bral ba rnams yin/ 'khrug pa dang bral ba rnams yin/ len pa med pa rnams yin/ zag pa zad par bya ba'i phyir zhugs pa rnams yin te/ rigs kyi bu byang chub sems dpa' chos gos ngan ngon gyis chog shes shing 'dod pa chung ba yin/</text></item>
<item><p>85b1</p><section>mdo sde</section><text>de 'dod pa chung bas na kun tu tshol ba med pa yin/ kun tu tshol ba med pas na sogs pa med pa yin/ sogs pa med pas na bsags pa chud za ba med pa yin/ bsags pa chud za ba med pas na/ bsags pa chud zos pa las byung ba'i sdug bsngal med pa yin/ sdug</text></item>
<item><p>85b2</p><section>mdo sde</section><text>bsngal med pas na yid mi bde ba med pa yin/ yid mi bde ba med pas na 'khrug pa med pa yin/ 'khrug pa med pas na len pa med pa yin/ len pa med pas na zag pa zad par bya ba'i phyir zhugs pa yin te/ rigs kyi bu chos bcu po de dag dang ldan na byang chub sems dpa'</text></item>
<item><p>85b3</p><section>mdo sde</section><text>chos gos gsum pa rnams yin no/ /rigs kyi bu chos bcu dang ldan na byang chub sems dpa' phying pa can rnams yin no/ /bcu gang zhe na/ 'di lta ste/ 'dod chags kyi bsam pas mi 'gro ste/ de'i phyir phying pa can zhes bya'o/ /de bzhin du zhe sdang gi bsam pas mi 'gro/ gti</text></item>
<item><p>85b4</p><section>mdo sde</section><text>mug gi bsam pas mi 'gro/ khro ba dang gnod sems kyi bsam pas mi 'gro/ phrag dog dang ser sna'i bsam pas mi 'gro/ nga rgyal gyi bsam pas mi 'gro/ grags pa 'dod pa'i bsam pas mi 'gro/ shes kyi khe 'dod pa'i bsam pas mi 'gro/ rnyed pa dang bkur sti 'dod pa'i</text></item>
<item><p>85b5</p><section>mdo sde</section><text>bsam pas mi 'gro zhing bdud la mi 'dud/ dga' bar bya bas snyems pa ma yin te/ de'i phyir phying pa can zhes bya'o/ /rigs kyi bu chos bcu po de dag dang ldan na byang chub sems dpa' phying pa can rnams yin no/ /rigs kyi bu chos bcu dang ldan na byang chub sems dpa' bsod snyoms</text></item>
<item><p>85b6</p><section>mdo sde</section><text>pa rnams yin no/ /bcu gang zhe na/ 'di lta ste/ sems can rnams la phan par zhugs pa rnams yin/ mthar gyis bsod snyoms len pa rnams yin/ yongs su yi 'chad pa med pa'i rang bzhin can rnams yin/ chog shes pa rnams yin/ bgo bsha' byed pa'i ngang</text></item>
<item><p>85b7</p><section>mdo sde</section><text>tshul can rnams yin/ ma chags pa rnams yin/ bsod snyoms bza' ba la tshod shes pa rnams yin/ dge ba'i phyogs la mngon du phyogs pa rnams yin/ dge ba'i rtsa ba shin tu yongs su bsdus pa rnams yin/ ril po'i 'du shes med pa rnams yin no/ /rigs kyi bu</text></item>
<item><p>86a1</p><section>mdo sde</section><text>de la ji ltar na byang chub sems dpa' sems can rnams la phan par zhugs pa yin pa nas/ ji ltar na ril po'i 'du shes med pa'i bar du yin zhe na/ rigs kyi bu 'di la byang chub sems dpa' sems can dge ba'i rtsa ba chung ba dang / dge ba'i rtsa ba chung ngu dang ldan</text></item>
<item><p>86a2</p><section>mdo sde</section><text>pa sdug bsngal ba dag mthong na/ sems can de dag la phan par bya ba'i phyir bsod snyoms pa'i yi dam 'dzin te/ de nam grong ngam/ grong khyer ram/ grong 'dab tu bsod snyoms kyi phyir 'gro ba de'i tshe dran pa shin tu nye bar gzhag pa dang / spyod lam mdzes pas dbang po mi g.yo</text></item>
<item><p>86a3</p><section>mdo sde</section><text>ba dang / dbang po mi rgod pa dang / dbang po dul ba dang / gnya' shing gang tsam du blta ba dang / dge ba'i chos rnams la dran pa shin tu nye bar gzhag cing bsod snyoms kyi phyir 'gro'o/ /de bsod snyoms kyi phyir 'gro na bsod snyoms mthar gyis len pa yin te/ mgo 'phang</text></item>
<item><p>86a4</p><section>mdo sde</section><text>bstod cing bram ze'i rigs shing sA la ltar che zhing mtho ba'i grong ngam/ rgyal rigs shing sA la ltar che zhing mtho ba'i grong ngam/ khyim bdag shing sa la ltar che zhing mtho ba'i grong 'byor pa dag tu mi 'jug gi mtha' gcig nas bzung ste/ nam de'i don grub par gyur gyi bar du bsod snyoms</text></item>
<item><p>86a5</p><section>mdo sde</section><text>la spyod de/ gzhan du na gnas gang na khyi za ba'am/ ba drus ma'am/ byol song gi skye gnas su gtogs pa rang bzhin gyis ngang tshul ngan pa'i srog chags sam/ bud med dang / skyes pa dang / khye'u dang / bu mo kyal ka bya ba'i bsam pa can dag yod pa'am/ smad pa'i</text></item>
<item><p>86a6</p><section>mdo sde</section><text>gnas thams cad du thams cad yongs su spong ste/ de mthar gyis bsod snyoms la 'gro na yongs su yi mi 'chad cing kun nas nyon mongs pa med la/ sems can de dag la chags pa yang mi skyed/ khong khro ba yang mi skyed de/ yongs su yi 'chad pa med pas so so ci rigs pa'i bsod</text></item>
<item><p>86a7</p><section>mdo sde</section><text>snyoms ngan ngon gyis chog shes pa yin te/ des bsod snyoms de blangs nas bdag gi gnas su 'ongs te/ lhung bzed dang / chos gos bzhag /rkang lag bkrus te/ de bzhin gshegs pa'i gzugs sam/ de bzhin gshegs pa'i mchod rten rnams la bkur sti dang / rim</text></item>
<item><p>86b1</p><section>mdo sde</section><text>gro byas te/ gnas su song nas/ bsod snyoms de las cha gcig ni tshangs pa mtshungs par spyod pa rnams kyi phyir gzhag go/ /gnyis pa ni sdug bsngal ba rnams kyi phyir gzhag go/ /gsum pa ni sems can log par ltung ba rnams kyi phyir gzhag go/ /cha bzhi pa ni bdag za ste/</text></item>
<item><p>86b2</p><section>mdo sde</section><text>de za ba na 'dod chags med par za ste/ chags par ma yin/ brkam par ma yin/ zhen par ma yin gyi/ gzhan du na ji tsam du lus gnas par 'gyur ba dang / 'tsho bar bya ba'i phyir za ste/ ji ltar ha cang yang nyams dma' ba dang / ha cang yang lus lci bar mi 'gyur ba de</text></item>
<item><p>86b3</p><section>mdo sde</section><text>ltar za ste/ de ci'i phyir zhe na/ ha cang yang nyams dmas na ni dge ba'i phyogs la rgyab kyis phyogs par 'gyur ro/ /lus ha kyang lcis na ni gnyid kyis non par 'gyur ro/ /des bsod snyoms de zos nas dge ba'i phyogs la mngon du phyogs pa dang / brtson 'grus brtsams pa</text></item>
<item><p>86b4</p><section>mdo sde</section><text>dang / le lo med pa dang / snyom pa med pa dang / byang chub kyi phyogs kyi chos yongs su rdzogs par 'gyur bar bya'o/ /de byang chub kyi phyogs kyi chos yongs su 'dus pas bdag tu 'dzin pa med pa yin/ bdag tu 'dzin pa med pas bdag gi shas kyang sems can rnams la phan</text></item>
<item><p>86b5</p><section>mdo sde</section><text>'dogs pa yin no/ /rigs kyi bu chos bcu po de dag dang ldan na byang chub sems dpa' bsod snyoms pa rnams yin no/ /rigs kyi bu chos bcu dang ldan na byang chub sems dpa' stan gcig pa rnams yin no/ /bcu gang zhe na 'di lta ste/ bdud thams cad kyis bsdigs kyang byang</text></item>
<item><p>86b6</p><section>mdo sde</section><text>chub kyi snying po'i stan gcig las mi g.yo ba rnams yin/ 'jig rten las 'das pa'i bsam gtan las mi g.yo ba rnams yin/ 'jig rten las 'das pa'i shes rab las mi g.yo ba rnams yin/ 'jig rten las 'das pa'i ye shes las mi g.yo ba rnams yin/ stong pa nyid</text></item>
<item><p>86b7</p><section>mdo sde</section><text>las mi g.yo ba rnams yin/ sangs rgyas kyi chos thams cad yang dag pa ji lta ba bzhin du rtogs pa las mi g.yo ba rnams yin/ lam las mi g.yo ba rnams yin/ yang dag pa'i mtha' las mi g.yo ba rnams yin/ de bzhin nyid las mi g.yo ba rnams yin/ thams cad</text></item>
<item><p>87a1</p><section>mdo sde</section><text>mkhyen pa nyid kyi stan las mi g.yo ba rnams yin no/ /rigs kyi bu stan gcig po ni 'di yin te/ de ni thams cad mkhyen pa nyid kyi stan no/ /rigs kyi bu stan gcig po ni 'di yin te/ 'di ni chos kyi stan no/ /stan de las byang chub sems dpa'</text></item>
<item><p>87a2</p><section>mdo sde</section><text>de dag mi g.yo ste/ de bas na stan gcig pa zhes bya'o/ /rigs kyi bu chos bcu po de dag dang ldan na byang chub sems dpa' stan gcig pa rnams yin no/ /rigs kyi bu chos bcu dang ldan na byang chub sems dpa' zas phyis mi len pa rnams yin no/ /bcu gang zhe na 'di lta ste/</text></item>
<item><p>87a3</p><section>mdo sde</section><text>mi brkam pa'i rang bzhin can rnams yin/ mi chags pa'i rang bzhin can rnams yin/ de dag gis nam tshod bzung bar gyur pa de'i tshe nyi tshod yod dam med kyang rung ste/ de dag gi lus rton pa'i yo byad 'di lta ste/ mar ram/ 'bru mar ram/ sbrang rtsi'am/ bu ram 'am/</text></item>
<item><p>87a4</p><section>mdo sde</section><text>rtsa ba'i khu ba'am/ sdong po'i khu ba'am/ 'bras bu'i khu ba de lta bu dag bzar mi rung ngo / /gzhan za ba mthong na yang khong khro ba'i sems dang / 'jungs pa'i sems kyang mi skyed do/ /yang gal te zas phyis mi len pa'i byang chub sems dpa' de ji lta bu'i nad kyis srog</text></item>
<item><p>87a5</p><section>mdo sde</section><text>gi bar chad du 'gyur ba'am/ dge ba'i phyogs kyi bar chad du 'gyur te/ nad tshabs che na des 'gyod pa med cing the tsom med par byas la/ sman yin par sems nye bar gzhag pas spyad par bya ste/ rigs kyi bu de ltar na byang chub sems dpa' zas phyis mi len pa rnams yin no/ /</text></item>
<item><p>87a6</p><section>mdo sde</section><text>rigs kyi bu chos bcu po de dag dang ldan na byang chub sems dpa' zas phyis mi len pa rnams yin no/ /rigs kyi bu chos bcu dang ldan na byang chub sems dpa' dgon pa pa rnams yin no/ /bcu gang zhe na 'di lta ste/ yun ring po nas tshangs par spyod pa la gnas pa rnams yin/ 'dul</text></item>
<item><p>87a7</p><section>mdo sde</section><text>ba la mkhas pa rnams yin/ dbang po ma nyams pa rnams yin/ mang du thos pa rnams yin/ nus pa rnams yin/ bdag tu 'dzin pa'i 'jigs pa dang bral ba rnams yin/ dang 'dra ba rnams yin/ lus kyi thag bsrings pa rnams yin/ dben pa la mngon du</text></item>
<item><p>87b1</p><section>mdo sde</section><text>phyogs pa rnams yin/ mi dga' ba dang ma 'dres pa rnams yin no/ /rigs kyi bu de la ji ltar na byang chub sems dpa' yun ring po nas tshangs par spyod pa la gnas pa yin pa nas/ ji ltar na mi dga' ba dang ma 'dres pa'i bar du yin zhe na/ rigs kyi bu 'di la byang chub sems</text></item>
<item><p>87b2</p><section>mdo sde</section><text>dpa' legs par bshad pa'i chos 'dul ba la rab tu byung ba yin/ 'khor gsum yongs su dag pa'i tshul khrims dang ldan pa yin/ chos nyid la mkhas shing cho ga dang / spyod yul dang / 'gro ba dang / phyir 'ong ba la mkhas pas gang 'di de bzhin gshegs pas rgan rabs</text></item>
<item><p>87b3</p><section>mdo sde</section><text>dang / bar ma dang gsar bu rnams kyi bslab pa'i lam bstan pa de la 'di lta ste/ don dang / tshig dang / 'byung ba la mkhas pa dang / gzhan gyi dring mi 'jog cing gzhan gyis mi bkri ba yin no/ /de ltung ba byung na ltung ba las 'byung ba rab tu shes shing gnas de dag kyang</text></item>
<item><p>87b4</p><section>mdo sde</section><text>yongs su spong ngo / /gnas de dag la gus pa byed cing 'chags pa mang ba yin no/ /sdig pa de la smod cing 'gyod de mthol bar byed do/ /gnas gang dag tu ltung bar 'gyur ba de dag kyang rab tu shes/ gang dag tu mi 'gyur ba de dag kyang rab tu shes/ gang dag tu chen</text></item>
<item><p>87b5</p><section>mdo sde</section><text>por 'gyur ba dang / gang dag tu 'bring dang / gang dag tu chung ngur 'gyur ba de dag kyang rab tu shes/ gang las kyi rnam par smin pa'i yun ji srid pa de dag yang rab tu shes te/ de yang nan tan gyis sgrub bo/ /de mig gi dbang po ma nyams pa dang / rna ba'i dbang po ma nyams</text></item>
<item><p>87b6</p><section>mdo sde</section><text>shing yan lag dang nying lag thams cad ma nyams par dgon pa na gnas te/ gnas gang na 'tshe ba med pa'i gnas de dag tu gnas so/ /gnas gang dag na bsod snyoms blangs pa'i spyod yul dang / ha cang yang mi ring ha cang yang mi nye ba dang / gnas gang dag na chu dang</text></item>
<item><p>87b7</p><section>mdo sde</section><text>zhing rnyog pa med pa/ gtsang zhing dri ma med pa/ tshegs chung ba yod pa dang / gnas gang dag na shing phun sum tshogs pa/ me tog phun sum tshogs pa/ 'bras bu phun sum tshogs pa/ lo ma phun sum tshogs pa/ gcan gzan khro bo med pa/ phug dang ldan pa/</text></item>
<item><p>88a1</p><section>mdo sde</section><text>sman gshong dang ldan pa/ thag thug med pa/ 'gro na bde ba/ zhi ba gnyis su med pa'i gnas de 'dra ba dag na gnas so/ /de gnas de dag na gnas shing gang des sngon blags pa dang / sngon thos pa de nyin lan gsum mtshan lan gsum du sgra ha cang</text></item>
<item><p>88a2</p><section>mdo sde</section><text>yang mi che ha cang yang mi chung ba dang / dbang po mi rgod cing phyi rol tu ma song ba'i sems kyi dad pas nye bar 'tsho zhing tshig nye bar bzung ste/ mtshan ma 'dzin cing gnyid kyis ma log par kha thon byed do/ /gal te dge slong dgon pa pa'i drung du rgyal po'am/ blon po chen po</text></item>
<item><p>88a3</p><section>mdo sde</section><text>'am/ de ma yin pa gzhan bram ze'am/ rgyal rigs sam/ grong pa'am/ yul gyi mi dag 'ongs na/ des de dag la gus par legs par 'ongs so zhes brjod par bya ste/ des rgyal po chen po ji ltar gdan bting pa la bzhugs shig ces de skad byas nas gal te 'dug na</text></item>
<item><p>88a4</p><section>mdo sde</section><text>gnyi ga yang 'dug par bya'o/ /de ste mi 'dug na gnyi ga yang mi 'dug par bya'o/ /gal te dbang po rgod par gyur na rgyal po chen po gang khyod kyis phyogs na dge slong dang / bram ze rnams tshul khrims dang ldan pa/ yon tan dang ldan pa/ mang du thos pa dag mi rgod dang /</text></item>
<item><p>88a5</p><section>mdo sde</section><text>spre'u rnams kyis ma gtses par gnas pa de ni rnyed pa legs par rnyed do zhes bstod par bya'o/ /de ste brtan zhing dul la dbang po rab tu zhi ba zhig yin te/ chos bstan par rung na de la chos sna tshogs bstan par bya'o/ /de ste chos sna tshogs bstan pa la mi dga' na de la skyo ba</text></item>
<item><p>88a6</p><section>mdo sde</section><text>dang 'thun pa'i chos bstan par bya'o/ /de ste skyo ba dang 'thun pa'i chos bstan pa la mi dga' na de la de bzhin gshegs pa'i che ba rgya che ba/ rgya che ba dag bstan par bya'o/ /bram ze dang / rgyal rigs dang / grong pa dang / yul gyi mi dag 'ongs na yang ci rigs par bya</text></item>
<item><p>88a7</p><section>mdo sde</section><text>ba dag bya'o/ /de de ltar mang du thos pas chos nyan pa rnams kyi sems mgu bar byed nus pa yin te/ sems can de dag kyang de la dga' ba dang / dad pa dang / rangs pa 'thob par 'gyur ro/ nyon mongs pa kun nas langs pa rnams kyi gnyen po yang nus pa yin no/ /</text></item>
<item><p>88b1</p><section>mdo sde</section><text>mang du thos pa'i stobs bskyed pas bdag tu 'dzin pa'i 'jigs pa dang bral ba yin no/ /de bdag tu 'dzin pa'i 'jigs pa dang bral bas dgon pa de na mi 'jigs/ mi skrag /mi dngang bag tsha ba med cing / rab tu dben pa la mngon tu phyogs par gyur te gnas so/ /de dgon pa</text></item>
<item><p>88b2</p><section>mdo sde</section><text>de na dben pa la mngon du phyogs shing 'du 'dzi med par gnas pas dang 'dra ba yin no/ /rigs kyi bu byang chub sems dpa' dgon pa pa ni ltar rtag tu 'jigs pa ma yin te/ de la kyi nyes pa yang med mod kyi/ ji ltar dag bdag 'di'i lan bon gyis</text></item>
<item><p>88b3</p><section>mdo sde</section><text>srog gi bar chad du gyur du 'ong ngo zhes yul dang yul gyi phyogs ring po bas kyang ring por spong ba de bzhin du byang chub sems dpa' yang bdag 'di'i lan bon gyis yi dam gyi bar chad dam/ sems g.yengs par gyur na mi rung ngo zhes bud med dang / skyes pa dang / khye'u dang / bu mo</text></item>
<item><p>88b4</p><section>mdo sde</section><text>rnams dang 'du 'dzi mi byed cing 'du 'dzi dag thag ring po bas kyang ring por yongs su spong ngo / /de de ltar thag bsrings te gnas pas rab tu dben pa la mngon du phyogs pa yin/ de rab tu dben pa la mngon du phyogs pas dgon pa de la yon tan du lta ba dang / zhi bar lta ba yin/</text></item>
<item><p>88b5</p><section>mdo sde</section><text>de yon tan du lta zhing zhi bar lta bas na mi dga' ba dang mi 'dre'o/ /mi dga' ba dang ma 'dres pas na dgon pa'i chos rnams yang dag par blangs nas spyod de/ de ltar na rigs kyi bu byang chub sems dpa' yun ring po nas tshangs par spyad pa la gnas pa nas mi dga' ba dang ma 'dres pa'i bar du yin</text></item>
<item><p>88b6</p><section>mdo sde</section><text>no/ /rigs kyi bu chos bcu po de dag dang ldan na byang chub sems dpa' dgon pa pa rnams yin no/ /rigs kyi bu chos bcu dang ldan na byang chub sems dpa' shing drung pa rnams yin no/ /bcu gang zhe na/ 'di lta ste/ grong dang ha cang nye ba'i shing drung du mi rten/ grong dang ha cang ring ba'i shing</text></item>
<item><p>88b7</p><section>mdo sde</section><text>drung du mi rten/ ldam ldum tsher ma can gyis gang ba'i shing drung du mi rten/ shing ma lu ta dang / ka bya ka tsu'i 'khri shing gis gang ba'i shing drung du mi rten/ shing lo ma skams pa'i shing drung du mi rten/ spre'u gnas pa'i shing drung du mi rten/ bya gnas pa'i shing drung du mi rten/ gcan gzan</text></item>
<item><p>89a1</p><section>mdo sde</section><text>khro bo gnas pa'i shing drung du mi rten/ 'dron po gnas pa'i shing drung du mi rten/ mi g.yon can gnas pa'i shing drung du mi rten gyi/ gang na lus bag yangs shing sems dga' bar 'gyur ba'i shing drung de lta bur rten to/ /rigs kyi bu chos bcu po de dag dang ldan na byang</text></item>
<item><p>89a2</p><section>mdo sde</section><text>chub sems dpa' shing drung ba rnams yin no/ /rigs kyi bu chos bcu dang ldan na byang chub sems dpa' bla gab med pa rnams yin no/ /bcu gang zhe na/ 'di lta ste/ dgun nam/ dpyid dam/ dbyar ram/ ston yang rung ste/ rtsig drung na mi gnas/ shing drung na ma</text></item>
<item><p>89a3</p><section>mdo sde</section><text>yin/ sog ma spungs par ma yin/ ri'i sman gshong du ma yin/ chu lkog tu ma yin/ grang ba skyob par yang mi byed/ rlung skyob par ma yin/ char pa skyob pa ma yin/ nyi ma skyob pa ma yin/ ba mo'i skyabs kyang mi byed kyi/ gzhan du na gal te byang chub sems dpa' bla</text></item>
<item><p>89a4</p><section>mdo sde</section><text>gab med pa pa na ma lus kyis mi nus par gyur na/ des gtsug lag khang du gnas te nyon mongs pa'i gnyen po'i phyir de bzhin gshegs pas sbyangs pa'i yon tan bcas te/ ci nas kyang bdag gtsug lag khang na gnas bzhin du nyon mongs pa rnams spong bar 'bad pa de ltar bya'o</text></item>
<item><p>89a5</p><section>mdo sde</section><text>zhes de ltar sems bskyed par bya'o/ /gtsug lag khang de la yang chags pa mi skyed de zhen par yang ma yin no/ /de yang 'di ltar sems te/ sbyin pa'i bdag po rnams la phan gdags par bya'i/ bdag cag gis bdag nyid gso bar mi bya'o snyam ste/ de rtag tu rgyun mi chad</text></item>
<item><p>89a6</p><section>mdo sde</section><text>par bla gab med pa'i 'du shes nye bar 'jog pa yin no/ /rigs kyi bu chos bcu po de dag dang ldan na byang chub sems dpa' bla gab med pa rnams yin no/ /rigs kyi bu chos bcu dang ldan na byang chub sems dpa' dur khrod pa rnams yin no/ /bcu gang zhe na/ 'di lta ste/ gnas gang</text></item>
<item><p>89a7</p><section>mdo sde</section><text>na gnas kyang rung / skyo ba mang ba rnams yin/ de dag shi ba'i 'du shes rtag tu rgyun mi chad par nye bar gzhog pa yin/ de dag rnam par zos par 'du shes pa dang / rnam par dmar bar 'du shes pa dang / rnam par sngos par 'du shes pa dang / rnam par rul par 'du shes</text></item>
<item><p>89b1</p><section>mdo sde</section><text>pa dang / rnam par bam par 'du shes pa dang / rnam par tshig par 'du shes pa dang / rnam par 'thor bar 'du shes pa dang / keng rus su 'du shes pa rtag tu rgyun mi chad par nye bar gzhog pa yin no/ /rigs kyi bu byang chub sems dpa' dur khrod pas ni byams pa'i sems</text></item>
<item><p>89b2</p><section>mdo sde</section><text>su bya'o/ /phan pa'i sems dang / sems can la snying brtse ba dang / tshul khrims dang / gtsang sbra'i cho ga dang ldan zhing sha dang 'bags pa med par bya'o/ /rigs kyi bu de ci'i phyir zhe na/ dur khrod gam yo na ni byang chub sems dpa' sha za ba mthong na ma dad pa skye zhing</text></item>
<item><p>89b3</p><section>mdo sde</section><text>gtse bar sems pa'i mi ma yin pa dag gnas pa yod do/ /rigs kyi bu byang chub sems dpa' dur khrod pas gtsug lag khang du zhugs te/ de bzhin gshegs pa'i mchod rten la phyag byas dge slong rgan rabs rnams la phyag byas te/ gsar bu rnams kyang dga' bar</text></item>
<item><p>89b4</p><section>mdo sde</section><text>byas la 'greng ste 'dug par bya'o/ /dge 'dun gyi mal stan la 'dug par mi bya'o/ /rigs kyi bu de ci'i phyir zhe na/ byang chub sems dpa' 'jig rten gyi yid dang sbyar bar bya ste/ byang chub sems dpa' dur khrod pa ni 'phags pa ma yin pa'i 'jig rten dang mi 'thun gyi/ 'phags</text></item>
<item><p>89b5</p><section>mdo sde</section><text>pa dang ni mi 'thun pa med do/ /gal te byang chub sems dpa' dur khrod pa gang zag gi mal stan la bdar na des ci nas kyang 'gyod par mi 'gyur la/ gzhan gyis kyang dpya bar mi 'gyur bar shin tu rtogs par byas la/ dge slong de'i bsam pa yang shes nas gdod stan de la gdol bu dang</text></item>
<item><p>89b6</p><section>mdo sde</section><text>'dra bar dma' ba'i sems kyis stan de la 'dug par bya'o/ /rigs kyi bu chos bcu po de dag dang ldan na byang chub sems dpa' dur khrod pa rnams yin no/ /rigs kyi bu chos bcu dang ldan na byang chub sems dpa' cog pu pa rnams yin no/ /bcu gang zhe na/ 'di lta ste/ lus yongs su</text></item>
<item><p>89b7</p><section>mdo sde</section><text>gdung bar bya ba'i phyir 'dug pa ma yin/ sems yongs su gdung bar bya ba'i phyir 'dug pa ma yin/ gnyid kyis non te 'dug pa ma yin/ lus dub pas 'dug pa ma yin gyi byang chub sems dpa' cog pu pa 'dug pa ni byang chub kyi tshogs yongs su bkang ba'i phyir 'dug go/ /sems rtse gcig</text></item>
<item><p>90a1</p><section>mdo sde</section><text>tu bya ba'i phyir 'dug go/ /lam mngon du bya ba'i phyir 'dug go/ /byang chub kyi snying por 'gro bar bya ba'i phyir 'dug go/ /sems can la phan pa'i phyir 'dug go/ /nyon mongs pa thams cad spang ba'i phyir 'dug go/ /rigs kyi bu chos bcu po de dag dang ldan na byang chub sems</text></item>
<item><p>90a2</p><section>mdo sde</section><text>dpa' cog pu pa rnams yin no/ /rigs kyi bu chos bcu dang ldan na byang chub sems dpa' gzhi ji bzhin pa rnams yin no/ /bcu gang zhe na/ 'di lta ste/ mal stan la ma chags pa rnams yin/ bdag nyid kyang mal stan mi 'ding / gzhan dag kyang 'ding du mi 'jug /gding</text></item>
<item><p>90a3</p><section>mdo sde</section><text>ba'i phyir brda mi byed cing / gzhan du na lo mas gang ba'am/ rtswas gang ba'i gnas kyang rung ste/ gnas de dag tu nyal bar byed cing sa gang gi phyogs na sbrul gyis gang ba'am/ sbrang ma dang / sha sbrang gis gang ba'am/ khung mang ba de dag ring po bas kyang ring por yongs su spong ngo / /</text></item>
<item><p>90a4</p><section>mdo sde</section><text>de dag nyal ba na glo g.yas pas nyal bar byed de/ rkang pa'i steng du rkang pa bzhag nas/ lus chos gos dag gis shin tu g.yogs shing dran pa dang shes bzhin du snang ba'i 'du shes dang ldang ba'i 'du shes su nyal bar byed de/ gnyid kyi bde ba la chags par mi byed/ snyes pa'i</text></item>
<item><p>90a5</p><section>mdo sde</section><text>bde ba la yang ma yin te/ gzhan du na de dag ci tsam du 'byung ba chen po rnams gnas shing 'tsho ba'i phyir nyal bar byed la/ rtag tu rgyun mi chad par yang dge ba'i phyogs la mngon du phyogs pa rnams yin no/ /rigs kyi bu chos bcu po de dag dang ldan na byang chub sems dpa' gzhi ji</text></item>
<item><p>90a6</p><section>mdo sde</section><text>bzhin pa rnams yin no/ /rigs kyi bu chos bcu dang ldan na byang chub sems dpa' rnal 'byor spyod pa rnams yin no/ /bcu gang zhe na/ 'di lta ste/ mi sdug pa bsgom pa mang ba rnams yin/ byams pa bsgom pa mang ba rnams yin/ /rten cing 'brel bar 'byung ba bsgom pa mang</text></item>
<item><p>90a7</p><section>mdo sde</section><text>ba rnams yin/ skyon la mkhas pa mang ba rnams yin/ stong pa nyid bsgom pa mang ba rnams yin/ mtshan ma med pa bsgom pa mang ba rnams yin/ rnal 'byor bsgom pa mang ba rnams yin/ rgyun du bsgom pa mang ba rnams yin/ 'gyod pa med pa rnams yin/ tshul khrims phun</text></item>
<item><p>90b1</p><section>mdo sde</section><text>sum tshogs pa rnams yin no/ /rigs kyi bu ji ltar na byang chub sems dpa' mi sdug pa bsgom pa mang ba yin zhe na/ rigs kyi bu 'di la byang chub sems dpa' gcig pu dben par song ste/ nang du yang dag par bzhag nas rab tu dben pa la mngon du phyogs shing shin tu skyo ba'i</text></item>
<item><p>90b2</p><section>mdo sde</section><text>sems kyis lus drang po drang po dang / lus bags kyis glod pas skyil mo krung bcas nas dran pa mngon du bzhag ste/ phyi rol tu ma byung ba'i sems kyis de 'di snyam du sems so/ /ji snyed du mi'i nang na kha zas dang / zas skom gtsang ma yang rung / bzang po yang rung / ngan pa</text></item>
<item><p>90b3</p><section>mdo sde</section><text>yang rung / ro phun sum tshogs pa yang rung / ro chung ba yang rung ste/ de thams cad lus kyi mes reg pa dang / btsog par 'gyur te/ rul cing dri nga ba dang / 'jig rten thams cad dang mi 'phrod pa yin na/ de la byis pa 'di dag ni shin tu zhen cing rab tu chags so/ /bdag cag</text></item>
<item><p>90b4</p><section>mdo sde</section><text>ni 'phags pa'i chos 'dul ba la gnas te/ yang dag pa'i shes rab kyis yang dag pa ji lta ba bzhin du brtags te/ 'di 'dra ba'i lus la ma zhen ma chags par bya'o/ /de'i phyir skyo ba'i sems kyang mi bskyed do snyam ste/ de ltar na byang chub sems dpa' mi sdug pa bsgom pa mang ba</text></item>
<item><p>90b5</p><section>mdo sde</section><text>yin no/ /ji ltar na byang chub sems dpa' byams pa bsgom pa mang ba yin zhe na/ rigs kyi bu 'di la byang chub sems dpa' gcig pu 'byung bar 'gyur te/ nang du yang dag par bzhag nas rab tu dben pa la mngon du phyogs te/ shin tu skyo ba'i sems kyis lus drang po drang po dang / lus</text></item>
<item><p>90b6</p><section>mdo sde</section><text>bags kyis glod pas skyil mo krung bcas nas dran pa mngon du bzhag ste/ phyi rol tu ma byung ba'i sems kyis 'di snyam du sems so/ /sems can gang dag khro ba dang / gnod sems mang ba/ mi dge ba'i las byed pa rnams dang / gang rnams bdag la rgol ba dang / dgra bo gcugs</text></item>
<item><p>90b7</p><section>mdo sde</section><text>med par shar gnyer ba rnams byung ba'am/ 'byung bar 'gyur ba yang rung ste/ bdag gis de dag thams cad kyi khro ba dang / gnod sems rab tu zhi bar byas te/ byang chub kyi snying po la 'god par bya'o/ /de yang ngag tsam gyis ma yin gyi bsam pa thag pas sems te/ de ltar na byang chub</text></item>
<item><p>91a1</p><section>mdo sde</section><text>sems dpa' byams pa bsgom pa mang ba yin no/ /ji ltar na byang chub sems dpa' rten cing 'brel par 'byung ba bsgom pa mang ba yin zhe na/ 'di la byang chub sems dpa' 'dod chags skyes pa dang / khro ba skyes pa dang / gnod sems kyi sems skyes na 'di snyam du</text></item>
<item><p>91a2</p><section>mdo sde</section><text>sems so/ /chos 'di su la skye ba de yang rten cing 'brel par 'byung ba'o/ /chos gang skye ba de yang rten cing 'brel par 'byung ba'o/ /rkyen gang dag gis skye ba de dag kyang rten cing 'brel par 'byung ba'o/ /rten cing 'brel par 'byung ba'i chos gsog de dag la mkhas pa'i rang</text></item>
<item><p>91a3</p><section>mdo sde</section><text>bzhin can su zhig bdag la rma 'byin snyam ste/ de ltar na byang chub sems dpa' rten cing 'brel bar 'byung ba bsgom pa mang ba yin no/ /ji ltar na byang chub sems dpa' skyon la mkhas pa yin zhe na/ 'di la byang chub sems dpa' gang bdag gi rgyud la skyon yod pa de dag spang ba'i phyir</text></item>
<item><p>91a4</p><section>mdo sde</section><text>nan tan du byed gzhan gyi rgyud la yod pa mi nus pa'i rang bzhin de dag la yang btang snyoms su gnas so/ /skyon de dag gang zhe na/ 'di lta ste/ sangs rgyas la ri mo mi byed pa dang / chos dang / dge 'dun dang / bslab pa dang / 'phags pa rnams dang / tshangs pa</text></item>
<item><p>91a5</p><section>mdo sde</section><text>mtshungs par spyod pa rgan rabs dang / bar ma dang / gsar bu rnams la ri mo mi byed pa ni skyon no/ /bdag la ri mo byed pa dang / gzhan la brnyas pa dang / yul la mngon du phyogs pa dang / mya ngan las 'das pa la rgyab kyis phyogs pa dang / bdag tu lta ba dang / sems</text></item>
<item><p>91a6</p><section>mdo sde</section><text>can du lta ba dang / srog tu lta ba dang / gang zag tu lta ba dang / chad par lta ba dang / rtag par lta ba dang / stong pa nyid du 'dzin pa dang / rtag par 'dzin pa dang / mi rtag par 'dzin pa dang / 'phags pa rnams la mnyes par mi byed pa dang / byis pa'i skye bo dang sten</text></item>
<item><p>91a7</p><section>mdo sde</section><text>pa dang / tshul khrims dang ldan pa yongs su spong ba dang / sems can ngan pa'i ngang tshul can la bsnyen bkur byed pa dang / sdig pa'i grogs po la sten pa dang / dge ba'i bshes gnyen yongs su spong ba dang / mdo sde zab mo spong ba dang / mdo sde zab mos skrag pa dang /</text></item>
<item><p>91b1</p><section>mdo sde</section><text>snyom las dang / le lo dang / bdag la brnyas pa dang / gzi brjid chung ba dang / spobs pa med pa dang / gnas ma yin pa la 'gyod pa dang / mi 'gyod pa la 'gyod pa dang / 'gyod pa la mi 'gyod pa dang / sgrib pa kun nas ldang bas glags pa dang / g.yo sgyus bcings</text></item>
<item><p>91b2</p><section>mdo sde</section><text>pa dang / rmugs shing gnyid kyis non pa dang / rnyed pa dang / bkur sti 'dod pa dang / rus la 'dod chags pa dang / rigs la 'dod chags pa dang / lta ba la 'dod chags pa dang / yul la 'dod chags pa dang / 'khor la 'dod chags pa dang / 'jig rten rgyang</text></item>
<item><p>91b3</p><section>mdo sde</section><text>pan gyi gsang tshig la sten pa dang / dam pa'i chos las 'byol ba dang / yi dam 'dor ba dang / mi dge ba dang ldan pa dag la rtsol ba dang / dge ba dang ldan pa dag la mi rtsol ba dang / rab tu byung ba dang sde ba dang / skyes pa dang sde ba dang / bud med dang sde ba dang / khye'u</text></item>
<item><p>91b4</p><section>mdo sde</section><text>dang bu mo dang sde ba dang / mu stegs can dang sde ba dang / dgon pa la mngon par mi dga' ba dang / zas kyi tshod mi shes pa dang / bla ma'i drung du mi 'gro ba dang / kha ton gyi dus mi shes pa dang / spyod yul gyi gnas mi shes pa dang / bslab pa phra mo dag la gus par mi byed pa dang /</text></item>
<item><p>91b5</p><section>mdo sde</section><text>sdig pa chung ngu rnams la 'jigs par mi lta ba dang / dbang po gti mug gis bsgribs pa dang ldan pa dang / g.yeng ba la dbang po grims pa dang / rgod par spyod pa dang / bcos dka' ba dang / bka' blo mi bde ba dang / yid du 'ong ba dang / yid du mi 'ong ba'i gzugs dag la mtshan</text></item>
<item><p>91b6</p><section>mdo sde</section><text>ma dang / mngon rtags su 'dzin pa dang / khro ba rnams la sems mi byams pa dang / sdug bsngal ba rnams la snying mi brtse ba dang / na bas skyo bar mi byed pa dang / shi bas mi skrag pa dang / kun nas 'bar ba las mi 'byung ba dang / lus la so sor mi rtog pa dang / tshul khrims</text></item>
<item><p>91b7</p><section>mdo sde</section><text>la sor mi rtog pa dang / ci byas ci byed ci bya zhes so sor mi rtog pa dang / mi bsam pa la sems pa dang / mi brtag pa la rtog pa dang / mi smon pa la smon pa dang / mi 'byung ba la 'byung bar 'du shes pa dang / mi dga' ba la dga' bar 'du shes pa dang / lam ma yin pa la</text></item>
<item><p>92a1</p><section>mdo sde</section><text>lam du 'du shes pa dang / ma thob pa la thob par 'du shes pa dang / 'phral gyi bya ba la chags pa dang / byed pa ngan pas g.yengs pa dang / dge ba'i phyogs rgya chen po rnam par spong ba dang / theg pa chen po la mi bsngags pa brjod pa dang / nyan thos kyi theg</text></item>
<item><p>92a2</p><section>mdo sde</section><text>pa la bsngags pa brjod pa dang / theg pa chen po la mngon par dad pa'i gang zag rnams la mi bsngags pa brjod pa dang / nyan thos kyi theg pa la mngon par dad pa'i gang zag rnams la bsngags pa brjod pa dang / rtsod pa lhur len pa dang / 'thab pa'i ngang tshul can dang /</text></item>
<item><p>92a3</p><section>mdo sde</section><text>brlang ba dang / rtsub pa dang / pho theg can dang / spyi rtol che ba dang / gtum pa dang / gdug pa dang / ngag mi snyan pa dang / mu cor smra ba dang / mi gtsigs par smra ba dang / ngan du smra bas smra ba dang / zer ba dang / spros pa la mngon par dga' ba dang /</text></item>
<item><p>92a4</p><section>mdo sde</section><text>spros pa la gzhol ba ni skyon no/ /de de ltar skyon la mkhas pas spros pa thams cad dang bral bar bya ba'i phyir stong pa nyid sgom pa la rnal 'byor du byed do/ /de stong pa nyid la sgom pa mang bas gnas gang dang gang dag la sems 'jug cing sems mngon par dad pa'i gnas de dang de dag</text></item>
<item><p>92a5</p><section>mdo sde</section><text>la ngo bo nyid yongs su btsal na stong par rtogs so/ /sems de gang yin pa de yang yongs su brtags na stong pa'o/ /gang gis brtags pa de yang stong par rtogs so/ /de de ltar rtogs pas mtshan ma med pa la rnal 'byor du byed do/ /de la nang gi mtshan ma gang dang gang snang bar</text></item>
<item><p>92a6</p><section>mdo sde</section><text>gyur pa de dang de dag mtshan ma med par byed do/ /ci nas kyang lus mi dmigs pa dang / lus la dran pa nye bar mi 'jog pa dang / lus la sems mi gtong ba dang / phyi rol gyi mtshan ma rnams mi dmigs pa dang / phyi rol gyi mtshan ma rnams la dran pa nye bar mi 'jog pa dang /</text></item>
<item><p>92a7</p><section>mdo sde</section><text>sems mi gtong ba de ltar mtshan ma med par byed do/ /de phyi rol gyi mtshan ma rnams dang bral ba dang / lus kyi mtshan ma rnams dang bral bas nang gi mtshan ma rnams spang ba'i phyir zhugs te/ sgom pa la mngon par dga' ba skyed do/ /de sgom pa mang bas rtag tu sgom pa la brtson pa yin/</text></item>
<item><p>92b1</p><section>mdo sde</section><text>rgyun mi chad par zhi gnas dang / lhag mthong la gnas pas gnas pa yin/ de la zhi gnas ni sems rtse gcig pa'o/ /lhag mthong ni yang dag pa ji lta ba bzhin du chos la so sor rtog pa'o/ /de sems mnyam par gzhag pas 'gyod pa med cing rab tu dga' ba yin no/ /de ci'i</text></item>
<item><p>92b2</p><section>mdo sde</section><text>phyir zhe na/ de ltar tshul khrims yongs su dag pa'i phyir ro/ /tshul khrims yongs su dag pa'i byang chub sems dpa' rnams ni rnal 'byor spyod pa yin te/ tshul khrims phun sum tshogs pa rnams la ni rnal 'byor yang dag par 'grub bo/ /tshul khrims phun sum tshogs pa rnams</text></item>
<item><p>92b3</p><section>mdo sde</section><text>ni rnal 'byor la spyod de/ de bas na rnal 'byor la spyod pa rnams zhes bya'o/ /rigs kyi bu chos bcu po de dag dang ldan na byang chub sems dpa' rnal 'byor spyod pa rnams yin no/ /rigs kyi bu chos bcu dang ldan na byang chub sems dpa' mdo sde 'dzin pa rnams yin no/ /bcu gang zhe na/</text></item>
<item><p>92b4</p><section>mdo sde</section><text>'di lta ste/ dam pa'i chos kun bsrung ba'i phyir thos pa 'dzin gyi zang zing gi phyir ma yin no/ /bstan pa kun bsrung ba'i phyir thos pa 'dzin gyi rnyed pa'i phyir ma yin no/ /dkon mchog gsum gyi rigs mi 'chad pa'i phyir thos pa 'dzin gyi bkur sti'i phyir ma yin no/ /theg pa chen po la yang</text></item>
<item><p>92b5</p><section>mdo sde</section><text>dag par zhugs pa'i sems can rnams rjes su gzung ba'i phyir thos pa 'dzin gyi grags pa dang / sgra dang / tshigs su bcad pa'i phyir ma yin no/ /mgon med pa'i sems can rnams la phan par bya ba'i phyir thos pa 'dzin to/ /sdug bsngal ba'i sems can rnams la bde bar bya ba'i phyir thos</text></item>
<item><p>92b6</p><section>mdo sde</section><text>pa 'dzin to/ /shes rab kyi mig dang bral ba'i sems can rnams shes rab kyi mig 'thob par bya ba'i phyir thos pa 'dzin to/ /nyan thos kyi theg pa la yang dag par zhugs pa'i sems can rnams la nyan thos kyi theg pa'i lam bstan pa'i phyir thos pa 'dzin to/ /theg pa chen po la yang</text></item>
<item><p>92b7</p><section>mdo sde</section><text>dag par zhugs pa'i sems can rnams la theg pa chen po'i lam bstan pa'i phyir thos pa 'dzin to/ /bdag nyid kyang bla na med pa'i ye shes khong du chud par bya ba'i phyir thos pa 'dzin gyi theg pa chung ngu la ni mi smon to/ /rigs kyi bu chos bcu po de dag dang ldan na byang chub sems dpa' mdo sde</text></item>
<item><p>93a1</p><section>mdo sde</section><text>'dzin pa rnams yin no/ /rigs kyi bu chos bcu dang ldan na byang chub sems dpa' 'dul ba 'dzin pa rnams yin no/ /bcu gang zhe na/ 'di lta ste/ 'dul ba yang rab tu shes/ 'dul ba'i tshul yang rab tu shes/ 'dul ba zab pa yang rab tu shes/</text></item>
<item><p>93a2</p><section>mdo sde</section><text>'dul ba zhib pa yang rab tu shes/ rung ba dang mi rung ba yang rab tu shes/ rang bzhin gyis kha na ma tho ba yang rab tu shes/ bcas pa'i kha na ma tho ba yang rab tu shes/ so sor thar pa'i bslab pa'i gleng gzhi dang 'byung ba yang rab tu shes/ nyan thos kyi 'dul ba yang rab tu shes/</text></item>
<item><p>93a3</p><section>mdo sde</section><text>byang chub sems dpa'i 'dul ba yang rab tu shes so/ /rigs kyi bu chos bcu po de dag dang ldan na byang chub sems dpa' 'dul ba 'dzin pa rnams yin no/ /rigs kyi bu chos bcu dang ldan na byang chub sems dpa' cho ga dang / spyod yul dang / spyod pa dang / spyod yul phun sum</text></item>
<item><p>93a4</p><section>mdo sde</section><text>tshogs pa rnams yin no/ /bcu gang zhe na/ 'di lta ste/ nyan thos kyi bslab pa dag la shin tu bslabs pa rnams yin/ rang sangs rgyas kyi bslab pa dag la shin tu bslabs pa rnams yin/ byang chub sems dpa'i bslab pa dag la shin tu bslabs pa rnams yin/ de dag shin</text></item>
<item><p>93a5</p><section>mdo sde</section><text>tu bslabs pas na cho ga dang spyod yul phun sum tshogs pa rnams yin/ cho ga dang spyod yul phun sum tshogs pas dge sbyong gi tshul dang 'thun pa ma yin pa'i spyod yul rnams yongs su spong ngo / /de dag de'i phyir gnas ma yin par mi spyod/ yul ma yin pa dang / dus ma yin par</text></item>
<item><p>93a6</p><section>mdo sde</section><text>mi spyod/ de dag dge sbyong gi spyod yul la spyod pas spyod pa phun sum tshogs pa rnams yin te/ dge sbyong ngam/ bram zes 'di lta ste/ don dang mi ldan pa de dang / des mtshang 'drur med la gzhan dag kyang bslab pa de snyed la 'jog par byed do/ /de dag spyod pa phun sum</text></item>
<item><p>93a7</p><section>mdo sde</section><text>tshogs pas spyod lam mdzes pa phun sum tshogs pa yin/ spyod lam rab tu zhi bas spyod lam bcos pa med pa dang ldan pa yin no/ /rigs kyi bu chos bcu po de dag dang ldan na byang chub sems dpa' cho ga dang / spyod yul dang / spyod pa dang / spyod lam phun sum tshogs pa rnams</text></item>
<item><p>93b1</p><section>mdo sde</section><text>yin no/ /rigs kyi bu chos bcu dang ldan na byang chub sems dpa' ser sna dang phrag dog dang bral ba rnams yin no/ /bcu gang zhe na/ 'di lta ste/ bdag nyid kyang sbyin pa'i bdag po yin/ gzhan yang sbyin pa la yang dag par 'dzud/ sbyin pa'i bsngags pa smra ba rnams yin/ gzhan</text></item>
<item><p>93b2</p><section>mdo sde</section><text>dag gis byin pa la rjes su yi rang bar byed/ sbyin pa'i bdag po gzhan dag la yang gzengs stod cing rab tu dga' bar byed/ gzhan dag la byin na yang 'di snyam du bdag cag la byin cig gzhan la ni ma yin no/ /bdag cag gir gyur la/ gzhan dag gir ma gyur cig ces sems mi</text></item>
<item><p>93b3</p><section>mdo sde</section><text>skyed/ 'di snyam du 'di lta ste/ sems can thams cad 'tsho ba'i yo byad de dang de dag thob par gyur cig ces 'jig rten dang 'jig rten las 'das pa'i bde ba dang ldan te bde bar gyur cig /bdag cag gis kyang de nyid kyi don du 'bad par bya/ btsal bar bya'i/ bdag cag gis der ser</text></item>
<item><p>93b4</p><section>mdo sde</section><text>sna dang / phrag dog gi sems bskyed par mi bya'o zhes sems skyed do/ /rigs kyi bu chos bcu po de dag dang ldan na byang chub sems dpa' ser sna dang phrag dog dang bral ba rnams yin no/ /rigs kyi bu chos bcu dang ldan na byang chub sems dpa' sems can thams cad la sems snyoms pa rnams</text></item>
<item><p>93b5</p><section>mdo sde</section><text>yin no/ /bcu gang zhe na/ 'di lta ste/ sems can thams cad la snyoms par sbyor ba rnams yin/ sems can thams cad la khong khro ba'i sems med pa rnams yin/ sems can thams cad la gnod sems med pa rnams yin/ sems can thams cad kyi don kho nar sbyin pa dag</text></item>
<item><p>93b6</p><section>mdo sde</section><text>sbyin/ tshul khrims srung / bzod pa sgom/ brtson 'grus rtsom/ bsam gtan la bsam gtan du byed/ shes rab sgom/ thams cad mkhyen pa nyid kyang yang dag par sgrub mod kyi/ gnyis la gnas pa'i sems kyis sgrub pa ma yin gyi/ sems can thams cad la thun</text></item>
<item><p>93b7</p><section>mdo sde</section><text>mong gi sems dang / sems can thams cad la dmigs pas sgrub ste/ ci nas kyang chos nyid myur du 'thob par 'gyur ba de ltar sgrub bo/ /de dag 'khor ba rab tu 'bar ba nas bdag nyid byung nas gzhan dag kyang 'byin te/ de yang mnyam pa nyid kyi sems nye bar bzhag cing 'byin</text></item>
<item><p>94a1</p><section>mdo sde</section><text>gyi sdug pa'i sems kyis ma yin te/ khong khro bas ma yin no/ /rigs kyi bu 'di lta ste/ dper na tshong dpon nam khyim bdag la bu sdug pa phangs pa byams pa yid du 'ong ba drug cig yod la/ bu de dag la tshong dpon nam khyim bdag de mtshungs par byams</text></item>
<item><p>94a2</p><section>mdo sde</section><text>shing / mtshungs par sbyor bar gyur pa las de'i bu de dag byis pa yin te/ gog pa mi shes pa mi mkhas pa dag cig yod la/ de nas tshong dpon nam khyim bdag de'i khyim me thar te/ de'i bu de dag kyang so so na 'khod par gyur na/ rigs kyi bu de ji snyam du sems/</text></item>
<item><p>94a3</p><section>mdo sde</section><text>tshong dpon nam khyim bdag de 'di ni sngar je dbyung ngo / /de nas phyis 'di dbyung ngo snyam du de ltar sems sam/ byang chub sems dpa' sgrib pa thams cad rnam par sel bas gsol pa/ bcom ldan 'das ma lags so/ /de ci'i slad du zhe na/ bcom ldan 'das tshong dpon nam</text></item>
<item><p>94a4</p><section>mdo sde</section><text>khyim bdag de bu rnams la sems snyoms pas de gang dang gang dag ji ltar mjal ba de dang de nyid de bzhin du 'byin to/ /bcom ldan 'das kyis bka' stsal pa/ rigs kyi bu de bzhin du byis pa lta bu'i sems can thams cad ni byang chub sems dpa'i bu dang 'dra ste/ 'phags</text></item>
<item><p>94a5</p><section>mdo sde</section><text>pa rnams ni ma yin te/ byang chub sems dpa' de byis pa/ mi gsal ba/ mi mkhas pa/ 'gro ba drug so so na gnas pa de dag 'khor ba'i khyim me thar ba nas gang dang gang ji ltar yongs su smin par 'gyur ba de dang de nyid de ltar 'byin to/ /phyung nas kyang mya ngan las 'das</text></item>
<item><p>94a6</p><section>mdo sde</section><text>pa'i dbyings zhi bar rab tu gzhog go/ /rigs kyi bu chos bcu po de dag dang ldan na byang chub sems dpa' sems can thams cad la sems snyoms pa rnams yin no/ /rigs kyi bu chos bcu dang ldan na byang chub sems dpa' de bzhin gshegs pa la mchod pa dang rim gro bya ba la</text></item>
<item><p>94a7</p><section>mdo sde</section><text>mkhas pa rnams yin no/ /bcu gang zhe na/ rigs kyi bu 'di lta ste/ chos la mchod pas de bzhin gshegs pa la mchod pa dang / bsnyen bkur byas pa yin gyi zang zing gi mchod pas ni ma yin no/ /nan tan gyis mchod pa dang / sems can rnams la phan zhing bde</text></item>
<item><p>94b1</p><section>mdo sde</section><text>bar bya ba dang / sems can rnams la phan 'dogs par byed pa dang / sems can rnams kyi don la zhugs pa dang / yi dam mi gtong ba dang / byang chub sems dpa'i las mi gtong ba dang / ji ltar smras pa bzhin du byed pa dang / yid yongs su mi skyo ba dang / byang chub kyi</text></item>
<item><p>94b2</p><section>mdo sde</section><text>sems mi gtong bas rigs kyi bu de bzhin gshegs pa rnams la mchod pa dang / bsnyen bkur byas pa yin gyi/ zang zing gi mchod pas ni ma yin no/ /rigs kyi bu de ci'i phyir zhe na/ de bzhin gshegs pa rnams ni chos kyi sku ste/ chos la mchod na de bzhin gshegs pa rnams</text></item>
<item><p>94b3</p><section>mdo sde</section><text>la mchod par 'gyur ro/ /rigs kyi bu de bzhin gshegs pa rnams ni nan tan gyis yang dag par grub pa yin te/ sems can thams cad la phan zhing bde ba dang / sems can thams cad la phan 'dogs pa dang / sems can gyi don bya ba'i phyir skye'o/ /rigs kyi bu sems can gyi</text></item>
<item><p>94b4</p><section>mdo sde</section><text>don de yang yi dam btang ba dang / byang chub sems dpa'i las la rgyab kyis phyogs pa dang / du smra ba dang / smras pa las nyams pa dang / dam bcas pa las nyams pa dang / yid yongs su skyo ba dang byang chub kyi sems dang bral bas yang dag par 'thob par mi nus so/ /rigs</text></item>
<item><p>94b5</p><section>mdo sde</section><text>kyi bu de ci'i phyir zhe na/ byang chub sems dpa' rnams kyi bla na med pa yang dag par rdzogs pa'i byang chub ni sems can gyi don la rag las pa ste/ gal te sems can rnams med na byang chub sems dpa' rnams mngon par rdzogs par 'tshang rgya bar mi nus so/ /de bas na rigs kyi bu chos la</text></item>
<item><p>94b6</p><section>mdo sde</section><text>mchod pas de bzhin gshegs pa rnams la mchod cing rim gro byas pa yin gyi zang zing gi mchod pas ma yin pa de ltar blta'o/ /rigs kyi bu chos bcu po de dag dang ldan na byang chub sems dpa' de bzhin gshegs pa la mchod pa dang / rim gro bya ba la mkhas pa rnams yin no/ /</text></item>
<item><p>94b7</p><section>mdo sde</section><text>rigs kyi bu chos bcu dang ldan na byang chub sems dpa' nga rgyal bcom pa rnams yin no/ /bcu gang zhe na/ rigs kyi bu 'di lta ste/ byang chub sems dpa' khyim gyi gnas nas mngon par byung ste rab tu byung nas bdag ni grogs po dang / blon po dang / gnyen bshes dang /</text></item>
<item><p>95a1</p><section>mdo sde</section><text>snag gi gnyen mtshams la shi ba dang 'dra'o zhes nga rgyal bcom pa yin/ bdag gis gzugs mi sdug par khas blangs shing bdag gis gos kha dog mi sdug pa bgos te/ tshul gzhan du bsgyur to zhes nga rgyal bcom pa yin/ sprang ba'i rgyu sprang ba'i phyir mgo bregs</text></item>
<item><p>95a2</p><section>mdo sde</section><text>shing lag na lhung bzed thogs te grong nas grong du 'gro'o zhes nga rgyal bcom pa yin/ gdol bu dang 'dra bar dman pa dman pa'i sems kyis bsod snyoms kyi phyir 'gro'o zhes nga rgyal bcom pa yin/ bdag ni bsod snyoms pa ste/ bdag gi 'tsho ba gzhan la rag lus so zhes</text></item>
<item><p>95a3</p><section>mdo sde</section><text>nga rgyal bcom pa yin/ brnyas pa'i bsod snyoms ngan ngon len to zhes nga rgyal bcom pa yin/ bdag gis slob dpon dang / bla ma dang / sbyin pa'i gnas rnams mnyes par bya dgos so zhes nga rgyal bcom pa yin/ bdag gis tshangs pa mtshungs par spyod pa rnams la 'di lta ste/</text></item>
<item><p>95a4</p><section>mdo sde</section><text>cho ga dang / spyod yul dang / kun spyod pa de dang des mgu bar bya'o zhes nga rgyal bcom pa yin/ sangs rgyas kyi chos ma thob pa rnams 'thob par bya'o zhes nga rgyal bcom pa yin/ sems can khros pa dang / gnod sems can rnams kyi nang na bzod pa mang bar bya'o zhes nga rgyal bcom</text></item>
<item><p>95a5</p><section>mdo sde</section><text>pa yin no/ /rigs kyi bu chos bcu po de dag dang ldan na byang chub sems dpa' nga rgyal bcom pa rnams yin no/ /rigs kyi bu chos bcu dang ldan na byang chub sems dpa' dad pa mang ba rnams yin no/ /bcu gang zhe na/ 'di lta ste/ sngon gyi dge ba'i rtsa bas brtan pa'i rgyu phun sum</text></item>
<item><p>95a6</p><section>mdo sde</section><text>tshogs pas bsod nams kyis brtan pa rnams yin/ gzhan gyis dring mi 'jog /gzhan gyis mi bkri/ ston pa gzhan med pas yang dag par lta ba rnams yin/ g.yo dang sgyus spyod pa dang bral bas bsam pa phun sum tshogs pa rnams yin/ gya gyu med pa'i rang bzhin can pas</text></item>
<item><p>95a7</p><section>mdo sde</section><text>drang ba rnams yin/ dbang po rno bas shes rab phun sum tshogs pa rnams yin/ rgyud dang bas sgrib pa dang kun nas ldang ba dang bral ba rnams yin/ sdig pa'i grogs po dang bral bas dge ba'i bshes gnyen la rten pa rnams yin/ legs par bshad pa tshol bas mngon pa'i nga rgyal med pa</text></item>
<item><p>95b1</p><section>mdo sde</section><text>rnams yin/ chos bstan pa la log par mi 'dzin pa rnams yin/ rgya chen po la mos pas de bzhin gshegs pa'i che ba rab tu shes pa yin no/ /rigs kyi bu chos bcu po de dag dang ldan na byang chub sems dpa' dad pa mang ba rnams yin no/ /byang chub sems dpa'</text></item>
<item><p>95b2</p><section>mdo sde</section><text>sgrib pa thams cad rnam par sel bas gsol pa/ bcom ldan 'das bdag ni de bzhin gshegs pa'i che ba'i phyogs 'ga' tsam zhig nyan par gsol lo/ /bcom ldan 'das kyis bka' stsal pa/ rigs kyi bu de'i phyir de bzhin gshegs pa'i che ba'i phyogs 'ga'</text></item>
<item><p>95b3</p><section>mdo sde</section><text>zhig ngas bstan gyis legs par shin tu nyon la yid la zung shig /bcom ldan 'das legs so zhes byang chub sems dpa' sgrib pa thams cad rnam par sel ba/ bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /rigs kyi bu</text></item>
<item><p>95b4</p><section>mdo sde</section><text>de bzhin gshegs pa ni sems can thams cad la thun mong ba'i byams pa chen po dang ldan te/ des de bzhin gshegs pa ji ltar sems can gcig la khyab pa de bzhin du sems can gyi khams ma lus pa thams cad la'ang khyab ste/ sems can gyi khams thams cad la khyab nas</text></item>
<item><p>95b5</p><section>mdo sde</section><text>nam mkha'i dbyings la khyab kyang / de bzhin gshegs pa'i byams pa chen po'i mtha' dang mu shes pa yang med do/ /rigs kyi bu de bzhin gshegs pa ni nyan thos dang / rang sangs rgyas dang / byang chub sems dpa' thams cad dang thun mong ma yin pa'i snying rje chen po dang ldan te/</text></item>
<item><p>95b6</p><section>mdo sde</section><text>des de bzhin gshegs pa ji ltar sems can gcig la snying rje ba bzhin du sems can gyi khams ma lus pa thams cad la snying rje zhing de la phan par mdzad do/ /rigs kyi bu de bzhin gshegs pa ni chos ston pa mi zad pa dang ldan te/ des de bzhin gshegs pa bskal pa du ma nas bskal</text></item>
<item><p>95b7</p><section>mdo sde</section><text>pa brgya stong tshad med/ grangs med pa du ma'i bar du rnam grangs gzhan dang gzhan dag dang / tshul gzhan dang gzhan dag gis sems can thams cad la dus gcig tu chos ston kyang / de bzhin gshegs pa'i chos bstan pa zad par mi 'gyur ro/ /rigs kyi bu de bzhin gshegs</text></item>
<item><p>96a1</p><section>mdo sde</section><text>pa ni dri ba la lung bstan pa shin tu ston pa tshad med pa dang ldan te/ rigs kyi bu gal te sems can ji snyed sems can gyi grangs su gtogs pa de dag thams cad kyis de bzhin gshegs pa la dus gcig tu tshig dang yi ge gzhan dang gzhan dag gis dri ba tha dad du dris</text></item>
<item><p>96a2</p><section>mdo sde</section><text>kyang / de dag la de bzhin gshegs pas skad cig thang cig yud tsam gcig la dris pa lung bstan pa'i ston pa bstan kyang / de bzhin gshegs pa'i dri ba la lung bstan pa'i ston pa zad par mi 'gyur ro/ /rigs kyi bu de bzhin gshegs pa ni chags pa med pa'i bsam gtan gyi spyod</text></item>
<item><p>96a3</p><section>mdo sde</section><text>yul pa yin te/ rigs kyi bu gal te sems can thams cad byang chub sems dpa' sa bcu la gnas par gyur la/ de dag thams cad dus gcig tu ting nge 'dzin brgya stong du ma la snyoms par zhugs te/ de bzhin du snyoms par zhugs nas/ bskal pa brgya stong du mar ting nge 'dzin</text></item>
<item><p>96a4</p><section>mdo sde</section><text>gzhan dang gzhan dag la snyoms par zhugs kyang / de dag gis de bzhin gshegs pa'i ting nge 'dzin tam/ de bzhin gshegs pa'i ting nge 'dzin gyi spyod yul gyi mtha' 'am mu mi rnyed do/ /rigs kyi bu de bzhin gshegs pa ni tshad med pa'i gzugs kyi sku mngon par grub pa dang</text></item>
<item><p>96a5</p><section>mdo sde</section><text>ldan te/ rigs kyi bu gal te sems can thams cad de bzhin gshegs pa'i gzugs kyis 'dul bar gyur na/ de dag la de bzhin gshegs pa skad cig thang cig yud tsam cig la sems can re re'i mdun du de bzhin gshegs pa'i gzugs nye bar ston to/ /gal te gzugs</text></item>
<item><p>96a6</p><section>mdo sde</section><text>gzhan dang gzhan la mos par gyur na/ de la yang de bzhin gshegs pa skad cig thang cig yud tsam cig gis sems can re re'i mdun du gzugs gzhan dang gzhan nye bar ston to/ /rigs kyi bu de bzhin gshegs pa'i 'phrul gyi spyan gyi yul tshad med de/ rigs kyi bu 'phrul</text></item>
<item><p>96a7</p><section>mdo sde</section><text>gyi spyan gyis gzigs kyi mi'i mig gis ma yin pa'i sems can yod pa gal te rigs kyi bu grangs dang bsam pa las 'das pa'i 'jig rten gyi khams kyi sems can ma lus pa kun de 'dra bar gyur kyang / de bzhin gshegs pas phyag gi mthil na skyu ru ra'i 'bras bu ltar yang dag pa</text></item>
<item><p>96b1</p><section>mdo sde</section><text>ji lta ba bzhin du gzigs so/ /rigs kyi bu de bzhin gshegs pa'i 'phrul gyi snyan gyi yul tshad med de/ rigs kyi bu gal te de lta bu nyid kyi sems can gyis mtha' yas mu med pa'i 'jig rten gyi khams yongs su gang bar gyur la/ de dag thams cad kyis skad cig thang cig yud</text></item>
<item><p>96b2</p><section>mdo sde</section><text>tsam cig la sgra dbyangs brjod pa'i sgra lhan cig tu phyung ste/ brjod kyang de bzhin gshegs pas de dag bdag bdag gi sgra rnams kyang so sor gsan to/ /so sor rab tu mkhyen to/ /rigs kyi bu de bzhin gshegs pa ni ye shes tshad med pa/ mi zad pa/ mu med pa/ nam mkha' dang</text></item>
<item><p>96b3</p><section>mdo sde</section><text>'dra ba dang ldan te/ rigs kyi bu gal te sems can gyi khams ma lus pa so sor rnam par rtog pa rjes su rnam par rtog cing / bsam pa rnam pa sna tshogs rjes su sems la/ so so na las sna tshogs byed pa de dag kyang de bzhin gshegs pas skad cig thang cig yud tsam cig la sems</text></item>
<item><p>96b4</p><section>mdo sde</section><text>can 'di ni 'di la rnam par rtog go/ /sems can 'di ni 'di la sems so/ /sems can 'di ni las 'di byed do/ /de'i 'bras bu ni 'dir 'gyur ro zhes rab tu mkhyen te/ de yang de bzhin gshegs pas dus gsum char la yang thogs pa med pa'i ye shes kyis skad cig thang</text></item>
<item><p>96b5</p><section>mdo sde</section><text>cig yud tsam cig la rab tu mkhyen to/ /rigs kyi bu de bzhin gshegs pa ni rtag tu mnyam par gzhag pa/ rgyun mi chad par mnyam par gzhag pa'o/ /rigs kyi bu de ci'i phyir zhe na/ de bzhin gshegs pa la bsnyel ngas pa med/ dbang po bslad pa med/ sems 'khrug</text></item>
<item><p>96b6</p><section>mdo sde</section><text>pa med do/ /rigs kyi bu de ci'i phyir zhe na/ de bzhin gshegs pa ni nyon mongs pa'i bag chags dang bcas pa thams cad spangs pa ste zhi ba/ rab tu zhi ba/ nye bar zhi ba'o/ /rigs kyi bu gang la nyon mongs pa yod pa de'i sems ni bslad par 'gyur te/ sems bslad pas mnyam</text></item>
<item><p>96b7</p><section>mdo sde</section><text>par 'jog par mi 'gyur ro/ /de bzhin gshegs pa ni nyon mongs pa med pa/ rdul med pa/ zag pa med pa/ nyon mongs pa'i bag chags thams cad spangs pa/ chos thams cad la dbang ba/ mnyam pa nyid thob pa/ ting nge 'dzin dang snyoms par 'jug pa'i spyod yul</text></item>
<item><p>97a1</p><section>mdo sde</section><text>thams cad las byung ba yin te/ gal te rigs kyi bu de bzhin gshegs pa spyod lam re re la yang ting nge 'dzin re res spyod pa nas de bzhin gshegs pa de bzhin du spyod cing mya ngan las 'das pa'i lus kyi tshe'i bar du spyod na gang de bzhin gshegs pa rtag tu mnyam par</text></item>
<item><p>97a2</p><section>mdo sde</section><text>gzhag pa lta ci smos/ rigs kyi bu de bzhin gshegs pa ni bskal pa grangs med pa du mas yang dag par grub pa yin te/ rigs kyi bu de bzhin gshegs pa ni dpag pa dang / bsam pa dang / brtag par mi nus so/ /byang chub sems dpa' sgrib pa thams cad rnam par sel</text></item>
<item><p>97a3</p><section>mdo sde</section><text>bas gsol pa/ bcom ldan 'das bskal pa grangs ma mchis pa gsum gyis de bzhin gshegs pa rnams yang dag par 'grub pa ma lags sam/ bcom ldan 'das kyis bka' stsal pa/ rigs kyi bu ma yin no/ /rigs kyi bu de ci'i phyir zhe na/ byang chub sems dpas de bzhin</text></item>
<item><p>97a4</p><section>mdo sde</section><text>gshegs pa'i yul bsgrub par bya ba ni bsam gyis mi khyab ste/ de ni bskal pa grangs med pa gsum gyis yang dag par bsgrub par mi nus kyi/ nam byang chub sems dpa' chos mnyam pa nyid du zhugs par gyur pa de'i tshe nas brtsams te bskal pa bgrang bar bya'i/ thog ma'i sems nas</text></item>
<item><p>97a5</p><section>mdo sde</section><text>brtsams te de ma yin no/ /byang chub sems dpa' sgrib pa thams cad rnam par sel bas gsol pa/ bcom ldan 'das sus de bzhin gshegs pa'i che ba 'di thos nas dga' ba dang / dad pa dang / rangs pa rnyed pa'i sems can de dag ni skyid de ba/ legs par bgyid pa'i las</text></item>
<item><p>97a6</p><section>mdo sde</section><text>bgyid pa/ las kyi sgrib pa spangs pa/ dad pa dang / mos pa mang zhing byang chub tu nye ba lags na/ su dag thos nas 'dzin pa dang / 'chang ba dang / klog pa dang / kun chub par bgyid pa dang / gzhan la yang rgya cher ston pa rnams lta ci smos te/ bcom ldan 'das sems</text></item>
<item><p>97a7</p><section>mdo sde</section><text>can de dag ring por mi thogs par de bzhin gshegs pa'i che ba 'di 'dra bdag nyid kyi snod du gyur par mchi'o/ /bcom ldan 'das kyis bka' stsal pa/ rigs kyi bu de de bzhin no/ /de de bzhin te/ rigs kyi bu su de bzhin gshegs pa'i che ba 'di thos par 'gyur ba'i sems can de</text></item>
<item><p>97b1</p><section>mdo sde</section><text>dag sangs rgyas kyis yongs su bzung ba yin no/ /dge ba'i rtsa ba bskyed pa dang / sangs rgyas mang po la bsnyen bkur byas par 'gyur te/ rigs kyi bu dang / rigs kyi bu mo de dag gis the tsom dang / yid gnyis dang / ner nur mi bskyed par bya'o/ /rigs kyi bu'am/</text></item>
<item><p>97b2</p><section>mdo sde</section><text>rigs kyi bu mo gang gis nub bdun du yid la bya ba gzhan med cing sems ma 'khrugs par bsam pa drag po dang / dad pa drag pos zhugs te/ de bzhin gshegs pa'i che ba 'di rjes su sems la zhag bdun 'das pa dang des mchod pa'i cho ga nye bar gzhag nas/ gtsang bas gos gtsang</text></item>
<item><p>97b3</p><section>mdo sde</section><text>ma bgos te/ dad pa mngon du byas la 'dug par byas te/ des de'i nub mo de bzhin gshegs pa mthong bar 'gyur ro/ /de ste mi byed dam cho ga ma tshang bar byed na/ de sems rtse gcig par 'gyur zhing 'chi ba'i tshe yang de bzhin gshegs pa de'i mdun na bzhugs par 'gyur ro/ /</text></item>
<item><p>97b4</p><section>mdo sde</section><text>byang chub sems dpa' sgrib pa thams cad rnam par sel bas gsol pa/ bcom ldan 'das de bzhin gshegs pa'i che ba 'di bshad na/ sems can gang la la ma dad par 'gyur ba mchis sam/ bcom ldan 'das kyis bka' stsal pa/ rigs kyi bu de bzhin gshegs</text></item>
<item><p>97b5</p><section>mdo sde</section><text>pa'i che ba 'di bshad na/ sems can gang mi bzad pa rtsub pa tsha ba'i bsam pas gnod sems bskyed par 'gyur ba dang / chos smra ba de la yang dgrar 'du shes par 'gyur ba dag yod do/ /de dag de'i phyir lus zhig nas sems can dmyal ba dag tu skye bar 'gyur ro/ /yang</text></item>
<item><p>97b6</p><section>mdo sde</section><text>rigs kyi bu sems can gang rnams de bzhin gshegs pa'i che ba bshad pa 'di la dad pa rnyed par 'gyur ba dang / chos smra ba de la yang dge ba'i bshes gnyen du 'du shes pa dang / ston par 'du shes skyed na/ rigs kyi bu sngon yang de bzhin gshegs pa'i che ba 'di tshe rabs de dang</text></item>
<item><p>97b7</p><section>mdo sde</section><text>de dag gzhan la yang rigs kyi bu de dag gis thos par nges par rig par bya'o/ /de nas 'khor der 'dus pa'i sems can kha cig 'di snyam du sems te/ kye ma'o bcom ldan 'das kyis ji skad du bshad pa'i chos kyi rnam grangs 'di sngon bdag cag gis kyang thos pa lta ci zhig snyam mo</text></item>
<item><p>98a1</p><section>mdo sde</section><text>de nas bcom ldan 'das kyis de'i tshe ljags kyi dbang po phyung ste/ ljags kyi dbang pos zhal gyi dkyil 'khor mngon par bkab bo/ /zhal gyi dkyil 'khor mngon par bkab nas/ dbu mngon par bkab bo/ /dbu mngon par bkab nas/ sku mngon par bkab bo/ /sku mngon</text></item>
<item><p>98a2</p><section>mdo sde</section><text>par bkab nas/ seng ge'i khri mngon par bkab bo/ /seng ge'i khri mngon par bkab nas/ byang chub sems dpa'i 'khor mngon par bkab bo/ /de nas nyan thos kyi 'khor de nas brgya byin dang / tshangs pa dang / 'jig rten skyong ba'i 'khor/</text></item>
<item><p>98a3</p><section>mdo sde</section><text>de nas thams cad yod pa'i 'khor mngon par bkab bo/ /de nas stong gsum gyi stong chen po'i 'jig rten gyi khams mngon par bkab bo/ /de nas bcom ldan 'das kyis ljags kyi dbang po phyir bsdus te/ thams cad yod pa'i 'khor la bka' stsal pa/ rigs kyi bu 'di 'dra ba'i</text></item>
<item><p>98a4</p><section>mdo sde</section><text>ljags kyis de bzhin gshegs pa rnams gsung bar mi 'gyur gyi/ rigs kyi bu khyod rnams dad par gyis shig /rigs kyi bu khyed rnams mngon par dad par gyis shig /de ni khyed kyi yun ring po'i don dang phan pa dang / bde bar 'gyur ro/ /de nas bcom ldan 'das kyis</text></item>
<item><p>98a5</p><section>mdo sde</section><text>bstan pa 'di bstan pa'i tshe/ byang chub sems dpa' stong phrag brgyad cu rtsa bzhis mi skye ba'i chos rnams la bzod pa thob bo/ /srog chags brgya stong du ma ni chos rnams la chos kyi mig rdul dang bral zhing dri ma med pa rnam par dag go/ /sngon sems ma bskyed pa'i sems can du mas ni byang</text></item>
<item><p>98a6</p><section>mdo sde</section><text>chub tu sems bskyed do// //'phags pa dkon mchog sprin zhes bya ba theg pa chen po'i mdo/ bam po bdun pa ste tha ma/ de nas bcom ldan 'das kyis yang byang chub sems dpa' sgrib pa thams cad rnam par sel ba la bka' stsal pa/ rigs kyi bu chos bcu</text></item>
<item><p>98a7</p><section>mdo sde</section><text>dang ldan na byang chub sems dpa' kun rdzob la mkhas pa rnams yin no/ /bcu gang zhe na/ 'di lta ste/ gzugs su'ang 'dogs la don dam par na gzugs su'ang mi dmigs shing mngon par mi chags so/ /de bzhin du tshor ba dang / 'du shes dang / 'du byed rnams dang / rnam</text></item>
<item><p>98b1</p><section>mdo sde</section><text>par shes par yang 'dogs la/ don dam par na rnam par shes pa yang mi dmigs shing mngon par mi chags so/ /sa'i khams su yang 'dogs la/ don dam par na sa'i khams su yang mi dmigs shing mngon par mi chags so/ /de bzhin du chu'i khams dang / me'i khams</text></item>
<item><p>98b2</p><section>mdo sde</section><text>dang / rlung gi khams dang / nam mkha'i khams dang / rnam par shes pa'i khams su yang 'dogs la/ don dam par na rnam par shes pa'i khams su yang mi dmigs shing mngon par mi chags so/ /mig gi skye mched du'ang 'dogs la/ don dam par na mig gi skye mched</text></item>
<item><p>98b3</p><section>mdo sde</section><text>du'ang mi dmigs shing mngon par mi chags so/ /de bzhin du rna ba'i skye mched dang / sna'i skye mched dang / lce'i skye mched dang / lus kyi skye mched dang / yid kyi skye mched du'ang 'dogs la/ don dam par na yid kyi skye mched du'ang mi dmigs shing mngon par mi chags so/ /</text></item>
<item><p>98b4</p><section>mdo sde</section><text>bdag tu'ang 'dogs la/ don dam par na bdag tu'ang mi dmigs shing mngon par mi chags so/ /sems can du'ang 'dogs la/ don dam par na sems can du'ang mi dmigs shing mngon par mi chags so/ /srog dang / gso ba dang / skyes bu dang / gang zag dang / shed</text></item>
<item><p>98b5</p><section>mdo sde</section><text>las skyes pa dang / shed bur yang 'dogs la/ don dam par na srog dang / gso ba dang / skyes bu dang / gang zag dang / shed las skyes pa dang / shed bur yang mi dmigs shing mngon par mi chags so/ /'jig rten du'ang 'dogs la/ don dam par na 'jig rten du'ang</text></item>
<item><p>98b6</p><section>mdo sde</section><text>mi dmigs shing mngon par mi chags so/ /'jig rten gyi chos rnams su'ang 'dogs la/ don dam par na 'jig rten gyi chos rnams su yang mi dmigs shing mngon par mi chags so/ /sangs rgyas kyi chos rnams su'ang 'dogs la/ don dam par na sangs rgyas kyi chos rnams</text></item>
<item><p>98b7</p><section>mdo sde</section><text>su yang mi dmigs shing mngon par mi chags so/ /byang chub tu'ang 'dogs la/ don dam par na byang chub dang byang chub par byed pa yang mi dmigs shing de la yang mngon par mi chags so/ /rigs kyi bu de lta bas na gang ming dang / 'dogs pa dang / tha snyad de ni kun rdzob ces bya ste/</text></item>
<item><p>99a1</p><section>mdo sde</section><text>kun rdzob kyi chos rnams la ni don dam pa med mod kyi kun rdzob kyi chos rnams med par yang don dam pa bstan par mi nus so/ /rigs kyi bu byang chub sems dpa' gang gnas de dag la kun rdzob tu mkhas shing don dam pa ma yin pa de ni kun rdzob la mkhas pa zhes bya'o/ /</text></item>
<item><p>99a2</p><section>mdo sde</section><text>rigs kyi bu chos bcu po de dag dang ldan na byang chub sems dpa' kun rdzob la mkhas pa rnams yin no/ /rigs kyi bu chos bcu dang ldan na byang chub sems dpa' don dam pa la mkhas pa rnams yin no/ /bcu gang zhe na/ 'di lta ste/ mi skye ba'i chos nyid dang ldan pa rnams</text></item>
<item><p>99a3</p><section>mdo sde</section><text>yin/ mi 'gag pa'i chos nyid dang / mi 'jig pa'i chos nyid dang / mi len mi 'dor ba'i chos nyid dang / tshig gi spyod yul las yang dag par 'das pa'i chos nyid dang / smrar med pa'i chos nyid dang / spros pa med pa'i chos nyid dang / brjod du med pa'i chos nyid dang / zhi ba'i</text></item>
<item><p>99a4</p><section>mdo sde</section><text>chos nyid dang / 'phags pa'i chos nyid dang ldan pa rnams yin no/ /rigs kyi bu de ci'i phyir zhe na/ don dam pa ni mi skye'o/ /mi 'gag go/ /mi 'jig go/ /mi len to/ /mi 'dor ro/ /yi ge dag gis smra bar bya ba ma yin no/ /yi ge rnams kyis mi brjod do/ /spros pas</text></item>
<item><p>99a5</p><section>mdo sde</section><text>mi rtogs so/ /rigs kyi bu don dam par ni brjod du med pa ste zhi ba'o/ /'phags pa rnams kyis so so rang gis rig pa'o/ /rigs kyi bu don dam pa ni de bzhin gshegs pa rnams skyes kyang rung ma skyes kyang rung mi 'jig pa ste/ rigs kyi bu de'i phyir byang chub sems dpa' rnams skra dang</text></item>
<item><p>99a6</p><section>mdo sde</section><text>kha spu bregs te/ gos ngur smrig gyon la yang dag par dad pas khyim nas khyim med par rab tu 'byung ngo / /rab tu byung nas kyang chos 'di kho na thob par bya ba'i phyir mgo'i thod la me 'bar ba bzhin du brtson 'grus brtsams shing gnas so/ /rigs kyi bu gal te don dam pa med du zin na tshangs</text></item>
<item><p>99a7</p><section>mdo sde</section><text>par spyod pa don med par 'gyur ro/ /de bzhin gshegs pa rnams 'byung ba yang don med par 'gyur ro/ /gang gi phyir don dam pa yod pas na de'i phyir byang chub sems dpa' rnams don dam pa la mkhas pa zhes bya'o/ /rigs kyi bu chos bcu po de dag dang ldan na byang chub sems dpa' don dam</text></item>
<item><p>99b1</p><section>mdo sde</section><text>pa la mkhas pa rnams yin no/ /rigs kyi bu chos bcu dang ldan na byang chub sems dpa' rten cing 'brel par 'byung ba la mkhas pa rnams yin no/ /bcu gang zhe na/ 'di lta ste/ chos rnams gsog nyid du rab tu shes/ gso ba nyid dang / snying po med pa nyid dang / mig yor</text></item>
<item><p>99b2</p><section>mdo sde</section><text>lta bu nyid dang / gzugs brnyan lta bu nyid dang / sgra brnyan lta bu nyid dang / sgyu ma lta bu nyid dang / mi gnas pa nyid dang / g.yo ba nyid dang / rten cing 'brel bar 'byung ba nyid du'ang rab tu shes so/ /de dag 'di snyam du sems te/ chos 'di dag ni 'di ltar gsog /'di ltar</text></item>
<item><p>99b3</p><section>mdo sde</section><text>gso ba/ 'di ltar snying po med pa/ 'di ltar mig yor lta bu/ 'di ltar gzugs brnyan lta bu/ 'di ltar sgra brnyan lta bu/ 'di ltar sgyu ma lta bu/ 'di ltar mi gnas pa/ 'di ltar g.yo ba/ 'di ltar rten cing 'brel bar 'byung ba yin yang 'di dag skye bar snang ngo / /gnas</text></item>
<item><p>99b4</p><section>mdo sde</section><text>pa dang 'jig par yang snang ngo snyam mo/ /de dag 'di ltar sems te/ yang chos 'di rnams skye ba'i rkyen ni gang rnams yin/ chos 'di rnams 'gag pa'i rkyen ni gang rnams yin snyam mo/ /de dag 'di ltar sems te/ ma rig pa'i rkyen gyis chos 'di dag skyes te/ ma rig pa las</text></item>
<item><p>99b5</p><section>mdo sde</section><text>byung ba'o/ /ma rig pa sngon du 'gro ba'o/ /ma rig pa la rten pa'o/ /ma rig pa la brten nas 'du byed rnams 'byung ba yin/ 'du byed la brten nas rnam par shes pa snang bar 'gyur ro/ /rnam par shes pa yod na ming dang gzugs su 'dogs par 'gyur ro/ /ming dang gzugs</text></item>
<item><p>99b6</p><section>mdo sde</section><text>su btags na skye mched drug rnams su 'dogs par 'gyur ro/ /skye mched rnams yod na reg par 'gyur ro/ /reg pa yod na tshor ba snang bar 'gyur te/ tshor ba'i rgyus byis pa rnams sred pas nyen par 'gyur ro/ /sred pas nyen na len pa 'dzin to/ /len pa bzung na srid pa'i mtshams</text></item>
<item><p>99b7</p><section>mdo sde</section><text>sbyor bar 'gyur ro/ /srid pa yod na skye bar 'gyur ro/ /skye ba yod na rga bar 'gyur ro/ /skyes bu gang zag rga ba'i chos can ni 'chi bar 'gyur ro/ /shi ba la gnas pa'i mya ngan dang / smre sngags 'don pa dang / yi mug pa dang / 'khrug pa rnams 'byung ste/ 'di lta ste/ 'di ltar sdug</text></item>
<item><p>100a1</p><section>mdo sde</section><text>bsngal gyi phung po chen po 'di 'ba' zhig 'byung bar 'gyur ro/ /de lta bas na/ mkhas pa'i rang bzhin can gyis ma rig pa spang bar nan tan bya'o/ /ma rig pa gzhig pa dang / ma rig pa rtsa ba nas dbyung ba dang / ma rig pa dgag pa'i phyir nan tan bya'o/ /</text></item>
<item><p>100a2</p><section>mdo sde</section><text>ma rig pa 'gags pas ma rig pa'i rkyen las skyes pa/ ma rig pa las byung ba/ ma rig pa sngon du 'gro ba/ ma rig pa la brten pa'i chos 'di dag 'gag par 'gyur ro/ /rigs kyi bu 'di lta ste/ dper na srog gi dbang po 'gags na/ dbang po lhag ma rnams kyang 'gag par</text></item>
<item><p>100a3</p><section>mdo sde</section><text>'gyur ro/ /de bzhin du ma rig pa 'gags na mi shes pa la brten pa'i chos 'di dag kyang 'gag par 'gyur ro/ /mi shes pa spangs pas nyon mongs pa rnams kyang mi 'byung ngo / /'gro ba rnams kyang mi 'byung ngo / /'khor ba'i rgyun rnams kyang 'gag par 'gyur ro/ /mya ngan las 'das</text></item>
<item><p>100a4</p><section>mdo sde</section><text>pa dang yang nye bar 'gyur ro/ /rigs kyi bu chos bcu po de dag dang ldan na byang chub sems dpa' rten cing 'brel bar 'byung ba la mkhas pa rnams yin no/ /rigs kyi bu chos bcu dang ldan na byang chub sems dpa' bdag shes pa rnams yin no/ /bcu gang zhe na/ rigs kyi bu 'di lta ste/ 'di</text></item>
<item><p>100a5</p><section>mdo sde</section><text>la byang chub sems dpa' 'di ltar ci bdag bram ze'i rigs sam/ 'on te rgyal rigs sam/ 'on te khyim bdag gi rigs sam/ ci mtho zhing phyug po'am/ 'on te dma' zhing dbul ba'i rigs su skyes sam/ gang du skyes snyam du yongs su rtog ste/ de gal te rigs mtho zhing phyug</text></item>
<item><p>100a6</p><section>mdo sde</section><text>par skyes na yang / de la rigs kyis dregs par mi byed do/ /'on te dma' zhing dbul ba'i rigs su skyes par gyur na yang / bdag 'di lta bu'i rigs su skyes pa las bdag gis sngon las 'dren mar byas so zhes de snyam du sems skyed cing / de de'i rgyus skyo ba mang ba yin te/ skyo ba mang bar</text></item>
<item><p>100a7</p><section>mdo sde</section><text>gyur nas rab tu 'byung ngo / /rab tu byung nas kyang bdag ci'i phyir rab tu byung zhes yongs su rtog ste/ bdag ni rang rgal nas gzhan dag kyang bsgral bar bya/ rang grol nas gzhan dag kyang dgrol bar bya'o zhes rab tu byung ngo snyam nas/ de de'i phyir le lo la mi rten cing snyom las mi byed de/ de</text></item>
<item><p>100b1</p><section>mdo sde</section><text>bdag rab tu byung nas sdig pa mi dge ba'i chos gang dang gang nub cing yongs su zad de kun byang bar gyur ces de snyam du yongs su rtog ste/ de sdig pa mi dge ba'i chos shig spangs par gyur na/ de la dga' ba dang dad pa dang rangs pa skyed do/ /gang ma spangs pa de dag ni spong ba'i phyir rtsol zhing</text></item>
<item><p>100b2</p><section>mdo sde</section><text>'bad do/ /de bdag rab tu byung nas dge ba'i chos gang dang gang 'phel ba dang / rgyas pa dang / rgya cher gyur ces de snyam du yongs su rtog ste/ de'i dge ba'i chos gang dag 'phel ba dang / rgyas pa dang / rgya cher gyur pa de la dga' ba dang dad pa dang rangs pa skyed do/ /gang de</text></item>
<item><p>100b3</p><section>mdo sde</section><text>ltar ma gyur pa de dag 'phel ba dang / rgyas pa dang / rgya cher bya ba'i phyir rtsol zhing 'bad do/ /de bla ma la brten na dge ba'i chos rnams ni 'phel bar 'gyur/ sdig pa rnams ni 'grib par 'gyur ro snyam du yongs su rtog ste/ de de'i rgyu de'i rkyen de'i gzhis mkhan po nyung du thos pa'am/</text></item>
<item><p>100b4</p><section>mdo sde</section><text>mang du thos pa 'am/ shes pa 'am/ mi shes pa 'am/ tshul khrims dang ldan pa 'am/ tshul khrims ngan pa can yang rung ste/ de la ston pa'i 'du shes skyed do/ /de ji ltar ston pa la dga' zhing dad pa nye bar gnas pa de bzhin du mkhan po la yang byed do/ /de slob dpon rnams</text></item>
<item><p>100b5</p><section>mdo sde</section><text>la rim gro yod cing rje sa yod pa yin te/ de 'di ltar slob dpon rnams la brten na bdag gi byang chub kyi phyogs yongs su ma rdzogs pa rnams ni yongs su rdzogs par 'gyur/ nyon mongs pa ma spangs pa rnams ni spangs par 'gyur ro snyam du yongs su rtog ste/ de de dag la mkhan por 'du</text></item>
<item><p>100b6</p><section>mdo sde</section><text>shes skyed cing / dga' ba dang dad pa dang rangs pa 'thob pa dang / dge ba'i chos rnams la de dag dang 'thun par spyod pa yin/ mi dge ba'i chos rnams la mi 'thun par spyod pa yin te/ de 'di snyam du bdag gi ston pa gang zhes yongs su rtog cing / de 'di snyam du sems te/ bdag</text></item>
<item><p>100b7</p><section>mdo sde</section><text>gi ston pa ni thams cad mkhyen pa/ thams cad thugs su chud pa/ 'jig rten thams cad la thugs brtse ba/ thugs rje chen po dang ldan pa/ sbyin pa'i gnas chen po ste/ lha dang / mi dang / lha ma yin du bcas pa'i 'jig rten gyi ston pa'o snyam ste/ de de'i rgyu de'i rkyen de'i gzhis</text></item>
<item><p>101a1</p><section>mdo sde</section><text>dga' ba dang dad pa dang rangs pa skyed do/ /de 'di snyam du sems te/ bdag gi ston pa bcom ldan 'das de yin pa ni bdag gis rnyed pa legs par rnyed do/ /bcom ldan 'das des bslab pa'i lam gang bcas pa de las kyang bdag gis srog gi phyir yang 'da'</text></item>
<item><p>101a2</p><section>mdo sde</section><text>bar mi bya ste/ de ltar na bdag gis bcom ldan 'das de la rim gro dang / rjes su 'brang bar byas par 'gyur ro/ /de 'di snyam du bdag su'i bsod snyoms la yongs su spyod ces sems shing de 'di snyam du sems te/ bdag ni bram ze dang / rgyal rigs dang / grong pa dang / yul gyi</text></item>
<item><p>101a3</p><section>mdo sde</section><text>mi rnams kyi bsod snyoms la yongs su spyod kyis/ bdag gis ci nas kyang de dag gi bsod snyoms 'bras bu yod pa dang / don che ba dang / mthu che ba dang / bdag gis kyang yul 'khor gyi bsod snyoms 'bras bu yod par yongs su spyod pa de lta bur bya'o snyam mo/ /de 'di snyam du bram ze</text></item>
<item><p>101a4</p><section>mdo sde</section><text>dang / rgyal rigs dang / grong pa dang / yul gyi mi 'di dag 'du shes ci dang ldan zhing bdag la bsod snyoms ster snyam zhing / de 'di ltar rjes su sems te/ bram ze dang / rgyal rigs dang / grong pa dang / yul gyi mi 'di dag ni bdag la dge sbyong gi 'du shes dang ldan/ dge</text></item>
<item><p>101a5</p><section>mdo sde</section><text>slong gi 'du shes dang ldan/ sbyin pa'i gnas kyi 'du shes dang ldan zhing bdag la bsod snyoms sbyin par byed kyis/ ci nas kyang bdag gis dge sbyong gi yon tan yang dag par blangs te gnas par bya ba dang / dge slong gi yon tan dang / sbyin pa'i gnas kyi yon tan rnams yang dag</text></item>
<item><p>101a6</p><section>mdo sde</section><text>par blangs te gnas par bya ba de ltar spyod do snyam mo/ /de 'di snyam du bdag gis thog ma dang tha ma med pa'i skye ba 'khor ba las rgal bar gyur tam zhes sems shing / des 'di snyam du bdag gis dge slong gi tshul thob pa 'di ni rgal ba dang po'o/ /bdag dge slong gi yon tan dang ldan pa</text></item>
<item><p>101a7</p><section>mdo sde</section><text>'di ni rgal ba gnyis pa'o/ /bdag le lo med cing chos nyid thob pa'i phyir ci nas kyang thog ma dang tha ma med pa'i skye ba'i 'khor ba las rgal bar 'gyur ba de ltar brtson 'grus brtsams te gnas par bya'o snyam du sems te/ rigs kyi bu de ltar yongs su rtog pa'i byang chub sems dpa'</text></item>
<item><p>101b1</p><section>mdo sde</section><text>ni bdag shes pa yin no/ /rigs kyi bu chos bcu po de dag dang ldan na byang chub sems dpa' bdag shes pa rnams yin no/ /rigs kyi bu chos bcu dang ldan na byang chub sems dpa' 'jig rten shes pa rnams yin no/ /bcu gang zhe na/ 'di lta ste/ khengs pa dag la dma'</text></item>
<item><p>101b2</p><section>mdo sde</section><text>ba rnams yin/ nga rgyal can dag la nga rgyal med pa rnams yin/ gya gyu can dag la drang bo rnams yin/ du smra ba dag la bden par smra ba rnams yin/ kha mi mkhas pa dag la snyan par smra ba rnams yin/ rtsub pa dag la 'jam par smra ba rnams yin/ khro ba dag la</text></item>
<item><p>101b3</p><section>mdo sde</section><text>bzod pa mang ba rnams yin/ gtum pa dag la byams pa'i bdag nyid can rnams yin/ sdug bsngal ba dag la snying rje'i bdag nyid can rnams yin/ ser sna can dag la bgo bsha' byed pa'i ngang tshul can rnams yin te/ rigs kyi bu chos bcu po de dag dang ldan na byang chub sems</text></item>
<item><p>101b4</p><section>mdo sde</section><text>dpa' 'jig rten shes pa rnams yin no/ /rigs kyi bu chos bcu dang ldan na byang chub sems dpa' rnams sangs rgyas kyi zhing yongs su dag pa dag tu skye'o/ /bcu gang zhe na/ 'di lta ste/ skyon med pa dang / ma 'dres pa dang / ma 'bags pa'i tshul khrims dang ldan pas</text></item>
<item><p>101b5</p><section>mdo sde</section><text>tshul khrims yongs su dag pa dang ldan pa rnams yin/ sems can thams cad la sbyor ba mnyam pas sems snyoms pa rnams yin/ dge ba'i rtsa ba mi chung bas dge ba'i rtsa ba rgya chen po dang ldan pa rnams yin/ gos pa med pas rnyed pa dang / bkur sti dang / grags pa dang /</text></item>
<item><p>101b6</p><section>mdo sde</section><text>sgra dang / tshigs su bcad pa'i sems yongs su spangs pa rnams yin/ nem nur med pa'i sems dang ldan pas dad pa rnams yin/ sems le lo med pa dang ldan pas brtson 'grus brtsams pa rnams yin/ sems mi g.yeng ba dang ldan pas bsam gtan phun sum tshogs pa</text></item>
<item><p>101b7</p><section>mdo sde</section><text>rnams yin/ shes rab 'chal pa'i rang bzhin can ma yin pas mang du thos pa rnams yin/ shes rab rno bas dbang po mi rtul ba rnams yin/ gnod sems med pa'i sems dang ldan pas byams pa'i bdag nyid can rnams yin no/ /byang chub sems dpa' sgrib pa thams cad rnam par</text></item>
<item><p>102a1</p><section>mdo sde</section><text>sel bas gsol pa/ bcom ldan 'das ci chos de dag tshogs pas skye bar 'gyur ram/ 'on te la la ma tshang yang skye bar 'gyur/ bcom ldan 'das kyis bka' stsal pa/ rigs kyi bu gang la chos tshogs pa de dag las chos gcig kyang skyon med pa/ ma 'dres pa/</text></item>
<item><p>102a2</p><section>mdo sde</section><text>ma 'bags pa/ yongs su dag pa/ yongs su byang ba/ yongs su rdzogs par gyur pa de la rigs kyi bu chos de dag thams cad yongs su rdzogs par 'gyur bas rigs kyi bu de'i phyir chos de dag tshogs pas skye'i/ ma tshogs pas ni ma yin te/ rigs kyi bu chos bcu po de dag dang ldan</text></item>
<item><p>102a3</p><section>mdo sde</section><text>na byang chub sems dpa' rnams sangs rgyas kyi zhing yongs su dag pa dag tu skye'o/ /rigs kyi bu chos bcu dang ldan na byang chub sems dpa' rnams mngal gyi dri mas ma gos par skye'o/ /bcu gang zhe na/ 'di lta ste/ de bzhin gshegs pa'i gzugs byed pa dang / mchod rten zhig</text></item>
<item><p>102a4</p><section>mdo sde</section><text>pa 'chos pa dang / de bzhin gshegs pa'i mchod rten dag la spos kyi byug pa 'bul ba dang / de bzhin gshegs pa'i sku gzugs dag la khrus kyi spos chu 'bul ba dang / de bzhin gshegs pa'i mchod rten dag la phyag dar dang / skyong nul bya ba 'bul ba dang / pha ma dag</text></item>
<item><p>102a5</p><section>mdo sde</section><text>la lus kyi rim gro byed pa dang / mkhan po dang / slob dpon dag la lus kyi rim gro byed pa dang / tshangs pa mtshungs par spyod pa rnams la lus kyi rim gro byed cing / de yang zang zing med pa'i sems kyis te/ zang zing dang bcas pas ma yin la/ dge ba'i rtsa ba de yang 'di ltar</text></item>
<item><p>102a6</p><section>mdo sde</section><text>dge ba'i rtsa ba 'dis sems can thams cad mngal gyi dri mas ma gos par skye bar gyur cig ces yongs su sngo zhing / de yang bsam pa thag pa nas sems pa ste/ rigs kyi bu chos bcu po de dag dang ldan na byang chub sems dpa' rnams mngal gyi dri mas ma gos par skye'o/ /rigs</text></item>
<item><p>102a7</p><section>mdo sde</section><text>kyi bu chos bcu dang ldan na byang chub sems dpa' khyim gyi gnas nas mngon par byung ba rnams yin no/ /bcu gang zhe na/ 'di lta ste/ nye bar len pa med pa rnams yin/ 'du 'dzi med par spyod pa rnams yin/ yul la rgyab kyis phyogs pa rnams yin/ yul la sred pa dang bral</text></item>
<item><p>102b1</p><section>mdo sde</section><text>ba rnams yin/ yul gyi nyes pas mi tshugs pa rnams yin/ de bzhin gshegs pas tshul khrims bcas pa la rim gro byed cing brtson pa dang / shin tu bslabs pa rnams yin/ gos dang / bsod snyoms dang / mal cha ngan ngon dang / nad kyi rkyen rtsi dang / yo byad ngan ngon dag</text></item>
<item><p>102b2</p><section>mdo sde</section><text>gis chog pa rnams yin/ lhung bzed dang / chos gos dang / yo byad sogs pa dang bral ba rnams yin/ rtag par 'jigs pa'i yid dang ldan zhing yul rnams las skyo ba rnams yin/ dben pa la dga' zhing rtag tu sgom pa la brtson pa rnams yin no/ /rigs kyi bu chos bcu po de dag</text></item>
<item><p>102b3</p><section>mdo sde</section><text>dang ldan na byang chub sems dpa' khyim gyi gnas nas mngon par byung ba rnams yin no/ /rigs kyi bu chos bcu dang ldan na byang chub sems dpa' 'tsho ba yongs su dag pa rnams yin no/ /bcu gang zhe na/ 'di lta ste/ tshul 'chos pa dang / kha gsag gi rnyed pa dang bral ba rnams yin/</text></item>
<item><p>102b4</p><section>mdo sde</section><text>brda'i rnyed pa dang bral ba rnams yin/ gzhogs slongs kyi rnyed pa dang bral ba rnams yin/ mi rigs par btsal ba'i rnyed pa dang bral ba rnams yin/ chos ma yin pa'i rnyed pa dang bral ba rnams yin/ yongs su ma dag pa'i rnyed pa dang bral ba rnams yin/ rnyed pa la zhen pa med pa rnams</text></item>
<item><p>102b5</p><section>mdo sde</section><text>yin/ rnyed pa la chags pa med pa rnams yin/ yongs su yi 'chad pa'i rang bzhin med pa rnams yin/ chos kyi rnyed pas chog shes pa rnams yin no/ /rigs kyi bu ji ltar na byang chub sems dpa' tshul 'chos pa dang / kha gsag gi rnyed pa dang bral ba yin zhe na/ rigs kyi</text></item>
<item><p>102b6</p><section>mdo sde</section><text>bu 'di la byang chub sems dpa' rnyed pa'i rgyu rnyed pa'i phyir lus kyis tshul 'chos pa mi byed/ ngag gis tshul 'chos pa mi byed/ sems kyis tshul 'chos pa mi byed do/ /ji ltar na lus kyi tshul 'chos pa mi byed pa yin zhe na/ byang chub sems dpa' ni sbyin pa byed pa dang / sbyin pa'i bdag</text></item>
<item><p>102b7</p><section>mdo sde</section><text>po mthong na/ spyod lam mi 'chos so/ /ji ltar na spyod lam mi 'chos zhe na/ gnya' shing gang tsam du lta ba dang / skyo bar lta ba dang / sgrib pa med par lta bas gom pa bags kyis dal dal nas 'dor zhing 'deg pa ma yin/ de ltar na lus kyi tshul 'chos pa mi byed do/ /ji ltar</text></item>
<item><p>103a1</p><section>mdo sde</section><text>na ngag gi tshul 'chos pa mi byed ce na/ byang chub sems dpa' ni rnyed pa'i rgyu rnyed pa'i phyir gcom bskyungs shing smra ba ma yin/ 'jam por smra ba ma yin/ dga' bar smra ba ma yin/ rjes su 'brang ba'i tshig brjod pa ma yin te/ de ltar na ngag gi tshul 'chos pa</text></item>
<item><p>103a2</p><section>mdo sde</section><text>mi byed do/ /ji ltar na sems kyi tshul 'chos pa mi byed ce na/ byang chub sems dpa' ni sbyin pa byed pa 'am/ sbyin pa'i bdag pos rnyed pa bstabs na/ tshig gis 'dod pa chung bar ston cing sems kyis 'dod pa skyed pa ma yin no/ /rigs kyi bu 'di lta ste/ tshig gis 'dod pa</text></item>
<item><p>103a3</p><section>mdo sde</section><text>chung la/ sems kyis rnyed pa 'dod pa 'di ni nang gi gdung ba yin te/ de ltar na sems kyis tshul 'chos pa mi byed de/ de ltar na byang chub sems dpa' tshul 'chos pa dang / kha gsag gi rnyed pa dang bral ba yin no/ /ji ltar na brda'i rnyed pa dang bral ba yin zhe na/ byang chub</text></item>
<item><p>103a4</p><section>mdo sde</section><text>sems dpa' ni sbyin pa byed pa 'am/ sbyin bdag mthong na bdag gos kyis phongs so/ /bdag lhung bzed kyis phongs so/ /bdag nad kyi rkyen rtsis phongs so zhes brda mi byed cing / sbyin pa byed pa'am/ sbyin bdag la mi slong zhing tshig tu mi brjod de/ de ltar na byang chub</text></item>
<item><p>103a5</p><section>mdo sde</section><text>sems dpa' brda'i rnyed pa dang bral ba yin no/ /ji ltar na gzhogs slongs kyi rnyed pa dang bral ba yin zhe na/ byang chub sems dpa' ni sbyin pa byed pa dang / sbyin bdag mthong na bdag sbyin pa'i bdag po che ge mo zhig gis dngos po che ge mo zhig byin te/ de la bdag gis kyang phan</text></item>
<item><p>103a6</p><section>mdo sde</section><text>pa che ge mo zhig byas so/ /des kyang bdag la tshul khrims dang ldan par rig ste/ mang du thos pa'o/ /'dod pa chung ba'o zhes 'di dang 'di byin no/ /bdag gis kyang de la snying rje ba'i sems nye bar gzhag ste blangs so zhes de skad kyi tshig mi brjod de/ de ltar na byang chub sems</text></item>
<item><p>103a7</p><section>mdo sde</section><text>dpa' gzhogs slongs kyi rnyed pa dang bral ba yin no/ /ji ltar na byang chub sems dpa' mi rigs par btsal ba'i rnyed pa dang bral ba yin zhe na/ rigs kyi bu byang chub sems dpa' ni lus la rma byung ba dang / sems la rma byung bar rnyed pa tshol ba ma yin te/ de la lus kyi rma ni 'di lta ste/ rnyed pa'i</text></item>
<item><p>103b1</p><section>mdo sde</section><text>rgyu rnyed pa'i phyir rgyug pa dang / kun tu rgyug pa dang / tshul khrims 'chal bar spyod pa'o/ /sems kyi rma ni 'di lta ste/ rnyed pa la smon pa dang / tshangs pa mtshungs par spyod pa gzhan gyis rnyed pa dag la gnod sems mang ba ste/ de ltar na byang chub sems dpa' mi rigs pa btsal</text></item>
<item><p>103b2</p><section>mdo sde</section><text>ba'i rnyed pa dang bral ba yin no/ /ji ltar na byang chub sems dpa' chos ma yin pa'i rnyed pa dang bral ba yin zhe na/ rigs kyi bu 'di la byang chub sems dpa' srang la sgyu med pa dang / gzhal ba la sgyu med pa dang / yid brtan pa la gnod par byed pa med pa dang / g.yos rnyed pa mi</text></item>
<item><p>103b3</p><section>mdo sde</section><text>sgrub pa ste/ de ltar na byang chub sems dpa' chos ma yin pa'i rnyed pa dang bral ba yin no/ /ji ltar na byang chub sems dpa' yongs su ma dag pa'i rnyed pa dang bral ba yin zhe na 'di la byang chub sems dpa' gang mchod rten gyi dang 'dres pa'am/ chos kyi dang 'dres pa'am/ dge 'dun gyi</text></item>
<item><p>103b4</p><section>mdo sde</section><text>dang 'dres pa'am/ ma byin pa'am/ ma gnang ba de dag mi len cing bdag gir mi byed/ chags pa'i sems mi skyed de/ de ltar na byang chub sems dpa' yongs su ma dag pa'i rnyed pa dang bral ba yin no/ /ji ltar na byang chub sems dpa' rnyed pa la zhen pa med pa yin zhe na/</text></item>
<item><p>103b5</p><section>mdo sde</section><text>rigs kyi bu 'di la byang chub sems dpa' rnyed pa rnyed kyang bdag gir mi byed nor du mi rtsi tshogs su mi byed cing / dus dus su dge sbyong dang / bram ze dang / pha ma dang / mdza' bo dang / blon po dang / gnyen bshes dang / snag gi gnyen mtshams dag la gtong zhing / dus dus</text></item>
<item><p>103b6</p><section>mdo sde</section><text>su bdag kyang yongs su spyod la/ yongs su spyod pa'i tshe chags pa med pa dang / zhen pa med par yongs su spyod do/ /rnyed pa ma rnyed na yang skyo ba'i sems mi skyed cing yongs su yi mi 'chad de/ sbyin pa byed pa dang / sbyin bdag rnams la ma dad par mi 'dzin pa yin pa ste/ de chos dang 'thun</text></item>
<item><p>103b7</p><section>mdo sde</section><text>pa'i rnyed pa/ dge 'dun gyir gtogs pa/ de bzhin gshegs pas bsngags pa/ byang chub sems dpas ma smad pa/ lhas bstod pa/ tshangs pa mtshungs par spyod pas mi dpya bas chog shes pa yin no/ /rigs kyi bu chos bcu po de dag dang ldan na byang chub sems dpa' 'tsho ba yongs</text></item>
<item><p>104a1</p><section>mdo sde</section><text>su dag pa rnams yin no/ /rigs kyi bu chos bcu dang ldan na byang chub sems dpa' yid yongs su mi skyo ba rnams yin no/ /bcu gang zhe na/ 'di lta ste/ sems can gyi rgyu sems can gyi phyir 'khor ba na gnas pas yongs su mi skyo'o/ /sems can gyi rgyu sems can</text></item>
<item><p>104a2</p><section>mdo sde</section><text>gyi phyir 'khor ba'i sdug bsngal gyis yongs su mi skyo'o/ /sems can gyi don rnams la yongs su mi skyo'o/ /sems can gyi dgos pa rnams la yongs su mi skyo'o/ /sems can gyi bya ba rnams la yongs su mi skyo'o/ /gang zag nyan thos kyi theg pa pa rnams la lam ston pas yongs</text></item>
<item><p>104a3</p><section>mdo sde</section><text>su mi skyo'o/ /de dag la ma dad par yang mi byed do/ /byang chub kyi phyogs kyi chos yongs su bsdu bas kyang yongs su mi skyo'o/ /byang chub kyi tshogs yongs su rdzogs par bya bas kyang yongs su mi skyo'o/ /bsam pa mya ngan las 'das par gyur kyang mya ngan las 'das pa la mngon</text></item>
<item><p>104a4</p><section>mdo sde</section><text>par mi lta'i/ byang chub la gzhol/ byang chub la 'bab/ byang chub la bab pa rnams yin no/ /rigs kyi bu chos bcu po de dag dang ldan na byang chub sems dpa' yid yongs su mi skyo ba rnams yin no/ /rigs kyi bu chos bcu dang ldan na byang chub sems dpa' de bzhin gshegs pa</text></item>
<item><p>104a5</p><section>mdo sde</section><text>rnams kyi bka' bzhin byed pa rnams yin no/ /bcu gang zhe na/ 'di lta ste/ bag med pa thams cad dang bral zhing bag yod par spyod pa rnams yin/ lus kyis shin tu bsdams shing lus kyi ngan du spyad pa mi spyod pa rnams yin/ ngag gis shin tu bsdams shing ngag gi ngan du spyad pa mi</text></item>
<item><p>104a6</p><section>mdo sde</section><text>spyod pa rnams yin/ yid kyis shin tu bsdams shing yid kyi ngan du spyad pa mi spyod pa rnams yin/ 'jig rten pha rol gyis 'jigs shing mi dge ba'i chos thams cad rnam par spangs pa rnams yin/ rigs par smra zhing mi rigs pa thams cad dang bral ba rnams yin/ chos smra zhing chos ma yin</text></item>
<item><p>104a7</p><section>mdo sde</section><text>pa la smod pa rnams yin/ smad pa'i las rnam par spangs shing dge ba'i las kyi rjes su 'brang ba rnams yin/ de bzhin gshegs pa'i bstan pa la sun mi 'byin cing nyon mongs pa'i dri nga ba'i yul thams cad dang bral ba rnams yin/ de bzhin gshegs pa'i chos nyid yongs su skyong zhing sdig pa mi dge</text></item>
<item><p>104b1</p><section>mdo sde</section><text>ba'i chos rnams la srung ba rnams yin no/ /rigs kyi bu chos bcu po de dag dang ldan na byang chub sems dpa' de bzhin gshegs pa rnams kyi bka' bzhin byed pa rnams yin no/ /rigs kyi bu chos bcu dang ldan na byang chub sems dpa' bzhin 'dzum zhing khro gnyer med pa rnams yin no/ /</text></item>
<item><p>104b2</p><section>mdo sde</section><text>bcu gang zhe na/ 'di lta ste/ dbang po shin tu dang ba rnams yin/ dbang po yongs su dag pa rnams yin/ dbang po gsal ba rnams yin/ dbang po dri ma med pa rnams yin/ dbang po yongs su byang ba rnams yin/ gnod sems dang bral ba rnams yin/ bag la nyal ba dang bral</text></item>
<item><p>104b3</p><section>mdo sde</section><text>ba rnams yin/ kun nas ldang ba dang bral ba rnams yin/ tha ba dang mdud par 'dzin pa dang bral ba rnams yin/ khro ba dang bral ba rnams yin no/ /rigs kyi bu chos bcu po de dag dang ldan na byang chub sems dpa' bzhin 'dzum zhing khro gnyer med pa rnams yin no/ /byang chub sems</text></item>
<item><p>104b4</p><section>mdo sde</section><text>dpa' sgrib pa thams cad rnam par sel bas gsol pa/ bcom ldan 'das kyis gsungs pa'i don ji lta bu lags pa bdag gis 'tshal te/ byang chub sems dpa' rnams dbang po yongs su dag pas na bzhin 'dzum pa lags/ nyon mongs pa rnams dang bral bas na khro gnyer ma mchis pa</text></item>
<item><p>104b5</p><section>mdo sde</section><text>lags so/ /bcom ldan 'das kyis bka' stsal pa/ rigs kyi bu de de bzhin no/ /de de bzhin te/ byang chub sems dpa' rnams dbang po yongs su dag pas na bzhin 'dzum pa yin/ nyon mongs pa rnams dang bral bas na khro gnyer med pa yin no/ /rigs kyi bu chos bcu dang ldan na</text></item>
<item><p>104b6</p><section>mdo sde</section><text>byang chub sems dpa' mang du thos pa rnams yin no/ /bcu gang zhe na/ 'di lta ste/ 'khor ba ni 'dod chags kyi mes rab tu 'bar ba'o zhes yang dag pa ji lta ba bzhin du rab tu shes so/ /zhe sdang gi mes rab tu 'bar ba'o zhes yang dag pa ji lta ba bzhin du rab tu shes so/ /gti mug</text></item>
<item><p>104b7</p><section>mdo sde</section><text>gi mes rab tu dkrugs pa'o zhes yang dag pa ji lta ba bzhin du rab tu shes so/ /'dus byas ni mi rtag pa'o zhes yang dag pa ji lta ba bzhin du rab tu shes so/ /'du byed rnams ni sdug bsngal ba'o zhes yang dag pa ji lta ba bzhin du rab tu shes so/ /'jig rten ni stong pa'o zhes yang dag</text></item>
<item><p>105a1</p><section>mdo sde</section><text>pa ji lta ba bzhin du rab tu shes so/ /chos thams cad ni bdag med pa'o zhes yang dag pa ji lta ba bzhin du rab tu shes so/ /'jig rten ni spros pa la mngon par dga' ba'o zhes yang dag pa ji lta ba bzhin du rab tu shes so/ /chos thams cad ni rkyen las byung ba'o</text></item>
<item><p>105a2</p><section>mdo sde</section><text>zhes yang dag pa ji lta ba bzhin du rab tu shes so/ /mya ngan las 'das pa ni zhi ba'o zhes yang dag pa ji lta ba bzhin du rab tu shes so/ /de yang thos pa dang / bsam pa dang / bsgom pas shes kyi sgrar brjod pa tsam gyis ma yin te/ de ltar shes nas kyang snying rje'i</text></item>
<item><p>105a3</p><section>mdo sde</section><text>sems brtan pa nye bar bzhag ste/ sems can rnams kyi don du rtsol zhing 'bad la brtson 'grus rtsom mo/ /rigs kyi bu chos bcu po de dag dang ldan na byang chub sems dpa' mang du thos pa rnams yin no/ /rigs kyi bu chos bcu dang ldan na byang chub sems dpa' dam pa'i chos</text></item>
<item><p>105a4</p><section>mdo sde</section><text>yongs su 'dzin pa rnams yin no/ /bcu gang zhe na/ 'di lta ste/ phyi ma'i dus phyi ma'i tshe lnga brgya tha ma la dam pa'i chos rnam par 'jig cing bstan pa 'khrugs par gyur pa dang / sems can rnams lam ngan par zhugs pa dang / ye shes kyi sgron ma mya ngan las 'das te/ ston</text></item>
<item><p>105a5</p><section>mdo sde</section><text>pa med pa'i tshe/ mdo sde rgya chen po/ rgya chen po don che zhing mthu che ba/ dam pa'i chos thams cad kyi ma mo dang 'dra ba dag 'dzin cing klog la kha ton byed cing kun chub par byed pa dang / gzhan dag la yang rjod cing ston la yang dag par ston cing gsal bar byed pa dang / de la zhugs</text></item>
<item><p>105a6</p><section>mdo sde</section><text>pa'i gang zag rnams la dga' ba dang / dad pa dang / rangs par byed cing de dag la phan 'dogs pa dang / zang zing med pa'i sems kyis dam pa'i chos nyan pa dang / chos smra ba'i gang zag rnams la ston par 'du shes skyed pa dang / dam pa'i chos la bdud rtsir 'du shes skyed pa dang /</text></item>
<item><p>105a7</p><section>mdo sde</section><text>bcud kyis len du 'du shes skyed pa dang / rtsi'i 'du shes skyed pa dang / lus dang srog la mi lta bar dam pa'i chos yongs su tshol ba dang / btsal nas kyang nan gyis sgrub pa'o/ /rigs kyi bu chos bcu po de dag dang ldan na byang chub sems dpa' dam pa'i chos yongs su 'dzin pa rnams</text></item>
<item><p>105b1</p><section>mdo sde</section><text>yin no/ /rigs kyi bu chos bcu dang ldan na byang chub sems dpa' chos kyi rgyal po'i sras rnams yin no/ /bcu gang zhe na/ 'di lta ste/ lus mtshan gyi rgyan gyis brgyan pa rnams yin/ lus dpe byad bzang po'i me tog rgyas pa rnams yin/ dbang po rnam pa thams</text></item>
<item><p>105b2</p><section>mdo sde</section><text>cad kyi mchog dang ldan zhing shin tu yongs su rdzogs pa rnams yin/ de bzhin gshegs pas bstan pa'i gnas la rjes su sten pa rnams yin/ de bzhin gshegs pa rnams bzhud pa'i lam rjes su thob par byed pa rnams yin/ de bzhin gshegs pas thugs su chud pa'i</text></item>
<item><p>105b3</p><section>mdo sde</section><text>gnas khong du chud par byed pa rnams yin/ 'jig rten sdug bsngal ba yongs su skyong ba rnams yin/ 'phags pa'i tshul la shin tu bslabs pa rnams yin/ tshangs pa'i gnas rnams la shin tu mthar phyin pa rnams yin/ de bzhin gshegs pa bzhugs pa'i thams cad</text></item>
<item><p>105b4</p><section>mdo sde</section><text>mkhyen pa nyid kyi pho brang na gnas pa rnams yin te/ rigs kyi bu chos bcu po de dag dang ldan na byang chub sems dpa' chos kyi rgyal po'i sras rnams yin no/ /rigs kyi bu chos bcu dang ldan na byang chub sems dpa' brgya byin dang / tshangs pa dang / 'jig rten skyong bas bstsu</text></item>
<item><p>105b5</p><section>mdo sde</section><text>ba rnams yin no/ /bcu gang zhe na/ 'di lta ste/ byang chub las phyir mi ldog pa rnams yin/ bdud thams cad kyis mi sgul ba rnams yin/ sangs rgyas kyi chos thams cad las mi g.yo ba rnams yin/ chos thams cad kyi tshul la zhugs pa rnams yin/ chos thams</text></item>
<item><p>105b6</p><section>mdo sde</section><text>cad kyi mnyam pa nyid khong du chud pa rnams yin/ sangs rgyas kyi chos la gzhan gyi dring mi 'jog pa rnams yin/ shin tu rtogs pa'i ye shes dang ldan pa rnams yin/ nyan thos dang / rang sangs rgyas thams cad dang thun mong ma yin pa rnams yin/ 'jig rten thams</text></item>
<item><p>105b7</p><section>mdo sde</section><text>cad las mngon par 'phags pa rnams yin/ mi skye ba'i chos kyi bzod pa thob pa rnams yin no/ /rigs kyi bu chos bcu po de dag dang ldan na byang chub sems dpa' brgya byin dang / tshangs pa dang / 'jig rten skyong bas bstsu ba rnams yin no/ /rigs kyi bu chos</text></item>
<item><p>106a1</p><section>mdo sde</section><text>bcu dang ldan na byang chub sems dpa' bsam pa dang bag la nyal shes pa rnams yin no/ /bcu gang zhe na/ 'di lta ste/ sems can 'dod chags kyi bsam pa can yang dag pa ji lta ba bzhin du rab tu shes so/ /zhe sdang gi bsam pa can dang / /gti</text></item>
<item><p>106a2</p><section>mdo sde</section><text>mug gi bsam pa can dang / dma' ba'i bsam pa can dang / bar ma'i bsam pa can dang / zhen pa'i bsam pa can dang / dge ba'i bsam pa can dang / brtan pa'i bsam pa can dang / yun ring po'i bsam pa can dang / sems can gtum pa'i bsam pa can dag kyang</text></item>
<item><p>106a3</p><section>mdo sde</section><text>yang dag pa ji lta ba bzhin du rab tu shes shing / de yang sems can gcig la ji ltar shes pa bzhin du sems can gyi khams kun la yang yang dag pa ji lta ba bzhin du rab tu shes so/ /rigs kyi bu chos bcu po de dag dang ldan na byang chub sems dpa' bsam pa dang / bag la nyal shes</text></item>
<item><p>106a4</p><section>mdo sde</section><text>pa rnams yin no/ /rigs kyi bu chos bcu dang ldan na byang chub sems dpa' sems can yongs su smin par bya ba'i cho ga shes pa rnams yin no/ /bcu gang zhe na/ 'di lta ste/ sangs rgyas kyi gzugs kyis 'dul ba'i sems can rnams la sangs rgyas kyi gzugs nye bar ston to/ /</text></item>
<item><p>106a5</p><section>mdo sde</section><text>byang chub sems dpa'i gzugs kyis 'dul ba'i sems can rnams la byang chub sems dpa'i gzugs/ rang sangs rgyas kyi gzugs kyis 'dul ba'i sems can rnams la rang sangs rgyas kyi gzugs/ nyan thos kyi gzugs kyis 'dul ba'i sems can rnams la nyan thos kyi</text></item>
<item><p>106a6</p><section>mdo sde</section><text>gzugs/ brgya byin gyi gzugs kyis 'dul ba'i sems can rnams la brgya byin gyi gzugs/ bdud kyi gzugs kyis 'dul ba'i sems can rnams la bdud kyi gzugs/ tshangs pa'i gzugs kyis 'dul ba'i sems can rnams la tshangs pa'i gzugs/ bram ze'i gzugs</text></item>
<item><p>106a7</p><section>mdo sde</section><text>kyis 'dul ba'i sems can rnams la bram ze'i gzugs/ rgyal rigs kyi gzugs kyis 'dul ba'i sems can rnams la rgyal rigs kyi gzugs/ khyim bdag gi gzugs kyis 'dul ba'i sems can rnams la khyim bdag gi gzugs nye bar ston to/ /rigs kyi bu de ltar rnam pa</text></item>
<item><p>106b1</p><section>mdo sde</section><text>gang dang gang gis sems can rnams 'dul bar 'gyur ba'i rnam pa de dang de byang chub sems dpa' rnams nye bar ston to/ /rigs kyi bu chos bcu po de dag dang ldan na byang chub sems dpa' sems can yongs su smin par bya ba'i cho ga shes pa rnams yin no/ /rigs kyi bu chos bcu</text></item>
<item><p>106b2</p><section>mdo sde</section><text>dang ldan na byang chub sems dpa' des pa rnams yin no/ /bcu gang zhe na/ 'di lta ste/ drang ba rnams yin/ 'jam pa rnams yin/ gya gyu med pa'i sems dang ldan pa rnams yin/ gnod sems med pa'i sems dang ldan pa rnams yin/ dri ma med pa'i sems dang ldan</text></item>
<item><p>106b3</p><section>mdo sde</section><text>pa rnams yin/ rnam par dag pa'i sems dang ldan pa rnams yin/ mi brlang ba'i sems dang ldan pa rnams yin/ rtsub pa spangs pa rnams yin/ bzod pa mang ba rnams yin/ des pa phun sum tshogs pa rnams yin te/ rigs kyi bu chos bcu po de dag dang ldan na byang</text></item>
<item><p>106b4</p><section>mdo sde</section><text>chub sems dpa' des pa rnams yin no/ /rigs kyi bu chos bcu dang ldan na byang chub sems dpa' 'grogs na bde ba rnams yin no/ /bcu gang zhe na/ 'di lta ste/ lta ba yongs su dag pas lta ba phun sum tshogs pa rnams yin/ tshul khrims phun sum tshogs pa rnams</text></item>
<item><p>106b5</p><section>mdo sde</section><text>yin/ cho ga yongs su dag pa rnams yin/ tshul dang 'thun pa'i spyod yul du spyod pa rnams yin/ kun nas nyon mongs pa med par spyod pa rnams yin/ khong yangs pa rnams yin/ tshangs pa mtshungs par spyod pa la mchod pa rnams yin/ skal ba mnyam pa rnams</text></item>
<item><p>106b6</p><section>mdo sde</section><text>yin/ lam gcig tu zhugs pa rnams yin/ ston pa gzhan med pa rnams yin no/ /rigs kyi bu chos bcu po de dag dang ldan na byang chub sems dpa' 'grogs na bde ba rnams yin no/ /rigs kyi bu chos bcu dang ldan na byang chub sems dpa' bsdu ba'i dngos po la mkhas pa rnams</text></item>
<item><p>106b7</p><section>mdo sde</section><text>yin no/ /bcu gang zhe na/ 'di lta ste/ phan pa'i sbyin pas sems can rnams sdud do/ /bde ba'i sbyin pa dang / mi zad pa'i sbyin pa dang / phan pa smra ba dang / don du smra ba dang / chos su smra ba dang / rigs par smra ba dang / don bya ba dang / zang zing gis don 'thun</text></item>
<item><p>107a1</p><section>mdo sde</section><text>pa dang / 'tsho ba'i yo byad kyis don 'thun pas sems can rnams sdud do/ /rigs kyi bu phan pa'i sbyin pa ni gang chos sbyin pa'o/ /bde ba'i sbyin pa ni gang zang zing sbyin pa'o/ /mi zad pa'i sbyin pa ni gang lam gyi lung sbyin pa'o/ /phan par smra ba ni gang</text></item>
<item><p>107a2</p><section>mdo sde</section><text>dge ba'i rtsa ba bstan pa'o/ /don du smra ba ni gang yang dag pa'i bstan pa'o/ /chos su smra ba ni gang de bzhin gshegs pa'i bstan pa dang 'thun par chos bstan pa'o/ /rigs par smra ba ni gang don yang dag par chud mi gson pa'o/ /don bya ba ni gang mi dge ba'i gnas nas</text></item>
<item><p>107a3</p><section>mdo sde</section><text>bslangs te dge ba'i gnas su gzhog pa'o/ /zang zing gis don 'thun pa ni gang bza' ba dang / bca' ba dang / bldags pa dang / btung ba dang / gzhib pa dang / gos la sogs pa thun mong du yongs su spyod pa'o/ /rigs kyi bu 'tsho ba'i yo byad kyis don 'thun pa ni gang</text></item>
<item><p>107a4</p><section>mdo sde</section><text>gser dang / nor bu dang / mu tig dang / bai dUr+ya dang / dung dang / man shel dang / byi ru dang / sa le sbram dang / dngul dang / rta dang / glang po che dang / shing rta dang / bzhon pa thun mong du spyod pa yin no/ /rigs kyi bu chos bcu po de dag dang ldan na byang chub sems dpa'</text></item>
<item><p>107a5</p><section>mdo sde</section><text>bsdu ba'i dngos po la mkhas pa rnams yin no/ /rigs kyi bu chos bcu dang ldan na byang chub sems dpa' tshul du shis pa rnams yin no/ /bcu gang zhe na/ 'di lta ste/ spyod lam rab tu zhi ba rnams yin/ spyod lam sgyu med pa rnams yin/ spyod lam yongs su dag pa rnams yin/</text></item>
<item><p>107a6</p><section>mdo sde</section><text>blta na dga' ba rnams yin/ blta na 'jam pa rnams yin/ blta bas chog mi shes pa rnams yin/ blta na yid du 'ong ba rnams yin/ blta na sems can thams cad khong khro ba med par 'gyur ba rnams yin/ blta na sems can thams cad sems tshim par 'gyur ba rnams yin/</text></item>
<item><p>107a7</p><section>mdo sde</section><text>blta na sems can thams cad kyi sems dang bar 'gyur ba rnams yin te/ rigs kyi bu chos bcu po de dag dang ldan na byang chub sems dpa' tshul du shis pa rnams yin no/ /rigs kyi bu chos bcu dang ldan na byang chub sems dpa' gnas bca' ba rnams yin no/ /bcu gang zhe na/ 'di lta ste/</text></item>
<item><p>107b1</p><section>mdo sde</section><text>sems can thams cad nyon mongs pa'i 'jigs pa dag las yongs su srung ba rnams yin/ 'khor ba'i 'brog dgon pa nas 'don pa rnams yin/ 'khor ba'i rgya mtsho las sgrol ba rnams yin/ mgon med pa rnams la gnyen du gyur pa rnams yin/ nyon mongs pa'i nad kyis nad par</text></item>
<item><p>107b2</p><section>mdo sde</section><text>gyur pa rnams la sman par gyur pa rnams yin/ rten med pa dag la rten pa rnams yin/ gnas med pa dag la gnas pa rnams yin/ skyabs med pa dag la skyabs rnams yin/ gling med pa dag la gling rnams yin/ dpung gnyen med pa dag la dpung gnyen rnams yin te/</text></item>
<item><p>107b3</p><section>mdo sde</section><text>rigs kyi bu chos bcu po de dag dang ldan na byang chub sems dpa' gnas bca' ba rnams yin no/ /rigs kyi bu chos bcu dang ldan na byang chub sems dpa' rtsi'i rgyal po'i shing chen po lta bu rnams yin no/ /bcu gang zhe na/ rigs kyi bu 'di lta ste/ dper na rtsi'i rgyal po'i shing chen po</text></item>
<item><p>107b4</p><section>mdo sde</section><text>blta na bzang ba zhes bya ba de ni rtsa bas kyang sems can nad pa rnams nye bar 'tsho'o/ /sdong po dang / yal ga rnams dang / lo ma rnams dang / me tog rnams dang / 'bras bu rnams dang / mthong ba dang / mnams pa dang / myangs pa dang / reg pas kyang nye bar 'tsho ba yin te/ rigs</text></item>
<item><p>107b5</p><section>mdo sde</section><text>kyi bu de bzhin du byang chub sems dpa' yang sems dang po bskyed pa nas bzung ste/ nyon mongs pa sna tshogs kyi nad kyis nad par gyur pa'i sems can rnams sbyin pas kyang nye bar 'tsho ba yin/ tshul khrims dang / bzod pa dang / brtson 'grus dang / bsam gtan dang / shes rab dang / mthong</text></item>
<item><p>107b6</p><section>mdo sde</section><text>ba dang / thos pa dang / yon tan gyi ro myangs pa dang / bsnyen bkur byas pas kyang nye bar 'tsho ba yin no/ /rigs kyi bu chos bcu po de dag dang ldan na byang chub sems dpa' rtsi'i rgyal po'i shing chen po lta bu rnams yin no/ /rigs kyi bu chos bcu dang ldan na byang chub sems dpa' bsod</text></item>
<item><p>107b7</p><section>mdo sde</section><text>nams bya ba la brtson pa rnams yin no/ /bcu gang zhe na/ 'di lta ste/ dkon mchog gsum la ci nus su bya ba byed pa dang / sems can nad pa rnams la rtsi sbyor ba dang / sems can bkres pa dang skom pas nyen pa rnams la zas dang skom gyi sbyin pa dang / rlung dang lhags pa dang nyi mas nyen</text></item>
<item><p>108a1</p><section>mdo sde</section><text>pa'i sems can rnams la dgab pa sbyin pa dang / mkhan po dang / slob dpon rnams la gus par rim gro byed pa dang / tshangs pa mtshungs par spyod pa rnams la gus par smra/ phyag 'tshal/ ldang thal mo sbyar zhing 'dud par byed pa dang / kun dga' ra ba dang / gtsug lag</text></item>
<item><p>108a2</p><section>mdo sde</section><text>khang dang / skyed mos tshal bya ba dang / dus dus su nor dang / 'bru dang / mdzod dang / bang ba gtong ba dang / bran pho dang / bran mo dang / las mi dang / zho shas 'tsho ba la bgo bshas yongs su skyong ba dang / dus dus su tshul khrims dang ldan pa'i dge sbyong dang bram ze dag la</text></item>
<item><p>108a3</p><section>mdo sde</section><text>bsnyen bkur byed pa'o/ /rigs kyi bu chos bcu po de dag dang ldan na byang chub sems dpa' bsod nams bya ba la brtson pa rnams yin no/ /rigs kyi bu chos bcu dang ldan na byang chub sems dpa' sprul pa la mkhas pa rnams yin no/ /bcu gang zhe na/ 'di lta ste/ sangs rgyas kyi zhing</text></item>
<item><p>108a4</p><section>mdo sde</section><text>gcig nas kyang mi g.yo la/ sangs rgyas kyi zhing du mar yang de bzhin gshegs pa rnams la yongs su 'dri'o/ /sangs rgyas kyi zhing gcig nas kyang mi g.yo la/ sangs rgyas kyi zhing du mar yang de bzhin gshegs pa rnams la chos nyan to/ /sangs rgyas kyi zhing gcig nas kyang mi g.yo la/</text></item>
<item><p>108a5</p><section>mdo sde</section><text>sangs rgyas kyi zhing du mar yang de bzhin gshegs pa rnams la mchod cing bsnyen bkur byed do/ /sangs rgyas kyi zhing gcig nas kyang mi g.yo la/ sangs rgyas kyi zhing du mar yang byang chub kyi tshogs yongs su rdzogs par byed do/ /sangs rgyas kyi zhing gcig nas kyang mi g.yo la/</text></item>
<item><p>108a6</p><section>mdo sde</section><text>sangs rgyas kyi zhing du mar yang byang chub sems dpa' mngon par rdzogs par 'tshang rgya ba rnams la rim gro byed/ bkur sti byed/ bsti stang byed/ mchod pa byed do/ /sangs rgyas kyi zhing gcig nas kyang mi g.yo la/ sangs rgyas kyi zhing du mar yang byang chub kyi snying por 'gro ba ston to/ /sangs rgyas</text></item>
<item><p>108a7</p><section>mdo sde</section><text>kyi zhing gcig nas kyang mi g.yo la/ sangs rgyas kyi zhing du mar yang bdag mngon par rdzogs par 'tshang rgya bar yang snang ngo / /sangs rgyas kyi zhing gcig nas kyang mi g.yo la/ sangs rgyas kyi zhing du mar yang chos kyi 'khor lo rab tu skor ro/ /sangs rgyas kyi zhing gcig nas kyang mi g.yo la/ sangs</text></item>
<item><p>108b1</p><section>mdo sde</section><text>rgyas kyi zhing du mar yang yongs su mya ngan las 'da' bar snang ngo / /sangs rgyas kyi zhing gcig nas kyang mi g.yo la/ sangs rgyas kyi zhing du mar yang sems can 'dul ba ji snyed pa la de snyed kyi sprul pa 'gyed kyang de dag sprul pa 'gyed pa'i tshe/ rtog pa med cing rnam par rtog pa med pa yin no/ /</text></item>
<item><p>108b2</p><section>mdo sde</section><text>byang chub sems dpa' sgrib pa thams cad rnam par sel bas gsol pa/ bcom ldan 'das ji ltar gang lta bur byang chub sems dpa' sprul pa 'gyed na mi rtog rnam par mi rtog pa lags/ bcom ldan 'das kyis bka' stsal pa/ rigs kyi bu de'i phyir dpe nyon cig /rigs kyi bu 'di lta ste/</text></item>
<item><p>108b3</p><section>mdo sde</section><text>dper na nyi ma dang zla ba ni gling bzhir snang bar byed cing sems can rnams la phan 'dogs pa yin kyang / nyi ma dang zla ba ni bdag cag gis snang bar bya'o/ /bdag cag ni sems can la phan 'dogs pa'o zhes mi rtog rnam par mi rtog mod kyi/ 'on kyang sngon gyi las rnam par smin pa'i mngon par</text></item>
<item><p>108b4</p><section>mdo sde</section><text>'du byed pas zla ba dang nyi ma gnyis kyi bya ba de lta bu 'byung ngo / /rigs kyi bu de bzhin du byang chub sems dpa' yang sprul pa 'gyed na mi rtog rnam par mi rtog ste/ bsgrim pa'am/ mngon par 'du bya ba mi byed do/ /de ci'i phyir zhe na/ de ni sngon gyi las rnam par smin pas mngon par 'du bya</text></item>
<item><p>108b5</p><section>mdo sde</section><text>ba rnams mngon par grub pa'i phyir te/ sngon gyi byang chub sems dpas byang chub sems dpa'i spyad pa spyod pa'i tshe/ de ci nas kyang rnam par rtog pa med par yang sprul pa rnams 'byung bar 'gyur ba de lta de ltar smon lam btab/ de lta de ltar mngon par 'dus byas pa'i phyir ro/ /rigs</text></item>
<item><p>108b6</p><section>mdo sde</section><text>kyi bu chos bcu po de dag dang ldan na byang chub sems dpa' sprul pa la mkhas pa rnams yin no/ /rigs kyi bu chos bcu dang ldan na byang chub sems dpa' myur du bla na med pa yang dag par rdzogs pa'i byang chub mngon par rdzogs par 'tshang rgya ba rnams yin no/ /bcu gang zhe na/ 'di lta ste/</text></item>
<item><p>108b7</p><section>mdo sde</section><text>sbyin pa shin tu grub pas sbyin pa shin tu phun sum tshogs pa rnams yin/ tshul khrims shin tu grub cing tshul khrims kyi phung po skyon med pa dang / ma 'dres pa dang / ma 'bags pa dang / nyan thos dang / rang sangs rgyas thams cad las 'das pa/ yongs su dag pa/ yongs su byang ba dang</text></item>
<item><p>109a1</p><section>mdo sde</section><text>ldan pas tshul khrims shin tu phun sum tshogs pa rnams yin/ bzod pa shin tu phun sum tshogs pa rnams dang / brtson 'grus shin tu phun sum tshogs pa rnams dang / bsam gtan shin tu phun sum tshogs pa rnams dang / shes rab shin tu phun sum tshogs pa</text></item>
<item><p>109a2</p><section>mdo sde</section><text>rnams dang / thabs shin tu phun sum tshogs pa rnams dang / smon lam shin tu phun sum tshogs pa rnams dang / stobs shin tu phun sum tshogs pa rnams dang / ye shes shin tu grub cing thun mong ma yin pa'i ye shes nyan thos dang / rang sangs rgyas thams cad las 'das pa/ sa dang</text></item>
<item><p>109a3</p><section>mdo sde</section><text>po la gnas pa'i byang chub sems dpa' yan chad/ sa dgu pa la gnas pa'i byang chub sems dpa'i bar gyi ye shes las 'das pa dang ldan pas ye shes shin tu rdzogs pa rnams yin no/ /rigs kyi bu chos bcu po de dag dang ldan na byang chub sems dpa' myur du bla na med pa yang dag par</text></item>
<item><p>109a4</p><section>mdo sde</section><text>rdzogs pa'i byang chub mngon par rdzogs par 'tshang rgya'o/ /bcom ldan 'das kyis chos kyi rnam grangs 'di bshad pa'i tshe/ stong gsum gyi stong chen po'i 'jig rten gyi khams 'di rnam pa drug tu rab tu 'gul te/ rab tu g.yos par gyur to/ /stong gsum gyi stong chen po'i 'jig rten gyi</text></item>
<item><p>109a5</p><section>mdo sde</section><text>khams 'di na ri rab ri'i rgyal po chen po dag gam/ ri btang bzung ngam/ ri btang bzung chen po dag gam/ khor yug gi ri'am/ khor yug gi ri chen po dag gam/ de ma yin pa'i rin po che'i ri dang / ri nag po de dag thams cad kyang yul ga ya gang na ba dang / ga ya mgo'i ri gang</text></item>
<item><p>109a6</p><section>mdo sde</section><text>na ba de logs su bcom ldan 'das la chos kyi dgab pa bya ba'i phyir 'dud par gyur to/ /gang stong gsum gyi stong chen po'i 'jig rten gyi khams 'di na me tog gi shing ngam/ 'bras bu'i shing ngam/ spos kyi shing ci yod pa de dag thams cad kyang bcom ldan 'das la chos kyi dgab pa bya ba'i</text></item>
<item><p>109a7</p><section>mdo sde</section><text>phyir ga ya mgo'i ri gang na ba de logs su 'dud par gyur to/ /byang chub sems dpa' bcom ldan 'das la chos kyi dgab pa 'bul ba bye ba khrag khrig brgya stong phrag du mas kyang na bza' dang / rgyan gyi bye brag rnam pa sna tshogs kyi phung po ri rab tsam byas par gyur to/ /brgya byin dang / tshangs pa dang /</text></item>
<item><p>109b1</p><section>mdo sde</section><text>'jig rten skyong ba brgya stong du ma yang mgo bos phyag 'tshal zhing thal mo sbyar ba byas te 'dud cing / bcom ldan 'das la me tog man dA ra ba dang / man dA ra ba chen po dag 'thor bar gyur to/ /lha'i bu brgya stong du ma yang nam mkha'i dbyings la gnas te/ gos g.yob cing ca co dang / ga zha brgya</text></item>
<item><p>109b2</p><section>mdo sde</section><text>stong du ma byed par gyur te/ lha rdzas kyi me tog gis bcom ldan 'das la mngon par 'thor bar gyur cing / kye ma'o deng ni 'jig rten du sangs rgyas gnyis pa skyes par gyur te/ kye ma'o chos kyi 'khor lo gnyis pa bskor to/ /sems can gang gi rna lam du chos kyi rnam grangs 'di grag par</text></item>
<item><p>109b3</p><section>mdo sde</section><text>gyur pa de dag kyang bsod nams dang ldan zhing dge ba'i las byed pa ste/ sngon gyi de bzhin gshegs pa rnams la dge ba'i rtsa ba rab tu bsags pa yin na/ gang 'di la dad pa rnyed pa de dag lta smos kyang ci dgos zhes de skad ces ched du rjod pa ched du brjod do/ /lto 'phye chen po brgya stong du ma yang</text></item>
<item><p>109b4</p><section>mdo sde</section><text>chos kyi rnam grangs 'di nyid la chos kyi dgab pa bya ba'i phyir 'brug ltar sgra 'u ru ru 'byin/ sgrogs par byed shin tu sgrogs par byed cing / spos kyi sprin sna tshogs mngon par sprul te/ stong gsum gyi stong chen po'i 'jig rten gyi khams dang / ga ya mgo'i ri la spos chu'i char mngon par 'bebs kyang</text></item>
<item><p>109b5</p><section>mdo sde</section><text>sems can rnams la gnod par mi snang ngo / /klu'i bu mo brgya stong du ma yang bcom ldan 'das kyi spyan sngar klu'i nga ro'i sgra 'byin par gyur to/ /dri za dang mi 'am ci brgya stong du ma yang snyan cing zab pa'i dbyangs kyis glu len cing ga ya mgo'i ri dang / stong gsum gyi stong chen po'i 'jig rten gyi khams</text></item>
<item><p>109b6</p><section>mdo sde</section><text>la skor ba byed par gyur to/ /gnod sbyin bye ba khrag khrig brgya stong du ma yang pad ma'i char mngon par 'bebs par gyur to/ /bram ze dang / rgyal rigs dang / grong pa dang / yul gyi mi brgya stong du ma yang me tog dang / bdug spos dang / spos dang / phreng ba dang / byug pa dang / phye ma dang / na bza' dang /</text></item>
<item><p>109b7</p><section>mdo sde</section><text>gdugs dang / rgyal mtshan dang / ba dan dag gis bcom ldan 'das la mchod pa byed par gyur to/ /sangs rgyas kyi zhing du ma dag nas kyang sangs rgyas bcom ldan 'das rnams kyis chos kyi dgab pa bya ba'i phyir so so'i smin mtshams kyi mdzod spu dag nas 'od zer mang po bkye bar gyur te/</text></item>
<item><p>110a1</p><section>mdo sde</section><text>'od zer de dag kyang kha dog sna tshogs/ gzugs sna tshogs/ snang ba sna tshogs can sha stag ste/ 'di lta ste/ sngon po dang / ser po dang / dmar po dang / dkar po dang / le brgan dang / shel dang / dngul gyi kha dog ste/ de dag stong gsum gyi stong chen po'i 'jig rten</text></item>
<item><p>110a2</p><section>mdo sde</section><text>gyi khams 'di la skor ba byed cing mun pa thams cad rnam par sel bar gyur te/ 'khor nas ga ya mgo'i ri la bskor ba byas/ de bzhin gshegs pa la yang bskor ba byas nas/ bcom ldan 'das kyi dbu'i gtsug tu nub par gyur to/ /rlung yang bde bar langs par gyur to/ /chos kyi rnam grangs</text></item>
<item><p>110a3</p><section>mdo sde</section><text>'di bshad pa dang / mchod pa mngon par 'du bya ba 'di byung ba'i tshe/ byang chub sems dpa' bye ba khrag khrig bdun cu rtsa gnyis kyis mi skye ba'i chos la bzod pa thob bo/ /srog chags bye ba khrag khrig brgya stong du ma yang chos rnams la rdul med cing dri ma dang bral ba chos kyi mig rnam par dag go/ /srog</text></item>
<item><p>110a4</p><section>mdo sde</section><text>chags bye ba khrag khrig brgya stong du mas kyang sngon chad ma bskyed pa las byang chub tu sems bskyed par gyur to/ /de nas ga ya mgo'i ri la gnas pa'i lha mo mi 'chi ba zhes bya ba dpung dang bcas 'khor dang bcas te 'khor 'dus pa de nyid du 'dus shing 'dug 'dug pa las de stan las langs nas bdag gi</text></item>
<item><p>110a5</p><section>mdo sde</section><text>gnas su song ste/ bcom ldan 'das kyi mchod pa blangs nas/ phyir bcom ldan 'das kyi spyan sngar phyin te/ bcom ldan 'das la bkur sti byas/ btsun pa byas/ ri mo byas/ mchod pa byas/ bsti stang byas/ rim gro byas so/ /bkur sti dang / btsun pa dang / ri mo dang / mchod pa dang /</text></item>
<item><p>110a6</p><section>mdo sde</section><text>bsti stang dang / rim gro byas nas bcom ldan 'das la 'di skad ces gsol to/ /bcom ldan 'das tshe rabs gzhan de dang de dag la ga ya mgo'i ri 'di nyid du chos kyi rnam grangs 'di sangs rgyas stong phrag bdun cu rtsa gnyis kyis don 'di nyid dag dang / tshul 'di nyid dag dang / tshig dang yi ge 'di nyid</text></item>
<item><p>110a7</p><section>mdo sde</section><text>dag gis bstan pa bdag gis mngon par dran no/ /bcom ldan 'das kyis bka' stsal pa/ mi 'chi ba de ltar khyod kyis dkon mchog 'byung ba de lta bu thos par gyur pa ni khyod kyis thob par bya ba legs par thob bo/ /de nas 'khor der tshogs pa'i nang na lha'i bu kha cig 'di snyam du sems par gyur te/</text></item>
<item><p>110b1</p><section>mdo sde</section><text>lha mo 'dis de srid cig nas chos kyi rnam grangs 'di thos nas de snyed kyi de bzhin gshegs pa mang po la bsnyen bkur byas kyang / 'dis bud med kyi lus las ma bsgyur snyam pa dang / de nas byang chub sems dpa' sems dpa' chen po sgrib pa thams cad rnam par sel bas/ lha'i bu de dag gi sems</text></item>
<item><p>110b2</p><section>mdo sde</section><text>kyi rtog pa sems kyis yongs su shes nas/ bcom ldan 'das la 'di skad ces gsol to/ /bcom ldan 'das de ltar lha mo mi 'chi ba 'dis chos kyi rnam grangs 'di ltar rdzu 'phrul che ba thob la/ de bzhin gshegs pa de snyed du mang ba zhig bsnyen bkur bgyis na/ ci'i rgyu ci'i rkyen gyis 'dis bud</text></item>
<item><p>110b3</p><section>mdo sde</section><text>med kyi lus las ma bsgyur/ bcom ldan 'das kyis bka' stsal pa/ rigs kyi bu 'di la sems can gyi don ni rgyu'o/ /sems can gyi don ni rkyen to/ /de ci'i phyir zhe na/ rigs kyi bu lha mo mi 'chi ba ni rnam par thar pa bsam gyis mi khyab pa la gnas pa/ rdzu 'phrul che ba/ mthu che ba ste/</text></item>
<item><p>110b4</p><section>mdo sde</section><text>rigs kyi bu lha mo mi 'chi bas gang yang dag par len du btsud pa dang / gzengs bstod pa dang / byang chub tu sems bskyed pa las yongs su mya ngan las 'das pa'i sangs rgyas ni bgrang ba las 'das pa zhig ngas mngon par shes te/ rigs kyi bu de ltar na lha mo mi 'chi ba ni rdzu 'phrul che ba/ mthu che ba ste/</text></item>
<item><p>110b5</p><section>mdo sde</section><text>rigs kyi bu lha mo mi 'chi ba 'di ni bskal pa bzang po'i sangs rgyas rnams la bsnyen bkur byas nas/ sangs rgyas kyi zhing 'di nyid du mngon par rdzogs par 'tshang rgya bar 'gyur te/ mngon par rdzogs par sangs rgyas nas kyang mi 'chi ba zhes bya ba'i de bzhin gshegs pa dgra bcom pa yang dag par</text></item>
<item><p>110b6</p><section>mdo sde</section><text>rdzogs pa'i sangs rgyas su 'gyur ro/ /de nas bcom ldan 'das kyis lha mo mi 'chi ba la bka' stsal pa/ mi 'chi ba khyod kyis rang gi sangs rgyas kyi zhing ston cig /de nas lha mo mi 'chi ba gzugs thams cad yongs su ston pa zhes bya ba'i ting nge 'dzin la snyoms par zhugs par gyur te/</text></item>
<item><p>110b7</p><section>mdo sde</section><text>lha mo mi 'chi ba gzugs thams cad yongs su ston pa'i ting nge 'dzin de la snyoms par zhugs ma thag tu de'i tshe/ stong gsum gyi stong chen po'i 'jig rten gyi khams 'di lag mthil lta bur mnyam zhing bai dUr+ya'i gzhir snang bar gyur te/ ri nag po med cing shing tha mal pa med la/ gnas gnas dag</text></item>
<item><p>111a1</p><section>mdo sde</section><text>na yang dpag bsam gyi shing sha stag snang bar gyur to/ /gnas gnas dag na chu mig dang / mtshe'u dang / lteng ka dang / rdzing yan lag brgyad dang ldan pa'i chus yongs su gang ba dag snang bar gyur to/ /mi phal pa med par snang bar gyur to/ /de na bud med kyi sgra yang mi grag par gyur to/ /</text></item>
<item><p>111a2</p><section>mdo sde</section><text>gnas dang gnas dag na pad ma shing rta'i 'khor lo tsam dag snang bar gyur te/ pad ma de dag la yang byang chub sems dpa'i gzugs skyil mo krung du 'khod pa sha stag snang bar gyur to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi 'chi ba de yang</text></item>
<item><p>111a3</p><section>mdo sde</section><text>byang chub sems dpa' de dag la chos ston par snang ste/ brgya byin dang / tshangs pa dang / 'jig rten skyong ba bye ba khrag khrig brgya stong du mas yongs su bskor cing byang chub sems dpa' bye ba khrag khrig brgya stong du mas mdun du bdar te/ 'di ltar chos nyid 'di kho na brtsams nas chos ston par</text></item>
<item><p>111a4</p><section>mdo sde</section><text>snang bar gyur to/ /de nas lha mo mi 'chi ba yang ting nge 'dzin de las langs te/ bcom ldan 'das la lan gsum du g.yas phyogs su bskor ba byas nas de nyid du mi snang bar gyur to/ /de nas bcom ldan 'das la byang chub sems dpa' sgrib pa thams cad rnam par sel bas 'di skad ces gsol to/ /</text></item>
<item><p>111a5</p><section>mdo sde</section><text>bcom ldan 'das rigs kyi bu dang / rigs kyi bu mo gang chos kyi rnam grangs 'di nyan tam/ 'dzin tam/ 'chang ngam/ klog gam/ kun chub par bgyid dam/ kha ton bgyid dam/ gzhan dag la yang rgya cher yang dag par ston par bgyid na/ de bsod nams ji tsam zhig skyed par 'gyur/ bcom</text></item>
<item><p>111a6</p><section>mdo sde</section><text>ldan 'das kyis bka' stsal pa/ rigs kyi bu'am/ rigs kyi bu mo gang la la zhig gis stong gsum gyi stong chen po'i 'jig rten gyi khams su gtogs pa'i sems can rnams la sbyin pa lhug par byin te/ de ltar sbyin pas bskal pa brgya stong mang por byin pa bas/ rigs kyi bu'am/ rigs kyi bu mo gang gis</text></item>
<item><p>111a7</p><section>mdo sde</section><text>chos kyi rnam grangs 'di legs par bris legs par zhus te/ sems dad pas sems dad pa la byin na/ de bas kyang 'di bsod nams ches mang du skyed do/ /rigs kyi bu de ci'i phyir zhe na/ zang zing gi sbyin pa ni phran tshegs te/ chos kyi sbyin pa ni rdzu 'phrul che ba'o/ /de ci'i phyir zhe na/ rigs kyi bu 'khor ba na 'khor ba'i</text></item>
<item><p>111b1</p><section>mdo sde</section><text>sems can rnams kyis zang zing ni rnam pa du mar myong gi /'jig rten las 'das pa'i chos kyi ro ni nam yang ma myong ste/ 'jig rten pa ni ma yin no/ /rigs kyi bu gang la las stong gsum gyi stong chen po'i 'jig rten gyi khams su gtogs pa'i sems can rnams dge ba bcu'i las kyi lam rnams la bkod</text></item>
<item><p>111b2</p><section>mdo sde</section><text>pa bas/ gang gis chos kyi rnam grangs 'di nyan tam/ 'dzin tam/ 'chang ngam/ klog gam/ kun chub par byed dam/ gzhan dag la yang rgya cher ston na/ de bas 'di bsod nams ches mang du skyed do/ /de ci'i phyir zhe na/ rigs kyi bu dge ba bcu'i las kyi lam rnams ni 'di las byung ngo / /rigs</text></item>
<item><p>111b3</p><section>mdo sde</section><text>kyi bu gang la la zhig gis stong gsum gyi stong chen po'i 'jig rten gyi khams su gtogs pa'i sems can rnams rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa nyid kyi 'bras bu la bkod pa bas kyang chos kyi rnam grangs 'di nyan tam/ 'dzin tam/ 'chang ngam/</text></item>
<item><p>111b4</p><section>mdo sde</section><text>klog gam/ kun chub par byed dam/ gzhan dag la yang rgya cher ston na/ de bas 'di bsod nams ches mang du skyed do/ /de ci'i phyir zhe na/ rigs kyi bu chos 'di nyid la brten na/ nyan thos dang / rang sangs rgyas rnams snang bar 'gyur ro/ /chos 'di nyid la brten na byang chub sems dpa' rnams</text></item>
<item><p>111b5</p><section>mdo sde</section><text>snang bar 'gyur ro/ /chos 'di nyid la brten na de bzhin gshegs pa rnams 'jig rten du 'byung bar 'gyur te/ rigs kyi bu chos kyi rnam grangs 'di gzung ba dang / bklag pa dang / spel ba dang / kha ton byas pas mdo sde thams cad gzung ba dang / bklag pa dang / spel ba dang / kha ton byas par 'gyur ro/ /</text></item>
<item><p>111b6</p><section>mdo sde</section><text>de ci'i phyir zhe na/ rigs kyi bu 'di ni chos thams cad kyi ma mo ste/ rigs kyi bu chos nyid 'di ma thob par chos nyid rgya chen po 'thob par mi 'gyur te/ rigs kyi bu 'di ni byang chub sems dpa' rnams kyi 'dul ba'o/ /de nas sangs rgyas kyi mthus nyan thos chen po de dag thams cad stan las langs te bla</text></item>
<item><p>111b7</p><section>mdo sde</section><text>gos phrag pa gcig tu gzar te/ pus mo g.yas pa'i lha nga sa la btsugs nas/ bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das bdag cag gis kyang chos nyid 'di thos pas skye ba'i 'khor ba chen po bas par bgyis so/ /bcom ldan</text></item>
<item><p>112a1</p><section>mdo sde</section><text>'das kyis bka' stsal pa/ dge slong dag de de bzhin no/ /de de bzhin te/ ji skad smras pa de bzhin no/ /de nas yang bcom ldan 'das kyis 'khor mang po de dag la bka' stsal pa/ rigs kyi bu dag sa phyogs gang du chos kyi rnam grangs 'di 'chad pa dang / ston pa'i sa'i phyogs de byang chub kyi snying por</text></item>
<item><p>112a2</p><section>mdo sde</section><text>gzung bar bya'o/ /chos kyi 'khor lo rab tu bskor bar gzung bar bya'o/ /mchod rten chen por gzung bar bya'o/ /bdag cag gi ston pa gnas 'di na bzhugs so bar gzung bar bya'o/ /rigs kyi bu dag de ci'i phyir zhe na/ chos nyid 'di ni byang chub bo/ /chos nyid 'di ni chos kyi 'khor lo rab tu</text></item>
<item><p>112a3</p><section>mdo sde</section><text>bskor ba'o/ /rigs kyi bu dag de bzhin gshegs pa ni chos kyi sku ste/ rigs kyi bu dag chos mchod pas de bzhin gshegs pa rnams mchod par 'gyur ro/ /sa phyogs gang na chos smra ba de gnas pa de la yang mchod rten du 'du shes bskyed par bya ste/ chos smra ba de la yang bla mar 'du shes bskyed par</text></item>
<item><p>112a4</p><section>mdo sde</section><text>bya'o/ /dge ba'i bshes gnyen du 'du shes bskyed par bya'o/ /lam ston par 'du shes bskyed par bya'o/ /chos smra ba de mthong na dga' ba dang / dad pa dang / rangs pa bskyed par bya'o/ /rim gror byas te stan la bdar bar bya'o/ /chos smra ba de'i bsngags pa brjod par bya'o/ /legs so zhes brjod pa</text></item>
<item><p>112a5</p><section>mdo sde</section><text>mang bar bya'o/ /rigs kyi bu dag ngas bskal pa'am/ bskal pa las lhag par chos smra ba de'i bsngags pa brjod kyang chos smra ba de la cung zad kyang phan par byas pa med do/ /de ci'i phyir zhe na/ rigs kyi bu dag 'di lta ste/ bkur stir bya ba dang / btsun par bya ba dang / bsngags pa brjod pa ni gyi na cung zad du</text></item>
<item><p>112a6</p><section>mdo sde</section><text>zad do/ /rigs kyi bu dag gal te chos 'di 'dod pa'i rigs kyi bu 'am/ rigs kyi bu mo dag gis chos smra ba de 'ong ba'i lam bdag gi khrag gis chag chag byas kyang chos smra ba de la phan pa cung zad kyang byas pa med do/ /de ci'i phyir zhe na/ rigs kyi bu dag 'di lta ste/ de bzhin gshegs pa'i chos kyi tshul gzung</text></item>
<item><p>112a7</p><section>mdo sde</section><text>ba 'di ni dka' ba'o/ /rigs kyi bu dag chos smra ba des kyang chos kyi rnam grangs 'di bshad pa dang / bstan pa dang / yang dag par ston pa'i tshe/ 'jigs pa med par bya'o/ /ma zhum pa dang / spa ma gong ba dang / zhe ma 'gras pa'i sems dang / gos gtsang ma bgos te dad pa bskyed par bya'o/ /bdag gi bsngags</text></item>
<item><p>112b1</p><section>mdo sde</section><text>pa brjod kyang mi snyems pa dang / nga rgyal du mi gzung bar bya ste/ bdag mi stod/ gzhan mi smod cing / des zang zing med pa'i sems kyis ri mor byas te chos bstan par bya'o/ /de nas bcom ldan 'das la lha'i dbang po brgya byin gyis 'di skad ces gsol to/ /bcom ldan 'das dog sa'i</text></item>
<item><p>112b2</p><section>mdo sde</section><text>phyogs gang du chos kyi rnam grangs 'di bshad pa'am/ bstan par 'gyur ba'i sa phyogs der chos kyi rnam grangs 'di mnyan pa dang / chos smra ba de la sman par bgyi ba'i slad du bdag cag dpung dang bcas 'khor dang bcas te mchi'o/ /bcom ldan 'das kyis bka' stsal pa/ kau shi ka legs so</text></item>
<item><p>112b3</p><section>mdo sde</section><text>legs so/ /khyod kyis de ltar gyis shig /kau shi ka khyod kyis de bzhin gshegs pa'i chos nyid yongs su bsrung bar bya'o/ /de nas bcom ldan 'das la byang chub sems dpa' sgrib pa thams cad rnam par sel bas gsol pa/ bcom ldan 'das chos kyi rnam grangs 'di'i ming ci zhes bgyi/</text></item>
<item><p>112b4</p><section>mdo sde</section><text>'di ji ltar gzung bar bgyi/ bcom ldan 'das kyis bka' stsal pa/ rigs kyi bu de'i phyir khyod kyis chos kyi rnam grangs 'di dkon mchog sprin ces bya bar zung shig /yon tan rin po che'i 'byung gnas kyi le'u zhes bya bar yang zung shig /ye shes sgron ma zhes bya bar yang zung shig /sgrib pa thams</text></item>
<item><p>112b5</p><section>mdo sde</section><text>cad rnam par sel bas kun dris pa zhes bya bar yang zung shig /bcom ldan 'das kyis de skad ces bka' stsal pa dang / byang chub sems dpa' sgrib pa thams cad rnam par sel ba yid dga' zhing byang chub sems dpa' de dag dang / nyan thos chen po de dag dang / brgya byin dang / tshangs pa dang /</text></item>
<item><p>112b6</p><section>mdo sde</section><text>'jig rten skyong ba dang / dbang phyug chen po dang / gnas gtsang ma'i lha'i bu la sogs pa/ lha'i bu brgya stong du ma dag dang / de ma yin pa gzhan lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po brgya stong dag kyang bcom ldan 'das</text></item>
<item><p>112b7</p><section>mdo sde</section><text>kyis gsungs pa la mngon par dga'o/ /'phags pa dkon mchog sprin ces bya ba theg pa chen po'i mdo rdzogs so// //lo ts+tsha ba ban de rin chen 'tsho dang / chos nyid tshul khrims kyis bsgyur cing zhus te gtan la phab pa// //</text></item>
<item><p>113a1</p><section>mdo sde</section><text>@##/ /rgya gar skad du/ Ar+ya ma hA me g+ha nA ma ma hA yA na sU tra/ bod skad du/ 'phags pa sprin chen po zhes bya ba theg pa chen po'i mdo/ bam po dang po/ sangs rgyas dang / byang chub sems dpa' dang / 'phags pa nyan thos dang / rang sangs rgyas</text></item>
<item><p>113a2</p><section>mdo sde</section><text>thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na/ bya rgod kyi phung po'i ri la gnas brtan 'od srung chen po la sogs pa dge slong sa ya phrag dgu dang brgyad 'bum gyi dge slong gi dge 'dun chen po thams cad kyang / dgra</text></item>
<item><p>113a3</p><section>mdo sde</section><text>bcom pa/ zag pa zad pa/ dbang dang ldan par gyur pa/ nyon mongs pa med pa/ cang shes pa/ glang po chen po/ sems shin tu rnam par grol ba/ shes rab shin tu rnam par grol ba/ bya ba byas pa/ byed pa byas pa/ khur bor ba/ bdag gi don rjes su thob pa/ yang dag</text></item>
<item><p>113a4</p><section>mdo sde</section><text>pa'i shes pas sems shin tu rnam par grol ba/ srid par kun tu sbyor ba yongs su zad pa/ tshul khrims shin tu rnam par dag pa/ sems kyi dbang thams cad kyi dam pa'i pha rol tu son pa/ mngon par shes pa/ mkhas par mngon par shes pa/ rnam par thar pa brgyad la bsam</text></item>
<item><p>113a5</p><section>mdo sde</section><text>gtan pa sha stag dang thabs cig tu bzhugs so/ /de nas gnas brtan 'od srung chen po la sogs pa dge slong sa ya phrag dgu dang brgyad 'bum po de dag phye ma red kyi dus kyi tshe rang rang gi gnas nas byung nas bcom ldan 'das ga la ba der dong ste lhags nas/ bcom ldan 'das kyi zhabs</text></item>
<item><p>113a6</p><section>mdo sde</section><text>la mgo bos phyag 'tshal te/ bcom ldan 'das la lan gsum bskor ba byas nas bcom ldan 'das ga la ba de logs su thal mo sbyar ba btud de phyogs gcig tu 'khod do/ /yang de'i tshe skye dgu'i bdag mo chen mo gau ta mI la sogs pa dge slong ma sa ya phrag drug dang lnga 'bum yang</text></item>
<item><p>113a7</p><section>mdo sde</section><text>phye ma red kyi dus kyi tshe rang rang gi gnas nas byung nas bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas bcom ldan 'das ga la ba de logs su thal mo sbyar ba btud de phyogs gcig</text></item>
<item><p>113b1</p><section>mdo sde</section><text>tu 'khod do/ /yang de'i tshe sprin chen snying po la sogs pa byang chub sems dpa'i gtso bo chen po sa ya phrag drug dang brgyad 'bum la 'di lta ste/ byang chub sems dpa' sems dpa' chen po sprin chen snying po zhes bya ba dang / byang chub sems dpa' sems dpa' chen po sprin chen 'od srung zhes</text></item>
<item><p>113b2</p><section>mdo sde</section><text>bya ba dang / byang chub sems dpa' sems dpa' chen po sprin chen glog gi 'od ces bya ba dang / byang chub sems dpa' sems dpa' chen po sprin chen 'brug bsgrags dbyangs zhes bya ba dang / sprin chen brtson 'grus srung zhes bya ba dang / sprin chen dga' byed can zhes bya ba dang / sprin chen</text></item>
<item><p>113b3</p><section>mdo sde</section><text>rab dga' zhes bya ba dang / sprin chen brtsegs zhes bya ba dang / sprin chen rdo rje dpal zhes bya ba dang / sprin chen nges par sgra sgrogs zhes bya ba dang / sprin chen grags zhes bya ba dang / sprin chen glog gi 'od kyi dra ba can zhes bya ba dang / sprin chen glog sbyin zhes bya ba dang / sprin chen</text></item>
<item><p>113b4</p><section>mdo sde</section><text>dpyod pa la mkhas pa'i rgyal po zhes bya ba dang / sprin chen rtsal gyis 'gro zhes bya ba dang / sprin chen seng ge sgra sgrogs rgyal po zhes bya ba dang / sprin chen chu rgyas blo gros zhes bya ba dang / sprin chen brtson 'grus lto zhes bya ba dang / sprin chen lta ba'i dus tshod rgyal po zhes bya ba dang / sprin</text></item>
<item><p>113b5</p><section>mdo sde</section><text>chen rnam par 'phrul pa'i rgyal po zhes bya ba dang / sprin chen mngon par 'phags pa'i grags pa mtha' yas zhes bya ba dang / sprin chen yang dag par lta ba zhes bya ba dang / sprin chen mu stegs su gyur pa'i dbang phyug ces bya ba dang / sprin chen bsod nams zhing zhes bya ba dang / sprin chen</text></item>
<item><p>113b6</p><section>mdo sde</section><text>bsil bar gyur ces bya ba dang / sprin chen nyi ma'i snying po zhes bya ba dang / sprin chen zla ba'i gzi brjid ces bya ba dang / sprin chen rin thang med pa'i bai dUr+ya zhes bya ba dang / sprin chen rtag tu lta ba zhes bya ba dang / sprin chen rtag pa'i rang bzhin la dga' ba zhes bya ba dang / sprin chen blo gros</text></item>
<item><p>113b7</p><section>mdo sde</section><text>rgya mtsho zhes bya ba dang / sprin chen rnam par rgyal ba'i sde zhes bya ba dang / sprin chen 'od rgyas zhes bya ba dang / sprin chen rnam par rgyal ba'i klus byin zhes bya ba dang / sprin chen dga' bas 'tsho ba'i dpal zhes bya ba dang / sprin chen ded dpon mig ces bya ba dang / sprin chen cod</text></item>
<item><p>114a1</p><section>mdo sde</section><text>pan gyis spungs skyes pa zhes bya ba dang / sprin chen ston par gyur pa zhes bya ba dang / sprin chen sa bon srung zhes bya ba dang / sprin chen rnam par rgyal ba'i pad ma dkar po zhes bya ba dang / sprin chen me lta bu'i ye shes kyi pad ma zhes bya ba dang / sprin chen bsgo bas bsgos</text></item>
<item><p>114a2</p><section>mdo sde</section><text>pa'i ud pa la'i dri ldan zhes bya ba dang / sprin chen stag ces bya ba dang / sprin chen 'dren spyod ces bya ba dang / sprin chen mi 'jigs sgra zhes bya ba dang / sprin chen ta ma la'i lo ma bsil ba zhes bya ba dang / sprin chen rin chen tsan dan bsil ba'i lus zhes bya ba dang / sprin chen dam pa zhes bya ba dang</text></item>
<item><p>114a3</p><section>mdo sde</section><text>sprin chen ya mtshan la mkhas pa zhes bya ba dang / sprin chen dga' ba sred med kyi bu zhes bya ba dang / sprin chen snyan dngags mkhan gyi khyu mchog ces bya ba dang / sprin chen snying po phra ba la 'jug pa zhes bya ba dang / sprin chen dam pa'i chos mchog pad ma dkar po rgyas pa'i gdong zhes bya ba dang /</text></item>
<item><p>114a4</p><section>mdo sde</section><text>sprin chen dam pa'i gdong zhes bya ba dang / sprin chen dam pa'i chos kyi rgyun rtogs zhes bya ba dang / sprin chen grags pa'i bde ba zhes bya ba dang / sprin chen gser gyi ri bo'i rgyal po'i dpal zhes bya ba dang / sprin chen sman kun sbyin zhes bya ba dang / sprin chen sman pa'i rgyal po zhes bya ba dang / sprin</text></item>
<item><p>114a5</p><section>mdo sde</section><text>chen lus chen zhes bya ba dang / sprin chen mkha' la mngon par 'phags zhes bya ba dang / sprin chen sgra ldan zhes bya ba dang / sprin chen dri ma sel zhes bya ba dang / sprin chen sgron ma pad ma'i dpal zhes bya ba dang / sprin chen rnam par sgrogs pa len pa med pa'i rtog pa ma 'dres pa zhes</text></item>
<item><p>114a6</p><section>mdo sde</section><text>bya ba dang / sprin chen mun sel zhes bya ba dang / sprin chen rim pa'i thog tog sel ba zhes bya ba dang / de la sogs pa byang chub sems dpa' sa ya phrag drug dang / brgyad 'bum yang phye ma red kyi dus kyi tshe rang rang gi gnas nas byung nas bcom ldan 'das ga la ba der dong ste lhags nas</text></item>
<item><p>114a7</p><section>mdo sde</section><text>bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas bcom ldan 'das ga la ba de logs su thal mo sbyar ba btud de phyogs gcig tu 'khod do/ /yang de'i tshe seng ge sgron ma la sogs pa lid tsha bI gzhon nu sa ya phrag lnga dang</text></item>
<item><p>114b1</p><section>mdo sde</section><text>brgyad 'bum la 'di lta ste/ lid tsha bI gzhon nu chos byin zhes bya ba dang / lid tsha bI gzhon nu klu mgo zhes bya ba dang / lid tsha bI gzhon nu chos sde zhes bya ba dang / lid tsha bI gzhon nu dbang pos byin zhes bya ba dang / lid tsha bI gzhon nu dbang po'i tog ces bya ba dang / lid tsha bI gzhon nu dbang po'i</text></item>
<item><p>114b2</p><section>mdo sde</section><text>rgyal mtshan 'od ces bya ba dang / lid tsha bI gzhon nu seng ge'i sgra sgrogs blo gros zhes bya ba dang / lid tsha bI gzhon nu rin chen mgrin dbyangs zhes bya ba dang / lid tsha bI gzhon nu rangs byed dpal zhes bya ba dang / lid tsha bI gzhon nu klu dpal zhes bya ba dang / lid tsha bI gzhon nu rdo rje phreng ldan</text></item>
<item><p>114b3</p><section>mdo sde</section><text>zhes bya ba dang / lid tsha bI gzhon nu sangs rgyas 'bangs zhes bya ba dang / lid tsha bI gzhon nu rgyal ba'i 'bangs zhes bya ba dang / lid tsha bI gzhon nu rgyal ba'i zla ba zhes bya ba dang / lid tsha bI gzhon nu lag chen zhes bya ba dang / lid tsha bI gzhon nu dpal chen zhes bya ba dang / lid tsha bI</text></item>
<item><p>114b4</p><section>mdo sde</section><text>gzhon nu gang gAs byin zhes bya ba dang / lid tsha bI gzhon nu 'jam dpal snying po zhes bya ba dang / lid tsha bI gzhon nu klu dga' stobs zhes bya ba dang / lid tsha bI gzhon nu klus skyong zhes bya ba dang / lid tsha bI gzhon nu chos skyong zhes bya ba dang / lid tsha bI gzhon nu 'od grags zhes bya ba dang / lid</text></item>
<item><p>114b5</p><section>mdo sde</section><text>tsha bI gzhon nu nam mkha' mdzod ces bya ba dang / lid tsha bI gzhon nu gang gAs skyong zhes bya ba dang / lid tsha bI gzhon nu srin phyis kyis rna cha gdub 'khor can zhes bya ba dang / lid tsha bI gzhon nu glog phreng can zhes bya ba dang / lid tsha bI gzhon nu khyad par dga' zhes bya ba dang / lid tsha bI gzhon nu</text></item>
<item><p>114b6</p><section>mdo sde</section><text>khyad par can gyi rigs zhes bya ba dang / lid tsha bI gzhon nu dri med 'od grags zhes bya ba dang / lid tsha bI gzhon nu gling bu can gyis byin zhes bya ba dang / lid tsha bI gzhon nu sa'i dbang phyug ces bya ba dang / lid tsha bI gzhon nu sa steng phreng ba can zhes bya ba dang / lid tsha bI gzhon nu mtshungs pa med</text></item>
<item><p>114b7</p><section>mdo sde</section><text>pa'i rdo rje'i bran zhes bya ba dang / de dag la sogs pa lid tsha bI gzhon nu sa ya phrag lnga dang brgyad 'bum ste/ lid tsha bI gzhon nu de dag thams cad kyang bla na med pa yang dag par rdzogs pa'i byang chub la yang dag par zhugs pa/ theg pa chen po la sems rab tu dga' ba sha stag ste/ phye ma red</text></item>
<item><p>115a1</p><section>mdo sde</section><text>kyi dus kyi tshe rang rang gi gnas nas byung nas bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas bcom ldan 'das ga la ba de logs su thal mo sbyar ba btud de</text></item>
<item><p>115a2</p><section>mdo sde</section><text>phyogs gcig tu 'khod do/ /yang de'i tshe lha'i bu mthong na dga' ba'i dri za'i rgyal po la sogs pa lha'i bu sa ya phrag bzhi dang bzhi 'bum la 'di lta ste/ lha'i bu mthong na dga' ba'i dri za'i rgyal po zhes bya ba dang / lha'i bu dga' zhing dang ba'i grags pa zhes bya ba dang / lha'i bu zla ba'i gtsug</text></item>
<item><p>115a3</p><section>mdo sde</section><text>phud can zhes bya ba dang / lha'i bu nyi ma'i mdog ces bya ba dang / lha'i bu rna 'phyang rna cha gdub kor can zhes bya ba dang / lha'i bu rangs byed kyi rol mo'i sa 'dzin ces bya ba dang / lha'i bu dpal chen zhes bya ba dang / lha'i bu zab mo tshul chen po la 'jug pa zhes bya ba dang / lha'i bu nag po chen po</text></item>
<item><p>115a4</p><section>mdo sde</section><text>zhes bya ba dang / lha'i bu dpa' ba'i blo gros zhes bya ba dang / lha'i bu nam mkha' ltar mig dri ma med pa zhes bya ba dang / lha'i bu dga' ba la rnam par mos pa'i dpal zhes bya ba dang / lha'i bu dga' phreng rgyal po zhes bya ba dang / lha'i bu dga' bar grags pa'i 'od ces bya ba dang / lha'i bu bzhin</text></item>
<item><p>115a5</p><section>mdo sde</section><text>dga' zhes bya ba dang / lha'i bu yid 'phrog ces bya ba dang / lha'i bu bai dUr+ya'i 'od ces bya ba dang / lha'i bu bai dUr+ya ltar 'od snang ba zhes bya ba dang / lha'i bu skar ma la dga' ba zhes bya ba dang / lha'i bu 'phral ba zla gam ltar 'dug pa zhes bya ba dang / lha'i bu nges par sgra sgrogs zab mo zhes</text></item>
<item><p>115a6</p><section>mdo sde</section><text>bya ba dang / lha'i bu nyon mongs pa rnam par 'joms pa zhes bya ba dang / lha'i bu brgya byin dga' ba zhes bya ba dang / lha'i bu gzhon nu yid du 'ong ba zhes bya ba dang / lha'i bu man dAr ba brtsegs pa zhes bya ba dang / lha'i bu mgo la 'khri shing thogs pa zhes bya ba dang / lha'i bu bur ma sel ba'i</text></item>
<item><p>115a7</p><section>mdo sde</section><text>blo gros zhes bya ba dang / lha'i bu dam pa'i chos 'dzin ces bya ba dang / de dag la sogs pa lha'i bu sa ya phrag bzhi dang bzhi 'bum ste/ lha'i bu de dag thams cad kyang theg pa chen po la sems dad cing rab tu dga' ba/ dam pa'i chos bsrung bar dga' ba/ dam pa'i chos rgyas par dga'</text></item>
<item><p>115b1</p><section>mdo sde</section><text>ba ting nge 'dzin thams cad gzung bar dga' ba sha stag ste/ sems can rnams la phan pa dang / bde ba'i phyir phye ma red kyi dus kyi tshe rang rang gi gnas nas byung nas bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ bcom</text></item>
<item><p>115b2</p><section>mdo sde</section><text>ldan 'das la lan stong bskor ba byas nas bcom ldan 'das ga la ba de logs su thal mo sbyar ba btud de phyogs gcig tu 'khod do/ /yang de'i tshe klu'i rgyal po sa ya phrag gnyis dang brgyad 'bum la 'di lta ste/ klu'i rgyal po pad ma zhes bya ba dang / klu'i rgyal po 'jog po zhes bya ba dang /</text></item>
<item><p>115b3</p><section>mdo sde</section><text>klu'i rgyal po rgya mtsho zhes bya ba dang / klu'i rgyal po ma dros pa zhes bya ba dang / klu'i rgyal po stobs kyi rgyu zhes bya ba dang / klu'i rgyal po mtha' yas nor rgyas kyi bu zhes bya ba dang / klu'i rgyal po dpal 'byor gnas zhes bya ba dang / klu'i rgyal po byis pa rtse zhes bya ba dang / klu'i rgyal po mche ba</text></item>
<item><p>115b4</p><section>mdo sde</section><text>mchog tu rno zhes bya ba dang / klu'i rgyal po mang khyer zhes bya ba dang / klu'i rgyal po yan lag 'char mig ces bya ba dang / klu'i rgyal po phur bu sgra rig zhes bya ba dang / klu'i rgyal po gser mdog gdong zhes bya ba dang / klu'i rgyal po stang zil gtsug phud ces bya ba dang / klu'i rgyal</text></item>
<item><p>115b5</p><section>mdo sde</section><text>po chu'i shugs 'dzin ces bya ba dang / klu'i rgyal po ti se'i gangs thub ces bya ba dang / klu'i rgyal po byi ru bzang zhes bya ba dang / klu'i rgyal po phreng sgra snyan ces bya ba dang / klu'i rgyal po lug gdong zhes bya ba dang / klu'i rgyal po gnas sgrogs mkhas zhes bya ba dang / klu'i rgyal po</text></item>
<item><p>115b6</p><section>mdo sde</section><text>gzi can ces bya ba dang / klu'i rgyal po nor rgyas kyi bu zhes bya ba dang / de dag la sogs pa klu'i rgyal po sa ya phrag gnyis dang brgyad 'bum ste/ klu'i rgyal po de dag thams cad kyang theg pa chen po thos par 'dod pa/ thos nas kyang gzhan dag la rgyas par ston par 'dod pa/ dam</text></item>
<item><p>115b7</p><section>mdo sde</section><text>pa'i chos 'chad par 'dod pa/ dam pa'i chos kun tu bsrung bar yongs su 'dzin pa'i ngang tshul can/ dam pa'i chos bsrung ba'i khur khyer ba yongs su 'dzin pa'i ngang tshul can sha stag ste/ phye ma red kyi dus kyi tshe rang rang gi gnas nas byung nas bcom ldan 'das ga la ba der dong ste lhags</text></item>
<item><p>116a1</p><section>mdo sde</section><text>nas bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas bcom ldan 'das ga la ba de logs su thal mo sbyar ba btud de phyogs gcig tu 'khod do/ /yang de'i tshe gnod sbyin gyi rgyal po rnams thos kyi bu la sogs</text></item>
<item><p>116a2</p><section>mdo sde</section><text>pa gnod sbyin gyi rgyal po sa ya phrag gsum dang drug 'bum la 'di lta ste/ gnod sbyin gyi rgyal po rnam thos kyi bu zhes bya ba dang / gnod sbyin gyi rgyal po ma la 'bod ces bya ba dang / gnod sbyin gyi rgyal po ma 'dzin ces bya ba dang / gnod sbyin gyi rgyal po ma la dpal du 'dzin pa zhes bya ba</text></item>
<item><p>116a3</p><section>mdo sde</section><text>dang / gnod sbyin gyi rgyal po lag sgeg ces bya ba dang / gnod sbyin gyi rgyal po 'jigs chen 'jigs byed ces bya ba dang / gnod sbyin gyi rgyal po khro gnyer mig zur can zhes bya ba dang / gnod sbyin gyi rgyal po sa sgul zhes bya ba dang / gnod sbyin gyi rgyal po nyi ma rengs byed zhes</text></item>
<item><p>116a4</p><section>mdo sde</section><text>bya ba dang / gnod sbyin gyi rgyal po shes ldan ngang tshul can zhes bya ba dang / gnod sbyin gyi rgyal po nor bu bzang zhes bya ba dang / gnod sbyin gyi rgyal po 'od chags pad ma mdzod ces bya ba dang / gnod sbyin gyi rgyal po shing rta gtong ba'i pad ma'i snying po dpal zhes bya ba dang / gnod</text></item>
<item><p>116a5</p><section>mdo sde</section><text>sbyin gyi rgyal po thab mo las rnam par rgyal ba'i g.yul gyi dpal zhes bya ba dang / gnod sbyin gyi rgyal po lngas rtsen zhes bya ba dang / gnod sbyin gyi rgyal po nor bu spyod ces bya ba dang / de dag la sogs pa gnod sbyin gyi rgyal po sa ya phrag gsum dang drug 'bum ste/ gnod sbyin gyi rgyal po de</text></item>
<item><p>116a6</p><section>mdo sde</section><text>dag thams cad kyang de bzhin gshegs pa mi 'khrugs pa'i byang chub sems dpa'i spyod pa la rjes su slob par 'dod pa/ dam pa'i chos bsrung ba yongs su 'dzin pa'i ngang tshul can sha stag ste/ phye ma red kyi dus kyi tshe rang rang gi gnas nas byung nas bcom ldan 'das ga la ba der dong ste lhags</text></item>
<item><p>116a7</p><section>mdo sde</section><text>nas/ bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas bcom ldan 'das ga la ba de logs su thal mo sbyar ba btud de phyogs gcig tu 'khod do/ /yang de'i tshe nam mkha' lding gi rgyal po sa ya phrag bzhi dang dgu 'bum la 'di</text></item>
<item><p>116b1</p><section>mdo sde</section><text>lta ste/ nam mkha' lding gi rgyal po spos kyi glang po che rlung gi stobs dang mnyam pa'i shugs can zhes bya ba dang / nam mkha' lding gi rgyal po 'ur 'ur zhes bya ba dang / nam mkha' lding gi rgyal po rnga bo che dang cang te'u yi sgra ltar dir dir zhes bya ba dang / nam mkha' lding gi rgyal po klu'i</text></item>
<item><p>116b2</p><section>mdo sde</section><text>stobs dang dregs pa 'joms pa zhes bya ba dang / nam mkha' lding gi rgyal po sang sang zhes bya ba dang / nam mkha' lding gi rgyal po 'od chen zhes bya ba dang / nam mkha' lding gi rgyal po gshog zegs bkram zhes bya ba dang / nam mkha' lding gi rgyal po bud rgyal gdong zhes bya ba dang / nam</text></item>
<item><p>116b3</p><section>mdo sde</section><text>mkha' lding gi rgyal po rig sngags kyi nor bu sil sil 'chang zhes bya ba dang / nam mkha' lding gi rgyal po nor rgyas kyi bu'i rigs gzhig par dga' ba zhes bya ba dang / nam mkha' lding gi rgyal po nor rgyas kyi bu'i rigs rab tu 'joms par dga' ba zhes bya ba dang / nam mkha' lding gi rgyal</text></item>
<item><p>116b4</p><section>mdo sde</section><text>po yang dag par mthong ba zhes bya ba dang / nam mkha' lding gi rgyal po byams pa chen po'i tshig snyan par sgrogs pa zhes bya ba dang / nam mkha' lding gi rgyal po chos dga' zhes bya ba dang / nam mkha' lding gi rgyal po gser gyi gshog pa sbyin zhes bya ba dang / de dag la sogs pa nam mkha'</text></item>
<item><p>116b5</p><section>mdo sde</section><text>lding gi rgyal po sa ya phrag bzhi dang dgu 'bum ste/ nam mkha' lding gi rgyal po de dag thams cad kyang dregs pa dang / nga rgyal dang / rgyags pa dang bral ba dang / theg pa chen po la dad pa'i sems thob pa/ dam pa'i chos kun tu srung bar gyur pa sha stag ste/ phye ma red kyi dus kyi tshe rang</text></item>
<item><p>116b6</p><section>mdo sde</section><text>rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /yang de'i tshe dri za'i rgyal po sa ya phrag drug dang brgyad 'bum la 'di lta ste/ dri za'i rgyal po dga' ba'i snying po zhes bya ba</text></item>
<item><p>116b7</p><section>mdo sde</section><text>dang / dri za'i rgyal po gdangs snyan ces bya ba dang / dri za'i rgyal po sta gon la dga' ba zhes bya ba dang / dri za'i rgyal po khyu mchog lha zhes bya ba dang / dri za'i rgyal po shugs kyis 'khyig par len pa la dga' ba zhes bya ba dang / dri za'i rgyal po shang shang te'u yi skad 'byin ces bya ba dang /</text></item>
<item><p>117a1</p><section>mdo sde</section><text>de dag la sogs pa dri za'i rgyal po sa ya phrag drug dang brgyad 'bum ste/ dri za'i rgyal po de dag thams cad kyang dregs pa dang / nga rgyal dang / rgyags pa dang bral ba/ theg pa chen po la dad pa'i sems thob pa/ dam pa'i chos kun tu srung bar gyur pa sha stag ste/ phye ma red</text></item>
<item><p>117a2</p><section>mdo sde</section><text>kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ bcom ldan 'das ga la ba de logs su thal mo sbyar ba btud nas phyogs gcig tu 'khod do/ /yang de'i tshe mi 'am ci'i rgyal</text></item>
<item><p>117a3</p><section>mdo sde</section><text>po chen po sa ya phrag dgu dang brgyad 'bum la 'di lta ste/ mi 'am ci'i rgyal po legs mthong yid 'phrog ces bya ba dang / mi 'am ci'i rgyal po klu khyer zhes bya ba dang / mi 'am ci'i rgyal po bud med sems 'phrog ces bya ba dang / mi 'am ci'i rgyal po bud med kyi snying du sdug pa zhes bya ba</text></item>
<item><p>117a4</p><section>mdo sde</section><text>dang / mi 'am ci'i rgyal po lha'i bu mo la 'bod pa zhes bya ba dang / mi 'am ci'i rgyal po nyon mongs pa rku ba zhes bya ba dang / mi 'am ci'i rgyal po dgra rig dregs 'joms gsod ces bya ba dang / mi 'am ci'i rgyal po bdud kyi bu mo dga' ba zhes bya ba</text></item>
<item><p>117a5</p><section>mdo sde</section><text>dang / mi 'am ci'i rgyal po bdud kyi sde 'joms zhes bya ba dang / mi 'am ci'i rgyal po ye shes snying po zhes bya ba dang / mi'am rgyal po zab mo'i tshul bsgos zhes bya ba dang / mi 'am ci'i rgyal po dri ma med par snang ba'i dpal zhes bya ba dang / mi 'am ci'i rgyal po dbang po bsrungs zhes bya ba dang / mi 'am ci'i</text></item>
<item><p>117a6</p><section>mdo sde</section><text>rgyal po rgyang ring mthong zhes bya ba dang / de dag la sogs pa mi 'am ci'i rgyal po sa ya phrag dgu dang brgyad 'bum ste/ mi 'am ci'i rgyal po de dag thams cad kyang dregs pa dang / nga rgyal dang / rgyags pa dang bral ba/ theg pa chen po la dad pa'i sems thob pa/ dam pa'i</text></item>
<item><p>117a7</p><section>mdo sde</section><text>chos kun tu srung bar gyur pa sha stag ste/ phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /yang de'i tshe srin po'i rgyal po sa</text></item>
<item><p>117b1</p><section>mdo sde</section><text>ya dang brgyad 'bum la 'di lta ste/ srin po'i rgyal po 'jigs su rung ba zhes bya ba dang / srin po'i rgyal po rtsib ma sreg ces bya ba dang / srin po'i rgyal po drang srong zas len skra ser zhes bya ba dang / srin po'i rgyal po so rad rod can zhes bya ba dang / srin po'i rgyal po rna bcas thod</text></item>
<item><p>117b2</p><section>mdo sde</section><text>pa can zhes bya ba dang / srin po'i rgyal po ser po sbrang rtsi'i mdog ces bya ba dang / srin po'i rgyal po mgul ngar zhes bya ba dang / srin po'i rgyal po sgra bo che zhes bya ba dang / srin po'i rgyal po mgo zed ces bya ba dang / srin po'i rgyal po gyad la skul zhes bya ba dang / srin po'i rgyal po</text></item>
<item><p>117b3</p><section>mdo sde</section><text>skrag byed gzugs can zhes bya ba dang / de dag la sogs pa srin po'i rgyal po sa ya dang brgyad 'bum ste/ srin po'i rgyal po de dag thams cad kyang srin po'i rang bzhin dang bral ba/ theg pa chen pos sems dul bar gyur pa/ dam pa'i chos kun tu srung bar gyur pa sha stag ste/ phye ma red kyi</text></item>
<item><p>117b4</p><section>mdo sde</section><text>dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /yang de'i tshe grul bum gyi rgyal po sa ya phrag bdun dang brgyad 'bum la 'di lta ste/ grul bum gyi rgyal po</text></item>
<item><p>117b5</p><section>mdo sde</section><text>glang po che'i rna ba can zhes bya ba dang / grul bum gyi rgyal po stag ltar dregs pa zhes bya ba dang / grul bum gyi rgyal po shin tu che ba zhes bya ba dang / de dag la sogs pa grul bum gyi rgyal po sa ya phrag bdun dang brgyad 'bum ste/ grul bum gyi rgyal po de dag thams cad kyang grul bum</text></item>
<item><p>117b6</p><section>mdo sde</section><text>gyi rang bzhin dang bral ba/ dam pa'i chos kun tu srung bar gyur pa sha stag ste/ phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /yang</text></item>
<item><p>117b7</p><section>mdo sde</section><text>de'i tshe 'byung po'i rgyal po sa ya phrag gsum dang brgyad 'bum la 'di lta ste/ 'byung po'i rgyal po glang po che'i gdong can zhes bya ba dang / 'byung po'i rgyal po myu gu zhes bya ba dang / 'byung po'i rgyal po khyim 'bigs rkun po zhes bya ba dang / 'byung po'i rgyal po bod skad can zhes bya ba dang /</text></item>
<item><p>118a1</p><section>mdo sde</section><text>'byung po'i rgyal po me tog gi rna cha can zhes bya ba dang / 'byung po'i rgyal po sbal phreng sor rdub can zhes bya ba dang / 'byung po'i rgyal po byi so mdzes zhes bya ba dang / 'byung po'i rgyal po byi la 'gros mdzes zhes bya ba dang / 'byung po'i rgyal po sre mo 'gram zhes</text></item>
<item><p>118a2</p><section>mdo sde</section><text>bya ba dang / 'byung po'i rgyal po spra bzhin zla ba gdong zhes bya ba dang / de dag la sogs pa 'byung po'i rgyal po sa ya phrag gsum dang brgyad 'bum ste/ 'byung po'i rgyal po de dag thams cad kyang theg pa chen po la sems dad cing rab tu dga' ba sha stag ste/ gar byed cing rol mo'i sgra</text></item>
<item><p>118a3</p><section>mdo sde</section><text>sgrogs la sil snyan rnams rdob cing phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /yang de'i tshe gcod byed kyi bu'i rgyal po sa ya phrag</text></item>
<item><p>118a4</p><section>mdo sde</section><text>brgyad la 'di lta ste/ gcod byed kyi bu'i rgyal po glog zhi byed btsun zhes bya ba dang / gcod byed kyi bu'i rgyal po sna tshogs sngo btsun zhes bya ba dang / gcod byed kyi bu'i rgyal po bya mchu can zhes bya ba dang / gcod byed kyi bu'i rgyal po rgya mtsho 'khrug byed ces bya ba dang / de dag la sogs pa gcod byed</text></item>
<item><p>118a5</p><section>mdo sde</section><text>kyi bu'i rgyal po sa ya phrag brgyad de/ gcod byed kyi bu'i rgyal po de dag thams cad kyang theg pa chen po la mngon par rtse ba/ theg pa chen po la sems mngon par rab tu dga' ba/ theg pa chen po mngon par 'dod pa/ theg pa chen pos mngon par skom pa/ theg pa chen po la mngon</text></item>
<item><p>118a6</p><section>mdo sde</section><text>par sred pa/ theg pa chen po la dad pa/ theg pa chen pos bkres pa/ dam pa'i chos kun tu srung bar dam bcas pa/ dam pa'i chos kun tu bsrung bar yongs su 'dzin pa'i ngang tshul can sha stag ste/ phye ma red kyi dus kyi tshe rang rang gi gnas nas byung nas/ bcom ldan 'das</text></item>
<item><p>118a7</p><section>mdo sde</section><text>ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /yang de'i tshe lha ma yin gyi rgyal po bye ba phrag brgyad dang brgyad 'bum la 'di lta ste/ lha ma yin gyi rgyal po thag zangs ris kyi mdun na sgra sgrogs zhes bya ba dang / lha ma</text></item>
<item><p>118b1</p><section>mdo sde</section><text>yin gyi rgyal po yul gyis g.yon spyo ba zhes bya ba dang / lha ma yin gyi rgyal po gang gA dri ma med par 'jug pa zhes bya ba dang / lha ma yin gyi rgyal po sa steng zhi byed ces bya ba dang / lha ma yin gyi rgyal po bya mgrin ces bya ba dang / lha ma yin gyi rgyal po mdung rtse gsum pa 'chang zhes bya ba dang /</text></item>
<item><p>118b2</p><section>mdo sde</section><text>lha ma yin gyi rgyal po thal ba'i gtsug phud can zhes bya ba dang / lha ma yin gyi rgyal po gtum po drag tu khro ba zhes bya ba dang / lha ma yin gyi rgyal po me'i gzi brjid kyi shugs can zhes bya ba dang / de dag la sogs pa lha ma yin gyi rgyal po sa ya phrag brgyad dang brgyad 'bum ste/ lha ma yin</text></item>
<item><p>118b3</p><section>mdo sde</section><text>gyi rgyal po de dag thams cad kyang lha ma yin gyi rang bzhin dang bral ba/ sems dul ba/ yid rab tu brtan pa sha stag ste/ phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal</text></item>
<item><p>118b4</p><section>mdo sde</section><text>te phyogs gcig tu 'khod do/ /yang de'i tshe rig sngags 'chang gi rgyal po sa ya phrag drug dang lnga 'bum la 'di lta ste/ rig sngags 'chang gi rgyal po rin chen 'chang zhes bya ba dang / rig sngags 'chang gi rgyal po longs spyod mi zad 'chang zhes bya ba dang / de dag la sogs pa rig</text></item>
<item><p>118b5</p><section>mdo sde</section><text>sngags 'chang gi rgyal po sa ya phrag drug dang lnga 'bum ste/ rig sngags 'chang gi rgyal po de dag thams cad kyang theg pa chen po 'chang ba/ ting nge 'dzin 'dod pa/ ting nge 'dzin tshol bar 'dod pa/ theg pa chen po'i ting nge 'dzin gyi spyod pa spyad par 'dod pa/ bdag gi yid gnyis</text></item>
<item><p>118b6</p><section>mdo sde</section><text>bsal bar 'dod pa/ dam pa'i chos kun tu bsrung bar yongs su 'dzin pa'i tshul khrims dang brtul zhugs can sha stag ste/ phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag</text></item>
<item><p>118b7</p><section>mdo sde</section><text>'tshal te phyogs gcig tu 'khod do/ /yang de'i tshe drang srong mngon par shes pa lnga thob pa/ sa ya phrag dgu dang dgu 'bum la 'di lta ste/ drang srong mis byin gyi bu zhes bya ba dang / drang srong te ma bu ka zhes bya ba dang / drang srong shing shun can zhes bya ba dang / drang srong dka'</text></item>
<item><p>119a1</p><section>mdo sde</section><text>thub can zhes bya ba dang / drang srong yang dag sbyor zhes bya ba dang / drang srong kun tu rgyal zhes bya ba dang / drang srong ngan spong shes ldan zhes bya ba dang / drang srong ri byi rangs byed gzhu can zhes bya ba dang / drang srong ma ma zhes bya ba dang / drang srong sha med zas sbyin</text></item>
<item><p>119a2</p><section>mdo sde</section><text>zhes bya ba dang / drang srong gnas 'jog sel brtson zhes bya ba dang / drang srong sgra mi snyan lnga len ril pa can zhes bya ba dang / drang srong 'dod pa la rgyab kyis phyogs pa zhes bya ba dang / drang srong dus dang po la dga' ba zhes bya ba dang / drang srong brgya byin lhar 'dzin yun ring gnas zhes</text></item>
<item><p>119a3</p><section>mdo sde</section><text>bya ba dang / drang srong mdzod ldan sgra mi snyan ces bya ba dang / drang srong b+ha ra dwa dza shing shun can zhes bya ba dang / drang srong klu'i ril pa can zhes bya ba dang / drang srong 'dam bus byin zhes bya ba dang / de dag la sogs pa drang srong mngon par shes pa lnga thob pa sa ya phrag dgu dang dgu 'bum</text></item>
<item><p>119a4</p><section>mdo sde</section><text>ste/ phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te lan gsum bskor ba byas nas/ bcom ldan 'das ga la ba de logs su thal mo sbyar ba btud de phyogs</text></item>
<item><p>119a5</p><section>mdo sde</section><text>gcig tu 'khod do/ /yang de'i tshe lha rnams kyi dbang po brgya byin sum cu rtsa gsum pa'i lha'i bu'i tshogs 'bum phrag du ma dang lhan cig tu phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo</text></item>
<item><p>119a6</p><section>mdo sde</section><text>bos phyag 'tshal te/ bcom ldan 'das ga la ba de logs su thal mo sbyar ba btud nas phyogs gcig tu 'khod do/ /yang de'i tshe 'jig rten skyong ba bzhi lha'i bu 'bum phrag du mas mdun gyis bltas te yongs su bskor nas phye ma red kyi dus kyi tshe rang rang gi gnas nas byung nas bcom</text></item>
<item><p>119a7</p><section>mdo sde</section><text>ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /yang de'i tshe yul mnyan yod nas ko sa la'i rgyal po gsal rgyal rang gi blon po chen po theg pa chen po la mngon par rtse ba de dang de dag rang rang gi 'khor dang</text></item>
<item><p>119b1</p><section>mdo sde</section><text>dpung gi tshogs yan lag bzhi pa dag dang lhan cig tu phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /yang de'i tshe rab sbyin la sogs</text></item>
<item><p>119b2</p><section>mdo sde</section><text>pa khyim bdag 'bum phrag du ma bslab pa'i gzhi lnga blangs pa bla na med pa yang dag par rdzogs pa'i byang chub la yang dag par zhugs pa/ de dag thams cad chos 'dod pa dang / chos don du gnyer ba dang / 'di ltar byang chub kyi phyogs su gtogs pa'i chos rnams yang dag par bsdu</text></item>
<item><p>119b3</p><section>mdo sde</section><text>ba'i phyir bcom ldan 'das nyid kyi phyir 'brang ba de dag /bcom ldan 'das ga la ba de logs su thal mo sbyar ba btud de phyogs gcig tu 'khod do/ /yang de'i tshe yul ban tsa nas rgyal phran zla ba skyongazhes bya ba rang gi blon po chen po dang / grong khyer gyi dpon po stong bslab pa'i gzhi lnga</text></item>
<item><p>119b4</p><section>mdo sde</section><text>blangs pa/ bla na med pa yang dag par rdzogs pa'i byang chub la yang dag par zhugs pa/ de dag thams cad chos 'dod pa dang / chos don du gnyer ba dang / 'di ltar byang chub kyi phyogs su gtogs pa'i chos rnams yang dag par bsdu ba'i phyir bcom ldan 'das nyid kyi phyir 'brang ba</text></item>
<item><p>119b5</p><section>mdo sde</section><text>de dag /bcom ldan 'das ga la ba de logs su thal mo sbyar ba btud de phyogs gcig tu 'khod do/ /yang de'i tshe yul chen po bcu drug gi grong khyer dang / tshong rdal dang / lung pa'i mdo dang / grong dang / yul 'khor dang / rgyal po'i pho brang 'khor thams cad kyi mi rnams</text></item>
<item><p>119b6</p><section>mdo sde</section><text>bcom ldan 'das la blta ba dang / phyag bya ba'i phyir lhags te/ de dag thams cad kyang dam pa'i chos kun tu srung ba/ bslab pa'i gzhi lnga blangs pa/ bla na med pa yang dag par rdzogs pa'i byang chub la yang dag par zhugs pa sha stag ste/ chos 'dod pa dang / chos don du gnyer ba</text></item>
<item><p>119b7</p><section>mdo sde</section><text>dang / 'di ltar byang chub kyi phyogs kyi chos rnams yang dag par bsdu ba'i phyir bcom ldan 'das nyid kyi phyir 'brang ba/ byams pa'i sems sgom pa de dag phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi</text></item>
<item><p>120a1</p><section>mdo sde</section><text>zhabs la mgo bos phyag 'tshal te phyogs gcig tu 'khod do/ /yang de'i tshe btsun mo phreng ldan ma la sogs pa chung ma'i 'khor dang / btsun mo khri drug stong dang / gzhan yang rang gi blon po chen po'i btsun mo 'bum dang lhan cig tu phye ma red kyi dus kyi tshe rang rang</text></item>
<item><p>120a2</p><section>mdo sde</section><text>gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /yang de'i tshe dge bsnyen ma sa ga dge bsnyen ma 'bum phrag du ma dang lhan cig tu phye ma red kyi dus kyi tshe rang rang gi gnas</text></item>
<item><p>120a3</p><section>mdo sde</section><text>nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas phyogs gcig tu 'khod do/ /yang de'i tshe lha'i bu dbang phyug chen po lha'i bu rdzu 'phrul dang snang ba chen</text></item>
<item><p>120a4</p><section>mdo sde</section><text>po dang ldan pa 'bum phrag du ma dang lhan cig tu phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas/ me tog</text></item>
<item><p>120a5</p><section>mdo sde</section><text>gi phur ma ri rab tsam dang / spos dang / me tog phreng ba dang / byug pa dag gis de bzhin gshegs pa la mngon par gtor nas bdug pa dag gis yongs su bdugs te/ tsan dan gyi phye ma dag gis yongs su gtor nas sil snyan dag brdungs te/ gzhan yang shing rta'i 'phang</text></item>
<item><p>120a6</p><section>mdo sde</section><text>lo tsam gyi pad ma'i sil ma dag gis khebs par byas nas/ bcom ldan 'das ga la ba de logs su thal mo sbyar ba btud de phyogs gcig tu 'khod do/ /yang de'i tshe tshangs pa rin chen phreng ba 'chang zhes bya ba dang / tshangs pa thor tshugs 'chang zhes bya ba dang / tshangs pa gzhon nu</text></item>
<item><p>120a7</p><section>mdo sde</section><text>'bum phrag du ma dang lhan cig tu rdzu 'phrul chen pos rgyal po'i khab dang bcas/ bya rgod kyi phung po'i ri dang bcas/ 'od ma'i tshal bya ka lan da ka gnas pa dang bcas pa thams cad mdzes par byas te/ phye ma red kyi dus kyi tshe rang rang gi gnas nas byung nas/ bcom ldan 'das ga la</text></item>
<item><p>120b1</p><section>mdo sde</section><text>ba der dong ste lhags nas/ bcom ldan 'das kyi zhabs la mgo bos phyag 'tshal te/ khor yug khebs pa tsam gyi me tog sil ma dag gis de bzhin gshegs pa la mngon par gtor te sil snyan rnams brdungs nas/ tsan dan gyi phye ma dang / byug pa dag gis gtor te/</text></item>
<item><p>120b2</p><section>mdo sde</section><text>rgyal po'i khab dang bcas/ bya rgod kyi phung po'i ri dang bcas/ 'od ma'i tshal bya ka lan da ka gnas pa dang bcas pa/ bsod nams chen po'i zhing du gyur pa/ dkyil 'khor chen po mu stegs kyi gnas su gyur pa/ /kho ra khor yug tu la ba dang / ras dang / zab dar dang /</text></item>
<item><p>120b3</p><section>mdo sde</section><text>zar ma'i ras 'jam po dang / lha'i gos lha'i phye mas bsgos shing tsan dan gyis zhen par byas nas lha'i bdug pas bdugs pa dag bting ste/ mngon par sprul pa bzhin du byas nas me tog gi char mngon par phab nas lha'i rin po che du mas yongs su mdzes par byas nas/ bcom ldan</text></item>
<item><p>120b4</p><section>mdo sde</section><text>'das kyi seng ge'i khri 'bum bshams te lan sa ya phrag gsum bskor ba byas nas rang rang gi bla gos bcom ldan 'das kyi sku la gsol te/ bcom ldan 'das ga la ba de logs su thal mo sbyar ba btud nas phyogs gcig tu 'khod do/ /yang de'i tshe bdud kyi ris kyi lha mo mngon par</text></item>
<item><p>120b5</p><section>mdo sde</section><text>sdud pa zhes bya ba bdud kyi ris kyi lha mo 'bum phrag du ma dang lhan cig tu phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas rnga yab dang / rma bya'i mdongs lag na thogs shing / lha'i pheg dang / gling bu dang / bdug pa thogs</text></item>
<item><p>120b6</p><section>mdo sde</section><text>te/ lha'i me tog sil mas de bzhin gshegs pa la mngon par gtor nas sil snyan rnams brdungs te gar byed cing glu len no/ /lha mo de dag thams cad kyang theg pa chen po la sems dad cing rab tu dga' ba/ theg pa chen po la dad cing yid dge bar gyur pa sha stag ste/ bcom ldan</text></item>
<item><p>120b7</p><section>mdo sde</section><text>'das ga la ba de logs su thal mo sbyar ba btud nas/ bcom ldan 'das la lan gsum bskor ba byas te phyogs gcig tu 'khod do/ /yang de'i tshe lha'i bu mo chu shing lta bu zhes bya ba la sogs pa lha'i bu mo 'bum phrag du ma phye ma red kyi dus kyi tshe rang rang gi gnas nas byung nas/ bcom</text></item>
<item><p>121a1</p><section>mdo sde</section><text>ldan 'das ga la ba der dong ste lhags nas/ lha'i gser gyi tsong tsong dang / lha'i rin po che'i phreng ba dang / lha'i me tog gi phreng ba dag gis de bzhin gshegs pa la mngon par gtor te sil snyan rnams brdungs nas tsan dan gyi phye ma dang byug pa dag gis kyang gtor to/ /</text></item>
<item><p>121a2</p><section>mdo sde</section><text>lha'i bu mo de dag thams cad kyang bud med kyi sems kyi g.yo sgyu'i rang bzhin dang bral ba/ theg pa chen po la sems dad cing rab tu dga' ba/ theg pa chen po la dad cing yid dge bar gyur pa sha stag ste/ glu len cing gar byed la/ bcom ldan 'das kyi zhabs la mgo bos</text></item>
<item><p>121a3</p><section>mdo sde</section><text>phyag 'tshal te/ bcom ldan 'das la lan gsum bskor ba byas nas/ bcom ldan 'das ga la ba de logs su thal mo sbyar ba btud de phyogs gcig tu 'khod do/ /de nas bcom ldan 'das kyis de nyid kyi tshe ljongs kyi phyogs dag na dge slong ji snyed gnas shing 'khod pa de dag thams cad</text></item>
<item><p>121a4</p><section>mdo sde</section><text>rgyal po'i khab dang / bya rgod kyi phung po'i ri ga la ba der 'dong bar 'gyur ba de lta bu'i rdzu 'phrul mngon par 'du mdzad pa mngon par mdzad do/ /der phyin nas kyang bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ bcom ldan</text></item>
<item><p>121a5</p><section>mdo sde</section><text>'das la lan gsum bskor ba byas nas/ bcom ldan 'das ga la ba de logs su thal mo sbyar ba btud de phyogs gcig tu 'khod do/ /yang de'i tshe nam mkha' las sil snyan stong gi glu dbyangs lta bu 'thun pa dang mi 'thun pa'i sgra mngon par grag ste/ stang zil gyi ri lta bur 'dug</text></item>
<item><p>121a6</p><section>mdo sde</section><text>pa'i sprin chen po'i tshogs lha'i rin po che'i chus yongs su rgyas pa dag kyang / bcom ldan 'das seng ge'i sgra chen po sgrogs shing chos ston pa mnod pa'i phyir sdod do/ /yang de'i tshe rlung gi rgyal po chen po bzhi la 'di lta ste/ rlung gi rgyal po chen po rnam par 'thor rlung zhes bya ba dang /</text></item>
<item><p>121a7</p><section>mdo sde</section><text>rlung gi rgyal po chen po rnam par 'thor rlung chen po zhes bya ba dang / rlung gi rgyal po chen po shugs ma nyams pa zhes bya ba dang / rlung gi rgyal po chen po 'jigs byed chen po zhes bya ba rnams lha'i bde ba'i longs spyod dang / yongs su spyod pa'i dus tshigs drug gi bde zhing bsil ba'i me</text></item>
<item><p>121b1</p><section>mdo sde</section><text>tog dang rnam par 'dres pa'i dri bsung zhim po'i ngad gtong zhing / rlung gi rgyal po chen po rnams kyis bcom ldan 'das la sri zhu bya ba'i phyir sprin chen po rab tu 'gyed de/ bcom ldan 'das seng ge'i sgra chen po sgrogs shing chos ston pa mnod pa'i phyir stod do// //</text></item>
<item><p>121b2</p><section>mdo sde</section><text>'phags pa sprin chen po'i mdo/ bam po gnyis pa/ yang de'i tshe ngang pa'i rgyal po seng ge ltar dpa' ba zhes bya ba ngang pa 'bum phrag du ma dang lhan cig tu phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas rang rang gi 'dab ma</text></item>
<item><p>121b3</p><section>mdo sde</section><text>thal mo'i thabs su sbyar te/ bcom ldan 'das kyi zhabs la mgo bos phyag 'tshal nas/ slob dpon dang slob mas legs par bsgrubs pa'i sil snyan stong gi glu dbyangs lta bur skad 'thun par 'byin cing / ngang pa'i tshogs kyis bcom ldan 'das la sri zhu bya ba'i phyir bcom ldan 'das la lan</text></item>
<item><p>121b4</p><section>mdo sde</section><text>gsum bskor ba byas nas 'od ma'i tshal bya ka lan da ka gnas pa'i phyogs gcig tu go bzung ngo / /yang de'i tshe rma bya'i rgyal po blta na 'od chags zhes bya ba rma bya'i rigs 'bum phrag du ma dang lhan cig tu phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste</text></item>
<item><p>121b5</p><section>mdo sde</section><text>lhags nas rang rang gi 'dab ma thal mo'i thabs su sbyar te/ bcom ldan 'das kyi zhabs la mgo bos phyag 'tshal nas lha dang / dri za'i slob dpon dang slob mas legs par bsgrubs pa'i sil snyan stong gi glu dbyangs lta bur mgrin pa bltams te skad snyan cing 'thun pa 'byin te/</text></item>
<item><p>121b6</p><section>mdo sde</section><text>rma bya'i tshogs kyis bcom ldan 'das la sri zhu bya ba'i phyir/ bcom ldan 'das la lan gsum bskor ba byas nas 'od ma'i tshal bya ka lan da ka gnas pa'i phyogs gcig tu go bzung ngo / /yang de'i tshe khu byug gi rgyal po sde bdag ces bya ba khu byug gi rgyal po 'bum phrag du ma dang</text></item>
<item><p>121b7</p><section>mdo sde</section><text>lhan cig tu phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas rang rang gi 'dab ma thal mo'i thabs su sbyar te/ bcom ldan 'das kyi zhabs la mgo bos phyag 'tshal nas sil snyan stong dang 'dra ba'i sgra phyung ste ca co'i sgra bton nas/</text></item>
<item><p>122a1</p><section>mdo sde</section><text>bung ba'i mdog 'dra ba'i khu byug gi tshogs kyis bcom ldan 'das la sri zhu bya ba'i phyir bcom ldan 'das la lan gsum bskor ba byas nas 'od ma'i tshal bya ka lan da ka gnas pa'i phyogs gcig tu go bzung ngo / /yang de'i tshe gangs kyi ri la gnas pa'i bya ka la ping</text></item>
<item><p>122a2</p><section>mdo sde</section><text>ka'i rgyal po pad ma'i 'dab ma 'dra ba'i mig ces bya ba bya ka la ping ka'i rgyal po 'bum phrag du ma dang lhan cig tu phye ma red kyi dus kyi tshe rang rang gi gnas nas byung nas bcom ldan 'das ga la ba der dong ste lhags nas rang rang gi 'dab ma thal mo'i thabs su sbyar te/ bcom ldan</text></item>
<item><p>122a3</p><section>mdo sde</section><text>'das kyi zhabs la mgo bos phyag 'tshal nas yid du 'ong ba'i sgra phyung ste/ ka la ping ka'i tshogs kyis bcom ldan 'das la sri zhu bya ba'i phyir bcom ldan 'das la lan gsum bskor ba byas nas 'od ma'i tshal bya ka lan da ka gnas pa'i phyogs gcig tu go bzung ngo / /yang de'i tshe</text></item>
<item><p>122a4</p><section>mdo sde</section><text>bya'i rgyal po shang shang te'u zhes bya ba bya'i rgyal po shang shang te'u 'bum phrag du ma dang lhan cig tu phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas rang rang gi 'dab ma thal mo'i thabs su sbyar te/ bcom ldan 'das kyi zhabs la</text></item>
<item><p>122a5</p><section>mdo sde</section><text>mgo bos phyag 'tshal nas yid du 'ong ba'i sgra phyung ste/ shang shang te'u yi tshogs kyis bcom ldan 'das la sri zhu bya ba'i phyir bcom ldan 'das la lan gsum bskor ba byas nas 'od ma'i tshal bya ka lan da ka gnas pa'i phyogs gcig tu go bzung ngo / /yang de'i tshe bya'i tshogs thams cad</text></item>
<item><p>122a6</p><section>mdo sde</section><text>phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas rang rang gi 'dab ma thal mo'i thabs su sbyar te/ bcom ldan 'das kyi zhabs la mgo bos phyag 'tshal nas yid du 'ong ba'i sgra 'bum phrag du ma phyung ste/ nam mkha'i dkyil yongs su</text></item>
<item><p>122a7</p><section>mdo sde</section><text>gang bar byas nas bcom ldan 'das la sri zhu bya ba'i phyir bcom ldan 'das la lan gsum bskor ba byas te 'od ma'i tshal bya ka lan da ka gnas pa'i phyogs gcig tu go bzung ngo / /yang de'i tshe ri'i rgyal po ri rab kyi lha ri btang bzung dang btang bzung chen po'i lha 'bum phrag du ma dang / lha'i</text></item>
<item><p>122b1</p><section>mdo sde</section><text>bu 'od chen dang lhan cig tu phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas 'od ma'i tshal bya ka lan da ka gnas</text></item>
<item><p>122b2</p><section>mdo sde</section><text>pa'i phyogs gcig tu go bzung ngo / /yang de'i tshe gangs kyi ri la gnas pa'i sman gyi tshogs kyi lha mo rnams phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das la lan gsum bskor ba byas te ri'i mchog bya</text></item>
<item><p>122b3</p><section>mdo sde</section><text>rgod kyi phung po la mdzes par 'khod nas/ bcom ldan 'das ga la ba de logs su thal mo sbyar ba btud de/ rgyal po'i khab bya rgod phung po'i ri dang bcas pa thams cad snang bar byas nas phyogs gcig tu 'khod do/ /yang de'i tshe rnga dang / rnga bo che dang / cang te'u dang / dung dang / lcags</text></item>
<item><p>122b4</p><section>mdo sde</section><text>kyi sil khrol dang / hi na Di ma dang / khar rnga dang / rdza rnga chen po dang / bal bi sa dang / pi bang dang / rdza rnga kha gcig pa dang / dril bu dang / gling bu dang / shu ka dang / shu na la la sogs pa ma brdungs/ ma bcos/ ma blangs par sil snyan gyi sgra dang / yid du 'ong ba'i sgra byung ngo / /</text></item>
<item><p>122b5</p><section>mdo sde</section><text>yang de'i tshe bcom ldan 'das la sri zhu bya ba'i phyir nags rnams dus ma yin par me tog rgyas shing / dus ma yin par 'bras bu dang / lcug phran dang / dog pa rnam pa sna tshogs rab tu rgyas pas bya rgod kyi phung po'i ri la shin tu bkram mo/ /yang de'i tshe gangs kyi ri la gnas pa'i</text></item>
<item><p>122b6</p><section>mdo sde</section><text>seng ge'i rgyal po rin chen pad ma zhes bya ba seng ge'i rgyal po 'bum phrag du ma dang lhan cig tu phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ gcan gzan dang ri</text></item>
<item><p>122b7</p><section>mdo sde</section><text>dgas thams cad la bde ba'i sgra seng ge'i skad 'byin cing 'chag la shin tu rtse ste/ bcom ldan 'das la sri zhu bya ba'i phyir bcom ldan 'das la lan gsum bskor ba byas nas bya rgod kyi phung po'i ri'i phyogs gcig tu go bzung ngo / /yang de'i tshe spos kyi glang po'i rgyal po ri bo dang sprin lta bu</text></item>
<item><p>123a1</p><section>mdo sde</section><text>zhes bya ba dang / spos kyi glang po'i rgyal po 'bum phrag du ma dang lhan cig tu phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te 'brug sgra chen po bzhin</text></item>
<item><p>123a2</p><section>mdo sde</section><text>du sgrogs shing skad byung nas/ bcom ldan 'das la sri zhu bya ba'i phyir bcom ldan 'das la lan gsum bskor ba byas te bya rgod kyi phung po'i ri'i phyogs gcig tu go bzung ngo / /de bzhin du gcan gzan dang thams cad kyi bar dag gis bya rgod kyi phung po'i ri'i phyogs gcig tu go bzung</text></item>
<item><p>123a3</p><section>mdo sde</section><text>ngo / /yang de'i tshe sha sbrang dang / sbrang bu dang / chu srin dang / nya dang / ru sbal dang / sdig pa dang / srin gyi me dang / pa ra su mi ka dang / tsu na tsu ka dang / sa ri ka dang / srog chags gdug pa'i rigs rnams kyis dug rnam par spangs nas dug gi rang bzhin dang bral bar gyur te</text></item>
<item><p>123a4</p><section>mdo sde</section><text>'khod do/ /yang de'i tshe sbrul dang / myur du gdug pa dang / sbrul gzi gu dang / chu sbrul dang / gdug pa mi bzad pa chen po'i rigs rnams kyis dug rnam par spangs nas dug gi rang bzhin dang bral bar gyur te 'khod do/ /yang de'i tshe nad bzhi brgya rtsa bzhis thebs pa'i sems can</text></item>
<item><p>123a5</p><section>mdo sde</section><text>gang su'ang rung ba dag dang / su gyur pa gang yin pa dag dang / sems can dmyal ba'i skye gnas su gyur pa gang yin pa de dag thams cad zas dang skom gyis tshim par gyur te/ bde ba dang bsil ba'i rlung gis phog nas gnyid 'ong zhing mngon par rtse bar gyur to/ /yang de'i</text></item>
<item><p>123a6</p><section>mdo sde</section><text>tshe las mi zad pa rnam pa bcu drug gis 'tsho ba'i sems can rnams kyis las mi zad pa'i rang bzhin btang nas de dag thams cad kyang zas dang skom gyis tshim par gyur te/ bde ba dang bsil ba'i rlung gis phog nas/ gnyid 'ong zhing mngon par rtse bar gyur to/ /sha za zhing srin po'i rang bzhin</text></item>
<item><p>123a7</p><section>mdo sde</section><text>lta bur gyur pa'i sems can gang yin pa de dag thams cad kyang sha za ba spangs te ji srid 'tsho'i bar du tshul khrims blangs so/ /yang de'i tshe sems can gang dag byi bo byed pa dang / rku 'phrog la zhugs pa gang yin pa de dag thams cad kyis kyang tshul khrims blangs te dul ba dang / yang</text></item>
<item><p>123b1</p><section>mdo sde</section><text>dag par sdom pa la dga' bar gyur to/ /de nas las mi zad pa chen po bcu drug gis 'tsho ba dang / sha za dang / byi bo byed pa dang / ma byin par len pa la zhugs pa'i sems can de dag gis rang rang gi sems rjes su dran nas gar byed cing glu len te sri zhu bya bar brtsams so/ /yang</text></item>
<item><p>123b2</p><section>mdo sde</section><text>de'i tshe de dag dang gzhan yang lha dang / klu dang / gnod sbyin dang / nam mkha' lding dang / mi 'am ci dang / lto 'phye chen po dang / dri za dang / lha ma yin dang / srin po dang / grul bum dang / 'byung po dang / gcod byed kyi bu dang / brgya byin dang / 'jig rten skyong dang / tshangs</text></item>
<item><p>123b3</p><section>mdo sde</section><text>pa dang / nags kyi lha dang / bya dang / rig sngags 'chang dang / 'dod dgur bsgyur ba'i gzugs can gyi lha mo'i tshogs du ma dag kyang chos kyi 'du ston gyi mchog gi dkyil 'khor chen po thos te/ rab tu dga' bar gyur nas tshul khrims yongs su dag cing theg pa chen po</text></item>
<item><p>123b4</p><section>mdo sde</section><text>rgyas par bya bar 'dod pa/ mtshungs pa med pa'i mdo chen po'i bsgrub pa gzung bar 'dod pa/ dam pa'i chos kyi phyogs su gtogs pa'i sems can rnams yun ring du gnas par 'dod pa/ ma 'ongs pa'i sems can bsod nams chung ngu rnams kyi bsod nams kyi phung po chen po rgya chen po</text></item>
<item><p>123b5</p><section>mdo sde</section><text>bskyed pa dang / dam pa'i chos gnas par 'dod pa rnams phye ma red kyi dus kyi tshe rang rang gi gnas nas byung nas/ bcom ldan 'das ga la ba der dong ste lhags nas/ bcom ldan 'das kyi chos kyi 'du ston la mchod pa byas te/ mtshan mtha' yas pas yang dag par brgyan pa/</text></item>
<item><p>123b6</p><section>mdo sde</section><text>ston zla tha chung gi zla ba nya ba lta bu'i rgyal ba zla ba'i zhabs la mgo bos yun ring du phyag 'tshal nas/ bcom ldan 'das la lan gsum bskor ba byas te/ bcom ldan 'das ga la ba de logs su thal mo sbyar ba btud nas phyogs gcig tu 'khod do/ /de nas de'i tshe byang chub sems dpa'</text></item>
<item><p>123b7</p><section>mdo sde</section><text>sems dpa' chen po sprin chen snying po zhes bya ba stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /gal te zhu ba</text></item>
<item><p>124a1</p><section>mdo sde</section><text>lung bstan pa'i slad du bcom ldan 'das kyis bdag la skabs phye na/ bcom ldan 'das la bdag phyogs 'ga' zhig zhu'o/ /de skad ces gsol nas/ bcom ldan 'das kyis byang chub sems dpa' sems dpa' chen po sprin chen snying po la 'di skad ces bka' stsal to/ /</text></item>
<item><p>124a2</p><section>mdo sde</section><text>sprin chen snying po khyod de bzhin gshegs pa la ci dang ci 'dod pa dris shig dang / ngas dris pa de dang de'i lung bstan pas khyod kyi sems rangs par bya'o/ /de skad ces bka' stsal nas/ byang chub sems dpa' sems dpa' chen po sprin chen snying pos/ bcom ldan 'das la 'di skad</text></item>
<item><p>124a3</p><section>mdo sde</section><text>ces gsol to/ /bcom ldan 'das byang chub sems dpa' rnams mdo gang dang ldan na ting nge 'dzin gyi rgya mtshor yang 'gyur ba dang / ting nge 'dzin yang dag par sogs par yang 'gyur ba dang / thos pa'i rgya mtshor yang 'gyur ba dang / thos pa yang dag par sogs par yang 'gyur ba</text></item>
<item><p>124a4</p><section>mdo sde</section><text>dang / bla na med pa yang dag par rdzogs pa'i byang chub la som nyi mi 'tshal zhing yid gnyis ma mchis la the tshom 'tshal bar yang mi 'gyur ba dang / mi khom pa rnams su skye bar mi 'gyur ba dang / tshe rabs dran par yang 'gyur ba dang / 'khor ba'i las kyi zhing gi rgya mtsho la sred par</text></item>
<item><p>124a5</p><section>mdo sde</section><text>yang 'gyur ba dang / tshe rabs thams cad du tha na rmi lam na yang sangs rgyas mthong ba dang 'bral bar yang mi 'gyur ba dang / de dag gi dge ba'i chos rnams la bar chad bgyi ba'i slad du bdud sdig can glags lta ba dang / skabs tshol bas glags rnyed par yang mi 'gyur ba dang / nga</text></item>
<item><p>124a6</p><section>mdo sde</section><text>rgyal choms par yang 'gyur ba dang / gzungs thob par yang 'gyur ba dang / de bzhin gshegs pa'i ldem po dag dpyod pa la mkhas par yang 'gyur ba dang / chos thams cad kyi gsang ba'i sgor 'jug par yang 'gyur ba dang / de bzhin gshegs pa'i gter yang dag par</text></item>
<item><p>124a7</p><section>mdo sde</section><text>ston par yang 'gyur ba dang / de bzhin gshegs pa'i tshul la 'jug par yang 'gyur ba dang / de bzhin gshegs pa'i rgya mtsho'i chu srin du yang 'gyur ba dang / de bzhin gshegs pa'i gzhung lugs kyi nang du chud par yang 'gyur ba dang / de bzhin gshegs pa'i sgyu 'phrul</text></item>
<item><p>124b1</p><section>mdo sde</section><text>gsang ba'i srungs mar yang 'gyur ba dang / de bzhin gshegs pa'i gsung brjod par yang 'gyur ba dang / de bzhin gshegs pa'i dmigs pa la rnal 'byor par yang 'gyur ba dang / de bzhin gshegs pa'i nyi ma'i 'od zer du yang 'gyur ba dang / de bzhin gshegs pa'i zla ba'i</text></item>
<item><p>124b2</p><section>mdo sde</section><text>dkyil 'khor gyi gzir yang 'gyur ba dang / de bzhin gshegs pa'i tog gi rtse mo'i mchog tu yang 'gyur ba dang / de bzhin gshegs pa'i mtshams 'dzin par yang 'gyur ba dang / de bzhin gshegs pa'i phrin las la brtson par yang 'gyur ba dang / de bzhin gshegs pa'i</text></item>
<item><p>124b3</p><section>mdo sde</section><text>rtsal gyi shugs su yang 'gyur ba dang / de bzhin gshegs pa'i mu stegs la nges pa'i pad ma dkar por yang 'gyur ba dang / de bzhin gshegs pa'i dgyes pa la dga' bar yang 'gyur ba dang / de bzhin gshegs pa'i mdzod kyi dkor bar yang 'gyur ba dang / de bzhin</text></item>
<item><p>124b4</p><section>mdo sde</section><text>gshegs pa la rtag pa nyid du mthong bar yang 'gyur ba dang / de bzhin gshegs pa'i rtag pa dang / ther zug pa nyid shin tu gsal bar mthong nas bdag nyid bsngags pa brjod pa'i rgyal por yang 'gyur ba dang / de bzhin gshegs pa ni ther zug pa'i sku yin no zhes ther zug</text></item>
<item><p>124b5</p><section>mdo sde</section><text>tu smra bar yang 'gyur ba dang / de bzhin gshegs pa'i zhi ba'i rang bzhin la mngon par dga' ba'i lta ba phun sum tshogs par yang 'gyur ba dang / de bzhin gshegs pa ni rtag pa/ ther zug pa dang / brtan pa dang / zhi ba'o zhes rnam pa thams cad du lta ba'i rgya mtsho thams cad</text></item>
<item><p>124b6</p><section>mdo sde</section><text>du yang 'gyur ba dang / de bzhin gshegs pa'i sku ni chos kyi sku yin no zhes de kho na mthong bar yang 'gyur ba dang / de bzhin gshegs pa'i rdo rje'i sku ni mi phyed pa'i sku yin no zhes yang dag par mthong bar yang 'gyur ba dang / de bzhin gshegs pa'i sku ni rus pa ma yin zhing</text></item>
<item><p>124b7</p><section>mdo sde</section><text>sha ma yin la khrag ma yin te rgyus pa ma yin no zhes stong pa nyid du smra bar yang 'gyur ba dang / de bzhin gshegs pa'i chos bstan pa ni 'bras bu yod pa yin no zhes 'bras bu yod par smra bar yang 'gyur ba dang / de bzhin gshegs pa'i chos bstan pa la ni 'bras bu med par 'gyur</text></item>
<item><p>125a1</p><section>mdo sde</section><text>ba med do zhes med par smra bar yang 'gyur ba dang / de bzhin gshegs pa la ni gtan du yongs su mya ngan las 'das par 'gyur ba med do zhes gsal bar smra bar yang 'gyur ba dang / de bzhin gshegs pa'i rjes su rab tu byung ba'i sems can rnams la ni tshul khrims</text></item>
<item><p>125a2</p><section>mdo sde</section><text>nyams pa med do zhes tshul khrims kyi bsngags pa brjod par yang 'gyur ba dang / de bzhin gshegs pa'i bstan pa la ni nub par 'gyur ba med do zhes nub par mi 'gyur ba'i bsngags pa brjod par yang 'gyur ba dang / de bzhin gshegs pa'i rigs dang / rgyud dag cing yongs su</text></item>
<item><p>125a3</p><section>mdo sde</section><text>dag la dri ma med pas byang chub sems dpa' ni thabs kyi rigs kyi rgyud yin no zhes lta ba phun sum tshogs par yang 'gyur ba dang / rtag tu 'khor ba la sdug par sems par yang 'gyur ba dang / 'khor ba'i bsngags pa brjod par yang 'gyur ba dang / 'khor ba'i ched du</text></item>
<item><p>125a4</p><section>mdo sde</section><text>thos pa'i rgya mtshor yang 'gyur ba dang / de bzhin gshegs pa'i rigs la dmigs par 'dod par yang 'gyur ba dang / rtag tu nyon mongs pa la sems par yang 'gyur ba dang / nyon mongs pa la sdug par sems par yang 'gyur ba dang / nyon mongs pa'i sgo rnam pa sna tshogs 'thob</text></item>
<item><p>125a5</p><section>mdo sde</section><text>pa la dad pa 'thob par yang 'gyur ba dang / sangs rgyas thams cad kyi phrin las kyi zhing la smon lam 'debs pa'i sems su yang 'gyur ba dang / las thams cad kyi rtsa ba ni nyon mongs pa yin no zhes rnyed pa legs par rnyed par lta bar yang 'gyur ba dang / sangs rgyas kyi rtag pa nyid la</text></item>
<item><p>125a6</p><section>mdo sde</section><text>yang som nyi mi 'tshal zhing yid gnyis ma mchis la the tsom 'tshal bar yang mi 'gyur ba dang / 'khor ba la mngon par dga' bar yang 'gyur ba dang / 'khor ba la mos par yang 'gyur ba dang / bdag sangs rgyas su 'gyur bar bya'o zhes rtag tu dad pa'i sems su yang 'gyur</text></item>
<item><p>125a7</p><section>mdo sde</section><text>ba dang / bdag gis chos kyi 'khor lo bskor bar bya'o/ /bdag gis sems can rnams dgrol bar bya'o/ /bdag gis sangs rgyas kyi gdung mi 'chad par bya'o zhes dam bca' zhing smon lam 'debs te/ byang chub sems dpa' ded dpon du yang 'gyur ba dang / bdud kyi</text></item>
<item><p>125b1</p><section>mdo sde</section><text>sman par yang 'gyur ba dang / 'khor ba'i nyon mongs pa'i rgya mtsho'i ston pa por yang 'gyur ba dang / 'khor ba'i nyon mongs pa'i tshong rdal 'thob par lta bar yang 'gyur ba dang / 'khor ba'i rgya mtsho chen po 'thob pas skom par yang 'gyur ba dang / 'khor ba la sred par yang</text></item>
<item><p>125b2</p><section>mdo sde</section><text>'gyur ba dang / 'khor ba 'thob pa la rag las pa'i sems su yang 'gyur ba dang / 'khor ba 'thob pa mi gtong bar yang 'gyur ba dang / 'khor ba'i chu la pad ma'i rgyal po rgyas par yang 'gyur ba dang / 'khor ba'i nyon mongs pa'i rgya mtsho bzhir yang 'gyur ba dang / 'khor</text></item>
<item><p>125b3</p><section>mdo sde</section><text>ba'i nyon mongs pa la rtag tu smon lam 'debs pa'i sems su yang 'gyur ba dang / sems can dmyal ba'i 'gro ba la dga' bar yang 'gyur ba dang / sems can dmyal ba'i 'gro ba la sems shing rtag tu bsam pa gtong ba'i ngang tshul can du yang 'gyur ba dang / sems can dmyal</text></item>
<item><p>125b4</p><section>mdo sde</section><text>ba'i tshong rdal gyi tshong par yang 'gyur ba dang / sems can dmyal ba 'thob pa mi gtong bar yang 'gyur ba dang / sems can dmyal ba'i me la sems rgyas par yang 'gyur ba dang / sems can dmyal ba'i nyon mongs pas snyon rmongs par gyur pa rnams la bde zhing bsil ba'i</text></item>
<item><p>125b5</p><section>mdo sde</section><text>rlung du yang 'gyur ba dang / sems can dmyal ba'i me drag po la sprin chen po las char kun tu 'bebs par yang 'gyur ba dang / sems can dmyal ba'i thog tog tu yang 'gyur ba dang / sems can dmyal ba'i ston pa por yang 'gyur ba dang / sems can dmyal ba'i rgya mtsho'i mnyan</text></item>
<item><p>125b6</p><section>mdo sde</section><text>pa chen por yang 'gyur ba dang / sems can dmyal ba'i sman du yang 'gyur ba dang / sems can dmyal ba'i zas su yang 'gyur ba dang / 'khor ba'i sdug bsngal dang nyon mongs pa thams cad kyis zin pa'i mun pa mun nag bsal ba'i phyir sgron ma lta bur yang 'gyur ba dang / srid pa'i</text></item>
<item><p>125b7</p><section>mdo sde</section><text>'gro ba snang bar bya ba'i phyir mar me lta bur yang 'gyur ba dang / srid pa'i 'gro ba thams cad kyi nyon mongs pa myur du gdug pa rnam pa sna tshogs kyis gos par mi 'gyur ba'i phyir bar snang lta bur yang 'gyur ba dang / sems nam mkha' dang mtshungs pa'i phyir mi gnas par yang 'gyur</text></item>
<item><p>126a1</p><section>mdo sde</section><text>ba dang / de bzhin gshegs pa'i rjes su rab tu byung ste tshul khrims dang / stobs dang / ye shes dang ldan pa'i phyir kha ba'i phung po lta bu'i nyon mongs pa sel ba'i nyi ma lta bur yang 'gyur ba dang / legs par smras pa yang dag par blangs pa'i phyir gzhan gyi dring</text></item>
<item><p>126a2</p><section>mdo sde</section><text>mi 'jog par 'gyur ba dang / ye shes rgya mtsho dang ldan pa'i phyir rgya mtsho dug can lta bur yang 'gyur ba dang / dkar po'i chos yongs su rdzogs par bya ba'i phyir zla ba lta bur yang 'gyur ba dang / gti mug gi mun pa sel ba'i phyir nyi ma lta bur yang 'gyur ba dang / nyon mongs</text></item>
<item><p>126a3</p><section>mdo sde</section><text>pas 'khor ba la mngon par 'jug cing 'gro ba'i tshe bar snang lta bur yang 'gyur ba dang / de dang de mngon par rtogs pas pad ma lta bur gos pa med par yang 'gyur ba dang / sems nam mkha' dang mtshungs pa'i phyir mi gnas par yang 'gyur ba dang / chos thams cad la nges par</text></item>
<item><p>126a4</p><section>mdo sde</section><text>'bigs pa'i phyir rdo rje lta bur yang 'gyur ba dang / de bzhin gshegs pa'i yon tan gyi che ba nyid rtag pa dang / ther zug pa dang / brtan pa thos na mi g.yo ba'i phyir ri lta bur yang 'gyur ba dang / de bzhin gshegs pa'i rigs dang rgyud la ye shes rnam par dag pa'i phyir bai dUr+ya lta</text></item>
<item><p>126a5</p><section>mdo sde</section><text>bur yang 'gyur ba dang / nyon mongs pa'i rnyog pa sel ba'i phyir rgya mtsho dug can pa'i gser gyi pha bong lta bur yang 'gyur ba dang / de bzhin gshegs pa'i rtag pa dang / ther zug pa dang brtan pa'i rang bzhin mthong ba'i phyir zla ba lta bur yang 'gyur ba dang / de bzhin gshegs</text></item>
<item><p>126a6</p><section>mdo sde</section><text>pa'i chos las mi g.yo ba'i phyir ri lta bur yang 'gyur ba dang / de bzhin gshegs pa gtan du mya ngan las mi 'da' zhing chos nub par mi 'gyur ba thos na mi g.yo ba'i phyir sgo'i them pa lta bur yang 'gyur ba dang / yang dag pa mthong ba'i phyir sems brtan zhing gnas par yang 'gyur ba dang /</text></item>
<item><p>126a7</p><section>mdo sde</section><text>sems mi phyed pa'i phyir rdo rje lta bur yang 'gyur ba dang / mngon sum du yon tan mang po 'thob pa mang bar yang 'gyur ba dang / ngo tsha shes pa dang / khrel yod pa dang ldan par yang 'gyur ba dang / mdzes par yang 'gyur ba dang / blta na sdug par yang 'gyur ba dang / brkam pa</text></item>
<item><p>126b1</p><section>mdo sde</section><text>med par yang 'gyur ba dang / lus chung ngur yang mi 'gyur ba dang / kha dog bzang po rgyas pa mchog dang ldan par yang 'gyur ba dang / rigs mthon por skye bar yang 'gyur ba dang / rigs chen por skye bar yang 'gyur ba dang / 'khor mang bar yang 'gyur ba dang / 'khor</text></item>
<item><p>126b2</p><section>mdo sde</section><text>mi phyed par yang 'gyur ba dang / bla na med pa yang dag par rdzogs pa'i byang chub las mi nyams shing yongs su nyams par mi 'gyur ba dang / kha zas la brkam par yang mi 'gyur ba dang / sha'i kha zas kyang rnam par spong bar 'gyur ba dang / blo gros dang ldan par yang 'gyur</text></item>
<item><p>126b3</p><section>mdo sde</section><text>ba dang / skye bo thams cad kyi yid du 'ong zhing cher bkur bar yang 'gyur ba dang / dran pa dang ldan par yang 'gyur ba dang / gzi byin dang ldan par yang 'gyur ba dang / shes rab dang ldan par yang 'gyur ba dang / dga' ba dang ldan par yang 'gyur ba dang / 'jig rten</text></item>
<item><p>126b4</p><section>mdo sde</section><text>dang 'thun par 'jug par yang 'gyur ba dang / 'jig rten la phan par 'dod par yang 'gyur ba dang / 'jig rten la bde bar yang 'gyur ba dang / 'jig rten gyi thu bor yang 'gyur ba dang / 'jig rten gyi gtso bor yang 'gyur ba dang / 'jig rten gyi mchog tu yang</text></item>
<item><p>126b5</p><section>mdo sde</section><text>'gyur ba dang / 'jig rten gyi rab tu yang 'gyur ba dang / 'jig rten thams cad kyis phyag bya bar 'os par yang 'gyur ba dang / 'jig rten thams cad kyi mchod pa'i gnas su yang 'gyur ba dang / sbyin bdag chen por yang 'gyur ba dang / stobs chen po dang ldan par yang 'gyur ba</text></item>
<item><p>126b6</p><section>mdo sde</section><text>dang / dpa' bo chen por yang 'gyur ba dang / brtson 'grus chen po dang ldan par yang 'gyur ba dang / byams pa'i sems dang ldan par yang 'gyur ba dang / bden par smra bar yang 'gyur ba dang / brtul zhugs brtan par yang 'gyur ba dang / brtson 'grus brtsams par yang 'gyur ba</text></item>
<item><p>126b7</p><section>mdo sde</section><text>dang / byams pa la gnas par yang 'gyur ba dang / snying rje la gnas par yang 'gyur ba dang / dga' ba la gnas par yang 'gyur ba dang / btang snyoms la gnas par yang 'gyur ba dang / stong pa'i chos rnams la stong par smra bar yang 'gyur ba dang / stong pa ma lags pa'i</text></item>
<item><p>127a1</p><section>mdo sde</section><text>chos rnams la stong pa ma lags par smra bar yang 'gyur ba dang / sangs rgyas kyi chos rnams kyi don rtogs par smra bar yang 'gyur ba dang / sangs rgyas kyi de kho na'i chos kyi lta ba smra bar yang 'gyur ba dang / gtsang bar yang 'gyur ba dang / gtsang mas phyug par yang 'gyur</text></item>
<item><p>127a2</p><section>mdo sde</section><text>ba dang / yon tan gyis phyug par yang 'gyur ba dang / tshul khrims kyis phyug par yang 'gyur ba dang / chos kyis phyug par yang 'gyur ba dang / dprog tu ma mchis pa'i rdzas kyis phyug par yang 'gyur ba dang / skye bo dbul po slong ba la sogs pa la gter lta bur yang 'gyur</text></item>
<item><p>127a3</p><section>mdo sde</section><text>ba dang / stong pa nyid dang / mtshan ma med pa dang / smon pa med pa'i chos rnams ston pa na mi skrag mi dngang zhing dngang bar yang mi 'gyur ba dang / sangs rgyas kyi zhing gang dang gang du skye bar bgyi bar sems bskyed pa de dang der skye bar yang 'gyur ba dang / rnyed pa dang / bkur sti dang / tshigs</text></item>
<item><p>127a4</p><section>mdo sde</section><text>su bcad pa don du mi gnyer bar yang 'gyur ba dang / tshul khrims 'chal ba rnams bsdus nas dam pa'i chos la 'god par yang 'gyur ba dang / tshul khrims 'chal pa g.yo sgyu dang ldan pa rnams la thog tog lta bur yang 'gyur ba dang / de bzhin gshegs pa la byas pa mi gzo ba rnams</text></item>
<item><p>127a5</p><section>mdo sde</section><text>byas pa gzo ba la yang dag par sbyor bar yang 'gyur ba dang / mu stegs can gyi gnas thams cad du mi 'phrogs par yang 'gyur zhing slar de la thabs dang ldan par yang 'gyur ba dang / dge sbyong dang / bram ze dang / mu stegs can phas kyi rgol ba mang po dag gis phug rdugs su mi chud</text></item>
<item><p>127a6</p><section>mdo sde</section><text>cing slar de la thabs kyis rton par yang 'gyur ba dang / mu stegs can gyi gnas thams cad kyi gsang tshig rnams la 'dun par mi 'gyur zhing slar de la thabs kyis 'dun par bgyid par yang 'gyur ba dang / lha dang / klu dang / gnod sbyin dang / dri za'i gnas thams cad la rten par mi 'gyur</text></item>
<item><p>127a7</p><section>mdo sde</section><text>zhing / slar de la thabs kyis yang dag par rten pa lta bur yang 'gyur ba dang / las la rton par 'gyur gyi bkra shis dang / dge mtshan la rton par yang mi 'gyur ba dang / srog gcod pa bgyid kyang srog gcod pa spangs par yang 'gyur ba dang / me tog phreng dang / spos dang /</text></item>
<item><p>127b1</p><section>mdo sde</section><text>byug pa dang / phye mas gdab pa dang / khyim pa'i longs spyod dang / yongs su spyad pa rnam pa du ma dag dang / chung ma dang lhan cig 'dod pa'i yon tan spyad kyang shin tu tshangs par spyod par yang 'gyur ba dang / srog gcod pa dang / rku 'phrog bgyid pa dang / gyi tshig dang /</text></item>
<item><p>127b2</p><section>mdo sde</section><text>skyems 'tshal ba la sogs pa la rten cing las rnams bgyid la bu dang / chung ma rnams sten kyang shin tu tshangs par spyod par yang 'gyur ba dang / de bzhin gshegs pa thams cad kyis mchod par yang 'gyur ba dang / de bzhin gshegs pa thams</text></item>
<item><p>127b3</p><section>mdo sde</section><text>cad kyis rjed par yang 'gyur ba dang / de bzhin gshegs pa thams cad kyis cher bkur bar yang 'gyur ba dang / de bzhin gshegs pa thams cad kyis sdug par bya ba'i sras su yang 'gyur ba dang / de bzhin gshegs pa thams cad la byas pa gzo ba'i bgo skal la spyod par yang 'gyur ba dang / de bzhin gshegs pa thams</text></item>
<item><p>127b4</p><section>mdo sde</section><text>cad kyi phrin las mtshungs pa'i chos kyi de kho na mthong bar yang 'gyur ba dang / sangs rgyas thams cad kyi ye shes kyi yang dag par rtog pa mtshungs par yang 'gyur ba dang / sangs rgyas thams cad kyi chos gsang ba rnam pa mang po lung bstan pa'i yul spyis btsan pa'i rgyal por yang 'gyur ba</text></item>
<item><p>127b5</p><section>mdo sde</section><text>dang / sangs rgyas thams cad kyi gsang ba'i chos ston pa rnam pa du ma brjod par yang 'gyur ba dang sangs rgyas thams cad kyis bzhed pa'i nga rgyal la gnas pa'i yul la mkhas par yang 'gyur ba dang / sangs rgyas thams cad kyi 'dod chags ma mchis pa dang / dri ma ma mchis pa dang /</text></item>
<item><p>127b6</p><section>mdo sde</section><text>'jigs pa ma mchis pa gsang ba rnam pa mang po'i chos ston pa'i rang bzhin dag la rin po che lta bur yang 'gyur ba dang / sangs rgyas thams cad kyi sems can gdul ba'i dbang gis 'dod chags dang / zhe sdang dang / gti mug dang / 'jigs pa'i chos kyi phyogs thams cad la 'jug</text></item>
<item><p>127b7</p><section>mdo sde</section><text>pa yang dag par mthong bar yang 'gyur ba dang / sangs rgyas thams cad yun ring po bskal pa bye ba bgrangs pa mang po nas rgal nas nyon mongs pa'i rgya mtsho las grol bar mdzad pa'i gsang ba thams cad kyi de kho na mthong bar yang 'gyur ba dang / sangs rgyas thams cad kyi sems can 'dul</text></item>
<item><p>128a1</p><section>mdo sde</section><text>ba'i dbang gis nyon mongs pa'i rgya mtshor skye bar bstan te/ rgal nas bsgral bar bya'o/ /grol nas dgrol bar bya'o snyam nas bstan pa'i gsang ba'i khyad par gyi sgo'i rang bzhin dag mthong bar yang 'gyur ba dang / sangs rgyas thams cad kyi yun ring po bskal pa bye ba</text></item>
<item><p>128a2</p><section>mdo sde</section><text>bgrangs pa mang po 'das pa nas bdud bye ba rab tu bcom pa'i rnam pa gsang ba'i de kho na mthong bar yang 'gyur ba dang / sangs rgyas thams cad kyis sems can 'dul ba'i dbang gi byang chub kyi shing drung du bdud 'dul ba'i gsang ba'i khyad par gyi sgo'i rang bzhin ston pa lta bur bcos pa</text></item>
<item><p>128a3</p><section>mdo sde</section><text>legs par mthong bar yang 'gyur ba dang / thabs kyis chos kyi 'khor lo bskor ba dang / thabs kyis yongs su mya ngan las 'das pa lta bur bcos pa'i de kho na mthong bar yang 'gyur ba dang / sangs rgyas thams cad rol pa'i gsang ba'i rgyal po'i mchog tu yang 'gyur ba dang /</text></item>
<item><p>128a4</p><section>mdo sde</section><text>sangs rgyas thams cad kyi yul bsam gyis mi khyab pa/ mtshungs pa ma mchis pa/ dpe ma mchis pa/ grangs ma mchis pa/ dpag tu ma mchis pa/ bgrang ba las 'das pa la bgrang ba'i rgyal por yang 'gyur ba'i byang chub sems dpa'i mdo gang lags/ de skad ces</text></item>
<item><p>128a5</p><section>mdo sde</section><text>gsol nas/ bcom ldan 'das kyis byang chub sems dpa' sprin chen snying po la 'di skad ces bka' stsal to/ /sprin chen snying po legs so legs so/ /sprin chen snying po khyod sems can thams cad la phan pa dang / bde ba dang / sems can dmus long du gyur pa rnams la de bzhin</text></item>
<item><p>128a6</p><section>mdo sde</section><text>gshegs pa thams cad kyi yon tan gyi che ba nyid kyi bsngags pa brjod pa'i de kho na shes pa'i mig gi rgyu'i don dang / rtag tu mig mthong bar bya ba'i don dang / 'khor ba'i nyon mongs pa'i rgya mtsho'i pha rol tu nges par bsgral ba'i don dang / de bzhin gshegs pa thams cad kyi byang chub sems</text></item>
<item><p>128a7</p><section>mdo sde</section><text>dpa'i spyod pa yongs su shes par bya ba'i don dang / 'khor ba'i rgya mtsho'i nyon mongs pa'i sgo nga'i sbubs yongs su brtol te/ byang chub sems dpa'i spyod pa'i rjes su yang dag par bslabs nas phyir yang 'khor ba'i rgya mtsho'i nyon mongs pa'i sgo nga'i sbubs su thabs kyis 'jug par bya ba'i</text></item>
<item><p>128b1</p><section>mdo sde</section><text>don dang / mi rtag pa dang / stong pa dang / yongs su mya ngan las 'da' ba dang / bdag med pa'i bsngags pa brjod pa'i sems can rnams la sangs rgyas kyi yon tan gyi che ba nyid yongs su mya ngan las 'das pa rtag pa dang / ther zug pa dang / brtan pa dang / zhi ba'i rang bzhin gyi</text></item>
<item><p>128b2</p><section>mdo sde</section><text>bdag nyid du gnas par yongs su brtan pa'i don dang / chos nub par 'gyur bar smra ba'i sems can rnams la dam pa'i chos bstan pa'i rang bzhin gyi mig rnam par sbyang ba'i don dang / lha'i gnas kyi gzugs thams cad la log par lta ba'i dug gis phog pa'i sems can rnams la</text></item>
<item><p>128b3</p><section>mdo sde</section><text>phyir gso ba'i las chen po'i cho ga skyug sman dang bkru sman btang ba'i don dang / de bzhin gshegs pa'i ldem po dag la sems yongs su rmongs shing rnam par 'khrul pa'i sems can rnams la yang dag pa'i rig sngags brjod cing chu'i bum pa thogs pa gsang sngags kyi sbyor ba'i cho ga'i</text></item>
<item><p>128b4</p><section>mdo sde</section><text>sman gnod sel la mkhas pa'i sman pa chen po yongs su gzung ba'i don dang / spyod pa pa dang / kun tu rgyu dang / gcer bu pa la sogs pa 'os ma yin pa'i lha'i gzugs rnams la rtag pa dang / 'os pa'i rang bzhin du 'dzin pa'i dug gis phog pa'i sems can rtag pa dang / 'os par</text></item>
<item><p>128b5</p><section>mdo sde</section><text>smra ba rnams la dug ha la ha la'i zug rngu dbyung ba'i phyir mi rtag pa dang / 'os ma yin pa dang / lha ma yin pa'i lta ba mi ston par bya ba'i don dang / mi rtag pa dang / 'os ma yin pa dang / lha ma yin pa'i lta ba rnam par sbyang bar bya ba'i don dang / mi rtag pa dang / 'os ma yin pa dang / lha</text></item>
<item><p>128b6</p><section>mdo sde</section><text>ma yin pa'i lta bas bcings pa las dgrol ba'i don dang / mi rtag pa dang / 'os ma yin pa dang / lha ma yin pa'i lta ba'i nad gzhi skyug pa dang bkru ba'i don dang / mi rtag pa dang / 'os ma yin pa dang / lha ma yin pa'i lta ba'i dug gis skrangs pa gtar ba'i don dang / mi rtag</text></item>
<item><p>128b7</p><section>mdo sde</section><text>pa dang / 'os ma yin pa dang / lha ma yin pa'i lta ba'i dug gis rnam pa 'dres pa'i mig gi sha 'dzer gcad pa'i don dang / de bzhin gshegs pa thams cad kyi dus kyi rnam par 'phrul pa la 'jug pa'i gnas dang / spyod yul dang / gdung dang / mtshan dang / zhing dang /</text></item>
<item><p>129a1</p><section>mdo sde</section><text>de kho na nyid mkhyen pa dang / ro dang / kha zas zhim po dang / bde bar byed pa'i bsnyen bkur ba dang / che ba la 'os pa'i mal stan bde ba dang / btung ba dang / khrus dang / spos dang / me tog phreng dang / phye mas bsgo ba dang / bdug pa dang gos kyi mchog phra</text></item>
<item><p>129a2</p><section>mdo sde</section><text>zhing shin tu phra ba dang / rab tu mdzes pa yang dag par bstan pa'i don dang / de bzhin gshegs pa'i sku chos kyi sku yin par yang dag par bstan pa'i don du khyod kyis tshig 'di legs par spras pa ni yang legs so/ /de bzhin gshegs pa'i sku de yang shin tu zab pa'i mtshan te/</text></item>
<item><p>129a3</p><section>mdo sde</section><text>mtshan nyid gcig pa yang ma yin/ mtshan gyi gzhi med pa yang ma yin/ mtshan gyi gzhi mngon pa yang ma yin/ rtogs par 'gyur ba yang ma yin/ rtogs par mi 'gyur ba yang ma yin/ tshu rol na yang ma yin/ pha rol na yang ma yin/ bar na yang ma yin/ thog ma</text></item>
<item><p>129a4</p><section>mdo sde</section><text>yang ma yin/ thog ma med pa na yang ma yin/ 'di na yang ma yin/ gzhan na yang ma yin/ rtag pa yang ma yin/ mi rtag pa yang ma yin/ tshad mar bya ba yang ma yin/ tshad mar mi bya ba yang ma yin/ mtshan mo yang ma yin/ mtshan mo ma yin pa yang ma yin/ chung ngu</text></item>
<item><p>129a5</p><section>mdo sde</section><text>yang ma yin/ chung ngu ma yin pa yang ma yin/ yang ba yang ma yin/ yang ba ma yin pa yang ma yin/ rnam par shes par bya ba yang ma yin/ rnam par shes par mi bya ba yang ma yin/ rnam par shes pas shes par bya ba yang ma yin/ rnam par shes pas shes par mi bya ba yang</text></item>
<item><p>129a6</p><section>mdo sde</section><text>ma yin/ mi gnas pa yang ma yin/ mi gnas pa ma yin pa yang ma yin/ mun pa yang ma yin/ snang ba yang ma yin/ ming yang ma yin/ mtshan ma yang ma yin/ mthu chung ba yang ma yin/ stobs dang ldan pa yang ma yin/ yul na gnas pa yang ma yin/</text></item>
<item><p>129a7</p><section>mdo sde</section><text>phyogs na gnas pa yang ma yin/ dge ba yang ma yin/ mi dge ba yang ma yin/ 'dus byas kyang ma yin/ 'dus ma byas kyang ma yin ga zhig na yod do zhes brjod du rung ba yang ma yin/ sbyin par yang ma yin/ len par yang ma yin/ tshig tu brjod du rung ba</text></item>
<item><p>129b1</p><section>mdo sde</section><text>yang ma yin/ tshig tu brjod du mi rung ba yang ma yin/ bden par yang ma yin/ par yang ma yin/ yang dag pa nyid du yang ma yin/ lta bar yang ma yin/ nges par 'byung bar yang ma yin/ nges par mi 'byung bar yang ma yin/ zhing du yang ma yin/ zhing</text></item>
<item><p>129b2</p><section>mdo sde</section><text>ma yin par yang ma yin/ dus kyang ma yin/ dus ma yin par yang ma yin/ sbyang bar bya ba yang ma yin/ sbyang bar mi bya ba yang ma yin/ gtsang ba yang ma yin/ mi gtsang bar yang ma yin/ byas pa yang ma yin/ ma byas pa yang ma yin/ skyes pa yang ma yin/</text></item>
<item><p>129b3</p><section>mdo sde</section><text>'gag pa yang ma yin/ zhi ba/ rab tu zhi ba/ nye bar zhi ba ste/ khams kyang ma yin/ phung po yang ma yin/ skye mched kyang ma yin/ khams kyis bskyed pa yang ma yin/ phung pos bskyed pa yang ma yin/ skye mched kyis bskyed pa yang ma yin/ nyon mongs pa'i rgyu</text></item>
<item><p>129b4</p><section>mdo sde</section><text>las byung ba yang ma yin/ las kyi rgyu las byung ba yang ma yin/ bsags pa yang ma yin/ ma bsags pa yang ma yin la/ 'chi 'pho med par 'chi 'pho ba/ mu med pa/ 'gro ba med par 'gro ba/ dpung gnyen du gyur pa/ phyi ma'i mtha' med pa/ 'pho ba med</text></item>
<item><p>129b5</p><section>mdo sde</section><text>pa/ da ltar gyi dus na mi gnas pa'i rang bzhin can/ gzugs med pa/ tshor ba med pa/ 'du shes med pa/ 'du byed med pa/ rnam par shes pa med pa'i de bzhin nyid kyi rang bzhin mi zad pa/ zad par byar mi rung ba/ zad pa dang bral ba/ mi mnyam pa/ mi mnyam</text></item>
<item><p>129b6</p><section>mdo sde</section><text>pa dang mnyam pa/ rnam par shes pa ma yin pa/ khams bzhi las yang dag par 'das pa/ chos thams cad la ma chags pa'i mthar phyin pa/ yang dag pa'i mtha' mtha' med pa de bzhin nyid dang mnyam pa ste/ de ltar de bzhin gshegs pa'i sku ni yon tan dpag tu</text></item>
<item><p>129b7</p><section>mdo sde</section><text>med cing grangs med pa dang ldan pa yin no/ /de bzhin gshegs pa'i 'bel ba'i gtam gyi mtshan nyid ni 'di lta bu yin te/ phra ba'i tshig dang / shin tu rtogs par dka' ba dang / shin tu byang ba dang / shin tu zab pa ste/ phyi rol pa rnams dang / nyan thos dang /</text></item>
<item><p>130a1</p><section>mdo sde</section><text>rang sangs rgyas de dag gis sngon tshig dang yi ge gcig kyang ma thos te dmus long du gyur cing dug gi mdzod du gyur pa dang / grum por gyur cing rgas par gyur pa/ srid pa'i sgo nga'i sbubs kyis g.yogs pa/ gru zhigs pa/ dug gis phog pa'i zug rngus</text></item>
<item><p>130a2</p><section>mdo sde</section><text>yongs su myos par byas pa/ mkhris pas brgyal zhing sems rnam par 'khrul par byas pa'i nyan thos dang / rang sangs rgyas thams cad dang / sems can thams cad gso ba'i cho ga chen po skyug pa dang bkru ba'i sbyor ba dang / gsang sngags dang / yang dag pa'i rig sngags</text></item>
<item><p>130a3</p><section>mdo sde</section><text>brjod cing chu'i bum pa thogs te ha la ha la'i dug gi zug rngu dbyung ba'i don dang / yongs su mya ngan las 'das pa'i sgra'i bad kan dang mkhris pa snying la zhugs pa gcad pa'i don dang / de dag gi lto rnam par sbyang ba'i don dang / de dag gi dug gis skrangs par gyur pa gtar ba'i don dang /</text></item>
<item><p>130a4</p><section>mdo sde</section><text>phye ma leb dang / sbur bu lta bur gyur pa de dag dug gis phog pa dang 'chi ba yongs su shes par bya ba'i don dang / de bzhin gshegs pa'i rtag pa dang / ther zug pa dang / brtan pa dang / zhi ba'i ye shes snang ba'i mar me gsal bar bya ba'i don dang / de bzhin gshegs</text></item>
<item><p>130a5</p><section>mdo sde</section><text>pa'i rtag pa dang / brtan pa dang / ther zug pa'i de kho na mkhyen pa'i zla ba dang nyi ma'i 'od bskyed pa'i don dang / shes rab kyi rtag pa'i mig spel bar bya ba'i don dang / mtshungs pa med pa'i tshul thob par bya ba'i don dang / gzungs dang / ting nge 'dzin gyi rdzas kyi ltad mo bstan</text></item>
<item><p>130a6</p><section>mdo sde</section><text>pa'i don dang / de bzhin gshegs pa'i gzhung lugs kyi 'phags pa'i nor thob par bya ba'i don dang / de bzhin gshegs pa'i sku'i yang dag pa'i me long gi dkyil 'khor legs par mthong bar bya ba'i don dang / de bzhin gshegs pa yongs su mya ngan las 'da'o snyam pa'i</text></item>
<item><p>130a7</p><section>mdo sde</section><text>ma rig pa'i dra ba'i sgo nga'i sbubs brtol ba'i don dang / de bzhin gshegs pa'i bstan pa nub par 'gyur ro snyam pa'i ma rig pa'i rgya mtsho chen por gru zhig pa'i sems can rnams kyi gru bcos pa'i don dang / de bzhin gshegs pa ni mi rtag go/ /ther zug ma yin no/ /mi</text></item>
<item><p>130b1</p><section>mdo sde</section><text>brtan no/ /zhi ba ma yin no snyam pa'i dug gis phog pa'i lta ba'i zug rngu dbyung zhing gso ba'i cho ga chen po yongs su gzung ba'i don dang / de bzhin gshegs pa ther zug ma yin/ zhi ba ma yin/ brtan pa ma yin/ rtag pa ma yin no snyam pas sems yongs su rmongs par</text></item>
<item><p>130b2</p><section>mdo sde</section><text>byas shing rnam par 'khrul bar byas pa'i mkhris pa zhi bar bya ba'i phyir de bzhin gshegs pa rnams phyogs gcig tu bzhugs nas de bzhin gshegs pa thams cad kyi 'bel ba'i gtam bsam gyis mi khyab pa'i rnam par thar pa'i gsang ba'i chos ston pa'i tshul rnam pa sna tshogs kyi rtsed</text></item>
<item><p>130b3</p><section>mdo sde</section><text>mos rnam par rol te/ rnam pa sna tshogs kyi tshul gyis mngon par gnas shing yang dag par zhugs te 'bel ba'i gtam mdzad do/ /'bel ba'i gtam ni mtshan nyid de lta bur phra ba'i tshig dang shin tu rtogs par dka' ba dang / shin tu byang ba dang / shin tu zab pas brgyan pa yin</text></item>
<item><p>130b4</p><section>mdo sde</section><text>te/ sprin chen snying po nyan thos dang / rang sangs rgyas thams cad kyis sngon tshig dang / yi ge gcig kyang ma thos shing yul du ma gyur pa zhu ba lung bstan pa'i phyir dam bcas shing smon lam btab pa legs so legs so/ /sems can thams cad la phan pa dang / bde ba'i bdud</text></item>
<item><p>130b5</p><section>mdo sde</section><text>rtsi mi zad pa'i rin po che'i gter de bzhin gshegs pa la dris pa shin tu legs pa byas so/ /sems can thams cad kyi bdud rtsi mtshungs pa med pa'i mdo'i rgyal po'i gter dang / de bzhin gshegs pa thams cad kyi ye shes kyi gter dang / de bzhin gshegs pa thams cad kyi yon</text></item>
<item><p>130b6</p><section>mdo sde</section><text>tan gyi che ba nyid kyi gter dang / de bzhin gshegs pa thams cad kyi rtag pa dang / ther zug pa dang / brtan pa dang / zhi ba'i yang dag pa'i ye shes kyi lta ba bzang po'i gter dang / de bzhin gshegs pa thams cad kyi de kho na nyid kyi yon tan rtag pa'i rang bzhin gyi gter btsugs te</text></item>
<item><p>130b7</p><section>mdo sde</section><text>shin tu brtan par byas pa yin no/ /sprin chen snying po khyod dang 'tsham zhing rkyen du bab par dam bcas shing smon lam btab pa ni legs te/ de bzhin gshegs pa de dag thams cad kyang rjes su yi rang ba mdzad do/ /de skad ces bka' stsal nas byang chub sems dpa' sems dpa' chen</text></item>
<item><p>131a1</p><section>mdo sde</section><text>po sprin chen snying pos bcom ldan 'das la 'di skad ces gsol to/ /bcom ldan 'das bdag gis de bzhin gshegs pa dgra bcom pa yang dag par rdzogs pa'i sangs rgyas rnams la zhu ba lung bstan pa'i slad du dam bcas shing smon lam btab pa ma lags kyi/</text></item>
<item><p>131a2</p><section>mdo sde</section><text>bcom ldan 'das bdag gis ni de bzhin gshegs pa'i mthus sems can thams cad bsod nams sogs par bgyi ba'i slad du/ de bzhin gshegs pa dgra bcom pa yang dag par rdzogs pa'i sangs rgyas la zhu ba lung bstan pa'i slad du mtshungs pa ma mchis pa'i mdo'i rgyal po'i</text></item>
<item><p>131a3</p><section>mdo sde</section><text>gter dang / sems can thams cad kyi mi zad pa'i gter gyi dam bcas shing smon lam btab pa lags so/ /dmus long lta bu'i sems can rnams kyi ye shes kyi mig gi mar me bcom ldan 'das kyis bstan du gsol/ sems can thams cad kyi shes rab kyi gter bcom</text></item>
<item><p>131a4</p><section>mdo sde</section><text>ldan 'das kyis bshad du gsol/ sems can thams cad de bzhin gshegs pa'i yon tan rtag pa dang / ther zug pa dang / brtan pa dang / zhi ba dang / dam pa'i chos brtan pa'i gter gnas par mdzad du gsol// //'phags pa sprin chen</text></item>
<item><p>131a5</p><section>mdo sde</section><text>po'i mdo/ bam po gsum pa/ de skad ces gsol nas bcom ldan 'das kyis byang chub sems dpa' sems dpa' chen po sprin chen snying po la 'di skad ces bka' stsal to/ /sprin chen snying po legs so legs so/ /sprin chen snying po khyod kyis de bzhin gshegs pa dgra</text></item>
<item><p>131a6</p><section>mdo sde</section><text>bcom pa yang dag par rdzogs pa'i sangs rgyas rnams la khyod dang 'tsham pa'i tshig gi don phra zhing zab mo'i tshig dang / yi ge spel ba dang / sems can thams cad kyi de bzhin gshegs pa'i yon tan gyi che ba nyid rtag pa'i mtshan nyid dang / dam pa'i chos brtan pa'i gter dang /</text></item>
<item><p>131a7</p><section>mdo sde</section><text>khyod dang 'dra ba dag gis mtshungs pa med pa'i mdo'i rgyal po'i gter dang / dam pa'i chos brtan pa'i gter dang / sems can thams cad kyi bdud rtsi mi zad pa'i gter de bzhin gshegs pa la zhus pa legs te sems can thams cad kyi gter brtan par bzhag pa ngas</text></item>
<item><p>131b1</p><section>mdo sde</section><text>bshad par bya'o/ /sprin chen snying po de bzhin gshegs pa dgra bcom pa yang dag par rdzogs pa'i sangs rgyas rnams kyi sangs rgyas kyi yang dag pa'i yon tan gyi che ba nyid dam pa'i chos brtan pa'i gter gyi tshul de legs par rab tu nyon la shin tu yid la zung shig dang / bstan</text></item>
<item><p>131b2</p><section>mdo sde</section><text>par bya ste/ sprin chen snying po gzhan yid la ma sems shig dang bshad par bya'o/ /sprin chen snying po sems can thams cad la phan pa dang / bde ba dang / snying brtse ba'i phyir brtan pa'i sems kyis zung shig /sems can thams cad nges par bsgral ba'i sems kyis yid la zung shig /sprin</text></item>
<item><p>131b3</p><section>mdo sde</section><text>chen snying po de bzhin gshegs pa dgra bcom pa yang dag par rdzogs pa'i sangs rgyas rnams kyi sangs rgyas kyi yon tan gyi che ba nyid kyi chos brtan pa'i gter gyi tshul gang gis sangs rgyas kyi yon tan gyi dam pa'i chos brtan pa'i gter gyi tshul dang / de kho na shes pa'i chus yongs</text></item>
<item><p>131b4</p><section>mdo sde</section><text>su smin par byas pa'i dge ba'i rtsa ba'i bdud rtsi'i ro zhim po thob pa yod de/ dge ba'i rtsa ba des bdud rtsi'i ro zhim po de yongs su spyad nas de bzhin gshegs pa thams cad kyi mdzad pa thams cad mdzad de/ de yongs su rdzogs pas sangs rgyas kyi mdzad pas mngon par rol</text></item>
<item><p>131b5</p><section>mdo sde</section><text>pa bdud rtsi'i ro zhim po de yongs su spyod cing sems can thams cad la yang ye shes chen po'i bdud rtsi'i ro zhim po byin cig /sprin chen snying po sprin chen po'i mdo mtshungs pa med pa'i mdo'i rgyal po/ chos kyi rnam grangs chen po/ tshangs par spyod pa/ thog mar dge ba/</text></item>
<item><p>131b6</p><section>mdo sde</section><text>bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su byang ba zung shig /sprin chen snying po sprin chen po'i mdo mtshungs pa med pa'i mdo'i rgyal po'i chos kyi rnam grangs chen po de</text></item>
<item><p>131b7</p><section>mdo sde</section><text>bzhin gshegs pa'i tshul dam pa'i chos brtan pa'i gter shod cig /sprin chen snying po sprin chen po'i mdo kun chub par gyis shig /sprin chen snying po sprin chen po'i mdo'i gzungs kyi rgya mtsho chen po ting nge 'dzin gyi rgya mtsho de bzhin gshegs pa'i yon tan gyi che ba nyid yon tan</text></item>
<item><p>132a1</p><section>mdo sde</section><text>gyi 'byung gnas kyi tshong rdal skyes bu dam pa'i tshong pa'i gnas chen por gyur pa rgyas par gyis shig /sprin chen snying po de bzhin gshegs pa'i yon tan gyi che ba nyid ting nge 'dzin dang gzungs thams cad kyi gsang ba bsam gyis mi khyab pa'i rnam par 'phrul pa'i rgyal po dge</text></item>
<item><p>132a2</p><section>mdo sde</section><text>ba'i rtsa ba'i 'byung gnas zab mo'i tshig gi don rtag pa dang / ther zug pa dang / brtan pa dang / zhi ba'i rang bzhin gyi phyag rgya'i mtshan nyid brtan pa'i mngon mtshan gyis btab pa sprin chen po'i mdo mtshungs pa med pa'i mdo'i rgyal po'i chos kyi tshul zung shig /sprin chen snying po shin tu</text></item>
<item><p>132a3</p><section>mdo sde</section><text>byang zhing shin tu rtogs par dka' ba rtag pa dang / ther zug pa dang / brtan pa dang / zhi ba'i rang bzhin sangs rgyas kyi yon tan gyi che ba nyid kyi sprin chen po'i mdo mtshungs pa med pa'i mdo'i rgyal po dam pa'i chos brtan pa'i gter la yid ches par gyis shig /sprin chen snying po sprin chen</text></item>
<item><p>132a4</p><section>mdo sde</section><text>po'i mdo sems can thams cad kyi dam pa'i chos brtan pa'i gter dang / mu ge byung ba'i tshe longs spyod mi zad par byed pa'i ting nge 'dzin dang gzungs kyi gter dang / char mi 'bab pa'i tshe dam pa'i chos kyi ting nge 'dzin gyi gter mi zad pa'i bdud rtsi'i char gyi chus gang ba'i sprin chen po'i yon tan</text></item>
<item><p>132a5</p><section>mdo sde</section><text>gyi rnam par 'phrul pa dang / de bzhin gshegs pa'i yon tan gyi che ba nyid rtag pa dang / ther zug pa dang / brtan pa dang / zhi ba'i rang bzhin gyi char chen po dam pa'i chos brtan pa'i gter dang / nad byung ba'i tshe bde zhing bsil ba'i sman sbyar bas dug gi mthu thams cad med par byed</text></item>
<item><p>132a6</p><section>mdo sde</section><text>pa dang / dam pa'i chos kyi gzungs 'thob pa'i ting nge 'dzin rtag pa dang / ther zug pa dang / brtan pa dang / zhi ba'i rang bzhin gyi de bzhin gshegs pa'i ngo bo nyid yon tan gyi tshogs la bsnyen bkur bya ba'i gnas dang / me tog phreng dang / phye ma'i bsgo bas bsgos pa sprin chen po'i</text></item>
<item><p>132a7</p><section>mdo sde</section><text>mdo nad med par brten pa'i gter yi ger bris shig /sprin chen snying po sems yongs su rmongs shing rnam par 'khrul pa rnams de bzhin gshegs pa mi rtag cing ther zug pa ma yin la mi brtan zhing nub par 'gyur ro zhes log par smra ba rnams mkhris pas brgyal zhing dug gi zug rngus</text></item>
<item><p>132b1</p><section>mdo sde</section><text>rnam par bsregs pa'i lta ba'i gnyid kyi mun pas gnod par byas pa'i khyim du nyal nas gnyid log ste/ rmi lam mi zad pa'i lta bas bsregs nas myos shing rmis te skrag pa'i nyan thos dang / rang sangs rgyas thams cad dang / ba rgan grum mo dang 'dra ba'i sems can rnams la sangs rgyas</text></item>
<item><p>132b2</p><section>mdo sde</section><text>kyi yon tan gyi che ba nyid rtag pa'i rang bzhin shes pa'i 'bru mar dang de kho na rig pa'i snying po rab tu 'bar bar gyis shig /de bzhin gshegs pa'i yon tan gyi rang bzhin rtag pa'i mar me la 'jug pa spangs nas shAkya'i rigs la bsngags pa ma yin pa brjod pa'i sems can mi shes pa'i</text></item>
<item><p>132b3</p><section>mdo sde</section><text>lta ba mang ba de dag la de kho na shes pa'i ka ta ka'i 'bras bu'i mig sman gyis phyi bar gyis shig /de bzhin gshegs pa'i rigs kyi che ba nyid kyi yang dag pa'i ye shes spangs la/ de bzhin gshegs pa'i rjes su rab tu byung ste nyes pa rjod par byed pa de dag gi lce chod de 'or cig /de</text></item>
<item><p>132b4</p><section>mdo sde</section><text>bzhin gshegs pa'i ldem po ngag shes rab kyis rtogs par bya ba'i phyir de bzhin gshegs pa'i rjes su rab tu byung ste sangs rgyas kyi sras su gyur pa de dag la lta ba thams cad la rnam par 'phrul pa 'di gtad par gyis shig /sprin chen snying po de bzhin gshegs pas bshad pa la</text></item>
<item><p>132b5</p><section>mdo sde</section><text>'bras bu med do zhes zer ba'i sems can rnams la de bzhin gshegs pas bshad pa la 'bras bu yod par mngon par rtogs par bya ba'i phyir rnam par 'phrul par gyis shig /sprin chen snying po khyod kyis rnyed pa legs par rnyed kyis mngon par dad par gyis shig /sprin chen</text></item>
<item><p>132b6</p><section>mdo sde</section><text>snying po nyan thos dang / rang sangs rgyas thams cad dang / sems can thams cad kyi lta ba thams cad skyug pa dang / bkru ba dang / sman snar blugs pa'i cho ga chen po thams cad kyis nad chen po rnams gzhom pa'i phyir mtshungs pa med pa'i mdo'i rgyal po chen po/ mdo</text></item>
<item><p>132b7</p><section>mdo sde</section><text>thams cad kyi bdag po 'khor lo thams cad bskor ba/ dam pa'i chos rin po che'i mchog brtan pa'i gter/ sems can thams cad kyi yul ma yin pa/ zab mo'i tshig gi don de bzhin gshegs pa la dris la/ dam pa'i chos brtan pa'i gter rab tu gnas par gyis shig /</text></item>
<item><p>133a1</p><section>mdo sde</section><text>sprin chen snying po sprin chen po'i mdo'i yul bsam gyis mi khyab pa la la ltos/ sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi rnam par thar pa bsam gyis mi khyab pa la gnas pa rin po che'i mdzod kyi 'byung</text></item>
<item><p>133a2</p><section>mdo sde</section><text>gnas kyi chos kyi rnam par 'phrul pa'i rgyal po zhes bya ba'i ting nge 'dzin gyi sgo bzhi brgya yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi phyir mi zlogs pa'i ye shes mtha' yas pa'i rin po che'i 'byung gnas la</text></item>
<item><p>133a3</p><section>mdo sde</section><text>mngon par 'jug pa zhes bya ba'i gzungs kyi sgo sum cu rtsa drug yod do/ /sprin chen snying po sprin chen po'i mdo bsam gyis mi khyab pa'i yul la de bzhin gshegs pa rnams dang / byang chub sems dpa' rnams kyi ldem po ngag gi bzhi'i bye brag la 'jug pa la rmongs pa'i tshul can gyi</text></item>
<item><p>133a4</p><section>mdo sde</section><text>chos kyi thabs kyi rgyun gyi rnam par thar pa'i sgo nyi shu rtsa gsum yod do/ /sprin chen snying po sprin chen po'i mdo bsam gyis mi khyab pa'i yul la de bzhin gshegs pa rnams dang / byang chub sems dpa' rnams kyi srid par skye bas rtse ba'i rnam pa la 'jug cing gnas pa bgrod pa'i gsang</text></item>
<item><p>133a5</p><section>mdo sde</section><text>ba bkod pa'i rgyal po zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi 'khor ba'i nyon mongs pa'i zhing gi las kyi sa thob par bya ba'i phyir sems kyis yang dag par len pa'i rnam par</text></item>
<item><p>133a6</p><section>mdo sde</section><text>grol ba'i smon lam gsang ba zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi ye shes la rmongs pa'i snying po bsam gyis mi khyab pa gzud pa'i rnam par 'phrul pa'i rgyal po zhes bya</text></item>
<item><p>133a7</p><section>mdo sde</section><text>ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi ye shes zab mo brtan pa 'thob pa la 'jug pa'i rnam pa zhes bya ba'i chos kyi sgo bcu yod do/ /sprin chen snying po sprin chen po'i mdo la de</text></item>
<item><p>133b1</p><section>mdo sde</section><text>bzhin gshegs pa rnams dang / byang chub sems dpa' rnams kyi sprin chen po'i snying po'i char gyi rgyun bsam gyis mi khyab pa'i bsod nams kyi mdzod ces bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang</text></item>
<item><p>133b2</p><section>mdo sde</section><text>chub sems dpa' rnams kyi sprin chen po'i char gyi rgyun bsam gyis mi khyab pa'i bsod nams kyi rnam pa'i lam zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi sprin chen po'i tshogs</text></item>
<item><p>133b3</p><section>mdo sde</section><text>nam mkha' las 'byung zhing 'du ba'i rnam par 'phrul pa'i rgyal po zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi sprin chen po'i glog gi 'od snang ba'i sgo zhes bya ba'i chos kyi sgo bcu</text></item>
<item><p>133b4</p><section>mdo sde</section><text>yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi sprin chen po'i glog 'gyu ba dang ldan pa la 'jug pa'i rnam pa zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams</text></item>
<item><p>133b5</p><section>mdo sde</section><text>dang / byang chub sems dpa' rnams kyi sprin chen po'i glog gi sgyu 'phrul zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi cho 'phrul chen po'i sgron ma ston pa zhes bya ba'i chos</text></item>
<item><p>133b6</p><section>mdo sde</section><text>kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi chos kyi thog tog gi 'bel ba'i gtam la 'jug pa'i rnam par 'phrul ba'i rgyal po zhes bya ba'i chos kyi sgo bcu yod do/ /sprin chen snying po sprin chen po'i</text></item>
<item><p>133b7</p><section>mdo sde</section><text>mdo la de bzhin gshegs pa rnams dang / byang chub sems dpa' rnams kyi ye shes rdo rje'i rnam pa la 'jug pa'i mdzod srung ba zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi longs</text></item>
<item><p>134a1</p><section>mdo sde</section><text>spyod mi zad pa'i rnam pa la 'jug pa rnam par 'phrul pa'i rgyal po zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi yang dag pa'i lam gyi rnam pa mngon par</text></item>
<item><p>134a2</p><section>mdo sde</section><text>mtshon pa la 'jug pa zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi phra zhing zab pa'i gleng gzhi'i rnam pa la 'jug pa zhes bya ba'i chos kyi sgo bcu yod do/ /sprin chen snying po sprin</text></item>
<item><p>134a3</p><section>mdo sde</section><text>chen po'i mdo la de bzhin gshegs pa rnams dang / byang chub sems dpa' rnams kyi seng ge'i rnam par rtse ba la dmigs pa zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi</text></item>
<item><p>134a4</p><section>mdo sde</section><text>mtshams sbyor ba tshogs pa'i rnam pa 'jig rten dang 'thun par 'jug par bya ba la 'jug pa'i mdo zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi mngon par rtse ba'i rin po che'i mdzod</text></item>
<item><p>134a5</p><section>mdo sde</section><text>la 'jug pa zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi nam mkha' lding gi rtsal chen po'i stobs la mngon par 'jug pa zhes bya ba'i chos kyi sgo bcu yod do/ /sprin chen snying</text></item>
<item><p>134a6</p><section>mdo sde</section><text>po sprin chen po'i mdo la de bzhin gshegs pa rnams dang / byang chub sems dpa' rnams kyi sgra chen po'i dus rnam par bsgrags pa bkod pa'i rgyal po zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub</text></item>
<item><p>134a7</p><section>mdo sde</section><text>sems dpa' rnams kyi mi 'jigs pa chen po'i stobs kyi rnam par 'phrul pa la 'jug pa zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi gnas kyi rnam pa dang bcas pa yangs pa zhes</text></item>
<item><p>134b1</p><section>mdo sde</section><text>bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi lhag pa'i bsam pa'i cho ga la 'jug pa zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa</text></item>
<item><p>134b2</p><section>mdo sde</section><text>rnams dang / byang chub sems dpa' rnams kyi dmag chen po dpa' ba'i rgyal po'i stobs bkod pa zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi bzang po rnam pa'i rnam par 'phrul</text></item>
<item><p>134b3</p><section>mdo sde</section><text>pa'i rgyal po la 'jug pa zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi rtse ba dang bcas pa yang dag par sbas pa ston pa'i dpung che ba la 'jug pa zhes bya ba'i chos kyi sgo bcu yod</text></item>
<item><p>134b4</p><section>mdo sde</section><text>do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi ye shes rtsom pa'i cho ga la zhugs pa'i rnam pa zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang /</text></item>
<item><p>134b5</p><section>mdo sde</section><text>byang chub sems dpa' rnams kyi ye shes kyi nor bsgrims te bsgrubs pa'i mdzod ces bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi yang dag pa'i mchod sbyin la phan pa'i cho ga</text></item>
<item><p>134b6</p><section>mdo sde</section><text>bkod pa zhes bya ba'i chos kyi sgo bcu yod do/ /sprin chen snying po sprin chen po'i mdo la de bzhin gshegs pa rnams dang / byang chub sems dpa' rnams kyi sangs rgyas kyi zhing gi yang dag pa'i sa bon rab tu skyed pa zhes bya ba'i chos kyi sgo bcu yod do/ /sprin chen snying po sprin</text></item>
<item><p>134b7</p><section>mdo sde</section><text>chen po'i mdo la de bzhin gshegs pa rnams dang / byang chub sems dpa' rnams kyi de kho na'i snying po'i tshul gyis mngon par rtse ba la dga' ba'i rgyal po'i rnam par 'phrul pa la 'jug pa zhes bya ba'i chos kyi sgo bcu yod do/ /sprin chen snying po sprin chen po'i mdo la yul bsam</text></item>
<item><p>135a1</p><section>mdo sde</section><text>gyis mi khyab pa'i rnam pa'i yon tan gyis yongs su brgyan pa dang / de bzhin gshegs pa rnams dang / byang chub sems dpa' rnams kyi rin po che'i mdzod kyi gter chen po'i yul bsam gyis mi khyab pa dang / sems can thams cad kyi dam pa'i chos brtan</text></item>
<item><p>135a2</p><section>mdo sde</section><text>zhing mi zad pa'i gter la ltos/ sprin chen snying po gzhan yang sprin chen po'i mdo'i yul bsam gyis mi khyab pa la ltos/ sprin chen snying po sprin chen po'i mdo'i yul bsam gyis mi khyab pa la de bzhin gshegs pa dgra bcom pa yang dag par rdzogs pa'i sangs rgyas rnams kyi</text></item>
<item><p>135a3</p><section>mdo sde</section><text>de bzhin gshegs pa'i tshul zhes bya ba'i gsang ba'i chos kyi sgo dag yod do/ /sprin chen snying po sprin chen po'i mdo la de bzhin gshegs pa dgra bcom pa yang dag par rdzogs pa'i sangs rgyas rnams kyi de bzhin gshegs pa'i zab mo zhes bya ba'i chos kyi sgo yod do/ /sprin chen snying</text></item>
<item><p>135a4</p><section>mdo sde</section><text>po sprin chen po'i mdo la de bzhin gshegs pa dgra bcom pa yang dag par rdzogs pa'i sangs rgyas rnams kyi de bzhin gshegs pa'i rgya mtsho zhes bya ba'i chos kyi sgo yod do/ /sprin chen snying po sprin chen po'i mdo la de bzhin gshegs pa dgra bcom pa yang dag par rdzogs pa'i</text></item>
<item><p>135a5</p><section>mdo sde</section><text>sangs rgyas rnams kyi de bzhin gshegs pa'i gzhung lugs gsang ba zhes bya ba'i chos kyi sgo yod do/ /sprin chen snying po sprin chen po'i mdo la de bzhin gshegs pa dgra bcom pa yang dag par rdzogs pa'i sangs rgyas rnams kyi de bzhin gshegs pa'i bsrung ba la 'jug pa zhes bya ba'i</text></item>
<item><p>135a6</p><section>mdo sde</section><text>chos kyi sgo yod do/ /sprin chen snying po sprin chen po'i mdo la de bzhin gshegs pa dgra bcom pa yang dag par rdzogs pa'i sangs rgyas rnams kyi de bzhin gshegs pa yang dag par brjod pa gsang ba zhes bya ba'i chos kyi sgo yod do/ /sprin chen snying po sprin chen po'i mdo la de</text></item>
<item><p>135a7</p><section>mdo sde</section><text>bzhin gshegs pa dgra bcom pa yang dag par rdzogs pa'i sangs rgyas rnams kyi de bzhin gshegs pa'i dmigs pa gsang ba zhes bya ba'i chos kyi sgo yod do/ /sprin chen snying po sprin chen po'i mdo la de bzhin gshegs pa dgra bcom pa yang dag par rdzogs pa'i sangs rgyas rnams kyi</text></item>
<item><p>135b1</p><section>mdo sde</section><text>de bzhin gshegs pa'i nyi ma zhes bya ba'i chos kyi sgo yod do/ /sprin chen snying po sprin chen po'i mdo la de bzhin gshegs pa dgra bcom pa yang dag par rdzogs pa'i sangs rgyas rnams kyi de bzhin gshegs pa'i zla ba'i dkyil 'khor zhes bya ba'i chos kyi sgo yod do/ /sprin chen snying po</text></item>
<item><p>135b2</p><section>mdo sde</section><text>sprin chen po'i mdo la de bzhin gshegs pa dgra bcom pa yang dag par rdzogs pa'i sangs rgyas rnams kyi de bzhin gshegs pa'i tog ces bya ba'i chos kyi sgo yod do/ /sprin chen snying po sprin chen po'i mdo la de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>135b3</p><section>mdo sde</section><text>rnams kyi de bzhin gshegs pa'i mtshams zhes bya ba'i chos kyi sgo yod do/ /sprin chen snying po sprin chen po'i mdo la de bzhin gshegs pa dgra bcom pa yang dag par rdzogs pa'i sangs rgyas rnams kyi de bzhin gshegs pa'i zab mo zhes bya ba'i chos kyi sgo yod do/ /sprin chen snying</text></item>
<item><p>135b4</p><section>mdo sde</section><text>po sprin chen po'i mdo la de bzhin gshegs pa dgra bcom pa yang dag par rdzogs pa'i sangs rgyas rnams kyi de bzhin gshegs pa'i rnam par gnon pa zhes bya ba'i chos kyi sgo yod do/ /sprin chen snying po sprin chen po'i mdo la de bzhin gshegs pa dgra bcom pa yang dag par rdzogs pa'i</text></item>
<item><p>135b5</p><section>mdo sde</section><text>sangs rgyas rnams kyi de bzhin gshegs pa'i nges pa'i mu stegs zhes bya ba'i chos kyi sgo yod do/ /sprin chen snying po sprin chen po'i mdo la de bzhin gshegs pa dgra bcom pa yang dag par rdzogs pa'i sangs rgyas rnams kyi de bzhin gshegs pa'i dgyes pa dang ldan pa zhes bya ba'i</text></item>
<item><p>135b6</p><section>mdo sde</section><text>chos kyi sgo yod do/ /sprin chen snying po sprin chen po'i mdo la de bzhin gshegs pa dgra bcom pa yang dag par rdzogs pa'i sangs rgyas rnams kyi de bzhin gshegs pa'i mdzod ces bya ba'i gsang ba'i chos kyi sgo yod do/ /sprin chen snying po sprin chen po'i mdo'i yul de bzhin gshegs</text></item>
<item><p>135b7</p><section>mdo sde</section><text>pa'i dam pa'i chos kyi tshul dang / sems can thams cad kyi longs spyod mi zad pa'i gter la ltos/ sprin chen snying po sprin chen po'i mdo'i yul bsam gyis mi khyab pa la ltos/ sprin chen snying po sprin chen po'i mdo la de bzhin gshegs pa rnams dang / byang chub sems</text></item>
<item><p>136a1</p><section>mdo sde</section><text>dpa' rnams kyi bsam gyis mi khyab pa'i yang bsam gyis mi khyab pa'i rnam par thar pa'i rnam pa dang / ting nge 'dzin dang / gzungs 'thob pa brgya stong du ma dang / gzhan yang de bzhin gshegs pa dgra bcom pa yang dag par rdzogs pa'i sangs rgyas rnams</text></item>
<item><p>136a2</p><section>mdo sde</section><text>kyi 'jig rten gyi rjes su 'jug pa'i mdzad pa du ma dang / de bzhin gshegs pa'i gsang ba bye ba brgya stong khyod dang 'dra ba dag gis kyang rtogs par dka' zhing zab la phra ste brda phrad par dka' ba'i tshig gi don shin tu sbas pa dang / de bzhin gshegs pa'i yul shin tu phra</text></item>
<item><p>136a3</p><section>mdo sde</section><text>zhing shin tu byang la zab pa'i tshig dang / de bzhin gshegs pa'i ldem po ngag gi tshig khyod kyis kyang sngon tshig dang yi ge gcig kyang ma thos pa'i tshig yod de rim bzhin du phyis bshad par bya'o/ /de nas byang chub sems dpa' sems dpa' chen po sprin chen snying po stan las</text></item>
<item><p>136a4</p><section>mdo sde</section><text>langs te bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das kyi zhabs la mgo bos phyag 'tshal nas mig mchi mas gang bzhin du bcom ldan 'das la 'di skad ces gsol to/ /kye ma bcom ldan 'das bdag cag la sogs</text></item>
<item><p>136a5</p><section>mdo sde</section><text>pa rnams dang / sbrang bu dang / sdig sbrul dang / byi ba dang / lkugs pa dang / long ba dang / 'on pa lta bu'i sems can thams cad la thugs brtse ba'i slad du sprin chen po'i mdo'i tshig smos te bka' stsal pa ni kye ma bcom ldan 'das ngo mtshar rmad du byung ba lags so/ /</text></item>
<item><p>136a6</p><section>mdo sde</section><text>de bzhin gshegs pas sprin chen po'i mdo'i tshig smos shing gsungs te/ bdag cag la sogs pa sems can thams cad de bzhin gshegs pa'i yon tan gyi che ba nyid rtag pa'i grong khyer gyi skas la 'dzeg par bgyi ba'i slad du de bzhin gshegs pas shin tu legs par</text></item>
<item><p>136a7</p><section>mdo sde</section><text>bka' stsal pa lags na/ da yang bdag cag la sogs pa nyan thos dang / rang sangs rgyas thams cad dang / grum po dang / lag rdum dang / dmus long dang / lkugs pa dang / 'on pa dang / yan lag thams cad nyams par gyur pa'i sems can rnams la de bzhin</text></item>
<item><p>136b1</p><section>mdo sde</section><text>gshegs pas bzod pa dang / byams par dgongs pa dang / thugs rje zhing thugs brtse ba'i slad du bdag cag gis tshig dang yi ge gcig gi thig le tsam yang sngon chad ma thos pa/ de bzhin gshegs pa'i yul bsam gyis mi khyab pa'i mdo/ de bzhin gshegs pa'i rtag</text></item>
<item><p>136b2</p><section>mdo sde</section><text>pa dang / ther zug pa dang / brtan pa dang / zhi ba'i grong khyer gyi skas dang them skas yon tan gyi tshogs kyis yongs su brgyan pa bshad du gsol/ de nas bcom ldan 'das kyis byang chub sems dpa' sems dpa' chen po sprin chen snying po la 'di skad ces bka' stsal to/ /</text></item>
<item><p>136b3</p><section>mdo sde</section><text>sprin chen snying po de bzhin gshegs pa'i ldem po ngag smos pa khyod kyis khong du chud de shin tu legs par rtogs pa legs so/ /legs so/ /sprin chen snying po de ltar na sprin chen po'i mdo de bzhin gshegs pa'i yul ni bsam gyis mi khyab bo/ /sprin chen snying po sprin chen po'i</text></item>
<item><p>136b4</p><section>mdo sde</section><text>mdo'i yul bsam gyis mi khyab pa la rjes su yi rang bar gyis shig /sprin chen snying po khyod kyis sprin chen po'i mdo dang 'thun par dam bcas shing smon lam btab pa ni khyod ye shes zab mo dang ldan pa yin gyis sprin chen snying po ma skrag cig /sprin chen snying po ma 'jigs shig /</text></item>
<item><p>136b5</p><section>mdo sde</section><text>sprin chen snying po sprin chen po'i mdo'i yul bsam gyis mi khyab pa dran par gyis shig /bdud rtsi'i tshig sprin chen po'i mdo'i yi ge 'bru lnga'am/ de bzhin gshegs pa'i yon tan gyi che ba nyid zab pa dang / mnyam pa nyid dang / rtag pa dang / ther zug pa dang / brtan pa</text></item>
<item><p>136b6</p><section>mdo sde</section><text>'chang ba'i mdo'i ming gi don yang rung ste/ gang na yang dag par gnas pa der ni me'i lam gyi bzhi mdo'i dbus su yang 'gro bar bya'o/ /sprin chen snying po gzhan yang mnyan pa'i don dang / bkur sti bya ba dang / ri mor bya ba dang / mchod pa dang / rim gro bya ba'i phyir</text></item>
<item><p>136b7</p><section>mdo sde</section><text>'jig rten gyi khams gang gA'i klung gi bye ma snyed mes shin tu gang ba'i nang du yang zhugs te 'gro bar bya'o/ /sprin chen snying po gzhan yid la ma sems shig dang / khyod la de bzhin gshegs pa rnams rjes su yi rang ste/ bde ba dang ldan nam/ rnyed pa rab tu rnyed do zhes</text></item>
<item><p>137a1</p><section>mdo sde</section><text>kyang bka' stsal par 'gyur ro/ /khyod kyis tshig dang yi ge gcig gi thig le lta bu dag kyang sngon ma thos pa'i de bzhin gshegs pa'i yul zab cing phra la don bzang po dang / tshig 'bru bzang por sbyar ba'i tshig dang ldan pa dag ring po mi thogs par thob par</text></item>
<item><p>137a2</p><section>mdo sde</section><text>'gyur ro/ /phra ba'i tshig de dag rtogs par 'dod pa dang / de bzhin gshegs pa'i rtag pa dang / ther zug pa dang / brtan pa'i yon tan gyi che ba nyid kyi spyod pa dang / de kho na'i spyod pa rtogs par 'dod pas ni sprin chen po'i mdo'i yul bsam gyis mi khyab pa'i spyod pa la</text></item>
<item><p>137a3</p><section>mdo sde</section><text>brtson par bya'o/ /dam pa'i chos brtan par bya ba dang / mnyan pa'i phyir de bzhin gshegs pa'i rtag pa dang / ther zug pa dang / brtan pa'i yon tan gyi che ba nyid kyang gzhan dag la rgyas par bstan par brtson par bya'o/ /de bzhin gshegs pa rtag pa zhes bya ba dang / de</text></item>
<item><p>137a4</p><section>mdo sde</section><text>bzhin gshegs pa gtan du mya ngan las 'da' ba med do zhes bya ba dang / de bzhin gshegs pa'i bstan pa yang nub par mi 'gyur ro zhes bya ba la brtson par bya ste/ gzhan dag la yang rgyas par bshad pa la yang brtson par bya'o/ /de nas de'i tshe rnam par 'thor rlung gi rgyal po</text></item>
<item><p>137a5</p><section>mdo sde</section><text>rnams lha'i bde ba'i longs spyod dang / yongs su spyod pa'i bde ba dang / bsil ba'i chu dang 'dres pa'i rlung dus tshigs drug gi me tog dang / 'bras bus rgyas pa dag rab tu gtong zhing bcom ldan 'das la sri zhu bya ba la zhugs so/ /de nas de'i tshe sangs rgyas kyi mthus nam mkha'</text></item>
<item><p>137a6</p><section>mdo sde</section><text>la sprin gyi tshogs chen po stang zil gyi kha dog 'dra zhing chu ro mngar ba rnam pa bzhis rgyas pa dag 'brug sgra sgrogs te/ /chem chem rab tu chem chem/ kun tu rab tu chem chem/ mngon par rab tu chem chem mo/ /chem nal rab tu chem nal/ kun tu rab tu chem nal/ mngon</text></item>
<item><p>137a7</p><section>mdo sde</section><text>par rab tu chem nal lo/ /bdud rtsi'i 'brug sgra sgrogs rab tu sgrogs/ kun tu rab tu sgrogs mngon par rab tu sgrogs so/ /sil snyan dang / glu dbyangs lta bu'i sgra sems can thams cad kyi yid du 'ong ba 'byin rab tu 'byin/ kun tu rab tu 'byin mngon par rab tu 'byin to/ /</text></item>
<item><p>137b1</p><section>mdo sde</section><text>dir dir rab tu dir dir/ kun tu rab tu dir dir/ mngon par rab tu dir dir ro/ /'phro rab tu 'phro/ kun tu rab tu 'phro/ mngon par rab tu 'phro'o/ /'khrugs rab tu 'khrugs/ kun tu rab tu 'khrugs/ mngon par rab tu 'khrugs so/ /glongs rab tu</text></item>
<item><p>137b2</p><section>mdo sde</section><text>glongs/ kun tu rab tu glongs/ mngon par rab tu glongs so/ /g.yos rab tu g.yos/ kun tu rab tu g.yos/ mngon par rab tu g.yos so/ /glog mang po 'gyu rab tu 'gyu/ kun tu rab tu 'gyu/ /mngon par rab tu 'gyu ste/ bdag ni sras lags so/ /bdag ni</text></item>
<item><p>137b3</p><section>mdo sde</section><text>sras lags so/ /zhes sgra snyan pa dag grags par gyur to/ /de nas de'i mod la sangs rgyas kyi mthus phyogs bcu'i 'jig rten du sangs rgyas kyi zhing bye ba phrag bcu'i rdul phra rab kyi rdul snyed kyi 'jig rten gyi khams rnam pa drug tu 'gul rab tu 'gul kun tu rab tu 'gul/ mngon par</text></item>
<item><p>137b4</p><section>mdo sde</section><text>rab tu 'gul to/ /g.yos rab tu g.yos/ kun tu rab tu g.yos/ mngon par rab tu g.yos so/ /ldeg rab tu ldeg /kun tu rab tu ldeg /mngon par rab tu ldeg go/ /'khrugs rab tu 'khrugs/ kun tu rab tu 'khrugs/ mngon par rab tu 'khrugs so/ /chem chem rab tu chem chem/</text></item>
<item><p>137b5</p><section>mdo sde</section><text>kun tu rab tu chem chem/ mngon par rab tu chem chem mo/ /'jig rten gyi khams 'ang 'gul bar mthong nas/ yang myur ba myur bar phan tshun 'dres shing phan tshun du sgra 'byin rab tu 'byin/ kun tu rab tu 'byin/ mngon par rab tu 'byin to/ /'gul rab tu 'gul/ kun</text></item>
<item><p>137b6</p><section>mdo sde</section><text>tu rab tu 'gul/ mngon par rab tu 'gul lo/ /nam mkha' khebs par byed cing bcud thams cad dang / rin po che dang / sman thams cad dang 'dres pa'i char gyi rgyun shin tu chen po 'bebs so/ /sprin gyi tshogs che'o cog 'brug sgra sgrogs shing / 'ur 'ur chem chem/ dir dir</text></item>
<item><p>137b7</p><section>mdo sde</section><text>tog yar/ tug chom/ khad khad/ lhag lhag cing seng ge'i sgra chen po dang / klu'i sgra chen po yid du 'ong ba'i sgra mngon par sgrogs so/ /rdza rnga'i sgra chen po lta bur chem chem/ dir dir/ tog yar/ tug chom ste/ glog chen po 'bar rab tu 'bar nas ljib ljib cing</text></item>
<item><p>138a1</p><section>mdo sde</section><text>'dug go/ /stong gsum gyi stong chen po'i 'jig rten gyi khams kho ra khor yug tu rin po che thams cad dang / ro dang ldan pa'i chu'i char pa bab ste/ mngon par bab par gyur to/ /de'i tshe 'dzam bu'i gling gi chu klung chen po brgyad dang / chu bran gyi tshogs du ma dag</text></item>
<item><p>138a2</p><section>mdo sde</section><text>dang / phu chu rnams mngon par sgra sgrogs shing skad 'byin par gyur te/ tug ring / sha sho/ 'ur 'ur/ dir dir/ shwa shwa shing 'dug ste/ mu dang kha da chad du gang bar gyur la rin po che thams cad dang / ro thams cad dang ldan pa'i chu mngon par bab par gyur to/ /de bzhin</text></item>
<item><p>138a3</p><section>mdo sde</section><text>du mtsho bran dang / rdzing dang / rdzing chen po rnams kyang mu dang / kha da chad du gang la/ bcud thams cad dang / rtswa dang / nags tshal gyi sman thams cad dang 'dres pa'i chus rgyas par gyur te/ de lta bu'i bkod pa chen po dag dang / sprin gyi tshogs chen po glog gi 'od dang 'dres pa'i</text></item>
<item><p>138a4</p><section>mdo sde</section><text>sprin chen pos zhag bdun gyi bar du char shin tu phab bo/ /'on kyang sha sbrang dang / sbrang bu dang / sdig sbrul dang / skams na gnas pa dang / pi tshu ka dang / bya'i tshogs la sogs pa dud 'gror skyes pa thams cad dang / mi rnams dang / srog chags thams cad la yang gnod par ma</text></item>
<item><p>138a5</p><section>mdo sde</section><text>gyur to/ /grang bas sbrebs par yang ma gyur to/ /so thams thams byed par yang ma gyur te de dag sngon chad ye ma byung ba'i bde ba dang dga' ba la rtse bas mngon par rtse bar gyur to/ /sngon chad ye ma byung ba'i bde ba thams cad nyams su myong ngo / /sngon chad ye ma byung ba'i ro zhim po thams</text></item>
<item><p>138a6</p><section>mdo sde</section><text>cad myong ngo / /sbal pa dang / dud 'gror skyes pa thams cad kyang sngon chad ye ma byung ba'i skad mngon par 'byin par gyur to/ /de'i tshe rgyal po'i khab dang / bya rgod kyi phung po'i ri dang bcas pa dang / tshong rdal dang / lung pa'i mdo dang bcas pa rnams dang / 'dzam bu'i gling dang</text></item>
<item><p>138a7</p><section>mdo sde</section><text>bcas par rin po che thams cad kyi sa dang / rin po che thams cad kyi skud pas khebs te/ legs par brgyan par gyur to/ /rin po che'i shing ljon pa thams cad dang / rin po che'i 'khri shing thams cad phan tshun 'khri zhing sems can thams cad kyi yid du 'thad pa'i sgra rab tu sgrogs te/</text></item>
<item><p>138b1</p><section>mdo sde</section><text>phan tshun 'khrol bar byed do/ /rin po che thams cad kyi ud pa la dang / ku mu da dang / pad ma dkar po rnams kyang zla ba dang / nyi ma'i gzi brjid kyi 'od rnams kyis phye ba ltar rgyas par gyur to/ /dpe med pa'i spos mang pos bsgos shing me tog gis gang ste mngon par khebs par</text></item>
<item><p>138b2</p><section>mdo sde</section><text>gyur pa'i sa gzhi la mi ma yin pa rnams 'chag par gyur to/ /'dzam bu'i gling 'di na gnas pa'i 'khor chen po de dang / sems can thams cad kyis kyang me long gi ngos la ji lta ba bzhin du 'jig rten gyi khams thams cad rgyas par mthong ngo / /de nas de'i tshe dud 'gro'i skye gnas su</text></item>
<item><p>138b3</p><section>mdo sde</section><text>skyes pa thams cad kyang theg pa chen po 'dod pa'i sems dang / theg pa chen pos skom pa'i sems dang / theg pa chen po la dad pa'i sems dang / gcig la gcig ma dang / sring mo dang / bu ji lta ba bzhin du sems shin tu sbyangs shing rab tu brtan par gyur nas mngon par gar byed</text></item>
<item><p>138b4</p><section>mdo sde</section><text>cing skad 'byin te bcom ldan 'das la sri zhu byed pa la zhugs so/ /de nas de'i tshe de bzhin gshegs pa'i rnam par 'phrul pas 'khor chen po lha dang / klu dang / gnod sbyin dang / nam mkha' lding dang / mi 'am ci dang / lto 'phye chen po dang / dri za dang / lha ma yin dang / srin po dang /</text></item>
<item><p>138b5</p><section>mdo sde</section><text>grul bum dang / 'byung po dang / gcod byed kyi bu dang / brgya byin dang / 'jig rten skyong ba dang / tshangs pa dang / nags tshal gyi lha dang / bya dang / rig sngags 'chang dang / 'dod dgur sgyur ba'i gzugs can gyi lha mo'i tshogs 'dres pa dang / de bzhin gshegs pa'i</text></item>
<item><p>138b6</p><section>mdo sde</section><text>rnam par 'phrul pas 'dzam bu'i gling shin tu rgyas par gyur pa dang / 'jig rten gyi khams sprul pa thams cad mthong nas ched du bsams te de bzhin gshegs pa la lha'i me tog gi sprin gyi char mngon par phab bo/ /lha'i spos kyi sprin gyi char yang mngon par phab bo/ /lha'i phye ma'i sprin</text></item>
<item><p>138b7</p><section>mdo sde</section><text>gyi char yang mngon par phab bo/ /lha'i me tog phreng gi sprin gyi char yang mngon par phab bo/ /lha'i rin po che'i sprin gyi char yang mngon par phab bo/ /lha'i gdugs kyi sprin gyi char yang mngon par phab bo/ /lha'i gos dang / rgyal mtshan dang / ba dan gyi sprin gyi char yang mngon par</text></item>
<item><p>139a1</p><section>mdo sde</section><text>phab bo/ /lha'i sil snyan dang pheg rdob pa'i sprin gyi char yang mngon par phab bo/ /lha'i glu dang gar du ldan pas mngon par gar byed pa'i sprin gyi char yang mngon par phab ste/ de bzhin gshegs pa'i bsam gyis mi khyab pa'i yul gyi cho 'phrul chen po yang mngon</text></item>
<item><p>139a2</p><section>mdo sde</section><text>sum du mthong la/ de bzhin gshegs pa'i tshul dam pa'i chos brtan pa dang / shin tu rgyas pa chen po'i mdo'i rgyal po dang / de bzhin gshegs pa'i yon tan gyi che ba nyid rtag pa dang / ther zug pa dang / brtan pa dang / zhi ba dang / shAkya'i rigs kyi rgyud rnam par dag pa dang / de</text></item>
<item><p>139a3</p><section>mdo sde</section><text>bzhin gshegs pa'i bstan pa 'bras bu yod pa'i tshig smos pa thos nas mngon par rtse zhing rab tu dga' ba'i sems bskyed de rang rang gi bla gos kyis de bzhin gshegs pa'i sku la gsol nas kha 'thun par tshigs su bcad pa 'di dag smras so/ /de bzhin gshegs pa rtag pa'i sku/ /</text></item>
<item><p>139a4</p><section>mdo sde</section><text>rtag pa'i mtshan rnams phun sum tshogs/ /yon tan mtha' yas mtsho mnga' ba/ /sangs rgyas la ni mgos phyag 'tshal/ /bcom ldan khyod ni gzi brjid rtag /rtag pa'i mtshan ni mdzes pa po/ /dpa' bo chen po lha yi lha/ /bsam gyis mi khyab dpe ma mchis/ /dpa' bo</text></item>
<item><p>139a5</p><section>mdo sde</section><text>chen po sku rtag pa/ /ting 'dzin yon tan rgya mtsho che/ /chos sprin char pa chen po yi/ /sprin gyi mdo ni ston pa po/ /zhi ba'i sku ldan zhi gyur pa/ /zhi ba'i sprin ni ston pa po/ /gzi brjid zhi zhing dpal yang zhi/ /phun sum tshogs pa zhi la gnas/ /gnas rtag ye shes rtag pa ste/ /</text></item>
<item><p>139a6</p><section>mdo sde</section><text>zhing rtag rtag pa'i rnam pa lags/ /mi rtag tshogs kyi mun sel ba/ /mi rtag phyogs ni zad par mdzad/ /khyod ni ldem ngag mkhas pa ste/ /sems can kun la thugs brtse ldan/ /rgyal chen gsang ba mang po mnga'/ /rgyal ba zla ba 'od chen lags/ /deng ni lha khyod bzang ba ste/ /</text></item>
<item><p>139a7</p><section>mdo sde</section><text>mdo mchog 'du ston ston par mdzad/ /deng ni lha khyod mdzes gyur to/ /lha dang 'jig rten 'thun par mdzad/ /'dren mchog lha khyod deng sgrogs te/ /mdo bsgrags ming bcas ston par mdzad/ /rgyal po'i khab ni ri dang bcas/ /de ring khyod kyis snang bar mdzad/ /de ring</text></item>
<item><p>139b1</p><section>mdo sde</section><text>gdan mchog mdzes gyur te/ /nor bu rin chen bye mang spras/ /yon tan mtha' yas brgyan pa yi/ /sa gzhi lha yi gos kyis bkab/ /bab la ldong ros mugs mtshal gyis/ /legs bris 'byes par byas pa la/ /gser dang nor bu bai dUr+ya/ /shel rnams kyis ni yongs</text></item>
<item><p>139b2</p><section>mdo sde</section><text>su spras/ /bya rgod phung po mchog gyur pa/ /gangs kyi ri yi rtse brgya dag /rab tu 'bar bas mdzes par byas/ /dpal dang ldan pa'i grong khyer 'di/ /lha yi rin chen bla yi tshogs/ /dgra khang dag kyang legs par bcas/ /khang gzhal med khang mang gis/ /kho</text></item>
<item><p>139b3</p><section>mdo sde</section><text>ra yug nas mdzes par gyur/ /mtsho bran dang ba rdzing chen mchog /rdzing bu'i chus ni yul rnams brgyan/ /bder 'jug 'bab stegs rdzing chen mang / /rgyal po'i khab ni de ring du/ /lha yi grong khyer bzhin du mdzes/ /rnga dang dung dang dril bu dang / /pi bang rgyud bcas ma sbrengs</text></item>
<item><p>139b4</p><section>mdo sde</section><text>par/ /sgra chen sgrogs par 'byung ba 'di/ /ngo mtshar rmad du byung ba lags/ /lus bde yid dang 'thad pa yi/ /ser bu'i ngad kyang ldang bar gyur/ /bar snang mkha' las 'brug sgra sgrogs/ /glog mang thams cad rnam par 'gyu/ /rin chen gang ba'i chu rgyun 'bab/ /de dag</text></item>
<item><p>139b5</p><section>mdo sde</section><text>tshul gyis char 'bab cing / /sems can mi gnod 'thun par bsil/ /srog chags phra mo sdig sbrul sbrang / /de ring rab dga' mgu zhing rtse/ /le brgan rtsi dang sa la dang / /a ti mug ta ti la ka pun na ka dang ke ta dang / /ku ru ba ka ke sa ra/ /dri zhim pa dang nag dang / /</text></item>
<item><p>139b6</p><section>mdo sde</section><text>a ga ru dang dong ka yis/ /'od ma'i tshal ni de ring du/ /shin tu snang zhing mchis par bgyis/ /ba ku la dang tsam pa ka /thang shing pri ya ku yi shing / /gseng phrom dang ni nyo ti dang / /sgron shing dang ni yongs 'du dang / /shing ljon tshogs kyis 'od ma'i tshal/ /de ring snang zhing</text></item>
<item><p>139b7</p><section>mdo sde</section><text>mchis par bgyis/ /a mra ta la ka pid tha/ /pa na sa dang tsan dan dmar/ /ba mngal shing ni dri zhim gyis/ /'od ma'i tshal ni deng snang bgyis/ /sra rtsi shing mchog ba rang ga /ang tsu ka dang ke sa ri/ /mya ngan 'tshang dang tsam pa ka /dmar ser gyis ni 'od ma'i tshal/ /</text></item>
<item><p>140a1</p><section>mdo sde</section><text>de ring 'bar zhing mchis par bgyis/ /rgya shug 'dzam bu kam pa ri/ /skyu ru bel la se'u shing nags/ /ten du ka dang pa ka sa/ /mngar zhing zhim pa'i shing ljon dang / /'bra ko'i shing mang rgun shing tshogs/ /bal bu dang ni sa brtol mang / /ma ni ka ra dong ka dang / /</text></item>
<item><p>140a2</p><section>mdo sde</section><text>shing ljon tshogs kyis 'od ma'i tshal/ /de ring snang zhing mchis par bgyis/ /a ga ru yi shing dag dang / /tam la 'dab rab mdzes dang / /gur kum dang ni phur mo dang / /sa bon tshogs ni mang po dang / /gor shi sha dang tsan dan dmar/ /ha ri'i tsan dan du ma dang / /shing ljon</text></item>
<item><p>140a3</p><section>mdo sde</section><text>tshogs kyis 'od ma'i tshal/ /de ring snang zhing mchis par bgyis/ /skyed mos tshal dang nags tshal dang / /rdzing bu mtsho mang dag na yang / /dus tshigs kun gyi ud pal tshogs/ /me tog rgyas pas 'od ma'i tshal/ /de ring snang zhing mchis par bgyis/ /rin chen kun gyi shing</text></item>
<item><p>140a4</p><section>mdo sde</section><text>ljon dang / /rin chen 'khri shing yongs su 'khri/ /rin chen kun gyi ud pal gyi/ /me tog tshogs rnams de ring mdzes/ /sangs rgyas mthus ni de ring du/ /'di ltar nyi zla'i dkyil 'khor dag /'jig rten khams ni mang por yang / /dkon pa'i las mang bgyis pa gda'/ /</text></item>
<item><p>140a5</p><section>mdo sde</section><text>'jig rten khams ni mang po dag /me long gi ni dkyil 'khor ltar/ /sems can bye ba mang po yis/ /'di na mchis bzhin gsal bar mthong / /ngang pa khrung khrung ngur par bcas/ /shang shang te'u ni mang po dang / /ka ran da ba rma bya dang / /de bzhin khu byug ku na la/ /bung ba mtha'</text></item>
<item><p>140a6</p><section>mdo sde</section><text>yas bung bung sgrogs/ /rgyal po'i khab tu de ring ni/ /bya rnams rnam pa du ma dag /skad snyan 'byin cing sgrogs par bgyid/ /gnag pa dang ni ljang khu'i mdog /mdog sdug dang ni sngo ba dang / /pad ma dkar po'i mdog can gyi/ /ngang mchog glang chen seng ge rnams/ /seng</text></item>
<item><p>140a7</p><section>mdo sde</section><text>ge'i sgra ni sgrogs bgyid cing / /rgyal po'i khab ni de ring mdzes/ /'dzam gling yul 'khor bcas pa dang / /lung par bcas dang tshong rdal bcas/ /'byor rgyas dag la sems can rnams/ /lha yi bde ba'i longs spyod spyad/ /sems dga' mos shing rab tshim nas/ /sems</text></item>
<item><p>140b1</p><section>mdo sde</section><text>can rnam pa du ma yis/ /las drag mang po'i sdig spangs nas/ /yid bde rab tu dul bar gyur/ /de ring khyod zhi zhabs drung lhags/ /phyag 'tshal nas ni de ring du/ /rnam pa mang po'i tshul gyis 'jug /nye gnas cho ga mchog la bzod/ /sems can lha mang bye ba rnams/ /</text></item>
<item><p>140b2</p><section>mdo sde</section><text>dam pa'i chos kyi tshig kyang srung / /dam pa'i chos mchog rab kyi tshul/ /ngang tshul bzang bas nyan par bgyid/ /shin tu mi bzad bdud kyi 'khor/ /de ring rab tu g.yos par gyur/ /dmyal ba'i tshong dus phye nas kyang / /de ring khyod kyi zhabs drung lhags/ /gzhan yang lha mang bye</text></item>
<item><p>140b3</p><section>mdo sde</section><text>ba'i tshogs/ /glu gar rnam pa sna tshogs bgyid/ /de bzhin dud 'gror skyes pa yi/ /sems can rnams ni phan tshun du/ /mang du dgra bgyid chags pa'i tshul/ /'khor ba'i tshul spangs chos kyang nyan/ /dmyal ba yi ni sems can rnams/ /sdug bsngal mang po myong ba yang / /</text></item>
<item><p>140b4</p><section>mdo sde</section><text>de ring me zhi shas cher bsil/ /zas skom dag gis rab tshim nas/ /de ring bde bar gnyid kyis log /de ring lha dang mi rnams kyis/ /de 'dra'i las rnams thos pa dang / /sems can rnams kyis dam chos tshul/ /sgra bsgrags la ni mngon mchod cing / /'jug pa 'di ni ngo</text></item>
<item><p>140b5</p><section>mdo sde</section><text>mtshar rmad/ /bcom ldan 'das kyis tshig gcig gsungs na ni/ /ji ltar blo dga' bzhin du sna tshogs rtogs/ /khyod ni sems can kun gyis bde myong ba'i/ /yangs shing rnam dag chos ni ston pa mdzad/ /sems can thams cad yid bde rab dul zhing / /sems kyang rab dga'</text></item>
<item><p>140b6</p><section>mdo sde</section><text>mnyam par byams par sems/ /gcig la gcig ni nongs pa bshags nas kyang / /ma dang bu bzhin chos ni nyan par bgyid/ /sems can kun kyang bdag nyid gtsor bgyis nas/ /de ring bdag gi rang bzhin bsam dgongs snyam/ /bdag la thugs brtses bdag gi stan bzhugs nas/ /</text></item>
<item><p>140b7</p><section>mdo sde</section><text>mi mchog 'dul ba'i kha sgyur chos ston snyam/ /de ring lha khyod gdan gcig steng bzhugs nas/ /dam chos sprin gyi mdo mchog bstan par mdzad/ /de ring chos tshogs mang la byin gyis rlob/ /sku yang mang zhing gzugs mang ba'i/ /de bzhin gshegs pa chos kyi sku/ /stan rnams kun</text></item>
<item><p>141a1</p><section>mdo sde</section><text>la bzhugs nas kyang / /khyod ni chos 'di ston par mdzad/ /lha yi lha la bdag dad nas/ /bdag cag de ring skyabs su mchi/ /khang par gnas pa'i lha kun ni/ /kye ma mi rtag mi brtan no/ /skyabs ma mchis shing mgon ma mchis/ /bsod nams chung zhing sdig par</text></item>
<item><p>141a2</p><section>mdo sde</section><text>bcas/ /klu rnams rgya mtshor 'du ba ltar/ /lha rnams thams cad khyod la rten/ /skyabs med rnams kyi skyabs lags te/ /de bas thub chen rtag pa lags/ /mgon med rnams kyi mgon yang khyod/ /gnyen med rnams la rab gnyen pa/ /brtan pa'i gnas na bzhugs pa ste/ /</text></item>
<item><p>141a3</p><section>mdo sde</section><text>de bas mi g.yo brtan pa lags/ /kun gyi rten chen gyur pa ste/ /sman pa ther zug bdag nyid che/ /nad kyis thebs pa'i sems can rnams/ /legs spyod che ba'i bdag nyid can/ /bcom ldan lha khyod bsam mi khyab/ /de bzhin gshegs pa thabs kyi sku/ /lha yi lha ste lha</text></item>
<item><p>141a4</p><section>mdo sde</section><text>chen po/ /'jig rten kun dang 'thun par 'jug /dpa' bo chen po gsang ba'i gsang / /gsang ba'i chos ni rab ston bya/ /ting 'dzin gzungs kyi rgyal po che/ /de bzhin gshegs pa ded dpon lags/ /byang chub sems dpa' gzi chen gyis/ /mtshungs med dpag gis mi</text></item>
<item><p>141a5</p><section>mdo sde</section><text>lang ba/ /rtag pa'i zla ba yongs su bskor/ /dpe med bskal pa bye mang mdzes/ /khyod kyi yon tan bgrangs las 'das/ /rin chen 'byung gnas de bzhin gshegs/ /dpal chen gzi brjid rtag pa ste/ /bsam yas stobs kyi rgya mtsho lags/ /sems can kun phan bsam mi khyab/ /</text></item>
<item><p>141a6</p><section>mdo sde</section><text>kun la byams shing thugs brtse ba/ /thub sras sgra gcan zin bzhin du/ /sems can kun snyoms byams par dgongs/ /de ring mnyam gyur mnyam par gzigs/ /mthu che stobs kyang che ba lags/ /mi shes srid pa'i mtsho chen las/ /deng khyod bdag ni bsgral du gsol/ /</text></item>
<item><p>141a7</p><section>mdo sde</section><text>bdag cag kun gyis bzod pa gsol/ /de bzhin gshegs pas bzod par mdzod/ /dam chos 'du ston thos nas ni/ /de bzhin gshegs pa'i che ba rtogs/ /ma 'tshal ba ni kye re mtshar/ /bdag gis yun ring mi snyan bgyis/ /de bzhin gshegs rtag ma 'tshal ba'i/ /sems</text></item>
<item><p>141b1</p><section>mdo sde</section><text>can rnams ni ngan 'gror mchi/ /ma 'tshal ba ni kye re mtshar/ /bdag gis yun ring 'khor bar bgyis/ /yongs su mya ngan 'da' snyam mdzad/ /sems can mar me'i nang dag tu/ /phye ma leb ni mchong ba bzhin/ /bcom ldan dam chos de bzhin du/ /yongs su mya ngan 'da' 'gyur</text></item>
<item><p>141b2</p><section>mdo sde</section><text>snyam/ /de ltar sems par bgyid pa yi/ /lhar bcas 'jig rten 'khor bar 'gyur/ /deng bdag yang dag mtshan mthong ba/ /kye ma rnyed chen legs par rnyed/ /khyod kyi zhabs mchog gzi brjid kyis/ /dam chos tshig smos rgya mtsho thos/ /smon lam btab cing bsgrubs pa</text></item>
<item><p>141b3</p><section>mdo sde</section><text>des/ /de ring bdag gis bdud rtsi 'tshal/ /bgyi ba chen po'i so so'i las/ /de ring bdag gis bsten par bgyis/ /bdag gi de ring nad zhi zhing / /nad med gnod pa ma mchis la/ /de ring bdag gis gdung ba bsrabs/ /mchog tu yang ni bde bar 'gyur/ /'jig</text></item>
<item><p>141b4</p><section>mdo sde</section><text>rten kun la thugs brtse ba/ /bcom ldan sangs rgyas bshad du gsol/ /sems can kun gyi bde ba sgrub pa/ /sangs rgyas bcom ldan 'das pa yis/ /nad rnams ma lus mdzad par gsol/ /dam chos brtan pa'i tshul gyi gter/ /sems can dbul po rnams kyi ni/ /mi zad</text></item>
<item><p>141b5</p><section>mdo sde</section><text>pa yi bdud rtsi gter/ /bcom ldan sangs rgyas bshad du gsol/ /rnam par sbyong ba'i cho ga yi/ /las kyi tshig ni smos pa rnams/ /bcom ldan sangs rgyas rgyas par mdzod/ /rtag cing brtan pa'i 'du ston la/ /sems can mang po dgod par gsol/ /sprin chen po'i mdo las</text></item>
<item><p>141b6</p><section>mdo sde</section><text>lha thams cad 'dus pa zhes bya ba ste phung po dang po'i le'u rdzogs so// //'phags pa sprin chen po'i mdo/ bam po bzhi pa/ de nas bcom ldan 'das la byang chub sems dpa' sems dpa' chen po sprin chen snying pos 'di skad ces gsol to/ /</text></item>
<item><p>141b7</p><section>mdo sde</section><text>dam pa'i chos brtan pa sprin chen po'i mdo'i tshig smos pa/ bcom ldan 'das de bzhin gshegs pas gsungs pa ni a la la ngo mtshar rmad du byung ba lags so/ /bcom ldan 'das a la la sprin chen po'i mdo'i yul bsam gyis mi khyab ste/ cho 'phrul chen po'i rnam par 'phrul</text></item>
<item><p>142a1</p><section>mdo sde</section><text>pa sems can thams cad kyi mngon sum du gyur pa lags so/ /sprin chen po'i mdo bshad pa na sprin chen po'i tshogs kyis rin po che thams cad dang / bcud thams cad kyis rgyas ba'i char gyi rgyun gyi tshogs bdud rtsi'i sgra las byung ba rnams kyis bdud rtsi'i char chen po rab tu</text></item>
<item><p>142a2</p><section>mdo sde</section><text>phab bo/ /a la la de bzhin gshegs pa ni bsam gyis mi khyab ste/ yul bsam gyis mi khyab pa'i mdo shin tu legs par gsungs so/ /a la la sems can thams cad ni bsod nams bgyis pa lags so/ /a la la bsod nams kyi rnam par smin pa ni bsam gyis mi khyab</text></item>
<item><p>142a3</p><section>mdo sde</section><text>ste/ sems can rnams lha'i bde ba'i longs spyod dang / yongs su spyad pa la yongs su spyod do/ /de ring sems can thams cad lha rnams dang lhan cig tu rtse bar gyur to/ /sprin chen po'i mdo'i gter sems can thams cad kyi longs spyod mi zad pa'i gter du gyur pa bcom ldan 'das</text></item>
<item><p>142a4</p><section>mdo sde</section><text>kyis bshad du gsol/ de bzhin gshegs pa'i yon tan gyi che ba nyid rtag pa dang / ther zug pa dang / brtan pa dang / zhi ba dang / mtshan nyid ma mchis pa'i char bcom ldan 'das kyis de ring dbab tu gsol sprin chen po'i mdo las ting nge 'dzin dang / gzungs kyi chus</text></item>
<item><p>142a5</p><section>mdo sde</section><text>rgyas pa'i chos kyi sprin gyi tshogs kyi 'brug sgra 'khor ba'i nyon mongs pa'i tshogs kyi nam mkha'i dkyil du sgrogs shing de bzhin gshegs pa rtag pa'i sgra'i tshig rnams 'bebs te/ 'ur 'ur/ chem chem zhing mchis la/ dam pa'i chos nub par mi 'gyur zhing yongs su mya ngan las 'da' bar mi 'gyur</text></item>
<item><p>142a6</p><section>mdo sde</section><text>ba de bzhin gshegs pa'i ldem po ngag gi glog ston te/ rtag pa'i sgra'i bcud bsil ba'i de kho na drag cing mi zad pa'i rgyun gyi char gyi tshogs kyis nyon mongs pa'i sbubs kyi lam rab tu sel ba'i dam pa'i chos kyi char chen po rab tu dbab tu gsol/ sems can thams cad mngon sum du de bzhin gshegs pa'i rtag</text></item>
<item><p>142a7</p><section>mdo sde</section><text>pa dang / ther zug pa dang / brtan pa dang / zhi ba'i sgra'i tshig gi bcud kyi ro mngar ba bzhi ro shin tu bda' ba thams cad dang ldan pa'i chos la spyod par mdzad du gsol/ sngar gsungs pa'i tshig smos pa rnam par sbyong bar bgyid pa bcom ldan 'das kyis bshad du gsol/ /bcom ldan 'das kyis</text></item>
<item><p>142b1</p><section>mdo sde</section><text>bka' stsal pa/ sprin chen snying po legs so legs so/ /'di lta bu'i sprin chen po mngar ba bzhi ro thams cad dang 'dres pa'i char rtag tu 'bebs par 'dod pas ni sprin chen po rdo rje'i mdo gzung bar bya'o/ /gzhan dag la yang rgya cher bshad par bya'o/ /shin tu dga' ba yang bskyed par</text></item>
<item><p>142b2</p><section>mdo sde</section><text>bya'o/ /de la mngon par brtson par yang bya'o/ /sprin chen snying po sprin chen po'i mdo las rnam par thar pa bsam gyis mi khyab pa la gnas pa rin po che'i mdzod kyi 'byung gnas/ chos kyi rnam par 'phrul pa'i rgyal po zhes bya ba'i ting nge 'dzin gyi sgo bzhi brgya rgyas par nyon cig /sprin chen snying</text></item>
<item><p>142b3</p><section>mdo sde</section><text>po sprin chen po'i mdo la zab mo brtan pa'i chu'i rgya mtsho'i dus tshod ces bya ba'i ting nge 'dzin yod de/ ting nge 'dzin de dang ldan pa'i byang chub sems dpa' sems dpa' chen po rnams ni ting nge 'dzin gyi rgya mtshor yang 'gyur ro/ /ting nge 'dzin yang dag par sogs par yang 'gyur ro/ /thos pa'i rgya mtshor</text></item>
<item><p>142b4</p><section>mdo sde</section><text>yang 'gyur ro/ /thos pa yang dag par sogs par yang 'gyur ro/ /bla na med pa yang dag par rdzogs pa'i byang chub la som nyi mi za zhing yid gnyis med pa the tsom za bar yang mi 'gyur ro/ /mi khom pa rnams su skye bar yang mi 'gyur ro/ /tshe rabs dran par yang 'gyur ro/ /'khor ba'i</text></item>
<item><p>142b5</p><section>mdo sde</section><text>las kyi zhing gi rgya mtsho la sred par yang 'gyur ro/ /tshe rabs thams cad du tha na rmi lam na yang sangs rgyas mthong ba dang 'bral bar yang mi 'gyur ro/ /de dag gi dge ba'i chos rnams la bar chad bya ba'i phyir bdud sdig can glags lta ba dang skabs tshol bas glags rnyed par yang mi 'gyur ro/ /</text></item>
<item><p>142b6</p><section>mdo sde</section><text>nga rgyal choms par yang 'gyur ro/ /gzungs thob par yang 'gyur ro/ /de bzhin gshegs pa'i ldem po ngag dpyod pa la mkhas par yang 'gyur ro/ /chos thams cad kyi gsang ba'i sgor 'jug par yang 'gyur ro/ /de bzhin gshegs pa'i gter yang dag par ston par yang 'gyur ro/ /</text></item>
<item><p>142b7</p><section>mdo sde</section><text>de bzhin gshegs pa'i tshul la 'jug par yang 'gyur ro/ /de bzhin gshegs pa'i rgya mtsho'i chu srin du yang 'gyur ro/ /de bzhin gshegs pa'i gzhung lugs kyi nang du chud par yang 'gyur ro/ /de bzhin gshegs pa'i sgyu 'phrul gsang ba'i srungs mar yang 'gyur ro/ /de bzhin gshegs</text></item>
<item><p>143a1</p><section>mdo sde</section><text>pa'i gsung brjod par yang 'gyur ro/ /de bzhin gshegs pa'i dmigs pa la rnal 'byor par yang 'gyur ro/ /de bzhin gshegs pa'i nyi ma'i 'od zer du yang 'gyur ro/ /de bzhin gshegs pa'i zla ba'i dkyil 'khor gyi gzir yang 'gyur ro/ /de bzhin gshegs pa'i</text></item>
<item><p>143a2</p><section>mdo sde</section><text>tog gi rtse mo'i mchog tu yang 'gyur ro/ /de bzhin gshegs pa'i mtshams 'dzin par yang 'gyur ro/ /de bzhin gshegs pa'i phrin las la rtsom par yang 'gyur ro/ /de bzhin gshegs pa'i rtsal gyi shugs su yang 'gyur ro/ /de bzhin gshegs pa'i mu stegs la nges pa'i</text></item>
<item><p>143a3</p><section>mdo sde</section><text>pad ma dkar por yang 'gyur ro/ /de bzhin gshegs pa'i dgyes pa la dga' bar yang 'gyur ro/ /de bzhin gshegs pa'i mdzod kyi dkor bar yang 'gyur ro/ /de bzhin gshegs pa la rtag pa nyid du mthong bar yang 'gyur ro/ /de bzhin gshegs pa'i rtag pa dang / ther zug pa</text></item>
<item><p>143a4</p><section>mdo sde</section><text>nyid shin tu gsal bar mthong nas bdag nyid bsngags pa brjod pa'i rgyal por yang 'gyur ro/ /de bzhin gshegs pa ni ther zug pa'i sku yin no zhes ther zug tu smra bar yang 'gyur ro/ /de bzhin gshegs pa'i zhi ba'i rang bzhin la mngon par dga' ba'i lta ba phun sum tshogs par yang</text></item>
<item><p>143a5</p><section>mdo sde</section><text>'gyur ro/ /de bzhin gshegs pa ni rtag pa dang / ther zug pa dang / brtan pa dang / zhi ba'o/ /zhes rnam pa thams cad du lta ba'i rgya mtsho thams cad du yang 'gyur ro/ /de bzhin gshegs pa'i sku ni chos kyi sku yin no zhes de kho na mthong bar yang 'gyur ro/ /de bzhin gshegs</text></item>
<item><p>143a6</p><section>mdo sde</section><text>pa'i rdo rje'i sku ni mi phyed pa'i sku yin no zhes yang dag pa mthong bar yang 'gyur ro/ /de bzhin gshegs pa'i sku ni rus pa ma yin zhing sha ma yin la khrag ma yin te/ rgyus pa ma yin no zhes stong pa nyid du smra bar yang 'gyur ro/ /de bzhin gshegs pa'i chos bstan pa ni 'bras bu yod</text></item>
<item><p>143a7</p><section>mdo sde</section><text>pa yin no/ /zhes 'bras bu yod par smra bar yang 'gyur ro/ /de bzhin gshegs pa'i chos bstan pa la ni 'bras bu med par yang 'gyur ba med do zhes med par smra bar yang 'gyur ro/ /de bzhin gshegs pa la ni gtan du yongs su mya ngan las 'das par 'gyur ba med do zhes gsal</text></item>
<item><p>143b1</p><section>mdo sde</section><text>bar smra bar yang 'gyur ro/ /de bzhin gshegs pa'i rjes su rab tu byung ba'i sems can rnams la ni tshul khrims nyams pa med do zhes tshul khrims kyi bsngags pa brjod par yang 'gyur ro/ /de bzhin gshegs pa'i bstan pa la ni nub par 'gyur ba med do zhes nub par mi 'gyur ba'i bsngags pa</text></item>
<item><p>143b2</p><section>mdo sde</section><text>brjod par yang 'gyur ro/ /de bzhin gshegs pa'i rigs dang rgyud dag cing yongs su dag la dri ma med pas byang chub sems dpa' ni thabs kyi rigs kyi rgyud yin no zhes lta ba phun sum tshogs par yang 'gyur ro/ /rtag tu 'khor ba la sdug par sems par yang 'gyur ro/ /'khor ba'i</text></item>
<item><p>143b3</p><section>mdo sde</section><text>bsngags pa brjod par yang 'gyur ro/ /'khor ba'i ched du thos pa'i rgya mtshor yang 'gyur ro/ /de bzhin gshegs pa'i rigs la dmigs par 'dod par yang 'gyur ro/ /rtag tu nyon mongs pa la sems par yang 'gyur ro/ /nyon mongs pa la sdug par sems par yang 'gyur ro/ /nyon</text></item>
<item><p>143b4</p><section>mdo sde</section><text>mongs pa'i sgo rnam pa sna tshogs 'thob pa la dad pa thob par yang 'gyur ro/ /sangs rgyas thams cad kyi phrin las kyi zhing la smon lam 'debs pa'i sems su yang 'gyur ro/ /las thams cad kyi rtsa ba ni nyon mongs pa yin no zhes rnyed pa legs par rnyed par lta bar yang 'gyur ro/ /sangs rgyas kyi</text></item>
<item><p>143b5</p><section>mdo sde</section><text>rtag pa nyid la yang som nyi mi za zhing yid gnyis med la the tsom za bar yang mi 'gyur ro/ /'khor ba la mngon par dga' bar yang 'gyur ro/ /'khor ba la mos par yang 'gyur ro/ /bdag sangs rgyas su 'gyur bar bya'o zhes rtag tu dad pa'i sems su yang 'gyur ro/ /bdag gis chos kyi 'khor</text></item>
<item><p>143b6</p><section>mdo sde</section><text>lo bskor bar bya'o/ /bdag gis sems can rnams dgrol bar bya'o/ /bdag gis sangs rgyas kyi gdung mi gcad par bya'o zhes dam 'cha' zhing smon lam 'debs te/ byang chub sems dpa' ded dpon du yang 'gyur ro/ /bdud kyi sman par yang 'gyur ro/ /'khor ba'i nyon mongs pa'i rgya mtsho'i</text></item>
<item><p>143b7</p><section>mdo sde</section><text>ston pa bor yang 'gyur ro/ /'khor ba'i nyon mongs pa'i tshong rdal 'thob par lta bar yang 'gyur ro/ /'khor ba'i rgya mtsho chen po 'thob pas skom par yang 'gyur ro/ /'khor ba la sred par yang 'gyur ro/ /'khor ba 'thob pa la rag las pa'i sems su yang 'gyur ro/ /'khor ba 'thob pa mi</text></item>
<item><p>144a1</p><section>mdo sde</section><text>gtong bar yang 'gyur ro/ /'khor ba'i chu la pad ma'i rgyal po rgyas par yang 'gyur ro/ /'khor ba'i nyon mongs pa'i rgya mtsho'i gzhir yang 'gyur ro/ /'khor ba'i nyon mongs pa la rtag tu smon lam 'debs pa'i sems su yang 'gyur ro/ /sems can dmyal ba'i 'gro ba la</text></item>
<item><p>144a2</p><section>mdo sde</section><text>dga' bar yang 'gyur ro/ /sems can dmyal ba'i 'gro ba la sems shing rtag tu bsam pa gtod pa'i ngang tshul can du yang 'gyur ro/ /sems can dmyal ba'i tshong rdal gyi tshong par yang 'gyur ro/ /sems can dmyal ba thob pa mi gtong bar yang 'gyur ro/ /sems can dmyal ba'i me la sems</text></item>
<item><p>144a3</p><section>mdo sde</section><text>rgyas par yang 'gyur ro/ /sems can dmyal ba'i nyon mongs pas snyon rmongs par gyur pa rnams la bde zhing bsil ba'i rlung du yang 'gyur ro/ /sems can dmyal ba'i me drag po la sprin chen po las char kun tu 'bebs par yang 'gyur ro/ /sems can dmyal ba'i thog tog tu yang 'gyur ro/ /</text></item>
<item><p>144a4</p><section>mdo sde</section><text>sems can dmyal ba'i ston pa por yang 'gyur ro/ /sems can dmyal ba'i rgya mtsho'i mnyan pa chen por yang 'gyur ro/ /sems can dmyal ba'i sman par yang 'gyur ro/ /sems can dmyal ba'i zas su yang 'gyur ro/ /'khor ba'i sdug bsngal dang / nyon mongs pa thams cad kyis zin</text></item>
<item><p>144a5</p><section>mdo sde</section><text>pa'i mun pa mun gnag bsal ba'i phyir sgron ma lta bur yang 'gyur ro/ /snang bar bya ba'i phyir mar me lta bur yang 'gyur ro/ /srid pa'i 'gro ba thams cad kyi nyon mongs pa myur du gdug pa rnam pa sna tshogs kyis gos par mi 'gyur ba'i phyir bar snang lta bur yang 'gyur ro/ /sems nam mkha'</text></item>
<item><p>144a6</p><section>mdo sde</section><text>dang mtshungs pa'i phyir mi gnas par yang 'gyur ro/ /de bzhin gshegs pa'i rjes su rab tu byung ste/ tshul khrims dang / stobs dang ye shes dang ldan pa'i phyir kha ba'i phung po lta bu'i nyon mongs pa sel ba'i nyi ma lta bur yang 'gyur ro/ /legs par smras pa yang dag par blang ba'i phyir</text></item>
<item><p>144a7</p><section>mdo sde</section><text>gzhan gyi dring mi 'jog par yang 'gyur ro/ /ye shes rgya mtsho dang ldan pa'i phyir rgya mtsho dug can lta bur yang 'gyur ro/ /dkar po'i chos yongs su rdzogs par bya ba'i phyir zla ba lta bur yang 'gyur ro/ /gti mug gi mun pa sel ba'i phyir nyi ma lta bur yang 'gyur ro/ /nyon mongs pas 'khor</text></item>
<item><p>144b1</p><section>mdo sde</section><text>ba la mngon par 'jug cing 'gro ba'i tshe bar snang lta bur yang 'gyur ro/ /de dang de mngon par rtogs pas pad ma lta bur gos pa med par yang 'gyur ro/ /sems nam mkha' dang mtshungs pa'i phyir mi gnas par yang 'gyur ro/ /chos thams cad la nges par 'bigs pa'i phyir rdo rje lta bur</text></item>
<item><p>144b2</p><section>mdo sde</section><text>yang 'gyur ro/ /de bzhin gshegs pa'i yon tan gyi che ba nyid rtag pa dang / ther zug pa dang / brtan pa thos na mi g.yo ba'i phyir ri lta bur yang 'gyur ro/ /de bzhin gshegs pa'i rigs dang rgyud la ye shes rnam par dag pa'i phyir bai dUr+ya lta bur yang 'gyur ro/ /nyon mongs pa'i rnyog</text></item>
<item><p>144b3</p><section>mdo sde</section><text>pa sel ba'i phyir rgya mtsho dug can pa'i gser gyi pha bong lta bur yang 'gyur ro/ de bzhin gshegs pa'i rtag pa dang / ther zug pa dang / brtan pa'i rang bzhin mthong ba'i phyir zla ba lta bur yang 'gyur ro/ /de bzhin gshegs pa'i chos las mi g.yo ba'i phyir ri lta bur yang 'gyur ro/ /de</text></item>
<item><p>144b4</p><section>mdo sde</section><text>bzhin gshegs pa gtan du mya ngan las mi 'da' zhing chos nub par mi 'gyur ba thos nas mi g.yo ba'i phyir sgo'i them pa lta bur yang 'gyur ro/ /yang dag pa mthong ba'i phyir sems brtan zhing gnas par yang 'gyur ro/ /sems mi phyed pa'i phyir rdo rje lta bur yang 'gyur ro/ /mngon sum</text></item>
<item><p>144b5</p><section>mdo sde</section><text>du yon tan mang po 'thob pa mang bar yang 'gyur ro/ /ngo tsha shes pa dang khrel yod pa dang ldan par yang 'gyur ro/ /mdzes par yang 'gyur ro/ /blta na sdug par yang 'gyur ro/ /brkam pa med par yang 'gyur ro/ /lus chung ngur yang mi 'gyur ro/ /kha dog bzang po rgyas pa mchog dang</text></item>
<item><p>144b6</p><section>mdo sde</section><text>ldan par yang 'gyur ro/ /rigs mthon por skye bar yang 'gyur ro/ /rigs chen por skye bar yang 'gyur ro/ /'khor mang bar yang 'gyur ro/ /'khor mi phyed par yang 'gyur ro/ /bla na med pa yang dag par rdzogs pa'i byang chub las mi nyams shing yongs su nyams par yang mi 'gyur ro/ /</text></item>
<item><p>144b7</p><section>mdo sde</section><text>kha zas la brkam par yang mi 'gyur ro/ /sha'i kha zas kyang rnam par spong bar yang 'gyur ro/ /blo gros dang ldan par yang 'gyur ro/ /skye bo thams cad kyi yid du 'ong zhing cher bkur bar yang 'gyur ro/ /dran pa dang ldan par yang 'gyur ro/ /gzi byin dang ldan par yang</text></item>
<item><p>145a1</p><section>mdo sde</section><text>'gyur ro/ /shes rab dang ldan par yang 'gyur ro/ /dga' ba dang ldan par yang 'gyur ro/ /'jig rten dang 'thun par 'jug par yang 'gyur ro/ /'jig rten la phan par 'dod par yang 'gyur ro/ /'jig rten la bde bar yang 'gyur ro/ /'jig rten gyi thu bor yang 'gyur ro/ /'jig rten gyi gtso bor yang</text></item>
<item><p>145a2</p><section>mdo sde</section><text>'gyur ro/ /'jig rten gyi mchog tu yang 'gyur ro/ /'jig rten gyi rab tu yang 'gyur ro/ /'jig rten thams cad kyis phyag bya bar 'os par yang 'gyur ro/ /'jig rten thams cad kyi mchod pa'i gnas su yang 'gyur ro/ /sbyin bdag chen</text></item>
<item><p>145a3</p><section>mdo sde</section><text>por yang 'gyur ro/ /stobs chen po dang ldan par yang 'gyur ro/ /dpa' bo chen por yang 'gyur ro/ /brtson 'grus chen po dang ldan par yang 'gyur ro/ /byams pa'i sems dang ldan par yang 'gyur ro/ /bden par smra bar yang 'gyur ro/ /brtul zhugs brtan par yang 'gyur ro/ /</text></item>
<item><p>145a4</p><section>mdo sde</section><text>brtson 'grus brtsams par yang 'gyur ro/ /byams pa la gnas par yang 'gyur ro/ /snying rje la gnas par yang 'gyur ro/ /dga' ba la gnas par yang 'gyur ro/ /btang snyoms la gnas par yang 'gyur ro/ /stong pa'i chos rnams la stong par smra bar yang 'gyur ro/ /stong pa ma yin</text></item>
<item><p>145a5</p><section>mdo sde</section><text>pa'i chos rnams la stong pa ma yin par smra bar yang 'gyur ro/ /sangs rgyas kyi chos kyi don rtags smra bar yang 'gyur ro/ /sangs rgyas kyi de kho na'i chos kyi lta ba smra bar yang 'gyur ro/ /gtsang bar yang 'gyur ro/ /gtsang mas phyug par yang 'gyur ro/ /yon tan gyis phyug par yang 'gyur</text></item>
<item><p>145a6</p><section>mdo sde</section><text>ro/ /tshul khrims kyis phyug par yang 'gyur ro/ /chos kyis phyug par yang 'gyur ro/ /dbrog tu med pa'i rdzas kyis phyug par yang 'gyur ro/ /skye bo dbul po slong ba la sogs pa la gter lta bur yang 'gyur ro/ /stong pa nyid dang / mtshan ma med pa dang / smon pa med pa'i chos</text></item>
<item><p>145a7</p><section>mdo sde</section><text>rnams ston pa na mi skrag mi dngang zhing dngang bar yang mi 'gyur ro/ /sangs rgyas kyi zhing gang dang gang du skye bar bya bar sems bskyed pa de dang der skye bar yang 'gyur ro/ /rnyed pa dang / bkur sti dang / tshigs su bcad pa don du mi gnyer bar yang 'gyur ro/ /tshul khrims 'chal pa rnams bsdus nas</text></item>
<item><p>145b1</p><section>mdo sde</section><text>dam pa'i chos la dgod par yang 'gyur ro/ /tshul khrims 'chal pa g.yo sgyu dang ldan pa rnams la thog tog lta bur yang 'gyur ro/ /de bzhin gshegs pa la byas pa mi gzo ba rnams byas pa gzo ba la yang dag par sbyor bar yang 'gyur ro/ /mu stegs can gyi gnas thams cad du mi</text></item>
<item><p>145b2</p><section>mdo sde</section><text>'phrogs par yang 'gyur zhing slar de la thabs dang ldan par yang 'gyur ro/ /dge sbyong dang / bram ze dang / mu stegs can phas kyi rgol ba mang po dag gis phug rdugs su mi chud cing slar de la thabs kyis rton par yang 'gyur ro/ /mu stegs can gyi gnas thams cad kyi gsang tshig rnams la</text></item>
<item><p>145b3</p><section>mdo sde</section><text>'dun par mi 'gyur zhing slar de la thabs kyis 'dun par byed par yang 'gyur ro/ /lha dang / klu dang / gnod sbyin dang / dri za'i gnas thams cad la rten par mi 'gyur zhing slar de la thabs kyis yang dag par rten pa lta bur yang 'gyur ro/ /las la rton par 'gyur gyi bkra shis dang / dge mtshan</text></item>
<item><p>145b4</p><section>mdo sde</section><text>la rton par yang mi 'gyur ro/ /srog gcod pa byed kyang srog gcod pa spangs par yang 'gyur ro/ /me tog phreng ba dang / spos dang / byug pa dang / phye mas gdab pa dang / khyim pa'i longs spyod yongs su spyad pa rnam pa du ma dag dang / chung ma dang lhan cig tu 'dod pa'i yon tan spyod kyang shin tu tshangs</text></item>
<item><p>145b5</p><section>mdo sde</section><text>par spyod par yang 'gyur ro/ /srog gcod pa dang / rku 'phrog byed pa dang / tshig dang / chang 'thung ba la sogs pa la rten cing las rnams byed la/ bu dang chung ma rnams ston kyang shin tu tshangs par spyod par yang 'gyur ro/ /de bzhin gshegs pa thams cad kyis mchod par yang 'gyur</text></item>
<item><p>145b6</p><section>mdo sde</section><text>ro/ /de bzhin gshegs pa thams cad kyis rjed par yang 'gyur ro/ /de bzhin gshegs pa thams cad kyis cher bkur bar yang 'gyur ro/ /de bzhin gshegs pa thams cad kyis sdug par bya ba'i sras su yang 'gyur ro/ /de bzhin gshegs pa thams cad la byas pa gzo ba'i bgo skal la</text></item>
<item><p>145b7</p><section>mdo sde</section><text>spyod par yang 'gyur ro/ /de bzhin gshegs pa thams cad kyi phrin las mtshungs pa'i chos kyi de kho na mthong bar yang 'gyur ro/ /sangs rgyas thams cad dang ye shes kyi yang dag par rtog pa mtshungs par yang 'gyur ro/ /sangs rgyas thams cad kyi chos gsang ba rnam pa mang po lung bstan pa'i</text></item>
<item><p>146a1</p><section>mdo sde</section><text>yul la spyis btsan pa'i rgyal por yang 'gyur ro/ /sangs rgyas thams cad kyi gsang ba'i chos ston pa rnam pa du ma brjod par yang 'gyur ro/ /sangs rgyas thams cad kyis bzhed pa'i nga rgyal la gnas pa'i yul la gnas par mkhas par yang 'gyur ro/ /sangs</text></item>
<item><p>146a2</p><section>mdo sde</section><text>rgyas thams cad kyi 'dod chags med pa dang / dri ma med pa dang / bdag dang / sems can med pa/ gso ba med pa dang / 'jigs pa med pa gsang ba rnam pa mang po'i chos ston pa'i rang bzhin dag la rin po che lta bur yang 'gyur ro/ /sangs rgyas thams cad kyi sems can 'dul</text></item>
<item><p>146a3</p><section>mdo sde</section><text>ba'i dbang gis 'dod chags dang / zhe sdang dang / gti mug dang / 'jigs pa'i chos kyi phyogs thams cad la 'jug pa yang dag par mthong bar yang 'gyur ro/ /sangs rgyas thams cad yun ring po bskal pa bye ba bgrangs pa mang po nas rgal nas nyon mongs pa'i rgya mtsho las grol</text></item>
<item><p>146a4</p><section>mdo sde</section><text>bar mdzad pa'i gsang ba thams cad kyi de kho na mthong bar yang 'gyur ro/ /sangs rgyas thams cad kyi sems can 'dul ba'i dbang gis nyon mongs pa'i rgya mtshor skye ba bstan te rgal nas bsgral bar bya'o/ /grol nas dgrol bar bya'o snyam nas bstan pa'i gsang ba'i khyad par gyi sgo'i rang</text></item>
<item><p>146a5</p><section>mdo sde</section><text>bzhin dag mthong bar yang 'gyur ro/ /sangs rgyas thams cad kyi yun ring po bskal pa bye ba bgrangs pa mang po 'das pa nas bdud bye ba rab tu bcom pa'i rnam pa gsang ba'i de kho na mthong bar yang 'gyur ro/ /sangs rgyas thams cad kyi sems can 'dul ba'i dbang gis byang chub kyi shing drung du</text></item>
<item><p>146a6</p><section>mdo sde</section><text>bdud 'dul ba'i gsang ba'i khyad par gyi sgo'i rang bzhin ston pa lta bur bcos pa legs par mthong bar yang 'gyur ro/ /thabs kyis chos kyi 'khor lo skor ba dang / thabs kyis yongs su mya ngan las 'das pa lta bur bcos pa'i de kho na mthong bar yang 'gyur ro/ /sangs rgyas thams cad rol</text></item>
<item><p>146a7</p><section>mdo sde</section><text>pa'i gsang ba'i rgyal po'i mchog tu yang 'gyur ro/ /sangs rgyas thams cad kyi yul bsam gyis mi khyab pa mtshungs pa med pa/ dpe med pa/ grangs med pa/ dpag tu med pa/ bgrang ba las 'das pa la bgrang ba'i rgyal por yang 'gyur te/ sprin chen snying po ting nge 'dzin</text></item>
<item><p>146b1</p><section>mdo sde</section><text>dang po 'di dang ldan pa'i byang chub sems dpa' sems dpa' chen po rnams ni ting nge 'dzin gyi rgya mtshor yang 'gyur zhing ting nge 'dzin yang dag par sogs par yang 'gyur ro/ /snga ma bzhin du sbyar te/ sangs rgyas thams cad kyi yul bsam gyis mi khyab pa/ mtshungs pa med pa/</text></item>
<item><p>146b2</p><section>mdo sde</section><text>dpe med pa/ grangs med pa/ dpag tu med pa/ bgrang ba las 'das pa la bgrang ba'i rgyal por yang 'gyur ro/ /sprin chen snying po gzhan yang sprin chen po'i mdo yul bsam gyis mi khyab pa la de bzhin gshegs pa rnams dang / byang chub sems dpa' rnams kyi ting nge 'dzin</text></item>
<item><p>146b3</p><section>mdo sde</section><text>sman rton pa'i rlung zab mo'i rnam par thar pa zhes bya ba yod de/ ting nge 'dzin de dang ldan pa'i byang chub sems dpa' sems dpa' chen po rnams ni ting nge 'dzin gyi rgya mtshor yang 'gyur ro/ /snga ma bzhin du sbyar te/ sangs rgyas thams cad kyi yul bsam gyis mi khyab pa/ mtshungs pa med pa/</text></item>
<item><p>146b4</p><section>mdo sde</section><text>dpe med pa/ grangs med pa/ dpag tu med pa/ bgrang ba las 'das pa la bgrang ba'i rgyal por yang 'gyur te/ sprin chen snying po ting nge 'dzin gnyis po 'di dang ldan pa'i byang chub sems dpa' sems dpa' chen po rnams ni ting nge 'dzin gyi rgya mtshor yang 'gyur ro/ /snga ma bzhin du sbyar</text></item>
<item><p>146b5</p><section>mdo sde</section><text>te/ sangs rgyas thams cad kyi yul bsam gyis mi khyab pa/ mtshungs pa med pa/ dpe med pa/ grangs med pa/ dpag tu med pa/ bgrang ba las 'das pa la bgrang ba'i rgyal por yang 'gyur ro/ /ting nge 'dzin thams cad la yang de bzhin du sbyar bar bya ste/ ye shes kyi</text></item>
<item><p>146b6</p><section>mdo sde</section><text>gnas zab mo'i sgo zhes bya ba'i ting nge 'dzin dang / sangs rgyas kyi sman gshong na gnas pa'i rnam par thar pa zhes bya ba'i ting nge 'dzin dang / dpa' ba'i stobs zhes bya ba'i ting nge 'dzin dang / dpa' bo rnam par rgyal ba zhes bya ba'i ting nge 'dzin dang / dpa' ba'i rnam pa la dmigs pa</text></item>
<item><p>146b7</p><section>mdo sde</section><text>zhes bya ba'i ting nge 'dzin dang / me tog gi dri ltar bsung zhim pa zhes bya ba'i ting nge 'dzin dang / zhi ba'i 'od zer can zhes bya ba'i ting nge 'dzin dang / mtha' yas par snang ba zhes bya ba'i ting nge 'dzin dang / don gsang ba zab mo zhes bya ba'i sgo'i ting nge 'dzin dang / don la dga' ba zab mo'i</text></item>
<item><p>147a1</p><section>mdo sde</section><text>rnam par thar pa zhes bya ba'i ting nge 'dzin dang / don gyi stobs kyi rnam par thar pa zhes bya ba'i ting nge 'dzin dang / shing sA la can 'joms byed ces bya ba'i ting nge 'dzin dang / gang gA'i bye ma'i sgo zhes bya ba'i ting nge 'dzin dang / mdud pa thams cad las grol bar byed</text></item>
<item><p>147a2</p><section>mdo sde</section><text>pa zhes bya ba'i ting nge 'dzin dang / thams cad dang mtshungs par brtan pa zhes bya ba'i ting nge 'dzin dang / de kho na 'dzin pa zhes bya ba'i ting nge 'dzin dang / rgya mtsho'i dus tshod las 'das pa'i stobs zhes bya ba'i ting nge 'dzin dang / rtsa ba'i stobs las rnam par thar pa zhes bya ba'i ting nge</text></item>
<item><p>147a3</p><section>mdo sde</section><text>'dzin dang / bdud bye ba 'joms pa zhes bya ba'i ting nge 'dzin dang / tshul khrims brtan par gnas pa zhes bya ba'i ting nge 'dzin dang / ri'i rgyal po ltar gnas pa'i rnam par thar pa zhes bya ba'i ting nge 'dzin dang / tshul rab tu bsngags pa zhes bya ba'i ting nge 'dzin dang / nam mkha' lding gi</text></item>
<item><p>147a4</p><section>mdo sde</section><text>shugs zhes bya ba'i ting nge 'dzin dang / chu ltar 'bab pa zhes bya ba'i ting nge 'dzin dang / rgya mtsho rnam par 'phrul pa'i rgyal po zhes bya ba'i ting nge 'dzin dang / dri ma med par gnas pa zhes bya ba'i ting nge 'dzin dang / mi 'jigs pa'i stobs zhes bya ba'i ting nge 'dzin dang / sgyu ma mkhan</text></item>
<item><p>147a5</p><section>mdo sde</section><text>gyis bud med sprul pa lta bu'i rnam par thar pa zhes bya ba'i ting nge 'dzin dang / glog mched pa zhes bya ba'i ting nge 'dzin dang / glog 'gyu ba zhes bya ba'i ting nge 'dzin dang / gzi brjid kyi 'od ces bya ba'i ting nge 'dzin dang / blo gros mi zad pa'i phreng ldan rgyal po zhes bya ba'i ting nge 'dzin dang /</text></item>
<item><p>147a6</p><section>mdo sde</section><text>sprin ltar blo gros mi zad pa'i chu zhes bya ba'i ting nge 'dzin dang / rgyun mang po'i 'od 'phro can zhes bya ba'i ting nge 'dzin dang / sa bon lta bu zhes bya ba'i ting nge 'dzin dang / blo gros rgya mtsho'i mtha' zhes bya ba'i ting nge 'dzin dang / myong ba'i yan lag la chags pa zhes bya ba'i ting nge 'dzin dang / dad</text></item>
<item><p>147a7</p><section>mdo sde</section><text>pas rnam par grol ba la gnas pa zhes bya ba'i ting nge 'dzin dang / rgyu dang rkyen du ldan pa zhes bya ba'i ting nge 'dzin dang / las dang 'dra ba zhes bya ba'i ting nge 'dzin dang / nam mkha'i rgyal po zhes bya ba'i ting nge 'dzin dang / chags pa la mthu che ba zhes bya ba'i ting nge 'dzin dang / bai dUr+ya'i</text></item>
<item><p>147b1</p><section>mdo sde</section><text>rtse mo'i rgyal po zhes bya ba'i ting nge 'dzin dang / lhun po'i 'od ces bya ba'i ting nge 'dzin dang / seng ge rnam par 'phrul pa zhes bya ba'i ting nge 'dzin dang / bdud rtsi lta bu zhes bya ba'i ting nge 'dzin dang / nyi ma 'char ka lta bu zhes bya ba'i ting nge 'dzin dang / pad ma me ltar snang ba zhes bya ba'i ting</text></item>
<item><p>147b2</p><section>mdo sde</section><text>nge 'dzin dang / yul gtso bor byed pa zhes bya ba'i ting nge 'dzin dang / thams cad kyi yan lag ces bya ba'i ting nge 'dzin dang / rgya mtsho 'khrug pa'i rgyal po zhes bya ba'i ting nge 'dzin dang / sa'i stobs zhes bya ba'i ting nge 'dzin dang / thams cad la tshod ran par 'dod pa zhes bya ba'i ting</text></item>
<item><p>147b3</p><section>mdo sde</section><text>nge 'dzin dang / bud med kyi gtsug gi nor bu zhes bya ba'i ting nge 'dzin dang / bud med kyi 'khor ces bya ba'i ting nge 'dzin dang / sbrengs pa'i 'khor ces bya ba'i ting nge 'dzin dang / phra bar spyod pa zhes bya ba'i ting nge 'dzin dang / rnga'i rgyal po zhes bya ba'i ting nge 'dzin dang / blo</text></item>
<item><p>147b4</p><section>mdo sde</section><text>gros 'phags skyes zhes bya ba'i ting nge 'dzin dang / shugs 'dzin ces bya ba'i ting nge 'dzin dang / 'bab chu'i rgyun ces bya ba'i ting nge 'dzin dang / sgrol ba'i blo gros mang po zhes bya ba'i ting nge 'dzin dang / sgras dga' bar byed pa zhes bya ba'i ting nge 'dzin dang / snang ba'i 'od ces bya ba'i</text></item>
<item><p>147b5</p><section>mdo sde</section><text>ting nge 'dzin dang / mun pa las rnam par grol bar byed pa'i 'od ces bya ba'i ting nge 'dzin dang / rgya mtsho'i snying po'i blo gros can zhes bya ba'i ting nge 'dzin dang / mar me rab tu bsngags pa zhes bya ba'i ting nge 'dzin dang / ti se'i gangs lta bu'i blo gros can zhes bya ba'i ting nge 'dzin dang / da ltar</text></item>
<item><p>147b6</p><section>mdo sde</section><text>byung ba'i snang ba'i rnam par thar pa zhes bya ba'i ting nge 'dzin dang / mnyam pa'i chu'i gsang ba zhes bya ba'i ting nge 'dzin dang / pad ma'i snying po zhes bya ba'i ting nge 'dzin dang / 'od kyis rgyas pa zhes bya ba'i ting nge 'dzin dang / me tog kha ma bye ba mdzes pa zhes bya ba'i ting nge 'dzin dang / ka</text></item>
<item><p>147b7</p><section>mdo sde</section><text>sha'i me tog gi mdog can zhes bya ba'i ting nge 'dzin dang / chags pa las rnam par grol ba zhes bya ba'i ting nge 'dzin dang / yang dag par rjod pa zhes bya ba'i ting nge 'dzin dang / dmigs pa dang bcas pa'i rgyal po zhes bya ba'i ting nge 'dzin dang / dpes rig par byed pa'i rgyal po zhes bya</text></item>
<item><p>148a1</p><section>mdo sde</section><text>ba'i ting nge 'dzin dang / phung po thams cad kyi phreng ba zhes bya ba'i ting nge 'dzin dang / klu'i rgyal po zhes bya ba'i ting nge 'dzin dang / stag ltar rnam par rtse ba zhes bya ba'i ting nge 'dzin dang / rlung gi stobs dang mtshungs pa zhes bya ba'i ting nge 'dzin dang / rlung gi shugs</text></item>
<item><p>148a2</p><section>mdo sde</section><text>kyi rgyal po zhes bya ba'i ting nge 'dzin dang / kha dog mtha' yas pa zhes bya ba'i ting nge 'dzin dang / chos kyi blo gros can zhes bya ba'i ting nge 'dzin dang / spos dri zhim zhes bya ba'i ting nge 'dzin dang / mtshan ma'i blo gros can zhes bya ba'i ting nge 'dzin dang / kha dog gi blo gros kyi mdog ces bya</text></item>
<item><p>148a3</p><section>mdo sde</section><text>ba'i ting nge 'dzin dang / nyes pa 'joms pa'i rgyal po zhes bya ba'i ting nge 'dzin dang / pad ma'i blo gros can zhes bya ba'i ting nge 'dzin dang / stobs kyi phyogs kyi blo gros can zhes bya ba'i ting nge 'dzin dang / gti mug sgrol byed gso zhes bya ba'i ting nge 'dzin dang / byang chub kyi yan</text></item>
<item><p>148a4</p><section>mdo sde</section><text>lag gi me tog ces bya ba'i ting nge 'dzin dang / sprin gyi stobs zhes bya ba'i ting nge 'dzin dang / rin po che'i chus rnyis par byed pa'i blo gros can zhes bya ba'i ting nge 'dzin dang / spyis btsan pa'i stobs zhes bya ba'i ting nge 'dzin dang / nyi ma'i 'od ces bya ba'i ting nge 'dzin dang / zla ba dri</text></item>
<item><p>148a5</p><section>mdo sde</section><text>ma med pa zhes bya ba'i ting nge 'dzin dang / rgya mtsho'i dus tshod mdzes pa zhes bya ba'i ting nge 'dzin dang / dmigs pa'i dus tshod ces bya ba'i ting nge 'dzin dang / nyon mongs pa'i dri ma 'joms pa'i rnam pa zhes bya ba'i ting nge 'dzin dang / bsil ba'i char pa'i dus tshod 'dzin pa'i rgyal po zhes bya</text></item>
<item><p>148a6</p><section>mdo sde</section><text>ba'i ting nge 'dzin dang / a mra'i me tog ces bya ba'i ting nge 'dzin dang / gzhung lugs rnam par dag pa zhes bya ba'i ting nge 'dzin dang / ngang tshul bzang po zhes bya ba'i ting nge 'dzin dang / dung gi 'od ces bya ba'i ting nge 'dzin dang / dus tshigs kyi rgyal po zhes bya ba'i ting nge 'dzin dang /</text></item>
<item><p>148a7</p><section>mdo sde</section><text>mdangs shin tu dkar ba zhes bya ba'i ting nge 'dzin dang / mtshams bzang po zhes bya ba'i ting nge 'dzin dang / rang gi sa na gnas shing rnam par 'phrul pa zhes bya ba'i ting nge 'dzin dang / chu'i dus zhes bya ba'i ting nge 'dzin dang / ud pa la'i dri ltar</text></item>
<item><p>148b1</p><section>mdo sde</section><text>bsung zhim pa zhes bya ba'i ting nge 'dzin dang / rjen pa'i bcud sbyin pa'i rnam par thar pa'i sgo zhes bya ba'i ting nge 'dzin dang / mi g.yo ba zhes bya ba'i ting nge 'dzin dang / mi 'gul ba zhes bya ba'i ting nge 'dzin dang / chu'i snying po zhes bya ba'i ting nge 'dzin</text></item>
<item><p>148b2</p><section>mdo sde</section><text>dang / rnam par dag pa'i blo gros can zhes bya ba'i ting nge 'dzin dang / ri bo thams cad kyi blo gros can zhes bya ba'i ting nge 'dzin dang / stobs kyi nor bu'i rgyal po zhes bya ba'i ting nge 'dzin dang / ngan spong dang kha ba can rnam par thar par byed pa zhes bya ba'i ting nge 'dzin dang / rlung gi rnam</text></item>
<item><p>148b3</p><section>mdo sde</section><text>par 'phrul pa'i rgyal po zhes bya ba'i ting nge 'dzin dang / mi gnas pa zhes bya ba'i ting nge 'dzin dang / nam mkha' la dmigs pa zhes bya ba'i ting nge 'dzin dang / /snang ba'i blo gros can zhes bya ba'i ting nge 'dzin dang / thog tog gi dus tshod ces bya ba'i ting nge 'dzin dang / rgyal po'i snying</text></item>
<item><p>148b4</p><section>mdo sde</section><text>po dra ba can gyi rnam par 'phrul pa zhes bya ba'i ting nge 'dzin dang / yul gyi nad 'thor bar byed pa'i chos kyi sgron ma zhes bya ba'i ting nge 'dzin dang / yul gyi stobs la 'jug pa zhes bya ba'i ting nge 'dzin dang / chos kyi bkra shis zhes bya ba'i ting nge 'dzin dang / chos kyi stobs zhes bya ba'i ting nge</text></item>
<item><p>148b5</p><section>mdo sde</section><text>'dzin dang / chos kyi stobs can zhes bya ba'i ting nge 'dzin dang / legs pa'i dog pa zhes bya ba'i ting nge 'dzin dang / dga' ba zhes bya ba'i ting nge 'dzin dang / rab tu dga' ba zhes bya ba'i ting nge 'dzin dang / ye shes kyi stobs che ba zhes bya ba'i ting nge 'dzin dang / ka ta ka'i 'bras bu lta bu zhes</text></item>
<item><p>148b6</p><section>mdo sde</section><text>bya ba'i ting nge 'dzin dang / 'gram du 'gro ba zhes bya ba'i ting nge 'dzin dang / dpa' bar 'gro ba ston pa zhes bya ba'i ting nge 'dzin dang / rnam par rgyal ba'i stobs kyis 'gro ba zhes bya ba'i ting nge 'dzin dang / 'od 'phro mchog gi blo gros can zhes bya ba'i ting nge 'dzin dang / stobs mi zad pa'i</text></item>
<item><p>148b7</p><section>mdo sde</section><text>rnam par thar pa zhes bya ba'i ting nge 'dzin dang / 'phags pa'i stobs zhes bya ba'i ting nge 'dzin dang / lus srung ba mi zad pa'i blo gros can zhes bya ba'i ting nge 'dzin dang / lus srung rma shing mdog gi blo gros can zhes bya ba'i ting nge 'dzin dang / 'khri shing rgyas pa zhes bya ba'i ting nge 'dzin</text></item>
<item><p>149a1</p><section>mdo sde</section><text>dang / sgra snyan rgyal po zhes bya ba'i ting nge 'dzin dang / 'gro ba'i 'od ces bya ba'i ting nge 'dzin dang / rin po che'i dpal du gyur pa zhes bya ba'i ting nge 'dzin dang / gtsang zhing dri ma med pa zhes bya ba'i ting nge 'dzin dang / gtsang ma'i snying po mdangs dkar ba zhes</text></item>
<item><p>149a2</p><section>mdo sde</section><text>bya ba'i ting nge 'dzin dang / gtsang zhing gtsang sbra'i rin po che'i blo gros can zhes bya ba'i ting nge 'dzin dang / dga' zhing dang bar grags pa zhes bya ba'i ting nge 'dzin dang / sems nam mkha' dang mnyam pa zhes bya ba'i ting nge 'dzin dang / cod pan rnam par 'phyang ba zhes bya ba'i ting nge 'dzin</text></item>
<item><p>149a3</p><section>mdo sde</section><text>dang / stobs bla na med pa zhes bya ba'i ting nge 'dzin dang / rjes su srung ba'i blo gros can zhes bya ba'i ting nge 'dzin dang / rjes su chags pa zab mo zhes bya ba'i ting nge 'dzin dang / stobs zlog pa'i blo gros can zhes bya ba'i ting nge 'dzin dang / 'od dal gyis g.yo ba zhes bya ba'i ting nge 'dzin</text></item>
<item><p>149a4</p><section>mdo sde</section><text>dang / brtson 'grus yid du 'ong ba zhes bya ba'i ting nge 'dzin dang / ma skyes pa'i 'od zer len pa la gnas pa zhes bya ba'i ting nge 'dzin dang / dmigs pa'i 'od zer gyi rgyal po zhes bya ba'i ting nge 'dzin dang / dmigs pa gtsang ba zhes bya ba'i ting nge 'dzin dang / rlung ltar mgyogs pa</text></item>
<item><p>149a5</p><section>mdo sde</section><text>zhes bya ba'i ting nge 'dzin dang / dpal gyi blo gros can zhes bya ba'i ting nge 'dzin dang / kun tu rlung chen zhes bya ba'i ting nge 'dzin dang / rgya mtsho'i rlabs dri ma med pa zhes bya ba'i ting nge 'dzin dang / bde ba'i stobs kyi mig 'dzums pa zhes bya ba'i ting nge 'dzin dang / mig mi 'dzums</text></item>
<item><p>149a6</p><section>mdo sde</section><text>pa'i rgyal po zhes bya ba'i ting nge 'dzin dang / mig mi 'dzums par snang ba'i gnas zhes bya ba'i ting nge 'dzin dang / gnyid thul ba'i mig gi blo gros can zhes bya ba'i ting nge 'dzin dang / nges pa'i rtse mo'i khyad par gyi rgyal po zhes bya ba'i ting nge 'dzin dang / 'dren pa'i stobs kyis</text></item>
<item><p>149a7</p><section>mdo sde</section><text>'gro ba zhes bya ba'i ting nge 'dzin dang / g.yo zhing mdangs dkar ba'i rnam par rgyal bar 'gro ba zhes bya ba'i ting nge 'dzin dang / ku mu da'i zla ba'i rgyal po zhes bya ba'i ting nge 'dzin dang / ku mu da'i zla ba legs par bsrungs pa zhes bya ba'i ting nge 'dzin dang / tsan dan ltar bde zhing</text></item>
<item><p>149b1</p><section>mdo sde</section><text>bsil ba'i rlung gi rgyal po zhes bya ba'i ting nge 'dzin dang / ke ta ka'i me tog rab tu rgyas pa zhes bya ba'i ting nge 'dzin dang / sa'i phreng ba'i gnas kyi blo gros can zhes bya ba'i ting nge 'dzin dang / da ltar bzhugs pa'i sangs rgyas mngon sum du bzhugs pa'i rgyal po zhes bya ba'i ting nge 'dzin</text></item>
<item><p>149b2</p><section>mdo sde</section><text>dang / dus tshod bzang po la gnas pa zhes bya ba'i ting nge 'dzin dang / bde 'gro brten pa'i rgya mtsho zhes bya ba'i ting nge 'dzin dang / gnas thams cad kyi dus la mkhas pa zhes bya ba'i ting nge 'dzin dang / gnas thams cad la the tsom med pa zhes bya ba'i ting nge 'dzin dang / rtsi sman chen mo</text></item>
<item><p>149b3</p><section>mdo sde</section><text>zhes bya ba'i ting nge 'dzin dang / rtsi sman chen mo'i stobs zhes bya ba'i ting nge 'dzin dang / rtsi sman chen mo'i yan lag thams cad kyi rgyal po zhes bya ba'i ting nge 'dzin dang / bsil ba chen po zhi ba'i rgya mtsho zhes bya ba'i ting nge 'dzin dang / bsil zhing zhi ba'i stobs dang ldan pa zhes bya ba'i ting</text></item>
<item><p>149b4</p><section>mdo sde</section><text>nge 'dzin dang / zhi ba'i stobs rgyas par 'gro ba zhes bya ba'i ting nge 'dzin dang / chu 'bab pa'i char gyi stobs zhes bya ba'i ting nge 'dzin dang / dbang po'i tog gi rgyal mtshan can zhes bya ba'i ting nge 'dzin dang / tog gi dpal gyi phyag rgya zhes bya ba'i ting nge 'dzin dang / nor bu'i chu'i dra ba</text></item>
<item><p>149b5</p><section>mdo sde</section><text>zhes bya ba'i ting nge 'dzin dang / lus kyi mchog tu 'gyur ba zhes bya ba'i ting nge 'dzin dang / bsam gtan gyi me tog gi khu ba dang ldan pa zhes bya ba'i ting nge 'dzin dang / bung ba'i spos kyi ser bu'i me tog ces bya ba'i ting nge 'dzin dang / nags kyi mtshams mdzes pa zhes bya ba'i ting nge 'dzin</text></item>
<item><p>149b6</p><section>mdo sde</section><text>dang / nags su 'gro ba yid du 'ong ba zhes bya ba'i ting nge 'dzin dang / nags su dga' zhing yid du 'ong bas rgyas pa zhes bya ba'i ting nge 'dzin dang / ye shes kyis brgyan pa zhes bya ba'i ting nge 'dzin dang / ye shes 'dod pa zhes bya ba'i ting nge 'dzin dang / gser ltar snang ba zhes</text></item>
<item><p>149b7</p><section>mdo sde</section><text>bya ba'i ting nge 'dzin dang / ye shes dag par byed pa'i phyag rgya zhes bya ba'i ting nge 'dzin dang / pad ma'i lus zhes bya ba'i ting nge 'dzin dang / nyi ma'i snying po 'dod pa zhes bya ba'i ting nge 'dzin dang / zla ba'i snying po 'dod pa zhes bya ba'i ting nge 'dzin dang / 'od zer gyi rgyal po zhes bya</text></item>
<item><p>150a1</p><section>mdo sde</section><text>ba'i ting nge 'dzin dang / 'od zer zlum po zhes bya ba'i ting nge 'dzin dang / 'od zer gyi phreng ba'i 'od ces bya ba'i ting nge 'dzin dang / 'od zer gyis bsrungs pa zhes bya ba'i ting nge 'dzin dang / 'od zer gyi gnas zhes bya ba'i ting nge 'dzin dang / 'od zer gyi dus tshod ces bya ba'i</text></item>
<item><p>150a2</p><section>mdo sde</section><text>ting nge 'dzin dang / 'od zer gyi brtson 'grus kyi gzi brjid kyi blo gros can zhes bya ba'i ting nge 'dzin dang / ye shes kyi lcags kyos bsgyur ba'i spos kyi glang po che'i rgyal po zhes bya ba'i ting nge 'dzin dang / cang shes kyi gtsug phud rnam par 'phrul pa'i rgyal po zhes bya ba'i ting nge 'dzin dang /</text></item>
<item><p>150a3</p><section>mdo sde</section><text>rgyags pas dpa' zhing drag pa'i stobs kyis 'gro ba zhes bya ba'i ting nge 'dzin dang / sbrang rtsi byed pa'i bung ba skad snyan pa rgyags pa zhes bya ba'i ting nge 'dzin dang / bya'i spyod yul gyi dus tshod ces bya ba'i ting nge 'dzin dang / rgyal po'i yul 'khor gyi sa'i rnal 'byor pa zhes bya ba'i ting nge 'dzin</text></item>
<item><p>150a4</p><section>mdo sde</section><text>dang / rgyags shing myos pa'i sems kyis rnam par 'phrul pa'i rgyal po zhes bya ba'i ting nge 'dzin dang / rtsa ba'i stobs kyi tog gi 'od ces bya ba'i ting nge 'dzin dang / grags pa'i rgyal mtshan gyi snyan pa zhes bya ba'i ting nge 'dzin dang / khyad par du 'phags pa'i cho ga la rab tu sgrim pa zhes</text></item>
<item><p>150a5</p><section>mdo sde</section><text>bya ba'i ting nge 'dzin dang / stag gi mig 'dzums pa zhes bya ba'i ting nge 'dzin dang / nyi ma dang me lta bu'i rnam par 'phrul pa gzhon pa'i lus zhes bya ba'i ting nge 'dzin dang / dga' ba rgya chen po'i khyim gyi gnas kyi yon tan zhes bya ba'i ting nge 'dzin dang / ye shes dri ma med pa'i las kyi cho gar</text></item>
<item><p>150a6</p><section>mdo sde</section><text>bya ba'i rnam par 'phrul pa'i rgyal po zhes bya ba'i ting nge 'dzin dang / dper bya ba kun nas bsdus pa'i rgyal po zhes bya ba'i ting nge 'dzin dang / sgron ma 'bar ba'i rgyal po zhes bya ba'i ting nge 'dzin dang / sbyor ba la dmigs pa zhes bya ba'i ting nge 'dzin dang / lus mchog tu dga' ba zhes bya ba'i</text></item>
<item><p>150a7</p><section>mdo sde</section><text>ting nge 'dzin dang / dra ba can gyi lus la sbyor ba zhes bya ba'i ting nge 'dzin dang / dra ba can gyi 'od zer gyi rgyal po'i lus zhes bya ba'i ting nge 'dzin dang / tshul khrims dang dul ba la dpa' bar 'gro ba zhes bya ba'i ting nge 'dzin dang / dga' ba dang rab tu dga' ba'i stobs kyis 'gro ba zhes bya ba'i</text></item>
<item><p>150b1</p><section>mdo sde</section><text>ting nge 'dzin dang / byams pa la dmigs pa'i rgya mtsho'i dus tshod ces bya ba'i ting nge 'dzin dang / bzod pa'i stobs shin tu mnyam pa zhes bya ba'i ting nge 'dzin dang / brtson pa'i rnam par 'phrul pa'i rlung zhes bya ba'i ting nge 'dzin dang / mtha' mar gyur pa'i chos la brtson par bya ba zhes bya</text></item>
<item><p>150b2</p><section>mdo sde</section><text>ba'i ting nge 'dzin dang / nam mkha'i rang bzhin rnam par dag pa'i dus tshod ces bya ba'i ting nge 'dzin dang / dpa' bo chen po'i snying po la gus pa zhes bya ba'i ting nge 'dzin dang / sa bon chen po zhing la gnas pa zhes bya ba'i ting nge 'dzin dang / ye shes kyi mu stegs kyi 'du ston bya ba'i phyag rgya</text></item>
<item><p>150b3</p><section>mdo sde</section><text>zhes bya ba'i ting nge 'dzin dang / phyag rgya'i phreng ba zhes bya ba'i ting nge 'dzin dang / bya ba byung na sangs rgyas mngon sum du bzhugs pa zhes bya ba'i ting nge 'dzin dang / ye shes kyi bya ba byung na sangs rgyas mngon sum du bzhugs pa zhes bya ba'i ting nge 'dzin dang / thams cad bde ba zhes bya ba'i ting nge 'dzin</text></item>
<item><p>150b4</p><section>mdo sde</section><text>dang / bsod nams thams cad kyi lus kyi rgyal po zhes bya ba'i ting nge 'dzin dang / bar snang gi gnas su byung ba'i sangs rgyas kyi sgyu 'phrul la gnas pa zhes bya ba'i ting nge 'dzin dang / brag ca'i rnam par 'phrul pa'i rgyal po zhes bya ba'i ting nge 'dzin dang / gnyid las sad pa'i sems</text></item>
<item><p>150b5</p><section>mdo sde</section><text>thob pa la gnas pa'i rnam par 'phrul pa'i rgyal po zhes bya ba'i ting nge 'dzin dang / bdag nyid shi ba lta bu'i rnam par 'phrul par gyur cing khyad par du 'phags pa thams cad rab tu ston pa zhes bya ba'i ting nge 'dzin dang / 'jig rten gyi rjes su 'thun pa'i bya ba byung na sangs rgyas mngon sum du</text></item>
<item><p>150b6</p><section>mdo sde</section><text>bzhugs par rab tu ston pa zhes bya ba'i ting nge 'dzin dang / rdul dang rdul phran thams cad la brtsam pa med pa zhes bya ba'i ting nge 'dzin dang / bdag nyid ston pa'i mar me zhes bya ba'i ting nge 'dzin dang / rang gi skye gnas la rmongs pa la bya ba byed pa zhes bya ba'i ting nge 'dzin dang / skye gnas</text></item>
<item><p>150b7</p><section>mdo sde</section><text>thams cad du bslab par bya ba zhes bya ba'i ting nge 'dzin dang / chu'i chu bur gyi snying po zhes bya ba'i ting nge 'dzin dang / chu'i dbu ba rab tu ston pa zhes bya ba'i ting nge 'dzin dang / mi mnyam pa dang mnyam pa'i ye shes rtag tu rab tu ston pa'i rnam pa'i sgron ma ston pa zhes bya ba'i ting nge 'dzin dang /</text></item>
<item><p>151a1</p><section>mdo sde</section><text>brtson 'grus kyi cho ga zhar la 'byung ba zhes bya ba'i ting nge 'dzin dang / ye shes kyi me long gi dkyil 'khor dang rab tu phrad par ston pa'i rgyal po zhes bya ba'i ting nge 'dzin dang / rigs dang lus yid du 'ong ba'i sgron ma zhes bya ba'i ting nge 'dzin dang / dud 'gro'i skye gnas su</text></item>
<item><p>151a2</p><section>mdo sde</section><text>smon pa'i sems la sbyor ba zhes bya ba'i ting nge 'dzin dang / dud 'gro'i skye gnas su mngon par rtse ba zhes bya ba'i ting nge 'dzin dang / dud 'gro'i skye gnas su rab tu dga' ba zhes bya ba'i ting nge 'dzin dang / dud 'gro'i skye gnas su mngon par chags pa zhes bya ba'i ting nge 'dzin dang / dud 'gro'i</text></item>
<item><p>151a3</p><section>mdo sde</section><text>skye gnas thams cad du gos pa med par rnam par 'phrul pa'i rgyal po zhes bya ba'i ting nge 'dzin dang / sems can dmyal bar 'jug pa mngon par bsngags pa zhes bya ba'i ting nge 'dzin dang / sems can dmyal bar mngon par dga' zhing rab tu mos pa zhes bya ba'i ting nge 'dzin dang / sems</text></item>
<item><p>151a4</p><section>mdo sde</section><text>can dmyal bas gos pa med par bya ba la rnam par 'phrul pa'i rgyal po zhes bya ba'i ting nge 'dzin dang / bde blag tu zhi bar 'gro ba zhes bya ba'i ting nge 'dzin dang / thams cad kyi gnas kyi dus tshod ces bya ba'i ting nge 'dzin dang / bsod nams kyi klung 'bab pa'i rgya mtsho zhes bya ba'i ting nge 'dzin</text></item>
<item><p>151a5</p><section>mdo sde</section><text>dang / dag byed kyi rlung zhes bya ba'i ting nge 'dzin dang / dag byed kyi bsod nams bsags par 'gro ba'i stobs zhes bya ba'i ting nge 'dzin dang / dag byed kyi pad ma dkar po zhes bya ba'i ting nge 'dzin dang / dag byed kyi pad ma zhes bya ba'i ting nge 'dzin dang / mu stegs kyi bkra shis</text></item>
<item><p>151a6</p><section>mdo sde</section><text>kyi gnas zhes bya ba'i ting nge 'dzin dang / mu stegs kyi bkra shis bsngags pa zhes bya ba'i ting nge 'dzin dang / mu stegs kyi bkra shis nyan pa zhes bya ba'i ting nge 'dzin dang / rmi lam gyi bkra shis thob pa zhes bya ba'i ting nge 'dzin dang / rmi lam gyi bkra shis bsngags pa zhes bya</text></item>
<item><p>151a7</p><section>mdo sde</section><text>ba'i ting nge 'dzin dang / rmi lam gyi bkra shis thob pa la dga' ba zhes bya ba'i ting nge 'dzin dang / rmi lam bkra shis par bya ba zhes bya ba'i ting nge 'dzin dang / yang dag pa'i bkra shis rgyas pa'i rgyal po zhes bya ba'i ting nge 'dzin dang / rgyas par yangs pa skye ba shes pa la rab tu dga'</text></item>
<item><p>151b1</p><section>mdo sde</section><text>ba zhes bya ba'i ting nge 'dzin dang / rlung gi mtshams bsngags pa zhes bya ba'i ting nge 'dzin dang / sbyor ba byas kyang rung ma byas kyang rung ste grub pa'i rnam par 'phrul pa'i rgyal po zhes bya ba'i ting nge 'dzin dang / nye bar gnas pa'i cho ga'i brtul zhugs la nges par gnas pa zhes bya</text></item>
<item><p>151b2</p><section>mdo sde</section><text>ba'i ting nge 'dzin dang / nye bar gnas pa bsngags pa zhes bya ba'i ting nge 'dzin dang / nye bar gnas pa de kho na'i cho ga'i sgron ma zhes bya ba'i ting nge 'dzin dang / nye bar gnas pa'i de kho na'i thob pas rab tu zhi bar byed pa'i rgyal po zhes bya ba'i ting nge 'dzin dang / rtag tu nye bar gnas pa</text></item>
<item><p>151b3</p><section>mdo sde</section><text>la 'jug pa'i gsang ba shin tu mthong ba zhes bya ba'i ting nge 'dzin dang / rtag tu nye bar gnas pa la mngon par chags pa zhes bya ba'i ting nge 'dzin dang / rtag tu nye bar gnas pa la rab tu dga' ba zhes bya ba'i ting nge 'dzin dang / rtag tu nye bar gnas pa'i dga' ba la dga' ba zhes bya ba'i</text></item>
<item><p>151b4</p><section>mdo sde</section><text>ting nge 'dzin dang / rtag tu nye bar gnas pa'i phye mas bklubs pa zhes bya ba'i ting nge 'dzin dang / rtag tu nye bar gnas pa shin tu bsil ba'i ta ma la'i lo ma spos kyis bsgos pa zhes bya ba'i ting nge 'dzin dang / rtag tu nye bar gnas pa'i bdug pas bdugs shing byug pa'i ngad pas</text></item>
<item><p>151b5</p><section>mdo sde</section><text>byugs pa zhes bya ba'i ting nge 'dzin dang / sna tshogs su mngon par rtse ba zhes bya ba'i ting nge 'dzin dang / ro bro ba thams cad dang ldan pa'i me tog gis rgyags shing myos pa'i bung ba zhes bya ba'i ting nge 'dzin dang / bdud rtsi thams cad kyi bde ba'i longs spyod kyis khyim gyi gnas dga'</text></item>
<item><p>151b6</p><section>mdo sde</section><text>bar byed pa'i rnam par 'phrul pa'i rgyal po zhes bya ba'i ting nge 'dzin dang / rtag pa dang / ther zug pa dang / brtan zhing tsher ma rnam par bsal ba dang 'dra ba zhes bya ba'i ting nge 'dzin dang / sprin chen po'i chu'i rgyun gyi rgyal po zhes bya ba'i ting nge 'dzin dang / sprin chen po'i rnga sgra'i rgyal po zhes</text></item>
<item><p>151b7</p><section>mdo sde</section><text>bya ba'i ting nge 'dzin dang / sprin chen po'i glog gi 'od kyi brtson 'grus kyi rgyal po zhes bya ba'i ting nge 'dzin dang / sprin chen po'i chu'i shugs 'dzin pa zhes bya ba'i ting nge 'dzin dang / sprin chen po'i chu'i gsang ba zhes bya ba'i ting nge 'dzin dang / sprin chen po'i glog gi phreng ba can zhes bya ba'i</text></item>
<item><p>152a1</p><section>mdo sde</section><text>ting nge 'dzin dang / sprin chen po'i mtsho'i gnas zhes bya ba'i ting nge 'dzin dang / sprin chen po'i blo gros la mkhas pa zhes bya ba'i ting nge 'dzin dang / sprin chen po brtan pa'i chu zab mo'i rgya mtsho'i blo gros zhes bya ba'i ting nge 'dzin dang / sprin chen po'i chu'i 'od zer gyi chu'i</text></item>
<item><p>152a2</p><section>mdo sde</section><text>rgyun gyi rgyal po zhes bya ba'i ting nge 'dzin dang / sprin chen po'i chu'i rgya mtsho'i dus tshod ces bya ba'i ting nge 'dzin dang / sprin chen po'i sa bon gyi rgya mtsho'i blo gros can zhes bya ba'i ting nge 'dzin dang / sprin chen po rab tu g.yo ba'i chu'i rnam par 'phrul pa'i rgyal po zhes bya ba'i ting nge 'dzin dang /</text></item>
<item><p>152a3</p><section>mdo sde</section><text>sprin chen po'i lus kyi 'od ces bya ba'i ting nge 'dzin dang / sprin chen po zhi ba'i chu'i rgyun ces bya ba'i ting nge 'dzin dang / sprin chen po'i chu 'dod pa zhes bya ba'i ting nge 'dzin dang / sprin chen po shes pa'i rgya mtsho zhes bya ba'i ting nge 'dzin dang / sprin chen po rnam par rgyal ba'i stobs zhes bya ba'i ting nge</text></item>
<item><p>152a4</p><section>mdo sde</section><text>'dzin dang / sprin chen po sde'i stobs zhes bya ba'i ting nge 'dzin dang / sprin chen po'i dpal zhes bya ba'i ting nge 'dzin dang / sprin chen po'i chu'i bsod nams kyi rgyun ces bya ba'i ting nge 'dzin dang / sprin chen po'i bsod nams kyi stobs zhes bya ba'i ting nge 'dzin dang / sprin chen po'i nges par</text></item>
<item><p>152a5</p><section>mdo sde</section><text>sgrogs pa'i stobs zhes bya ba'i ting nge 'dzin dang / sprin chen po'i bsod nams kyi chu'i ros skom pa zhes bya ba'i ting nge 'dzin dang / sprin chen po'i chu'i ro gcig pa zhes bya ba'i ting nge 'dzin dang / sprin chen po'i chu'i stobs kyis zlog pa'i 'bras bu zhes bya ba'i ting nge 'dzin dang / sprin chen</text></item>
<item><p>152a6</p><section>mdo sde</section><text>po'i chu'i bde bsil rnam par 'phrul pa'i rgyal po zhes bya ba'i ting nge 'dzin dang / sprin chen po'i chu'i ku mu da'i zla ba'i rgyal po zhes bya ba'i ting nge 'dzin dang / sprin chen po'i chu yid du 'thad pa zhes bya ba'i ting nge 'dzin dang / sprin chen po'i chu 'bab pa'i shugs kyi rgyal po zhes bya ba'i ting nge</text></item>
<item><p>152a7</p><section>mdo sde</section><text>'dzin dang / sprin chen po nam mkha' las sgra sgrogs pa yid du 'thad pa zhes bya ba'i ting nge 'dzin dang / sprin chen po'i chu'i ros rgyags shing rab tu dga' ba zhes bya ba'i ting nge 'dzin dang / sprin chen po'i nor bu'i lus la cod pan btags pas spungs skyes pa zhes bya ba'i ting nge 'dzin dang /</text></item>
<item><p>152b1</p><section>mdo sde</section><text>sprin chen po'i chu yongs su dag pa zhes bya ba'i ting nge 'dzin dang / sprin chen po'i chu'i skyabs kyi phyag rgya zhes bya ba'i ting nge 'dzin dang / sprin chen po'i chu'i dri ma med pa'i phyag rgya zhes bya ba'i ting nge 'dzin dang / sprin chen po'i chu dri ma med pa'i snying po'i blo gros can zhes bya ba'i ting nge 'dzin dang /</text></item>
<item><p>152b2</p><section>mdo sde</section><text>sprin chen po'i nor bu 'dra ba'i chu bsngags pa zhes bya ba'i ting nge 'dzin dang / sprin chen po'i chu nad med par byed pa zhes bya ba'i ting nge 'dzin dang / sprin chen po'i chu'i snod kyi blo gros can zhes bya ba'i ting nge 'dzin dang / sprin chen po'i chu mi 'khrugs pa'i rgya mtsho'i blo gros can zhes bya ba'i ting nge 'dzin dang /</text></item>
<item><p>152b3</p><section>mdo sde</section><text>sprin chen po'i sprin gyi nang nas zla ba byung ba'i 'od ces bya ba'i ting nge 'dzin dang / sprin chen po'i glog gis mchod pa'i rgyal po zhes bya ba'i ting nge 'dzin dang / sprin chen po'i stobs rgyas pa zhes bya ba'i ting nge 'dzin dang / sprin chen po'i chu'i mdzod kyi rnam pa zhes bya ba'i ting nge 'dzin dang /</text></item>
<item><p>152b4</p><section>mdo sde</section><text>sprin chen po'i chus dbang bskur ba zhes bya ba'i ting nge 'dzin dang / sprin chen po'i chu'i bsam gtan gyi me tog gi ros myos pa zhes bya ba'i ting nge 'dzin dang / sprin chen po'i chu'i dmigs pa dag pa zhes bya ba'i ting nge 'dzin dang / sprin chen po'i chu'i rjes su chags pa'i stobs zhes bya ba'i</text></item>
<item><p>152b5</p><section>mdo sde</section><text>ting nge 'dzin dang / sprin chen po'i chu'i gnas kyi 'od zer gyi blo gros can zhes bya ba'i ting nge 'dzin dang / sprin chen po'i chu'i brjod pa zhes bya ba'i ting nge 'dzin dang / sprin chen po'i chu'i dga' bas rab tu dga' ba zhes bya ba'i ting nge 'dzin dang / sprin chen po'i chu shin tu brtan par bya ba'i</text></item>
<item><p>152b6</p><section>mdo sde</section><text>blo gros can zhes bya ba'i ting nge 'dzin dang / sprin chen po'i chu'i sman gyis brtan pa'i rgyal po zhes bya ba'i ting nge 'dzin dang / sprin chen po'i chu'i ros myos pa'i stag gi rgyal po zhes bya ba'i ting nge 'dzin dang / sprin chen po'i chu'i ros myos pa'i seng ge'i stabs kyi rgyal po zhes bya ba'i ting nge</text></item>
<item><p>152b7</p><section>mdo sde</section><text>'dzin dang / sprin chen po'i chu'i ros myos pa'i spos kyi glang po che'i mchog ces bya ba'i ting nge 'dzin dang / sprin chen po'i chu bde zhing bsil ba'i chu rgyun 'bab pa zhes bya ba'i ting nge 'dzin dang / sprin chen po'i chu 'gro zhing 'bab pa mi 'khrugs pa zhes bya ba'i ting nge 'dzin dang / sprin chen</text></item>
<item><p>153a1</p><section>mdo sde</section><text>po'i chu'i bsam gtan rdzogs pa'i sa bon zhes bya ba'i ting nge 'dzin dang / sprin chen po'i chu'i 'od thob pa mi zad pa'i blo gros can zhes bya ba'i ting nge 'dzin dang / sprin chen po'i chu'i rgyun gyis klu'i stobs yongs su spangs pa zhes bya ba'i ting nge 'dzin dang / sprin chen</text></item>
<item><p>153a2</p><section>mdo sde</section><text>po'i chu la dga' ba zhes bya ba'i ting nge 'dzin dang / sprin chen po'i chu yongs su bsgos pa'i khyu mchog gi rgyal po zhes bya ba'i ting nge 'dzin dang / sprin chen po'i chu'i tsan dan gyi khu ba bsil zhing bde ba'i sman gyi brtson 'grus kyi gnas kyis zhi bar byed pa'i rgyal po zhes bya ba'i ting nge 'dzin dang /</text></item>
<item><p>153a3</p><section>mdo sde</section><text>sprin chen po'i chu'i dug sman grub pa'i rgyal po zhes bya ba'i ting nge 'dzin dang / sprin chen po'i chus sa gzhi rab tu zhi bar byed pa zhes bya ba'i ting nge 'dzin dang / sprin chen po'i chu'i snying po'i dra ba can zhes bya ba'i ting nge 'dzin dang / sprin chen po'i chu'i rin po che'i char zhes bya ba'i ting nge 'dzin dang /</text></item>
<item><p>153a4</p><section>mdo sde</section><text>sprin chen po'i snying po'i stobs kyi blo gros can zhes bya ba'i ting nge 'dzin dang / sprin chen po'i snying po'i tog gi blo gros can zhes bya ba'i ting nge 'dzin dang / sprin chen po'i snying po'i chus sa gzhi zhi bar byas pa'i dri zhim spos zhes bya ba'i ting nge 'dzin dang / sprin chen po'i snying po'i chu'i sbyor ba mtha' yas pa la</text></item>
<item><p>153a5</p><section>mdo sde</section><text>dga' ba zhes bya ba'i ting nge 'dzin dang / sprin chen po'i khong pa'i chu'i snying po'i myur ba'i blo gros can zhes bya ba'i ting nge 'dzin dang / sprin chen po'i snying po mdangs dkar blo gros dri ma med pa zhes bya ba'i ting nge 'dzin dang / sprin chen po'i snying po 'dren spyod ces bya ba'i ting nge 'dzin dang / sprin chen</text></item>
<item><p>153a6</p><section>mdo sde</section><text>po'i snying po kha dog gi blo gros can zhes bya ba'i ting nge 'dzin dang / sprin chen po'i snying po'i chu'i pad ma'i 'od mtha' yas par byed pa zhes bya ba'i ting nge 'dzin dang / sprin chen po'i snying po'i chu 'bab pa'i yul zhes bya ba'i ting nge 'dzin dang / sprin chen po'i snying po'i chu'i 'byung gnas</text></item>
<item><p>153a7</p><section>mdo sde</section><text>kyi blo gros can zhes bya ba'i ting nge 'dzin dang / sprin chen po'i snying po ngan spong blo gros can zhes bya ba'i ting nge 'dzin dang / sprin chen po'i snying po tog gi 'od ces bya ba'i ting nge 'dzin dang / sprin chen po'i snying po sgra'i gzi brjid dpa' bar 'gro ba zhes bya ba'i ting nge 'dzin dang / sprin chen po'i snying po</text></item>
<item><p>153b1</p><section>mdo sde</section><text>sprin gyi shugs can zhes bya ba'i ting nge 'dzin dang / sprin chen po'i snying po brtan pa'i blo gros can zhes bya ba'i ting nge 'dzin dang / sprin chen po'i snying po'i chu'i rtsed mo las byung ba zhes bya ba'i ting nge 'dzin dang / sprin chen po'i snying po'i chu shes nyen can gyi blo gros zhes bya ba'i ting nge 'dzin dang / sprin</text></item>
<item><p>153b2</p><section>mdo sde</section><text>chen po'i snying po'i chu srung ba thams cad du mnyam pa zhes bya ba'i ting nge 'dzin dang / sprin chen po'i snying po'i ku sha dang ra ba zhes bya ba'i ting nge 'dzin dang / sprin chen po'i snying po mdangs dkar ba zhes bya ba'i ting nge 'dzin dang / sprin chen po'i snying po 'gro ba'i gnas zhes bya ba'i ting nge 'dzin dang / sprin</text></item>
<item><p>153b3</p><section>mdo sde</section><text>chen po'i snying po chu'i rnam pa'i blo gros can zhes bya ba'i ting nge 'dzin dang / sprin chen po'i snying po chu'i rtsa mo bsgreng zhing brtsegs pa zhes bya ba'i ting nge 'dzin dang / sprin chen po'i snying po chu rgyu bar gyur pa'i blo gros can zhes bya ba'i ting nge 'dzin dang / sprin chen po'i snying po sprin gyi bden pa'i</text></item>
<item><p>153b4</p><section>mdo sde</section><text>mtsho'i ngang pa'i rgyal po'i stabs legs pa'i blo gros can zhes bya ba'i ting nge 'dzin dang / ting nge 'dzin snga ma gang yin pa de dang ldan pa'i byang chub sems dpa' sems dpa' chen po rnams ni ting nge 'dzin gyi rgya mtshor yang 'gyur ro/ /ting nge 'dzin yang dag par sogs par yang 'gyur ro/ /thos</text></item>
<item><p>153b5</p><section>mdo sde</section><text>pa'i rgya mtshor yang 'gyur ro/ /thos pa yang dag par sogs par yang 'gyur ro/ /bla na med pa yang dag par rdzogs pa'i byang chub la som nyi mi za zhing / yid gnyis med de/ the tsom za bar yang mi 'gyur ro/ /mi khom pa rnams su skye bar yang mi 'gyur ro/ /tshe rabs dran par yang 'gyur ro/ /</text></item>
<item><p>153b6</p><section>mdo sde</section><text>'khor ba'i las kyi zhing gi rgya mtsho la sred par yang 'gyur ro/ /tshe rabs thams cad du tha na rmi lam na yang sangs rgyas mthong ba dang mi 'bral bar yang 'gyur ro/ /de dag gi dge ba'i chos rnams la bar chad bya ba'i phyir bdud sdig can glags lta ba dang / skabs tshol bas glags rnyed par yang mi</text></item>
<item><p>153b7</p><section>mdo sde</section><text>'gyur ro/ /nga rgyal choms par yang 'gyur ro/ /gzungs thob par yang 'gyur ro/ /de bzhin gshegs pa'i ldem po ngag dang dpyod pa la mkhas par yang 'gyur ro/ /chos thams cad kyi gsang ba'i sgor 'jug par yang 'gyur ro/ /de bzhin gshegs pa'i gter yang dag par ston</text></item>
<item><p>154a1</p><section>mdo sde</section><text>par yang 'gyur ro/ /de bzhin gshegs pa'i tshul la 'jug par yang 'gyur ro/ /de bzhin gshegs pa'i rgya mtsho'i chu srin du yang 'gyur ro/ /de bzhin gshegs pa'i gzhung lugs kyi nang du chud par yang 'gyur ro/ /de bzhin gshegs pa'i sgyu 'phrul gsang ba'i srungs</text></item>
<item><p>154a2</p><section>mdo sde</section><text>mar yang 'gyur ro/ /de bzhin gshegs pa'i gsung brjod par yang 'gyur ro/ /de bzhin gshegs pa'i dmigs pa la rnal 'byor par yang 'gyur ro/ /de bzhin gshegs pa'i nyi ma'i 'od zer du yang 'gyur ro/ /de bzhin gshegs pa'i zla ba'i dkyil 'khor gyi 'od zer du yang 'gyur ro/ /</text></item>
<item><p>154a3</p><section>mdo sde</section><text>de bzhin gshegs pa'i tog gi rtse mo'i mchog tu yang 'gyur ro/ /de bzhin gshegs pa'i mtshams 'dzin par yang 'gyur ro/ /de bzhin gshegs pa'i phrin las la rtsom par yang 'gyur ro/ /de bzhin gshegs pa'i rtsal gyi shugs su yang 'gyur ro/ /de bzhin gshegs pa'i mu</text></item>
<item><p>154a4</p><section>mdo sde</section><text>stegs la nges pa'i pad ma dkar por yang 'gyur ro/ /de bzhin gshegs pa'i dgyes pa la dga' bar yang 'gyur ro/ /de bzhin gshegs pa'i mdzod kyi dkor bar yang 'gyur ro/ /de bzhin gshegs pa la rtag pa nyid du mthong bar yang 'gyur ro/ /de bzhin gshegs pa'i rtag pa dang /</text></item>
<item><p>154a5</p><section>mdo sde</section><text>ther zug pa nyid shin tu gsal bar mthong nas bdag nyid bsngags pa brjod pa'i rgyal por yang 'gyur ro/ /de bzhin gshegs pa ni ther zug pa'i sku yin no zhes ther zug tu smra bar yang 'gyur ro/ /de bzhin gshegs pa'i zhi ba'i rang bzhin la mngon par dga' ba'i lta ba phun sum tshogs par</text></item>
<item><p>154a6</p><section>mdo sde</section><text>yang 'gyur ro/ /de bzhin gshegs pa ni rtag pa dang / ther zug pa dang / brtan pa dang / zhi ba'o zhes rnam pa thams cad du lta ba'i rgya mtsho thams cad du yang 'gyur ro/ /de bzhin gshegs pa'i sku ni chos kyi sku yin no zhes de kho na mthong bar yang 'gyur ro/ /de bzhin gshegs pa'i</text></item>
<item><p>154a7</p><section>mdo sde</section><text>rdo rje'i sku ni mi phyed pa'i sku yin no zhes yang dag pa mthong bar yang 'gyur ro/ /de bzhin gshegs pa'i sku ni rus pa ma yin zhing sha ma yin la khrag ma yin te rgyus pa ma yin no zhes stong pa nyid du smra bar yang 'gyur ro/ /de bzhin gshegs pa'i chos bstan pa ni 'bras bu yod pa yin no zhes</text></item>
<item><p>154b1</p><section>mdo sde</section><text>'bras bu yod par smra bar yang 'gyur ro/ /de bzhin gshegs pa'i chos bstan pa la ni 'bras bu med par yang 'gyur ba med do zhes med par smra bar yang 'gyur ro/ /de bzhin gshegs pa la ni gtan du yongs su mya ngan las 'das par 'gyur ba med do zhes gsal bar smra bar yang 'gyur ro/ /</text></item>
<item><p>154b2</p><section>mdo sde</section><text>de bzhin gshegs pa'i rjes su rab tu byung ba'i sems can rnams la ni tshul khrims nyams pa med do zhes tshul khrims kyi bsngags pa brjod par yang 'gyur ro/ /de bzhin gshegs pa'i bstan pa la ni nub par 'gyur ba med do zhes nub par mi 'gyur ba'i bsngags pa brjod par yang 'gyur ro/ /de bzhin</text></item>
<item><p>154b3</p><section>mdo sde</section><text>gshegs pa'i rigs dang rgyud dag cing yongs su dag la dri ma med pas byang chub sems dpa' ni thabs kyi rigs kyi rgyud yin no zhes lta ba phun sum tshogs par yang 'gyur ro/ /rtag tu 'khor ba la sdug par sems par yang 'gyur ro/ /'khor ba'i bsngags pa brjod par yang 'gyur ro/ /'khor</text></item>
<item><p>154b4</p><section>mdo sde</section><text>ba'i ched du thos pa'i rgya mtshor yang 'gyur ro/ /de bzhin gshegs pa'i rigs la dmigs par 'dod par yang 'gyur ro/ /rtag tu nyon mongs pa la sems par yang 'gyur ro/ /nyon mongs pa la sdug par sems par yang 'gyur ro/ /nyon mongs pa'i sgo rnam pa sna tshogs 'thob pa la dad pa thob par</text></item>
<item><p>154b5</p><section>mdo sde</section><text>yang 'gyur ro/ /sangs rgyas thams cad kyi phrin las kyi zhing la smon lam 'debs pa'i sems su yang 'gyur ro/ /las thams cad kyi rtsa ba ni nyon mongs pa yin no zhes rnyed pa legs par rnyed par lta bar yang 'gyur ro/ /sangs rgyas kyi rtag pa nyid la yang som nyi mi za zhing yid gnyis med la the tsom za bar</text></item>
<item><p>154b6</p><section>mdo sde</section><text>yang mi 'gyur ro/ /'khor ba la mngon par dga' bar yang 'gyur ro/ /'khor ba la mos par yang 'gyur ro/ /bdag sangs rgyas su 'gyur bar bya'o/ /zhes rtag tu dad pa'i sems su yang 'gyur ro/ /bdag gis chos kyi 'khor lo bskor bar bya'o/ /bdag gis sems can</text></item>
<item><p>154b7</p><section>mdo sde</section><text>rnams dgrol bar bya'o/ /bdag gis sangs rgyas kyi gdung mi 'chad par bya'o zhes dam 'cha' zhing smon lam 'debs te byang chub sems dpa' ded dpon du yang 'gyur ro/ /bdud kyi sman par yang 'gyur ro/ /'khor ba'i nyon mongs pa'i rgya mtsho'i ston pa por yang 'gyur ro/ /'khor ba'i nyon</text></item>
<item><p>155a1</p><section>mdo sde</section><text>mongs pa'i tshong rdal 'thob par lta bar yang 'gyur ro/ /'khor ba'i rgya mtsho chen po 'thob pas skom par yang 'gyur ro/ /'khor ba la sred par yang 'gyur ro/ /'khor ba 'thob pa la rag las pa'i sems su yang 'gyur ro/ /'khor ba 'thob pa mi gtong bar yang 'gyur ro/ /</text></item>
<item><p>155a2</p><section>mdo sde</section><text>'khor ba'i chu la pad ma'i rgyal po rgyas par yang 'gyur ro/ /'khor ba'i nyon mongs pa'i rgya mtsho'i gzhir yang 'gyur ro/ /'khor ba'i nyon mongs pa la rtag tu smon lam 'debs pa'i sems su yang 'gyur ro/ /sems can dmyal ba'i 'gro ba la dga' bar yang 'gyur ro/ /sems can dmyal</text></item>
<item><p>155a3</p><section>mdo sde</section><text>ba'i 'gro ba la sems shing rtag tu bsam pa gtod pa'i ngang tshul can du yang 'gyur ro/ /sems can dmyal ba'i tshong rdal gyi tshong par yang 'gyur ro/ /sems can dmyal ba thob pa mi gtong bar yang 'gyur ro/ /sems can dmyal ba'i me la sems rgyas par yang 'gyur ro/ /sems can dmyal</text></item>
<item><p>155a4</p><section>mdo sde</section><text>ba'i nyon mongs pas snyon rmongs par gyur pa rnams la bde zhing bsil ba'i rlung du yang 'gyur ro/ /sems can dmyal ba'i me drag po la sprin chen po las char kun tu 'bebs par yang 'gyur ro/ /sems can dmyal ba'i thog tog tu yang 'gyur ro/ /sems can dmyal ba'i ston pa por yang 'gyur ro/ /</text></item>
<item><p>155a5</p><section>mdo sde</section><text>sems can dmyal ba'i rgya mtsho'i mnyan pa chen por yang 'gyur ro/ /sems can dmyal ba'i sman par yang 'gyur ro/ /sems can dmyal ba'i zas su yang 'gyur ro/ /'khor ba'i sdug bsngal dang / nyon mongs pa thams cad kyis zin pa'i mun pa mun nag bsal ba'i phyir sgron ma lta bur yang</text></item>
<item><p>155a6</p><section>mdo sde</section><text>'gyur ro/ /snang bar bya ba'i phyir mar me lta bur yang 'gyur ro/ /srid pa'i 'gro ba thams cad kyi nyon mongs pa myur du gdug pa rnam pa sna tshogs kyis gos par mi 'gyur ba'i phyir bar snang lta bur yang 'gyur ro/ /sems nam mkha' dang mtshungs pa'i phyir mi gnas par yang 'gyur ro/ /de bzhin gshegs</text></item>
<item><p>155a7</p><section>mdo sde</section><text>pa'i rjes su rab tu byung ste/ tshul khrims dang / stobs dang / ye shes dang ldan pa'i phyir kha ba'i phung po lta bu'i nyon mongs pa sel ba'i nyi ma lta bur yang 'gyur ro/ /legs par smras pa yang dag par blang ba'i phyir gzhan gyi dring mi 'jog par yang 'gyur ro/ /ye shes rgya mtsho dang ldan pa'i phyir rgya</text></item>
<item><p>155b1</p><section>mdo sde</section><text>mtsho dug can lta bur yang 'gyur ro/ /dkar po'i chos yongs su rdzogs par byas pa'i phyir zla ba lta bur yang 'gyur ro/ /gti mug gi mun pa sel ba'i phyir nyi ma lta bur yang 'gyur ro/ /nyon mongs pas 'khor ba la mngon par 'jug cing 'gro ba'i tshe bar snang lta bur yang 'gyur ro/ /de dang de mngon</text></item>
<item><p>155b2</p><section>mdo sde</section><text>par rtogs pas pad ma lta bur gos pa med par yang 'gyur ro/ /sems nam mkha' dang mtshungs pa'i phyir mi gnas par yang 'gyur ro/ /chos thams cad la nges par 'bigs pa'i phyir rdo rje lta bur yang 'gyur ro/ /de bzhin gshegs pa'i yon tan gyi che ba nyid rtag pa dang / ther zug pa dang /</text></item>
<item><p>155b3</p><section>mdo sde</section><text>brtan pa thos na mi g.yo ba'i phyir ri lta bur yang 'gyur ro/ /de bzhin gshegs pa'i rigs dang rgyud la ye shes rnam par dag pa'i phyir bai dUr+ya lta bur yang 'gyur ro/ /nyon mongs pa'i rnyog pa sel ba'i phyir rgya mtsho dug can pa'i gser gyi pha bong lta bur yang 'gyur ro/ /de bzhin gshegs</text></item>
<item><p>155b4</p><section>mdo sde</section><text>pa'i rtag pa dang / ther zug pa dang / brtan pa'i rang bzhin mthong ba'i phyir zla ba lta bur yang 'gyur ro/ /de bzhin gshegs pa'i chos las mi g.yo ba'i phyir ri lta bur yang 'gyur ro/ /de bzhin gshegs pa gtan du mya ngan las mi 'da' zhing chos nub par mi 'gyur ba thos na mi g.yo ba'i phyir sgo'i</text></item>
<item><p>155b5</p><section>mdo sde</section><text>them pa lta bur yang 'gyur ro/ /yang dag pa mthong ba'i phyir sems brtan zhing gnas par yang 'gyur ro/ /sems mi phyed pa'i phyir rdo rje lta bur yang 'gyur ro/ /mngon sum du yon tan mang po 'thob pa mang bar yang 'gyur ro/ /ngo tsha shes pa dang khrel yod pa dang ldan par yang 'gyur ro/ /</text></item>
<item><p>155b6</p><section>mdo sde</section><text>mdzes par yang 'gyur ro/ /blta na sdug par yang 'gyur ro/ /brkam pa med par yang 'gyur ro/ /lus chung ngur yang mi 'gyur ro/ /kha dog bzang po rgyas pa mchog dang ldan par yang 'gyur ro/ /rigs mthon por skye bar yang 'gyur ro/ /rigs chen por skye bar yang 'gyur ro/ /</text></item>
<item><p>155b7</p><section>mdo sde</section><text>'khor mang bar yang 'gyur ro/ /'khor mi phyed par yang 'gyur ro/ /bla na med pa yang dag par rdzogs pa'i byang chub las mi nyams shing yongs su nyams par yang mi 'gyur ro/ /kha zas la brkam par yang mi 'gyur ro/ /sha'i kha zas kyang rnam par spong bar yang 'gyur ro/ /blo gros</text></item>
<item><p>156a1</p><section>mdo sde</section><text>dang ldan par yang 'gyur ro/ /skye bo thams cad kyi yid du 'ong zhing cher bkur bar yang 'gyur ro/ /dran pa dang ldan par yang 'gyur ro/ /gzi byin dang ldan par yang 'gyur ro/ /shes rab dang ldan par yang 'gyur ro/ /dga' ba dang ldan par yang 'gyur ro/ /'jig rten dang</text></item>
<item><p>156a2</p><section>mdo sde</section><text>'thun par 'jug par yang 'gyur ro/ /'jig rten la phan par 'dod par yang 'gyur ro/ /'jig rten la bde bar yang 'gyur ro/ /'jig rten gyi thu bor yang 'gyur ro/ /'jig rten gyi gtso bor yang 'gyur ro/ /'jig rten gyi mchog tu yang 'gyur ro/ /'jig rten gyi rab tu yang 'gyur ro/ /</text></item>
<item><p>156a3</p><section>mdo sde</section><text>'jig rten thams cad kyis phyag bya bar 'os par yang 'gyur ro/ /'jig rten thams cad kyi mchod pa'i gnas su yang 'gyur ro/ /sbyin bdag chen por yang 'gyur ro/ /stobs chen po dang ldan par yang 'gyur ro/ /dpa' bo chen por yang 'gyur ro/ /brtson 'grus chen po dang ldan par yang 'gyur</text></item>
<item><p>156a4</p><section>mdo sde</section><text>ro/ /byams pa'i sems dang ldan par yang 'gyur ro/ /bden par smra bar yang 'gyur ro/ /brtul zhugs brtan par yang 'gyur ro/ /brtson 'grus brtsams par yang 'gyur ro/ /byams pa la gnas par yang 'gyur ro/ /snying rje la gnas par yang 'gyur ro/ /dga' ba la gnas par yang 'gyur ro/ /btang snyoms la</text></item>
<item><p>156a5</p><section>mdo sde</section><text>gnas par yang 'gyur ro/ /stong pa'i chos rnams la stong par smra bar yang 'gyur ro/ /stong pa ma yin pa'i chos rnams la stong pa ma yin par smra bar yang 'gyur ro/ /sangs rgyas kyi chos kyi don rtags smra bar yang 'gyur ro/ /sangs rgyas kyi de kho na'i chos kyi lta ba smra bar yang 'gyur ro/ /gtsang bar yang 'gyur ro/ /</text></item>
<item><p>156a6</p><section>mdo sde</section><text>gtsang mas phyug par yang 'gyur ro/ /yon tan gyis phyug par yang 'gyur ro/ /tshul khrims kyis phyug par yang 'gyur ro/ /chos kyis phyug par yang 'gyur ro/ /dbrog tu med pa'i rdzas kyis phyug par yang 'gyur ro/ /skye bo dbul po slong ba la sogs pa la gter lta bur yang 'gyur ro/ /stong</text></item>
<item><p>156a7</p><section>mdo sde</section><text>pa nyid dang / mtshan ma med pa dang / smon pa med pa'i chos rnams ston pa na mi skrag mi dngang zhing dngang bar yang mi 'gyur ro/ /sangs rgyas kyi zhing gang dang gang du skye bar bya bar sems bskyed pa de dang der skye bar yang 'gyur ro/ /rnyed pa dang / bkur sti dang / tshigs su bcad pa don du mi gnyer bar</text></item>
<item><p>156b1</p><section>mdo sde</section><text>yang 'gyur ro/ /tshul khrims 'chal pa rnams bsdus nas dam pa'i chos la dgod par yang 'gyur ro/ /tshul khrims 'chal pa g.yo sgyu dang ldan pa rnams la thog tog lta bur yang 'gyur ro/ /de bzhin gshegs pa la byas pa mi gzo ba rnams byas pa gzo ba la yang dag par sbyor bar</text></item>
<item><p>156b2</p><section>mdo sde</section><text>yang 'gyur ro/ /mu stegs can gyi gnas thams cad du mi 'phrogs par yang 'gyur zhing slar de la thabs dang ldan par yang 'gyur ro/ /dge sbyong dang / bram ze dang / mu stegs can phas kyi rgol ba mang po dag gis phug rdugs su mi chud cing slar de la thabs kyis ston par yang 'gyur ro/ /mu</text></item>
<item><p>156b3</p><section>mdo sde</section><text>stegs can gyi gnas thams cad kyi gsang tshig rnams la 'dun par mi 'gyur zhing slar de la thabs kyis 'dun par byed par yang 'gyur ro/ /lha dang / klu dang / gnod sbyin dang / dri za'i gnas thams cad la rten par mi 'gyur zhing slar de la thabs kyis yang dag par rten pa lta bur yang 'gyur ro/ /</text></item>
<item><p>156b4</p><section>mdo sde</section><text>las la rton par 'gyur gyi bkra shis dang / dge mtshan la rton par yang mi 'gyur ro/ /srog gcod pa byed kyang srog gcod pa spangs par 'gyur ro/ /me tog phreng ba dang / spos dang / byug pa dang / phye mas gdab pa dang / khyim pa'i longs spyod dang / yongs su spyad pa rnam pa du ma</text></item>
<item><p>156b5</p><section>mdo sde</section><text>dag dang / chung ma dang lhan cig tu 'dod pa'i yon tan spyod kyang shin tu tshangs par spyod par yang 'gyur ro/ /srog gcod pa dang / rku 'phrog byed pa dang / tshig dang / chang 'thung ba la sogs pa la sten cing las rnams byed la/ bu dang / chung ma rnams ston kyang shin tu tshangs</text></item>
<item><p>156b6</p><section>mdo sde</section><text>par spyod par yang 'gyur ro/ /de bzhin gshegs pa thams cad kyis mchod par yang 'gyur ro/ /de bzhin gshegs pa thams cad kyis rjed par yang 'gyur ro/ /de bzhin gshegs pa thams cad kyis cher bkur bar yang 'gyur ro/ /de bzhin gshegs pa thams cad kyis sdug par</text></item>
<item><p>156b7</p><section>mdo sde</section><text>bya ba'i sras su yang 'gyur ro/ /de bzhin gshegs pa thams cad la byas pa gzo ba'i bgo skal la spyod par yang 'gyur ro/ /de bzhin gshegs pa thams cad kyi phrin las mtshungs pa'i chos kyi de kho na mthong bar yang 'gyur ro/ /sangs rgyas thams cad dang ye shes kyi yang dag par rtog pa</text></item>
<item><p>157a1</p><section>mdo sde</section><text>mtshungs par yang 'gyur ro/ /sangs rgyas thams cad kyi chos gsang ba rnam pa mang po lung bstan pa'i yul la spyis btsan pa'i rgyal por yang 'gyur ro/ /sangs rgyas thams cad kyi gsang ba'i chos ston pa rnam pa du ma brjod par yang 'gyur ro/ /sangs rgyas thams cad kyis</text></item>
<item><p>157a2</p><section>mdo sde</section><text>bzhed pa'i nga rgyal la gnas pa'i yul la mkhas par yang 'gyur ro/ /sangs rgyas thams cad kyi 'dod chags med pa dang dri ma med pa dang sems can med pa gso ba med pa 'jigs pa med pa gsang ba rnam pa mang po'i chos ston pa'i rang bzhin dag la rin po che lta bur yang 'gyur ro/ /sangs rgyas thams cad kyi sems</text></item>
<item><p>157a3</p><section>mdo sde</section><text>can 'dul ba'i dbang gis 'dod chags dang / zhe sdang dang / gti mug dang / 'jigs pa'i chos kyi phyogs thams cad la 'jug pa yang dag par mthong bar yang 'gyur ro/ /sangs rgyas thams cad yun ring po bskal pa bye ba bgrangs pa mang po nas rgal nas nyon mongs pa'i rgya mtsho las grol</text></item>
<item><p>157a4</p><section>mdo sde</section><text>bar mdzad pa'i gsang ba thams cad kyi de kho na mthong bar yang 'gyur ro/ /sangs rgyas thams cad kyi sems can 'dul ba'i dbang gis nyon mongs pa'i rgya mtshor skye ba bstan te/ rgal nas bsgral bar bya'o/ /grol nas dgrol bar bya'o snyam nas bstan pa'i gsang ba'i khyad par gyi sgo'i rang bzhin</text></item>
<item><p>157a5</p><section>mdo sde</section><text>dag mthong bar yang 'gyur ro/ /sangs rgyas thams cad kyi yun ring po bskal pa bye ba bgrangs pa mang po 'das pa nas bdud bye ba rab tu bcom pa'i rnam pa gsang ba'i de kho na mthong bar yang 'gyur ro/ /sangs rgyas thams cad kyi sems can 'dul ba'i dbang gis byang chub kyi shing drung du bdud</text></item>
<item><p>157a6</p><section>mdo sde</section><text>'dul ba'i gsang ba'i khyad par gyi sgo'i rang bzhin ston pa lta bur bcos pa legs par mthong bar yang 'gyur ro/ /thabs kyis chos kyi 'khor lo bskor ba dang / thabs kyis yongs su mya ngan las 'das pa lta bur bcos pa'i de kho na mthong bar yang 'gyur ro/ /sangs rgyas thams cad</text></item>
<item><p>157a7</p><section>mdo sde</section><text>rol pa'i gsang ba'i rgyal po'i mchog tu yang 'gyur ro/ /sangs rgyas thams cad kyi yul bsam gyis mi khyab pa/ mtshungs pa med pa/ dpe med pa/ grangs med pa/ dpag tu med pa/ bgrang ba las 'das pa la bgrang ba'i rgyal por yang 'gyur ro/ /sprin chen snying po bsam gyis</text></item>
<item><p>157b1</p><section>mdo sde</section><text>mi khyab par 'gro bar 'jug pa la gnas pa'i rnam par 'phrul pa'i rgyal po zhes bya ba'i ting nge 'dzin gang yin pa'i ting nge 'dzin de dang ldan pa'i byang chub sems dpa' sems dpa' chen po rnams ni ting nge 'dzin gyi rgya mtshor yang 'gyur ro/ /ting nge 'dzin yang dag par sogs par yang 'gyur ro/ /thos</text></item>
<item><p>157b2</p><section>mdo sde</section><text>pa'i rgya mtshor yang 'gyur ro/ /thos pa yang dag par sogs par yang 'gyur ro/ /bla na med pa yang dag par rdzogs pa'i byang chub la som nyi mi za zhing yid gnyis med de/ the tsom za bar yang mi 'gyur ro/ /mi khom pa rnams su skye bar yang mi 'gyur ro/ /tshe rabs dran par yang 'gyur</text></item>
<item><p>157b3</p><section>mdo sde</section><text>ro/ /'khor ba'i las kyi zhing gi rgya mtsho la sred par yang mi 'gyur ro/ /tshe rabs thams cad du tha na rmi lam na yang sangs rgyas mthong ba dang 'bral bar yang mi 'gyur ro/ /snga ma bzhin du sbyar te/ sangs rgyas thams cad kyi yul bsam gyis mi khyab pa/ mtshungs pa med pa/ dpe med</text></item>
<item><p>157b4</p><section>mdo sde</section><text>pa/ grangs med pa/ dpag tu med pa/ bgrang ba las 'das pa la bgrang ba'i rgyal por yang 'gyur ro/ /sprin chen snying po ting nge 'dzin bzhi brgya po 'di dang ldan pa'i byang chub sems dpa' sems dpa' chen po rnams ni ting nge 'dzin gyi rgya mtshor yang 'gyur ro/ /ting nge 'dzin yang</text></item>
<item><p>157b5</p><section>mdo sde</section><text>dag par sogs par yang 'gyur ro/ /thos pa'i rgya mtshor yang 'gyur ro/ /thos pa yang dag par sogs par yang 'gyur ro/ /bla na med pa yang dag par rdzogs pa'i byang chub la som nyi mi za zhing yid gnyis med de/ the tsom mi za bar yang 'gyur ro/ /mi khom pa rnams su skye bar yang</text></item>
<item><p>157b6</p><section>mdo sde</section><text>mi 'gyur ro/ /snga ma bzhin du sbyar te/ sangs rgyas thams cad kyi yul bsam gyis mi khyab pa/ mtshungs pa med pa/ dpe med pa/ grangs med pa/ dpag tu med pa/ bgrang ba las 'das pa la bgrang ba'i rgyal por yang 'gyur ro/ /sprin chen snying po ting nge 'dzin gyi sgo bzhi brgya po</text></item>
<item><p>157b7</p><section>mdo sde</section><text>de bzhin gshegs pa rnams dang / byang chub sems dpa' rnams kyi dam pa'i chos mi zad pa'i gter rin po che'i yan lag gi sgo gang yin pa de dag dang ldan pa'i byang chub sems dpa' sems dpa' chen po rnams kyi ting nge 'dzin gyi rgya mtshor yang 'gyur ro/ /ting nge 'dzin yang dag par sogs</text></item>
<item><p>158a1</p><section>mdo sde</section><text>par yang 'gyur ro/ /thos pa'i rgya mtshor yang 'gyur ro/ /thos pa yang dag par sogs par yang 'gyur ro/ /bla na med pa yang dag par rdzogs pa'i byang chub la som nyi mi za zhing / yid gnyis med de the tsom za bar yang mi 'gyur ro/ /mi khom pa rnams su skye bar yang</text></item>
<item><p>158a2</p><section>mdo sde</section><text>mi 'gyur ro/ /snga ma bzhin du sbyar te/ sangs rgyas thams cad kyi yul bsam gyis mi khyab pa/ mtshungs pa med pa/ dpe med pa/ grangs med pa/ dpag tu med pa/ bgrang ba las 'das pa la bgrang ba'i rgyal por yang 'gyur ro/ /'jig rten dang 'thun par 'jug pa'i yul</text></item>
<item><p>158a3</p><section>mdo sde</section><text>shes par yang 'gyur ro/ /de nas de'i tshe 'khor chen po'i nang nas lha'i bu dri ma med pa'i 'od kyi phreng ba can zhes bya ba lha'i bu sa ya dang / brgyad 'bum dang lhan cig tu stan las langs nas bla gos phrag pa gcig tu gzar te/ pus mo g.yas pa'i lha nga sa la btsugs nas bcom ldan 'das</text></item>
<item><p>158a4</p><section>mdo sde</section><text>ga la ba de logs su thal mo sbyar ba btud de/ bcom ldan 'das kyi zhabs la mgo bos phyag 'tshal nas lha'i me tog dang / tsan dan gyi phye mas bsgo ba dag gis de bzhin gshegs pa la mngon par gtor te/ rang rang gi bla gos bcom ldan 'das kyi sku la gsol nas kha 'thun par</text></item>
<item><p>158a5</p><section>mdo sde</section><text>tshigs su bcad pa 'di smras so/ /kye ma bcom ldan sangs rgyas ni/ /bsam yas dpag med de bzhin gshegs/ /sems can rnams la sman slad du/ /char chen rnam pa sna tshogs 'bebs/ /ting nge 'dzin gyi le'u zhes bya ste gnyis pa'o// //</text></item>
<item><p>158a6</p><section>mdo sde</section><text>'phags pa sprin chen po'i mdo/ bam po lnga pa/ de nas bcom ldan 'das la byang chub sems dpa' sems dpa' chen po sprin chen snying pos 'di skad ces gsol to/ /shin tu rgyas pa las phyi rol pa 'on pa lta bur gyur pa rnams kyi theg pa chen po'i rna ba'i khams yongs su rdzogs par</text></item>
<item><p>158a7</p><section>mdo sde</section><text>bgyi ba'i slad du/ bcom ldan 'das kyis phyir mi zlog pa'i ye shes mtha' yas pa rin po che'i 'byung gnas la mngon par 'jug pa zhes bgyi ba'i gzungs kyi chos kyi sgo'i gzhi sum cu rtsa drug sngar smos te bzhag pa rgyas par bshad du gsol/ bcom ldan 'das kyis bka' stsal pa/ sprin chen</text></item>
<item><p>158b1</p><section>mdo sde</section><text>snying po phyir mi zlog pa'i ye shes mtha' yas pa rin po che'i 'byung gnas la mngon par 'jug pa zhes bya ba'i gzungs kyi chos kyi sgo sum cu rtsa drug rgya cher nyon cig /sprin chen snying po sprin chen po'i mdo yul bsam gyis mi khyab pa la de bzhin gshegs pa rnams dang / byang chub sems dpa'</text></item>
<item><p>158b2</p><section>mdo sde</section><text>rnams kyi phyir mi zlog pa'i 'khor lo rin po che'i mdzod ces bya ba'i gzungs dang / phyir mi zlog pa'i sprin chen po dri ma med pa'i snying po'i chu zhes bya ba'i gzungs dang / phyir mi zlog pa'i sprin chen po'i snying po snang ba zhes bya ba'i gzungs dang / phyir mi zlog pa'i sprin chen po'i chu'i blo gros zhes bya ba'i gzungs</text></item>
<item><p>158b3</p><section>mdo sde</section><text>dang / phyir mi zlog pa'i sprin chen po'i chu'i rgyun ces bya ba'i gzungs dang / phyir mi zlog pa'i sprin chen po zad mi shes pa'i blo gros zhes bya ba'i gzungs dang / phyir mi zlog pa'i sprin chen po'i glog gi 'od myur ba zhes bya ba'i gzungs dang / phyir mi zlog pa'i sprin chen po'i snying po'i glog gi 'od dang</text></item>
<item><p>158b4</p><section>mdo sde</section><text>ldan pa zhes bya ba'i gzungs dang / phyir mi zlog pa'i sprin chen po dri ma med pa'i 'od ces bya ba'i gzungs dang / phyir mi zlog pa'i sprin chen po'i tog gi blo gros zhes bya ba'i gzungs dang / phyir mi zlog pa'i sprin chen po'i snying po gter gyi rgyal po'i 'od 'phro ba'i blo gros zhes bya ba'i gzungs dang / phyir</text></item>
<item><p>158b5</p><section>mdo sde</section><text>mi zlog pa'i sprin chen po'i glog gi sgra sgrogs pa zhes bya ba'i gzungs dang / phyir mi zlog pa'i sprin chen po myur ba'i dpal zhes bya ba'i gzungs dang / phyir mi zlog pa'i sprin chen po nam mkha'i rgyal po zhes bya ba'i gzungs dang / phyir mi zlog pa'i sprin chen po sman gyi rgyal po zhes bya ba'i gzungs dang /</text></item>
<item><p>158b6</p><section>mdo sde</section><text>phyir mi zlog pa'i sprin chen po char 'bab pa'i mtsho'i rgyal po zhes bya ba'i gzungs dang / phyir mi zlog pa'i sprin chen po kun tu rgyas par byed pa zhes bya ba'i gzungs dang / phyir mi zlog pa'i sprin chen po ti se'i gangs can zhes bya ba'i gzungs dang / phyir mi zlog pa'i sprin chen po nam mkha'i blo gros zhes</text></item>
<item><p>158b7</p><section>mdo sde</section><text>bya ba'i gzungs dang / phyir mi zlog pa'i sprin chen po mngon par 'phags pa'i rgyal po zhes bya ba'i gzungs dang / phyir mi zlog pa'i sprin chen po'i dus tshod kyi rgyal po zhes bya ba'i gzungs dang / phyir mi zlog pa'i sprin chen po ngang pa dga' ba'i skad 'byin pa zhes bya ba'i gzungs dang / phyir mi zlog pa'i sprin</text></item>
<item><p>159a1</p><section>mdo sde</section><text>chen po ye shes kyi rlung gi phyag rgya zhes bya ba'i gzungs dang / phyir mi zlog pa'i sprin chen po zab mo'i blo gros brtson 'grus rgyal po zhes bya ba'i gzungs dang / phyir mi zlog pa'i sprin chen po sa bon gyi char 'bebs pa zhes bya ba'i gzungs dang / phyir mi zlog pa'i sprin chen</text></item>
<item><p>159a2</p><section>mdo sde</section><text>po sa'i phreng ba can zhes bya ba'i gzungs dang / phyir mi zlog pa'i sprin chen po dga' bar byed pa'i rlung zhes bya ba'i gzungs dang / phyir mi zlog pa'i sprin chen po snang ba'i blo gros zhes bya ba'i gzungs dang / phyir mi zlog pa'i sprin chen po g.yo bar byed pa zhes bya ba'i gzungs dang / phyir mi</text></item>
<item><p>159a3</p><section>mdo sde</section><text>zlog pa'i sprin chen po'i snying po tshul gyis rnam par brgyan pa'i rgyal po zhes bya ba'i gzungs dang / phyir mi zlog pa'i sprin chen po'i snying po'i mdzod ces bya ba'i gzungs dang / phyir mi zlog pa'i sprin chen po'i snying po'i chu'i ston pa zhes bya ba'i gzungs dang / phyir mi zlog pa'i sprin chen po zad mi shes pa'i</text></item>
<item><p>159a4</p><section>mdo sde</section><text>chu srung ba zhes bya ba'i gzungs dang / phyir mi zlog pa'i sprin chen po'i chu'i ku mu da'i zla ba zhes bya ba'i gzungs dang / phyir mi zlog pa'i sprin chen po'i snying po'i gzhi 'dzin pa zhes bya ba'i gzungs dang / phyir mi zlog pa'i sprin chen po bsam gyis mi khyab pa'i blo gros rgya mtsho'i rgyal po zhes bya ba'i</text></item>
<item><p>159a5</p><section>mdo sde</section><text>gzungs yod de/ sum cu rtsa drug po de dag ni phyir mi zlog pa'i ye shes mtha' yas pa rin po che'i 'byung gnas la mngon par 'jug pa zhes bya ba'i gzungs kyi sgo ste/ de dag dang ldan pa'i byang chub sems dpa' ni rtsis mkhan gyi rgyal por 'gyur ro/ /de nas de'i tshe 'khor chen po'i nang nas</text></item>
<item><p>159a6</p><section>mdo sde</section><text>lha mo rin po che'i phreng ba'i gzungs la dga' ba zhes bya ba ta la bdun srid tsam du bar snang la 'dug ste/ bcom ldan 'das la me tog gi char rab tu phab nas tshigs su bcad pa 'di dag smras so/ /ye shes dpa' bo chen po mi mnyam mnyam/ /de bzhin gshegs pa rdo rje sra ba'i sku/ /rig pa'i rgyal</text></item>
<item><p>159a7</p><section>mdo sde</section><text>po sgyu 'phrul chen po pa/ /mi yi pad ma khyod la phyag 'tshal lo/ /gzungs so cog gis 'brug gi sgra bsgrags te/ /de bzhin gshegs pas chos char rab tu phab/ /sems can rnams la phan pa mdzad slad du/ /chos rnams sna tshogs rab tu ston pa mdzad/ /gzungs kyi gleng</text></item>
<item><p>159b1</p><section>mdo sde</section><text>gzhi'i le'u zhes bya ste gsum pa'o// //sprin chen snying pos gsol pa/ sems can mi gsal zhing glen la/ sems rtul ba/ mun pa chen por zhugs pa rnams la/ bcom ldan 'das de bzhin gshegs pa'i ldem po ngag shes pa'i sgron ma'i 'od zer phra mo rab tu</text></item>
<item><p>159b2</p><section>mdo sde</section><text>dgye bar gsol/ bcom ldan 'das kyis bka' stsal pa/ sprin chen snying po ldem po ngag gi gzhi'i bye brag la 'jug pa la rmongs pa'i tshul can gyi chos thabs kyi rgyun gyi rnam par thar pa'i sgo nyi shu rtsa gsum rgyas pa rab tu 'bar bar gyis shig /sprin chen snying po sprin chen po'i mdo la</text></item>
<item><p>159b3</p><section>mdo sde</section><text>bdag tu 'dzin cing bdag gir 'dzin la/ bdag tu 'dzin pa med cing bdag gir 'dzin pa med pa zhes bya ba'i ldem po ngag gam/ gzhi'i bye brag la 'jug pa la rmongs pa'i tshul can gyi chos kyi thabs kyi rgyun gyi rnam par thar pa'i sgo dang / 'jigs pa'i tshul dang / phal pa'i tshul du 'jug la</text></item>
<item><p>159b4</p><section>mdo sde</section><text>'jigs pa med pa zhes bya ba dang / 'dod chags kyi sbyor ba yod la/ 'dod chags dang bral ba zhes bya ba dang / skyon dang skyon rab dang ldan la skyon med pa zhes bya ba dang / gti mug cing rab tu gti mug la gti mug kyang med pa zhes bya ba dang / 'dod chags shing rab tu 'dod chags</text></item>
<item><p>159b5</p><section>mdo sde</section><text>la 'dod chags dang bral ba zhes bya ba dang / chags shing shin tu chags la chags pa med pa zhes bya ba dang / zhen cing shin tu zhen la zhen pa med pa zhes bya ba dang / skyon chags shing rab tu skyon chags la skyon chags pa med pa zhes bya ba dang / mun gnag cing shin tu gnag la rab tu</text></item>
<item><p>159b6</p><section>mdo sde</section><text>snang ba zhes bya ba dang / rtul zhing rab tu rtul la shin tu rno ba zhes bya ba dang / gcod cing 'byed la shin tu snying brtse ba zhes bya ba dang / brlang zhing shin tu sdig byed la byams pa la sogs pa dang ldan pa zhes bya ba dang / sbyin pa la smod cing rab tu smod la sbyin pa bsngags par byed pa</text></item>
<item><p>159b7</p><section>mdo sde</section><text>zhes bya ba dang / smad cing shin tu smad la smad du med pa zhes bya ba dang / rtag tu bdag stod cing gzhan smod la las kyang rnam par dag pa zhes bya ba dang / chags shing rab tu chags la chags pa yang med pa zhes bya ba dang / mi mnyam zhing shin tu mi mnyam la mi mnyam pa yang ma yin</text></item>
<item><p>160a1</p><section>mdo sde</section><text>pa zhes bya ba dang / sdug bsngal zhing mi bde la bde ba zhes bya ba dang / stong zhing shin tu stong la stong pa ma yin pa zhes bya ba dang / mi rtag cing shin tu mi rtag la shin tu rtag pa zhes bya ba dang / bdag med par gyur la shin tu bdag nyid du gyur pa zhes bya ba dang / mi sdug cing</text></item>
<item><p>160a2</p><section>mdo sde</section><text>shin tu mi sdug la shin tu sdug pa zhes bya ba yod de/ nyi shu rtsa gsum po de dag ni ldem po ngag gi gzhi'i bye brag la 'jug pa la rmongs pa'i tshul can gyi chos kyi thabs kyi rgyun gyi rnam par thar pa'i sgo yin no/ /de nas de'i tshe 'khor chen po'i nang nas lha'i bu skye bo thams cad dga' ba zhes bya bas bcom</text></item>
<item><p>160a3</p><section>mdo sde</section><text>ldan 'das la lha'i mchod pa chen po byas nas tshigs su bcad pa 'di smras so/ /kye ma deng ni nyan thos kun/ /myos par byed pa'i rgyu chen byung / /sems can rnams la sman slad du/ /lha chen mtha' yas gzugs mnga' ba/ /de bzhin gshegs pa'i ldem po ngag /thugs su chud nas ston pa mdzad/ /</text></item>
<item><p>160a4</p><section>mdo sde</section><text>ldem po ngag gi gleng gzhi'i le'u zhes bya ste bzhi pa'o// //sprin chen snying pos gsol pa/ srid par skye bas rtse ba'i rnam pa la 'jug cing gnas pa bgrod pa'i gsang ba bkod pa'i rgyal po zhes bgyi ba'i chos kyi sgo bcu bcom ldan 'das kyis rgyas par bshad du gsol/</text></item>
<item><p>160a5</p><section>mdo sde</section><text>bcom ldan 'das kyis bka' stsal pa/ sprin chen snying po/ sprin chen po'i mdo la srid par skye bas rab tu dga' ba'i rgyal po zhes bya ba'i chos kyi sgo dang / srid par skye ba la 'dod cing blo gros dang ba zhes bya ba dang / srid par skye ba la sred pa zhes bya ba dang / srid par skye ba la brtsam pa med pa</text></item>
<item><p>160a6</p><section>mdo sde</section><text>zhes bya ba dang / srid par skye ba la rab tu dad pa zhes bya ba dang / srid par skye bar smon pa la mkhas pa zhes bya ba dang / srid par skye ba'i bsngags pa rjod pa zhes bya ba dang / srid par skye ba la dmigs pa'i rgyal po zhes bya ba dang / srid par skye ba la mkhas pa'i dbang phyug rgyal po zhes bya ba dang /</text></item>
<item><p>160a7</p><section>mdo sde</section><text>srid par skye ba na mi dge ba'i phyogs kyi chos rnams kyis ma gos par gnas shing 'jug pa gsang ba'i bkod pa'i rgyal po zhes bya ba'i chos kyi sgo yod de/ bcu po de dag ni srid par skye bas rtse ba'i rnam pa la 'jug cing gnas pa bgrod pa'i gsang ba bkod pa'i rgyal po zhes bya ba'i chos kyi sgo yin no/ /</text></item>
<item><p>160b1</p><section>mdo sde</section><text>de nas de'i tshe lha mo rgya cher dga' ba zhes bya bas bcom ldan 'das la mchod pa'i las byas nas/ tshigs su bcad pa 'di dag smras so/ /ma skyes khyod la phyag 'tshal lo/ /de bzhin gshegs pa thabs kyi sku/ /srid par skye ba sna tshogs pa/ /dri med thams cad thub pas bstan/ /dpa'</text></item>
<item><p>160b2</p><section>mdo sde</section><text>bo chen po rtag pa'i sku/ /srid skye'i dgyes pa rgya mtsho mnga'/ /gos pa med pa'i de bzhin gshegs/ /'khor ba dag ni dge bar bzhed/ /srid par skye ba'i gleng gzhi'i le'u zhes bya ste lnga pa'o// //sprin chen snying pos gsol pa/ 'khor ba'i nyon mongs pa'i zhing</text></item>
<item><p>160b3</p><section>mdo sde</section><text>gi las kyi sa thob par bgyi ba'i slad du/ sems kyis yang dag par len pa'i rnam par grol ba'i smon lam gsang ba'i chos kyi sgo bcu bcom ldan 'das kyis rgyas par bshad du gsol/ de bzhin gshegs pas bshad du gsol/ bcom ldan 'das kyis bka' stsal pa/ 'khor</text></item>
<item><p>160b4</p><section>mdo sde</section><text>ba'i nyon mongs pa'i zhing gi 'bras bu 'thob pa zhes bya ba dang / 'khor ba'i nyon mongs pa'i zhing la dga' ba'i rgyal po zhes bya ba dang / 'khor ba'i sbyor ba la sems gnas pa zhes bya ba dang / 'khor ba la mchog tu dga' ba'i gzungs zhes bya ba dang / 'khor bar 'gro ba zhes bya ba dang /</text></item>
<item><p>160b5</p><section>mdo sde</section><text>'khor bar shin tu char 'bebs pa zhes bya ba dang / 'khor ba rgyun mi gcod pa'i rlung gi rgyal po zhes bya ba dang / 'khor ba'i chom rkun zhes bya ba dang / 'khor ba'i rtsa ba'i spyod yul dri ma med pa zhes bya ba dang / 'khor ba na yun ring du gnas pa rnams la snang bar byed pa zhes bya ste/ bcu po</text></item>
<item><p>160b6</p><section>mdo sde</section><text>de dag ni 'khor ba'i nyon mongs pa'i zhing gi las kyi sa thob par bya ba'i phyir sems kyis yang dag par len pa'i rnam par grol ba'i smon lam gsang ba'i chos kyi sgo yin no/ /de nas de'i tshe klu'i rgyal po dug med ces bya bas bcom ldan 'das la mchod pa byas nas tshigs su bcad pa 'di smras</text></item>
<item><p>160b7</p><section>mdo sde</section><text>so/ /nyon mongs 'khor ba rnyed pa che/ /sems can rnams la sman slad du/ /'khor ba'i dngos 'dra de bzhin gshegs/ /chos rnams sna tshogs ston par mdzad/ /'khor ba nyon mongs pa'i zhing gi las kyi sa 'thob pa'i gleng gzhi'i le'u zhes bya ste drug pa'o// //</text></item>
<item><p>161a1</p><section>mdo sde</section><text>sprin chen snying pos gsol ba/ ye shes la rmongs pa'i snying po bsam gyis mi khyab pa gzung ba'i rnam par 'phrul pa'i rgyal po zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ bde bar gnyen por bya</text></item>
<item><p>161a2</p><section>mdo sde</section><text>ba mang ba zhes bya ba dang / mi mnyam pa dang mnyam pa'i rnam par 'phrul pa'i rgyal po zhes bya ba dang / mtshungs pa med par 'gro ba'i snang ba'i sgor 'jug pa zhes bya ba dang / gzhung lugs go bar byed pa zhes bya ba dang / mthar byed pa'i tog ces bya ba dang / yang dag par brjod pa'i</text></item>
<item><p>161a3</p><section>mdo sde</section><text>'od ces bya ba dang / chu las shin tu 'phags par dmigs pa zhes bya ba dang / snying po dri ma med pa zhes bya ba dang / sa 'dzin 'od 'phro zhes bya ba dang / mngon par 'phags pa'i snang ba'i sgo zhes bya ba ste bcu po de dag ni ye shes la rmongs pa'i snying po bsam gyis mi khyab pa la gzud</text></item>
<item><p>161a4</p><section>mdo sde</section><text>pa'i rnam par 'phrul pa'i rgyal po zhes bya ba'i chos kyi sgo yin no/ /de nas de'i tshe lha'i bu phreng mdzes can zhes bya bas bcom ldan 'das la mchod pa byas nas/ tshigs su bcad pa 'di smras so/ /sangs rgyas ye shes bsam mi khyab/ /kye ma sems can kun phan phyir/ /ye shes rmongs pa sna</text></item>
<item><p>161a5</p><section>mdo sde</section><text>tshogs pa/ /de bzhin gshegs pa ston pa mdzad/ /ye shes la rmongs pa gzud pa'i gleng gzhi'i le'u zhes bya ste bdun pa'o// //sprin chen snying pos gsol ba/ ye shes zab mo brtan pa 'thob pa la 'jug pa'i rnam pa zhes bgyi ba'i chos kyi sgo bcu bcom ldan 'das</text></item>
<item><p>161a6</p><section>mdo sde</section><text>kyis bshad du gsol/ bcom ldan 'das kyis bka' stsal pa/ shin tu yangs pa'i snying po bcu la gus par 'jug pa zhes bya ba dang / nam mkhas bsrungs pa zhes bya ba dang / dus zab mo la 'jug pa zhes bya ba dang / phra ba la dga' ba zhes bya ba dang / rgya mtsho mi bskyod pa zhes bya ba dang / ye shes kyi 'od 'phro ba'i</text></item>
<item><p>161a7</p><section>mdo sde</section><text>'od ces bya ba dang / ngag gi rang bzhin gtsang ba la 'jug pa zhes bya ba dang / nyon mongs pa'i bud shing tshig pa dri ma med pa la 'jug pa zhes bya ba dang / blo gros brtan pa la 'jug pa zhes bya ba dang / blo gros dri ma med pa zhes bya ba ste/ bcu po de dag ni ye shes zab mo brtan pa 'thob pa</text></item>
<item><p>161b1</p><section>mdo sde</section><text>la 'jug pa'i rnam pa'i chos kyi sgo yin no/ /de nas de'i tshe lha mo gser ltar gsal ba zhes bya bas bcom ldan 'das la mchod pa'i las byas nas tshigs su bcad pa 'di smras so/ /gser gyis rab brgyan 'dra ba'i de bzhin gshegs/ /ye shes mnga' bas gser gyi ri bo bzhin/ /sems</text></item>
<item><p>161b2</p><section>mdo sde</section><text>can rnams la phan pa mdzad slad du/ /ye shes zab mo'i gter ni ston par mdzad/ /ye shes zab mo brtan pa 'thob pa la 'jug pa'i rnam pa'i gleng gzhi'i le'u zhes bya ste brgyad pa'o// //sprin chen snying pos gsol pa/ sprin chen po'i snying po'i char gyi rgyun bsam gyis mi</text></item>
<item><p>161b3</p><section>mdo sde</section><text>khyab pa'i bsod nams kyi mdzod ces bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ byams pa la dga' ba'i mdzod ces bya ba dang / snying rje la dga' ba'i mdzod ces bya ba dang / dga' ba la dga' ba'i mdzod ces bya ba dang /</text></item>
<item><p>161b4</p><section>mdo sde</section><text>btang snyoms la dga' ba'i mdzod ces bya ba dang / bden pas chu 'bebs pa'i chu'i mdzod ces bya ba dang / rgya mtsho nya'i 'gro bar rgyu ba'i mdzod ces bya ba dang / chos kyi sgo'i ming dang ldan pa'i mdzod ces bya ba dang / rgyun gyi rgyal po'i lam gyi mdzod ces bya ba dang / gzhung lugs la</text></item>
<item><p>161b5</p><section>mdo sde</section><text>'jug pa'i mdzod ces bya ba dang / ming gi gsang tshig gsum gyi dkon mchog la 'jug pa'i mdzod ces bya ba ste/ bcu po de dag ni sprin chen po'i snying po'i char gyi rgyun bsam gyis mi khyab pa'i bsod nams kyi mdzod ces bya ba'i chos kyi sgo yin no/ /de nas de'i tshe lha'i bu ye shes la dga' ba</text></item>
<item><p>161b6</p><section>mdo sde</section><text>zhes bya bas bcom ldan 'das la mchod pa byas nas tshigs su bcad pa 'di smras so/ /bcom ldan sangs rgyas bsam mi khyab/ /de bzhin gshegs pa 'gag pa med/ /kye ma sems can sman slad du/ /chos rnams sna tshogs ston pa mdzad/ /rnam par thar pa'i bsod nams kyi mdzod kyi</text></item>
<item><p>161b7</p><section>mdo sde</section><text>gleng gzhi'i le'u zhes bya ste dgu pa'o// //sprin chen snying pos gsol pa/ sprin chen po'i char gyi rgyun bsam gyis mi khyab pa'i bsod nams kyi rnam pa'i lam zhes bgyi ba'i chos kyi sgo bcu bcom ldan 'das kyis bshad du gsol/ /bcom ldan 'das kyis bka' stsal pa/ char</text></item>
<item><p>162a1</p><section>mdo sde</section><text>gyi dus zhes bya ba dang / char gyi dra ba'i rgyun rin po che'i reng bu'i rgyal po zhes bya ba dang / char gyi dra ba'i snying po'i phyag rgya'i rgyal po zhes bya ba dang / char gyi dri ma sel ba zhes bya ba dang / char gyi dra ba sna tshogs kyi chu'i gdug pa sel ba'i rgyal po zhes bya ba dang / char gyi</text></item>
<item><p>162a2</p><section>mdo sde</section><text>dra ba bde bsil ngoms par byed pa zhes bya ba dang / char sna tshogs la dmigs pa yang dag pa'i spyod yul gyi rgyal po zhes bya ba dang / char sna tshogs la yang dag par lta ba dang lhan cig skyes pa zhes bya ba dang / char sna tshogs kyi bsod nams kyi rnam pa'i zhing la dbang byed pa zhes bya ba dang /</text></item>
<item><p>162a3</p><section>mdo sde</section><text>char gyi dra ba bde bsil sman gyi char 'bebs klu'i rgyal po zhes bya ba ste/ bcu po de dag ni sprin chen po'i char gyi rgyun bsam gyis mi khyab pa'i bsod nams kyi rnam pa'i lam zhes bya ba'i chos kyi sgo yin no/ /de nas de'i tshe lha'i bu nam mkha' la bsgrags pa zhes bya bas bcom ldan 'das la mchod</text></item>
<item><p>162a4</p><section>mdo sde</section><text>pa byas nas tshigs su bcad pa 'di dag smras so/ /khyod kyis de ring gsang ba mang po rab tu bshad/ /lha rnams stong phrag bye ba rab tu grol bar mdzad/ /sems can mang po dag kyang khyod kyis grol bar mdzad/ /rga nad bzlogs phyir mya ngan 'das pa yang dag rtogs/ /khyod ni lha yi lha</text></item>
<item><p>162a5</p><section>mdo sde</section><text>mchog bla na med pa lags/ /khyod ni gsang ba'i gsang ba khyod ni 'jig rten mgon/ /chos rnams rnam pa sna tshogs don yod ston pa mdzad/ /ye shes 'od 'phro sgron ma dam pa rtag tu snang / /bsod nams kyi rnam pa yongs su brjod pa'i gleng gzhi'i le'u zhes bya ste bcu pa'o// //</text></item>
<item><p>162a6</p><section>mdo sde</section><text>sprin chen snying pos gsol pa/ sprin chen po'i tshogs nam mkha' las 'byung zhing 'du ba'i rnam par 'phrul pa'i rgyal po zhes bgyi ba'i chos kyi sgo bcu bcom ldan 'das kyis rgyas par bshad du gsol/ bcom ldan 'das kyis bka' stsal pa/ rtsa ba nas skye ba'i rab tu mgu ba la</text></item>
<item><p>162a7</p><section>mdo sde</section><text>mkhas pa'i rgyal po zhes bya ba dang / rtsa ba'i rang bzhin legs par mthong nas rtag tu rjod pa zhes bya ba dang / mnyam pa dang mi mnyam pa'i ye shes shin tu mthong ba'i rgyal po zhes bya ba dang / brtag pa'i phyag rgya zhes bya ba dang / blo gros mi zad pa'i yang dag pa'i rgyal po zhes bya ba dang /</text></item>
<item><p>162b1</p><section>mdo sde</section><text>bsam gyis mi khyab pa'i gnas zhes bya ba dang / chags pa med pa'i nan tan gyi rnam pa zhes bya ba dang / rgya mtsho zab mo'i dus shin tu nges pa'i rgyal po zhes bya ba dang / dus tshigs yid du 'ong ba la mngon par rab tu dga' ba zhes bya ba dang / nam mkha' dang mnyam pa'i ye shes kyi char</text></item>
<item><p>162b2</p><section>mdo sde</section><text>sprin chen po'i nam mkha'i mdzod ces bya ste/ bcu po de dag ni sprin chen po'i tshogs nam mkha' las 'byung zhing 'du ba'i rnam par 'phrul pa'i rgyal po zhes bya ba'i chos kyi sgo yin no/ /de nas de'i tshe lha mo tshul la mkhas pa zhes bya bas bcom ldan 'das la mchod pa'i las byas nas tshigs su</text></item>
<item><p>162b3</p><section>mdo sde</section><text>bcad pa 'di smras so/ /gsang srung dpa' bo chen po ste/ de bzhin gshegs pa gsang bas bsrungs/ /sems can rnams la sman slad du/ /gsang ba sna tshogs ston pa mdzad/ /sprin chen po'i tshogs nam mkha' las 'byung ba'i gleng gzhi'i le'u zhes bya ste bcu gcig pa'o// //</text></item>
<item><p>162b4</p><section>mdo sde</section><text>sprin chen snying pos gsol pa/ sprin chen po'i glog gi 'od snang ba'i sgo zhes bgyi ba'i chos kyi sgo bcu bcom ldan 'das kyis bshad du gsol/ /bcom ldan 'das de bzhin gshegs pas mngon par rab tu 'bar bar mdzad du gsol/ /bcom ldan 'das kyis bka' stsal pa/ rin po</text></item>
<item><p>162b5</p><section>mdo sde</section><text>che'i mdzod kyi 'od zer gyi glog gi 'od ces bya ba dang / nam mkha' la brtson 'grus snang ba'i glog gi 'od ces bya ba dang / shin tu bsrung ba zhes bya ba dang / mtshams kyi dus tshod rgyal po zhes bya ba dang / dpal gyis bsrungs pa'i blo gros 'dod pa'i blo'i rgyal po zhes bya ba dang / dri</text></item>
<item><p>162b6</p><section>mdo sde</section><text>ma med pa'i gser gyi glog gi 'od kyi rgyal po zhes bya ba dang / bai dUr+ya'i snying po'i blo gros mi zad pa'i snang ba'i glog gi 'od ces bya ba dang / gnas la mngon par mos pa'i glog gi 'od ces bya ba dang / yon tan gyi rgya mtsho zab mo brtan pa'i glog gi 'od ces bya ba dang / yul chom du</text></item>
<item><p>162b7</p><section>mdo sde</section><text>'bebs pa'i glog gi 'od ces bya ba ste/ bcu po de dag ni sprin chen po'i glog gi 'od snang ba'i sgo zhes bya ba'i chos kyi sgo yin no/ /de nas de'i tshe lha mo mngon par 'tsho bar byed pa zhes bya bas bcom ldan 'das la mchod pa'i las byas te/ bcom ldan 'das kyi zhabs la mgo bos phyag</text></item>
<item><p>163a1</p><section>mdo sde</section><text>'tshal nas tshigs su bcad pa 'di smras so/ /glog gi rgyal po sku che ba/ /nam mkha' dang ni mtshungs 'dra ste/ /de bzhin gshegs pa thabs kyi gzugs/ /bdag gis brjod mi nus/ /glog gi 'od gleng gzhi'i le'u zhes bya ste bcu gnyis pa'o// //</text></item>
<item><p>163a2</p><section>mdo sde</section><text>sprin chen snying pos gsol pa/ sems can thams cad la sman pa dang bde ba'i slad du bcom ldan 'das kyis sangs rgyas kyi nyi ma'i 'od zer chen po mtha' yas pa rab tu dgye bar gsol/ sprin chen po'i glog 'gyu ba dang ldan pa la 'jug pa'i rnam pa zhes bgyi ba'i chos kyi sgo bcu bcom ldan 'das</text></item>
<item><p>163a3</p><section>mdo sde</section><text>kyis bshad du gsol/ bcom ldan 'das kyis bka' stsal pa/ rlung gi mthu dang mnyam pa'i shugs kyi glog gi 'od 'gyu ba'i rgyal po zhes bya ba dang / ye shes shin tu rno ba zhes bya ba dang / ye shes mngon par gtan la 'bebs pa'i rgyal po zhes bya ba dang / lhan cig 'jug pa'i shugs</text></item>
<item><p>163a4</p><section>mdo sde</section><text>kyis sgra bsgrags pa'i rgyal po zhes bya ba dang / rgya mtsho'i rlabs g.yo ba la mkhas pa'i rgyal po zhes bya ba dang / chos 'dod cing rab tu bsrungs pa zhes bya ba dang / nor gyis rgyal ba'i mtshams sbyor ba la mkhas pa'i rgyal po zhes bya ba dang / chos kyi rnga bo che dug gnon pa'i sman gyi rgyal po zhes</text></item>
<item><p>163a5</p><section>mdo sde</section><text>bya ba dang / shin tu mdzes pas ston pa stobs dang ldan par byed pa zhes bya ba dang / mun pa dang chab rom lta bu'i nyon mongs pa'i rtsa ba rnam par sgrogs pa la rnam par 'phrul pa'i rgyal po zhes bya ba ste/ bcu po de dag ni sprin chen po'i glog 'gyu ba dang ldan pa la 'jug pa'i rnam par 'phrul ba zhes</text></item>
<item><p>163a6</p><section>mdo sde</section><text>bya ba'i chos kyi sgo yin no/ /de nas de'i tshe lha mo shugs ldan ma zhes bya bas bcom ldan 'das la mchod pa byas nas tshigs su bcad pa 'di dag smras so/ /nga rgyal mi mnga' bsnyengs mi mnga'/ /thugs rjer ldan zhing skyon mi mnga'/ /dpa' bo thabs la mkhas pa ste/ /'jig rten kun dang 'thun par</text></item>
<item><p>163a7</p><section>mdo sde</section><text>'jug /de ring khyod kyi gzi brjid kyis/ /'jig rten 'thun pa bdag gis bslabs/ /bsam gyis mi khyab bsam yas lha/ /de bzhin gshegs pa mtshungs med mtshungs/ /sems can rnams la sman slad du/ /chos rnams sna tshogs ston pa mdzad/ /sprin chen po'i glog 'gyu ba</text></item>
<item><p>163b1</p><section>mdo sde</section><text>dang ldan zhing mun pa 'joms pa'i gleng gzhi'i le'u zhes bya ste bcu gsum pa'o// //sprin chen snying pos gsol pa/ sprin chen po'i glog gi sgyu 'phrul zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ rtag tu</text></item>
<item><p>163b2</p><section>mdo sde</section><text>brjod pa zhes bya ba dang / sprin chen po'i glog gi sgyu 'phrul rtag tu mngon par srung ba zhes bya ba dang / rtag tu mngon par dga' ba zhes bya ba dang / rtag tu mngon par 'dod pa zhes bya ba dang / me la mngon par rtse ba zhes bya ba dang / skye gnas thams cad du mngon par 'jug pa la dga' ba zhes</text></item>
<item><p>163b3</p><section>mdo sde</section><text>bya ba dang / rnyed pa dang bcas pa'i 'gro ba la rab tu mgu ba zhes bya ba dang / chu 'byed dkar mo zhes bya ba dang / 'od 'phro ba'i rgyal po mngon du byed pa zhes bya ba dang / rtag tu mngon par 'phags pa mngon par rgyas pa'i phreng ba brgyus pa zhes bya ba ste/ bcu po de dag ni sprin chen po'i glog gi sgyu 'phrul</text></item>
<item><p>163b4</p><section>mdo sde</section><text>zhes bya ba'i chos kyi sgo yin no/ /de nas de'i tshe lha mo sprin gyi chung ma zhes bya bas bcom ldan 'das la mchod pa chen po byas nas/ tshigs su bcad pa 'di smras so/ /kye ma bcom ldan sangs rgyas kyi/ /yul ni bsam gyis mi khyab ste/ /sgyu 'phrul rgyal po de bzhin gshegs/ /sems can</text></item>
<item><p>163b5</p><section>mdo sde</section><text>rnams la sman slad du/ /sgyu 'phrul sna tshogs ston pa mdzad/ /sprin chen po'i glog gi sgyu 'phrul gyi gleng gzhi'i le'u zhes bya ste bcu bzhi pa'o// //sprin chen snying pos gsol pa/ cho 'phrul chen po'i sgron ma ston pa zhes bgyi ba'i chos kyi sgo bcu bcom ldan 'das kyis bshad du gsol/</text></item>
<item><p>163b6</p><section>mdo sde</section><text>bcom ldan 'das kyis bka' stsal pa/ gter mi zad pa la 'jug pa'i cho 'phrul ston pa zhes bya ba dang / rin po che'i mdzod sdud pa zhes bya ba dang / rnam par thar pa bsam gyis mi khyab pa la gnas pa'i mdzod ces bya ba dang / ri mo la mtha' yas pa zhes bya ba dang / dge ba 'byor pa</text></item>
<item><p>163b7</p><section>mdo sde</section><text>zhes bya ba dang / dga' ba phun sum tshogs pa zhes bya ba dang / tshul gyi rnam pa la 'jug pa zhes bya ba dang / me long gi dkyil 'khor ma bsgribs pa zhes bya ba dang / dran pa'i phyogs mi zad pa zhes bya ba dang / sems can thams cad nges par sgrol ba yid du 'ong ba la 'jug pa zhes bya ba</text></item>
<item><p>164a1</p><section>mdo sde</section><text>ste/ bcu po de dag ni cho 'phrul chen po'i sgron ma ston pa zhes bya ba'i chos kyi sgo yin no/ /de nas de'i tshe lha mo rab tu dga' ba zhes bya bas bcom ldan 'das la mchod pa chen po byas nas tshigs su bcad pa 'di smras so/ /kye ma bcom ldan sangs rgyas mi bskyod pa/ /cho 'phrul chen po'i</text></item>
<item><p>164a2</p><section>mdo sde</section><text>rgyal po de bzhin gshegs/ /sems can rnams kyi shes pa bskyed don du/ /de ring chos rnams sna tshogs ston pa mdzad/ /cho 'phrul chen po'i gleng gzhi'i le'u zhes bya ste lnga pa'o// //sprin chen snying pos gsol pa/ chos kyi thog tog gi 'bel ba'i gtam la</text></item>
<item><p>164a3</p><section>mdo sde</section><text>'jug pa'i rnam par 'phrul pa'i rgyal po zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ thog tog gi rin po che'i 'byung gnas zhes bya ba dang / thog tog gi rgya mtsho zhes bya ba dang / thog tog gi spyod pa'i rgyal po zhes bya ba</text></item>
<item><p>164a4</p><section>mdo sde</section><text>dang / thog tog gi sman chen po'i mdzod bstan pa zhes bya ba dang / thog tog gi spyi'i rgyal po zhes bya ba dang / thog tog gi blo gros mi zad pa'i rgyal po zhes bya ba dang / thog tog gi snying po mchog ces bya ba dang / thog tog gi sgron ma'i ded dpon thob pa'i rgyal po zhes bya ba dang / chos kyi</text></item>
<item><p>164a5</p><section>mdo sde</section><text>phyogs kyi mtshon cha'i mchog ces bya ba dang / thog tog zab mo'i dus zhes bya ba ste/ bcu po de dag ni chos kyi thog tog gi 'bel ba'i gtam la 'jug pa'i rnam par 'phrul pa'i rgyal po zhes bya ba'i chos kyi sgo yin no/ /de nas de'i tshe lha mo mngon par sgeg ma zhes bya bas bcom ldan 'das la mchod pa byas</text></item>
<item><p>164a6</p><section>mdo sde</section><text>nas tshigs su bcad pa 'di smras so/ /lha chen chos kyi sprin lags te/ /thog tog rgyal po de bzhin gshegs/ /de bzhin gshegs pas nyon mongs rnams/ /sna tshogs par ni tshar yang bcad/ /sems can rnams la sman slad du/ /nyon mongs thibs por rol pa mdzad/ /chos kyi thog tog</text></item>
<item><p>164a7</p><section>mdo sde</section><text>gi 'bel ba'i gtam gyi gleng gzhi'i le'u zhes bya ste bcu drug pa'o// //sprin chen snying pos gsol pa/ ye shes rdo rje'i rnam pa la 'jug pa'i mdzod srung ba zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ rtse ba'i</text></item>
<item><p>164b1</p><section>mdo sde</section><text>rin po che'i mdzod ces bya ba'i chos kyi sgo dang / tshul rab tu dga' ba'i rgyal po zhes bya ba'i chos kyi sgo dang / tshul gyi rdzu 'phrul gyi rnam par 'phrul pa'i rgyal po zhes bya ba'i chos kyi sgo dang / ngang pa 'phyos pa'i gnas kyi rnam pa zhes bya ba'i chos kyi sgo dang / nam mkha' legs par brgyan pa'i</text></item>
<item><p>164b2</p><section>mdo sde</section><text>rgyal po zhes bya ba'i chos kyi sgo dang / bum pa shing gi mgo thogs can gyi sman gyi rgyal po zhes bya ba'i chos kyi sgo dang / rgya mtsho zab mo mi 'khrugs pa lta bu'i blo gros la 'jug pa'i rgyal po zhes bya ba'i chos kyi sgo dang / rab tu dul ba'i gzi brjid stobs can gyi dus tshod kyi rgyal po zhes bya ba'i chos</text></item>
<item><p>164b3</p><section>mdo sde</section><text>kyi sgo dang / bsam gyis mi khyab pa'i gnas kyi mtha' la mi rtogs pa zhes bya ba'i chos kyi sgo dang / bskal pa la khyab pa zhes bya ba'i chos kyi sgo ste/ bcu po de dag ni ye shes rdo rje'i rnam pa la 'jug pa'i mdzod srung ba zhes bya ba'i chos kyi sgo yin no/ /de nas de'i tshe lha mo ye shes phra ba la dga' ba zhes</text></item>
<item><p>164b4</p><section>mdo sde</section><text>bya bas bcom ldan 'das la mchod pa byas nas tshigs su bcad pa 'di smras so/ /sangs rgyas mdzad bral cha dang bral/ /de bzhin gshegs pa ma skyes kyang / /skyes pa lta bur ston mdzad de/ /ye shes rdo rje rnam mang mnga'/ /ye shes rdo rje'i rnam pa la 'jug pa'i gleng gzhi'i le'u zhes bya</text></item>
<item><p>164b5</p><section>mdo sde</section><text>ste bcu bdun pa'o// //sprin chen snying pos gsol pa/ longs spyod mi zad pa'i rnam pa la 'jug pa'i rnam par 'phrul pa'i rgyal po zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ bdud rtsi'i blo gros la 'jug pa</text></item>
<item><p>164b6</p><section>mdo sde</section><text>zhes bya ba'i chos kyi sgo dang / bde bas tshim pa la 'jug pa zhes bya ba'i chos kyi sgo dang / dga' ba la mkhas pa zhes bya ba'i chos kyi sgo dang / sdug cing rab tu dga' ba la mkhas pa zhes bya ba'i chos sgo dang / zab cing brtan pa'i chu'i ro la 'jug pa zhes bya ba'i chos kyi sgo dang / sems kyi blo</text></item>
<item><p>164b7</p><section>mdo sde</section><text>gros kyi spyod yul gyi bde ba 'dod pa'i rgyal po zhes bya ba'i chos kyi sgo dang / bde ba mi zad cing gdod ma nas dri ma med pa'i rgyal po zhes bya ba'i chos kyi sgo dang / thams cad rab tu mgu zhing rab tu dga' ba'i rgyal po zhes bya ba'i chos kyi sgo ste/ bcu po de dag ni longs spyod mi zad pa'i rnam pa la 'jug</text></item>
<item><p>165a1</p><section>mdo sde</section><text>pa'i rnam par 'phrul pa'i rgyal po zhes bya ba'i chos kyi sgo yin no/ /de nas de'i tshe lha mo lag na sbrang chang thogs pa zhes bya bas bcom ldan 'das la mchod pa byas nas tshigs su bcad pa 'di smras so/ /mtshan ma mi mnga' de bzhin gshegs/ /gzung du med cing reg tu med/ /</text></item>
<item><p>165a2</p><section>mdo sde</section><text>sems can rnams la sman slad du/ /gsang ba sna tshogs ston pa mdzad/ /longs spyod mi zad pa'i rnam pa la 'jug pa rnam par 'phrul ba'i rgyal po'i chos kyi sgo'i gleng gzhi'i le'u zhes bya ste brgyad pa'o// //sprin chen snying pos gsol pa/ yang dag pa'i lam gyi rnam</text></item>
<item><p>165a3</p><section>mdo sde</section><text>pa mngon par mtshon pa la 'jug pa zhes bya ba'i chos kyi sgo bcu bcom ldan 'das yang dag par rdzogs pa'i sangs rgyas kyis bshad du gsol/ bcom ldan 'das kyis bka' stsal pa/ phra ba rgyas pa'i rnam pa zhes bya ba'i chos kyi sgo dang / brtan pa'i rnam pa'i mdzod ces bya ba'i chos kyi sgo dang /</text></item>
<item><p>165a4</p><section>mdo sde</section><text>dpa' ba'i stobs kyis rnam par rgyal ba'i rin po che'i mdzod ces bya ba'i chos kyi sgo dang / lha thams cad kyi gnas shar phyogs su bltas pa la 'jug pa zhes bya ba'i chos kyi sgo dang / gzhung lugs thams cad rdzogs par byed pa zhes bya ba'i chos kyi sgo dang / gzhung lugs thams cad kyis ma</text></item>
<item><p>165a5</p><section>mdo sde</section><text>gos pa zhes bya ba'i chos kyi sgo dang / lam thams cad la rab tu mgu zhing rab tu dga' ba zhes bya ba'i chos kyi sgo dang / lam ngan par zhugs pa thams cad spangs pa'i rnam pa zhes bya ba'i chos kyi sgo dang / rgya mtsho'i rnam pa rtag pa'i dus tshod kyi rgyal po zhes bya ba'i chos kyi sgo dang / rgya mtsho'i</text></item>
<item><p>165a6</p><section>mdo sde</section><text>dus nges pa la mngon par rtse ba'i/ rin po che'i mdzod ces bya ba'i chos kyi sgo ste/ bcu po de dag ni yang dag pa'i lam gyi rnam pa mngon par mtshon pa la 'jug pa zhes bya ba'i chos kyi sgo yin no/ /de nas de'i tshe lha mo rab tu dul ba zhes bya bas bcom ldan 'das la mchod pa chen po byas nas tshigs</text></item>
<item><p>165a7</p><section>mdo sde</section><text>su bcad pa 'di smras so/ /dam pa'i yang dag lam bsrungs pa/ /ser sna las 'das rnam par dag /sems can rnams la sman slad du/ /chos rnams sna tshogs yang dag ston/ /yang dag pa'i lam gyi rnam pa mngon par mtshon pa la 'jug pa'i chos kyi sgo'i gleng gzhi'i le'u zhes bya ste bcu</text></item>
<item><p>165b1</p><section>mdo sde</section><text>dgu pa'o// //sprin chen snying pos gsol pa/ phra zhing zab mo gleng gzhi'i rnam pa la 'jug pa zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ mnyam pa dang gya gyu can thams cad kyi gleng gzhi zhes bya ba'i</text></item>
<item><p>165b2</p><section>mdo sde</section><text>chos kyi sgo dang / ro bro ba thams cad la rab tu dga' ba zhes bya ba'i chos kyi sgo dang / gzhung lugs la rnam par rtse ba'i rgyal po zhes bya ba'i chos kyi sgo dang / rgyas par 'dod pa'i rgyal po zhes bya ba'i chos kyi sgo dang / rgyas pa la dga' ba'i rgyal po zhes bya ba'i chos kyi sgo dang / lus la rab tu</text></item>
<item><p>165b3</p><section>mdo sde</section><text>dga' ba'i rgyal po zhes bya ba'i chos kyi sgo dang / sdug cing dang ba'i spyod lam la dga' ba'i rgyal po zhes bya ba'i chos kyi sgo dang / 'phags pas rab tu brgyan pa'i dus tshod kyi rgyal po zhes bya ba'i chos kyi sgo dang / dri ma'i snying po dri ma med par byed pa'i rgyal po zhes bya ba'i chos kyi sgo dang /</text></item>
<item><p>165b4</p><section>mdo sde</section><text>dmigs pa'i rnal 'byor gyi dge bas mngon par tshim pa zhes bya ba'i chos kyi sgo ste/ bcu po de dag ni phra zhing zab pa'i gleng gzhi'i rnam pa la 'jug pa zhes bya ba'i chos kyi sgo yin no/ /de nas de'i tshe lha mo mgrin dbyangs snyan pa zhes bya bas bcom ldan 'das la mchod pa byas nas tshigs su bcad</text></item>
<item><p>165b5</p><section>mdo sde</section><text>pa 'di smras so/ /dpa' chen seng ge'i sgra sgrogs pa/ /de bzhin gshegs sgra bsam mi khyab/ /sems can rnams la sman slad du/ /seng ge'i sgra ni mngon par sgrogs/ /phra zhing zab pa'i gleng gzhi'i rnam pa la 'jug pa'i le'u zhes bya ste nyi shu pa'o// //sprin chen</text></item>
<item><p>165b6</p><section>mdo sde</section><text>snying pos gsol pa/ seng ge'i rnam par rtse ba la dmigs pa zhes bgyi ba'i chos kyi sgo bcu bcom ldan 'das kyis bshad du gsol/ seng ge'i rnam par rtse ba bsam gyis mi khyab pas rnam par rol par gsol/ bcom ldan 'das kyis bka' stsal pa/ rjes su bya bar dka' ba dri ma med</text></item>
<item><p>165b7</p><section>mdo sde</section><text>pa zhes bya ba'i chos kyi sgo dang / sbrang ma dang bung ba'i me tog gi dri zhes bya ba'i chos kyi sgo dang / rin po che rnam par bsgyings pa'i blo gros kyis rnam par rtse zhing gnyid kyis non pa zhes bya ba'i chos kyi sgo dang / rin po che'i lhun po mngon par rab tu g.yo ba'i mchog thob par dka' ba zhes bya ba'i chos</text></item>
<item><p>166a1</p><section>mdo sde</section><text>kyi sgo dang / chu 'bab pa lta bur rtse ba'i rgyal po zhes bya ba'i chos kyi sgo dang / sa kun tu rab tu g.yo ba rgya cher rtse ba la dmigs pa zhes bya ba'i chos kyi sgo dang / lag pa g.yas g.yon gyi mthil gsal bar gcod pa lta bur mngon par rtse ba zhes bya ba'i chos kyi sgo dang /</text></item>
<item><p>166a2</p><section>mdo sde</section><text>nya po che dag gi mjug ma mngon par rtse ba'i rgyal po zhes bya ba'i chos kyi sgo dang / thob par dka' ba dang / rtogs par dka' ba rab tu ston pa la mngon par rtse ba zhes bya ba'i chos kyi sgo dang / rgyan thams cad kyi rnam pa la rab tu dga' zhing mngon par rtse ba la dmigs pa zhes bya ba'i chos kyi sgo ste/ bcu</text></item>
<item><p>166a3</p><section>mdo sde</section><text>po de dag ni seng ge rnam par rtse ba la dmigs pa zhes bya ba'i chos kyi sgo yin no/ /de nas de'i tshe lha'i bu seng ge dpa' bo zhes bya bas bcom ldan 'das la mchod pa'i las byas nas tshigs su bcad pa 'di smras so/ /kye ma bcom ldan sangs rgyas dpe med pa/ /ye shes dpe med dag la rab tu gnas/ /</text></item>
<item><p>166a4</p><section>mdo sde</section><text>sems can rnams la bde mang mdzad slad du/ /thabs kyis seng ge'i rnam par rol pa mdzad/ /seng ge rnam par rtse ba la dmigs pa'i gleng gzhi'i le'u zhes bya ste nyi shu gcig pa'o// //sprin chen snying pos gsol pa/ mtshams sbyar ba la tshogs pa'i rnam pa 'jig rten dang 'thun par</text></item>
<item><p>166a5</p><section>mdo sde</section><text>'jug par bya ba la 'jug pa'i mdo zhes bgyi ba'i chos kyi sgo bcu bcom ldan 'das kyis mngon par mtshams sbyar bar bshad du gsol/ bcom ldan 'das kyis bka' stsal pa/ mtshams rtag par bya ba'i rgyal po la 'jug pa zhes bya ba'i chos kyi sgo dang / thabs kyis shin tu rab tu zhi bar bya ba</text></item>
<item><p>166a6</p><section>mdo sde</section><text>la 'jug pa zhes bya ba'i chos kyi sgo dang / dad pa'i sbrang rtsi 'jam pa yang dag par rab tu gzung ba la 'jug pa zhes bya ba'i chos kyi sgo dang / seng ge rnam par rtse ba mngon par 'phags pa la 'jug pa zhes bya ba'i chos kyi sgo dang / rim pa ston pa'i dus dang tshod la 'jug pa zhes bya ba'i chos kyi sgo</text></item>
<item><p>166a7</p><section>mdo sde</section><text>dang / rim pa dang rim pa med pa dang / yul dang yul ma yin par 'jug pa la mkhas pa'i rgyal po zhes bya ba'i chos kyi sgo dang / gdul dka' ba dang / dmu rgod thabs kyis gzud pa zhes bya ba'i chos kyi sgo dang / mda' ltar mgyogs par lus la dbal 'jug pa zhes bya ba'i chos kyi sgo dang /</text></item>
<item><p>166b1</p><section>mdo sde</section><text>mchod pa 'dod pa thams cad 'thob pa la 'jug pa zhes bya ba'i chos kyi sgo dang / gnas 'og ma'i las byed pa'i thabs la 'jug pa zhes bya ba'i chos kyi sgo ste/ bcu po de dag ni mtshams sbyor ba tshogs pa'i rnam pa 'jig rten dang 'thun par 'jug par bya ba la 'jug pa'i mdo zhes bya ba'i chos kyi sgo</text></item>
<item><p>166b2</p><section>mdo sde</section><text>yin no/ /de nas de'i tshe lha'i bu sprin ces bya bas bcom ldan 'das la mchod pa byas nas tshigs su bcad pa 'di smras so/ /kye ma 'og ma'i gnas gshegs pa/ /bcom ldan dka' ba mdzad pa lags/ /nyid kyi sras la sman slad du/ /thabs kyis sku la gnas nas kyang / /yongs su mya ngan</text></item>
<item><p>166b3</p><section>mdo sde</section><text>'da' bar mdzad/ /mtshams sbyar ba tshogs pa'i rnam pa 'jig rten dang 'thun par 'jug par bya ba la 'jug pa'i mdo'i gleng gzhi'i le'u zhes bya ste nyi shu gnyis pa'o// //'phags pa sprin chen po'i mdo/ /bam po drug pa/ sprin chen snying pos gsol pa/ mngon</text></item>
<item><p>166b4</p><section>mdo sde</section><text>par rtse ba'i rin po che'i mdzod la 'jug pa zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ nyi ma 'char ka'i gtsug phud ces bya ba'i chos kyi sgo dang / snying po lnga pa la rgya cher rtse bar mngon par rgyags pa zhes bya ba'i chos kyi sgo dang /</text></item>
<item><p>166b5</p><section>mdo sde</section><text>yon tan rin po che'i mdzod mngon du 'byung ba zhes bya ba'i chos kyi sgo dang / tshul gyi mtshams bzang pos mngon par rtse ba la 'jug pa zhes bya ba'i chos kyi sgo dang / chu'i dus la zhugs pa'i stobs mi 'jig par bya ba la 'jug pa zhes bya ba'i chos kyi sgo dang / tsan dan gyi stobs kyi bde bsil la</text></item>
<item><p>166b6</p><section>mdo sde</section><text>mngon par rtse ba la 'jug pa zhes bya ba'i chos kyi sgo dang / mig mi 'dzums par smra ba zhes bya ba'i chos kyi sgo dang / ku mu da dang / zla ba lta bu'i chu dang ldan pa la mngon par rtse ba zhes bya ba'i chos kyi sgo dang / sprul po che la sogs pa'i lus la mngon par 'dod pa la 'jug pa zhes bya ba'i chos kyi</text></item>
<item><p>166b7</p><section>mdo sde</section><text>sgo dang / bsngags par bya ba shin tu mang ba la mngon par 'jug pa zhes bya ba'i chos kyi sgo ste/ bcu po de dag ni mngon par rtse ba'i rin po che'i mdzod la 'jug pa zhes bya ba'i chos kyi sgo yin no/ /de nas de'i tshe lha'i bu rigs btsun pa rnam par dag pa zhes bya bas bcom ldan 'das la mchod pa</text></item>
<item><p>167a1</p><section>mdo sde</section><text>byas nas tshigs su bcad pa 'di smras so/ /'jig rten gsum gyi chos kyi dbang phyug po/ /de bzhin gshegs pa chos sku rtag gyur pa/ /sems can rnams la phan pa mdzad slad du/ /lam rnams rnam pa sna tshogs ston pa mdzad/ /mngon par rtse ba rin po che'i mdzod la</text></item>
<item><p>167a2</p><section>mdo sde</section><text>'jug pa'i gleng gzhi'i le'u zhes bya ste nyi shu gsum pa'o// //sprin chen snying pos gsol pa/ nam mkha' lding gi rtsal chen po'i stobs la mngon par 'jug pa zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/</text></item>
<item><p>167a3</p><section>mdo sde</section><text>nor rgyas kyi bu'i stobs rab tu 'joms pa'i rnam par 'phrul pa'i rgyal po zhes bya ba'i chos kyi sgo dang / rang gi stobs mngon par ston pa la 'jug pa zhes bya ba'i chos kyi sgo dang / sgra la mngon par rab tu dga' ba la 'jug pa zhes bya ba'i chos kyi sgo dang / chu'i rlabs la 'jug pa zhes bya ba'i chos</text></item>
<item><p>167a4</p><section>mdo sde</section><text>kyi sgo dang / rgya mtsho'i dus kyi nga rgyal gyi rgyags pa med par byed pa zhes bya ba'i chos kyi sgo dang / ri bo'i rgyal po'i phug tu mngon par sgrogs pa'i dus la 'jug pa zhes bya ba'i chos kyi sgo dang / rlung gi mchog gi dus kyi phyogs la 'jug pa zhes bya ba'i chos kyi sgo dang / mig rgyang ring bar</text></item>
<item><p>167a5</p><section>mdo sde</section><text>ston pa nges par sems pa la 'jug pa zhes bya ba'i chos kyi sgo dang / myur du gdug pa'i sbrul la rtse ba zhes bya ba'i chos kyi sgo dang / rin po che'i 'od zer bzang po'i stobs 'thob pa la 'jug pa zhes bya ba'i chos kyi sgo ste/ bcu po de dag ni nam mkha' lding gi rtsal chen po'i stobs la 'jug pa</text></item>
<item><p>167a6</p><section>mdo sde</section><text>zhes bya ba'i chos kyi sgo yin no/ /de nas de'i tshe lha'i bu dri ma med pa zab mo la 'jug pa zhes bya bas bcom ldan 'das la mchod pa byas nas tshigs su bcad pa 'di smras so/ /ting nge 'dzin dang shes rab dbang po'i rdo rje phyag na bsnams/ /chos kyi dbang phyug ye shes stong gzigs pa la phyag</text></item>
<item><p>167a7</p><section>mdo sde</section><text>'tshal lo/ /nyon mongs lha ma yin rnams g.yul du nges par rab bcom nas/ /chos kyi dbang po chen po'i tog ni khyod kyis legs par btsugs/ /nam mkha' lding gi rtsal chen po'i stobs la 'jug pa'i gleng gzhi'i le'u zhes bya ste nyi shu bzhi pa'o// //</text></item>
<item><p>167b1</p><section>mdo sde</section><text>sprin chen snying pos gsol pa/ sgra chen po'i dus rnam par bsgrags pa bkod pa'i rgyal po zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ zla med pa'i stobs zab mo'i tshul bkod pa zhes bya ba'i chos kyi sgo dang / tshul</text></item>
<item><p>167b2</p><section>mdo sde</section><text>khrims brtan pa bkod pa zhes bya ba'i chos kyi sgo dang / tshul khrims kyi stobs kyi 'od 'phro ba'i rgyal po zhes bya ba'i chos kyi sgo dang / tshul khrims kyi mtshams bzang po bkod pa zhes bya ba'i chos kyi sgo dang / rin po che'i 'o ma 'dzag pa bkod pa zhes bya ba'i chos kyi sgo dang / bsod nams kyi</text></item>
<item><p>167b3</p><section>mdo sde</section><text>rgyun 'dzag pa bkod pa zhes bya ba'i chos kyi sgo dang / byams pa'i stobs 'dzag pa bkod pa zhes bya ba'i chos kyi sgo dang / snying rje'i stobs 'dzag pa bkod pa zhes bya ba'i chos kyi sgo dang / dga' ba'i stobs 'dzag pa bkod pa zhes bya ba'i chos kyi sgo dang / btang snyoms kyi stobs 'dzag pa</text></item>
<item><p>167b4</p><section>mdo sde</section><text>bkod pa zhes bya ba'i chos kyi sgo ste/ bcu po de dag ni sgra chen po'i dus rnam par bsgrags pa bkod pa'i rgyal po zhes bya ba'i chos kyi sgo yin no/ /de nas de'i tshe lha'i bu rin chen dpal zhes bya bas bcom ldan 'das la mchod pa byas nas tshigs su bcad pa 'di smras so/ /de bzhin gshegs rgyal mi</text></item>
<item><p>167b5</p><section>mdo sde</section><text>phyed sku mnga' ba/ /mtha' yas stobs ldan khyod la rtag phyag 'tshal/ /sems can rnams la phan pa mdzad slad du/ /bkod pa rnam pa sna tshogs ston pa mdzad/ /sgra chen po'i dus rnam par bsgrags pa bkod pa'i rgyal po'i gleng gzhi'i le'u zhes bya ste nyi shu lnga pa'o// //</text></item>
<item><p>167b6</p><section>mdo sde</section><text>sprin chen snying pos gsol pa/ mi 'jigs pa chen po'i stobs kyi rnam par 'phrul pa la 'jug pa zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ rgya mtsho'i stobs kyi dus la mi 'jigs pa'i stobs kyi rnam par 'phrul pa la 'jug</text></item>
<item><p>167b7</p><section>mdo sde</section><text>pa zhes bya ba'i chos kyi sgo dang / 'jigs pa med pa'i rnam pa'i rtsa ba la dga' ba zhes bya ba'i chos kyi sgo dang / mkhas pa'i rin po che'i mdzod ces bya ba'i chos kyi sgo dang / mkhas pa'i dpal gyi lus zhes bya ba'i chos kyi sgo dang / mkhas pa gtsang sbra la dga' ba zhes bya ba'i chos kyi sgo dang /</text></item>
<item><p>168a1</p><section>mdo sde</section><text>mkhas pa'i gzi brjid kyi rgyan gyis brgyan pa la 'jug pa'i stobs zhes bya ba'i chos kyi sgo dang / rin po che thams cad la mkhas pa'i dus tshod kyi rgyal po zhes bya ba'i chos kyi sgo dang / mkhas pa'i rab tu dga' ba la 'jug par dga' ba zhes bya ba'i chos kyi sgo dang / mkhas pa'i</text></item>
<item><p>168a2</p><section>mdo sde</section><text>'od 'phro ba dang ldan pa zhes bya ba'i chos kyi sgo dang / mkhas pa'i glog gi 'od kyi rnam pa'i rgyal po zhes bya ba'i chos kyi sgo ste/ bcu po de dag ni mi 'jigs pa chen po'i stobs kyi rnam par 'phrul pa la 'jug pa zhes bya ba'i chos kyi sgo yin no/ /de nas de'i tshe lha'i bu rin chen me tog ces bya bas</text></item>
<item><p>168a3</p><section>mdo sde</section><text>bcom ldan 'das la mchod pa byas nas tshigs su bcad pa 'di smras so/ /dus tshod rnam dag yon tan gyi/ /'byung gnas zab mo gsang ba'i mtsho/ /sems can rnams la sman slad du/ /chos rnams sna tshogs ston pa mdzad/ /mi 'jigs pa chen po'i stobs kyi rnam par 'phrul pa la 'jug</text></item>
<item><p>168a4</p><section>mdo sde</section><text>pa'i gleng gzhi'i le'u zhes bya ste nyi shu drug pa'o// //sprin chen snying pos gsol pa/ gnas kyi rnam pa dang bcas pa yangs pa zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ gnas srung ba zhi ba'i dus tshod ces bya</text></item>
<item><p>168a5</p><section>mdo sde</section><text>ba'i chos kyi sgo dang / yang dag pa'i snying po'i gnas kyi lam zhes bya ba'i chos kyi sgo dang / chu'i grags pa'i de kho na'i snying po'i gnas zhes bya ba'i chos kyi sgo dang / grub pa bsngags pa'i gnas zhes bya ba'i chos kyi sgo dang / grags pa snying po'i rnam pa'i mtshams bzang po'i gnas zhes bya ba'i</text></item>
<item><p>168a6</p><section>mdo sde</section><text>chos kyi sgo dang / rtag tu dga' ba rgyas pa'i gnas zhes bya ba'i chos kyi sgo dang / gzhi nas skyes pa'i stobs kyi gnas zhes bya ba'i chos kyi sgo dang / snying rje'i stobs kyi gnas zhes bya ba'i chos kyi sgo dang / bzod pa la nges par gnas pa zhes bya ba'i chos kyi sgo dang / rtag tu gtsang ba'i</text></item>
<item><p>168a7</p><section>mdo sde</section><text>gnas zhes bya ba'i chos kyi sgo ste/ bcu po de dag ni gnas kyi rnam pa dang bcas pa yangs pa zhes bya ba'i chos kyi sgo yin no/ /de nas de'i tshe lha mo rin po che'i rigs kyi 'od ces bya bas bcom ldan 'das la mchod pa byas nas tshigs su bcad pa 'di smras so/ /de bzhin gshegs pa ye shes sku/ /ye</text></item>
<item><p>168b1</p><section>mdo sde</section><text>shes yon tan 'byung gnas mdzes/ /sems can rnams la sman slad du/ /chos rnams sna tshogs ston pa mdzad/ /gnas kyi rnam pa dang bcas pa yangs pa'i chos kyi sgo'i gleng gzhi'i le'u zhes bya ste nyi shu bdun pa'o// //sprin chen snying pos gsol pa/ lhag pa'i bsam pa'i cho</text></item>
<item><p>168b2</p><section>mdo sde</section><text>ga la 'jug pa zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ mtshams bzang po la gnas pa zhes bya ba'i chos kyi sgo dang / lhag pa'i bsam pa'i cho ga shes pa'i rgya mtsho'i phyag rgya zhes bya ba'i chos kyi sgo dang / ye shes kyi dus</text></item>
<item><p>168b3</p><section>mdo sde</section><text>tshod ces bya ba'i chos kyi sgo dang / 'gro ba'i dus tshod kyi cho 'phrul gyi lhag pa'i bsam pa'i cho ga la 'jug pa zhes bya ba'i chos kyi sgo dang / nam mkha' dang mnyam par mngon par rtse ba zhes bya ba'i chos kyi sgo dang / mi gnas pa zhes bya ba'i chos kyi sgo dang / mngon par rgyu ba bsags pa zhes bya</text></item>
<item><p>168b4</p><section>mdo sde</section><text>ba'i chos kyi sgo dang / bsnyen par 'os pa'i rgyal po zhes bya ba'i chos kyi sgo dang / sbyin par dga' ba la mngon par mos pa zhes bya ba'i chos kyi sgo dang / sems dge zhing lhag pa'i bsam pa la 'jug pa zhes bya ba'i chos kyi sgo ste/ bcu po de dag ni lhag pa'i bsam pa'i cho ga la 'jug</text></item>
<item><p>168b5</p><section>mdo sde</section><text>pa zhes bya ba'i chos kyi sgo yin no/ /de nas de'i tshe lha'i bu shes pas rgyas pa zhes bya bas bcom ldan 'das la mchod pa byas nas tshigs su bcad pa 'di smras so/ /bcom ldan sangs rgyas bltar mi gda'/ /nam mkha' mtshungs shing 'dra ba lags/ /sems can rnams la sman slad</text></item>
<item><p>168b6</p><section>mdo sde</section><text>du/ /snang ba sna tshogs ston pa mdzad/ /lhag pa'i bsam pa'i cho ga la 'jug pa'i gleng gzhi'i le'u zhes bya ste nyi shu brgyad pa'o// //sprin chen snying pos gsol pa/ dmag chen po dpa' ba'i rgyal po'i stobs bkod pa zhes bgyi ba'i chos kyi sgo bcu bcom ldan 'das kyis bshad du</text></item>
<item><p>168b7</p><section>mdo sde</section><text>gsol/ /bcom ldan 'das kyis bka' stsal pa/ dpa' bo rnam par rgyal ba'i zhing gi rnam pa zhes bya ba'i chos kyi sgo dang / dpa' bar 'gro ba phun sum tshogs pa'i rjes las skyes pa zhes bya ba'i chos kyi sgo dang / dpa' bo rnam par rtse ba'i dmigs pa la mkhas pa'i rgyal po zhes</text></item>
<item><p>169a1</p><section>mdo sde</section><text>bya ba'i chos kyi sgo dang / dpa' bo'i tshul la 'jug pa'i stobs phun sum tshogs pa la bya ba byed pa zhes bya ba'i chos kyi sgo dang / g.yul ngor dpa' ba'i rnam pa zhes bya ba'i chos kyi sgo dang / snying stobs phun sum tshogs pa'i rnam pa zhes bya ba'i chos kyi sgo dang / ye shes brtan</text></item>
<item><p>169a2</p><section>mdo sde</section><text>pa dpa' bo'i rnam pa zhes bya ba'i chos kyi sgo dang / le lo'i dus su dpa' bo'i rnam pa zhes bya ba'i chos kyi sgo dang / gzi brjid kyi stobs kyi rnam pa zhes bya ba'i chos kyi sgo dang / dpa' bo'i glog gi 'od kyi rnam pa zhes bya ba'i chos kyi sgo dang / dpa' bo'i thog tog gi dmag gi lag pa'i rnam pa zhes</text></item>
<item><p>169a3</p><section>mdo sde</section><text>bya ba'i chos kyi sgo ste/ bcu po de dag ni dmag chen po dpa' ba'i rgyal po'i stobs bkod pa zhes bya ba'i chos kyi sgo yin no/ /de nas de'i tshe lha'i bu dpa' brtan brtul zhugs nges pa la nye bar gnas pa zhes bya bas bcom ldan 'das la mchod pa byas nas tshigs su bcad pa 'di smras so/ /</text></item>
<item><p>169a4</p><section>mdo sde</section><text>dpa' chen mi phyed 'khor dang ldan/ /chos kyi dmag gi 'dren pa po/ /sems can rnams la sman slad du/ /bdud gzhom pa yang ston pa mdzad/ /dmag chen po dpa' ba'i rgyal po stobs bkod pa'i gleng gzhi'i le'u zhes bya ste nyi shu dgu pa'o// //sprin chen snying pos gsol pa/</text></item>
<item><p>169a5</p><section>mdo sde</section><text>bzang po'i rnam pa'i rnam par 'phrul pa'i rgyal po la 'jug pa zhes bgyi ba'i chos kyi sgo bcu bcom ldan 'das kyis bshad du gsol/ /bcom ldan 'das kyis bka' stsal pa/ bzang po rin po che'i rnam pa'i dus tshod ces bya ba'i chos kyi sgo dang / bzang po dang ba'i rnam pa zhes bya ba'i chos kyi sgo</text></item>
<item><p>169a6</p><section>mdo sde</section><text>dang / bzang po'i rnam pa'i stobs kyis mngon par rtse ba zhes bya ba'i chos kyi sgo dang / bzang po'i nor gyi gnas zhes bya ba'i chos kyi sgo dang / bzang po phun sum tshogs pa'i lus zhes bya ba'i chos kyi sgo dang / bzang po'i gtsang sbra la nges pa'i rnam pa zhes bya ba'i chos kyi sgo dang / bzang po'i glog gi</text></item>
<item><p>169a7</p><section>mdo sde</section><text>'od 'phro ba'i rgyal po'i mdzod kyi rnam pa zhes bya ba'i chos kyi sgo dang / bzang po'i rnam pas legs par brgyan pa'i blo gros zhes bya ba'i chos kyi sgo ste/ bcu po de dag ni bzang po'i rnam pa'i rnam par 'phrul pa'i rgyal po la 'jug pa zhes bya ba'i chos kyi sgo yin no/ /de nas de'i tshe lha'i bu bzang skyong zhes bya</text></item>
<item><p>169b1</p><section>mdo sde</section><text>bas bcom ldan 'das la mchod pa byas nas tshigs su bcad pa 'di smras so/ /bzang po'i mtshan rnams phun sum tshogs/ /bzang po'i gdan la rab tu bzhugs/ /sems can rnams la sman slad du/ /chos rnams sna tshogs ston pa mdzad/ /bzang po'i rnam pa'i rnam par 'phrul pa'i</text></item>
<item><p>169b2</p><section>mdo sde</section><text>rgyal po la 'jug pa zhes bya ba'i chos kyi sgo'i gleng gzhi'i le'u zhes bya ste sum cu pa'o// //sprin chen snying pos gsol pa/ rtse ba dang bcas pa yang dag par sbas pa ston pa'i dpung bskyed pa la 'jug pa zhes bgyi ba'i chos kyi sgo bcu bcom ldan 'das kyis bshad du gsol/ /bcom</text></item>
<item><p>169b3</p><section>mdo sde</section><text>ldan 'das kyis bka' stsal pa/ dga' bas rtse ba dang bcas pa yang dag par sbas pa zhes bya ba'i chos kyi sgo dang / mgu bas rtse ba dang bcas pa yang dag par sbas pa zhes bya ba'i chos kyi sgo dang / mchog tu dga' bas rtse ba dang bcas pa yang dag par sbas pa zhes bya ba'i chos kyi sgo dang /</text></item>
<item><p>169b4</p><section>mdo sde</section><text>mngon par zhugs pa'i rnam pas rtse ba dang bcas pa yang dag par sbas pa zhes bya ba'i chos kyi sgo dang / seng ge'i sgras rtse ba dang bcas pa yang dag par sbas pa zhes bya ba'i chos kyi sgo dang / tshul gyis rtse ba dang bcas pa yang dag par sbas pa ston pa'i dpung bskyed pa zhes bya ba'i chos kyi sgo</text></item>
<item><p>169b5</p><section>mdo sde</section><text>dang / byams pas rtse ba dang bcas pa yang dag par sbas pa ston pa'i stobs la 'jug pa zhes bya ba'i chos kyi sgo dang / snying rjes rtse ba dang bcas pa yang dag par sbas pa ston pa'i stobs la 'jug pa zhes bya ba'i chos kyi sgo dang / dga' bas rtse ba dang bcas pa yang dag par sbas pa ston pa'i stobs</text></item>
<item><p>169b6</p><section>mdo sde</section><text>la 'jug pa zhes bya ba'i chos kyi sgo dang / btang snyoms kyis rtse ba dang bcas pa yang dag par sbas pas ston pa'i stobs la 'jug pa zhes bya ba'i chos kyi sgo ste/ bcu po de dag ni rtse ba dang bcas pa yang dag par sbas pa ston pa'i dpung bskyed pa la 'jug pa zhes bya ba'i chos kyi sgo yin no/ /de nas de'i</text></item>
<item><p>169b7</p><section>mdo sde</section><text>tshe lha'i bu blo gros rgya mtsho zhes bya bas bcom ldan 'das la mchod pa byas nas tshigs su bcad pa 'di smras so/ /rtag pa'i ljon pa slob ma'i sa yi sa ni bsten gyur cing / /byang chub yan lag me tog rtag tu zhi ba'i rtsa/ /bsam gtan myu gu yal ga 'bras bur ldan pa po/ /rdzu 'phrul lo ma shing rta</text></item>
<item><p>170a1</p><section>mdo sde</section><text>khyod la mgo bos gtug /rtse ba dang bcas pa yang dag par sbas pa ston pa'i dpung bskyed pa la 'jug pa'i gleng gzhi'i le'u zhes bya ste sum cu gcig pa'o// //sprin chen snying pos gsol pa/ ye shes rtsom pa'i cho ga la zhugs pa'i rnam pa zhes bgyi ba'i</text></item>
<item><p>170a2</p><section>mdo sde</section><text>chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ dmigs pa la mngon par brkam pa zhes bya ba'i chos kyi sgo dang / rgyan gyi rgyal po zhes bya ba'i chos kyi sgo dang / stobs 'bri bar bya ba la mngon par dga' ba zhes bya ba'i chos kyi sgo dang / mkhas</text></item>
<item><p>170a3</p><section>mdo sde</section><text>pa'i lus mi zad pa zhes bya ba'i chos kyi sgo dang / rtse ba la mngon par chags pa zhes bya ba'i chos kyi sgo dang / sbyin pa dang rim gro'i bya ba byed pa zhes bya ba'i chos kyi sgo dang / thang la mngon par dga' ba'i sbyor ba zhes bya ba'i chos kyi sgo dang / sbyor ba'i mtshams la mngon par 'jug pa zhes bya ba'i</text></item>
<item><p>170a4</p><section>mdo sde</section><text>chos kyi sgo dang / dga' ba'i dus tshod kyi sbyor ba la gnas pa zhes bya ba'i chos kyi sgo dang / gzhung lugs mngon pa'i gnas la gnas pa zhes bya ba'i chos kyi sgo ste/ bcu po de dag ni ye shes rtsom pa'i cho ga la zhugs pa'i rnam pa zhes bya ba'i chos kyi sgo yin no/ /de nas de'i tshe lha mo sna ma'i</text></item>
<item><p>170a5</p><section>mdo sde</section><text>me tog la mngon par dga' ba zhes bya bas bcom ldan 'das la mchod pa byas nas tshigs su bcad pa 'di smras so/ /dpa' chen ye shes rtsom pa po/ /yang dag rtsom la rab sbyor ba/ /sems can rnams la phan bzhed pa/ /chos rnams sna tshogs ston pa mdzad/ /ye shes rtsom pa'i cho ga la zhugs</text></item>
<item><p>170a6</p><section>mdo sde</section><text>pa'i rnam pa'i gleng gzhi'i le'u zhes bya ste sum cu gnyis pa'o// //sprin chen snying pos gsol pa/ ye shes kyi nor bsgrims te bsgrub pa'i mdzod ces bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ legs pa'i nan</text></item>
<item><p>170a7</p><section>mdo sde</section><text>tan gyi sbyor ba la mkhas pa'i rin po che bsgrub pa zhes bya ba'i chos kyi sgo dang / dam pa'i chos la shin tu gus par bsgrims pa'i sems la gnas par sbyor ba zhes bya ba'i chos kyi sgo dang / bden pa'i dus tshod kyi rgyal po zhes bya ba'i chos kyi sgo dang / yang dag par zab cing brtan pa la rtse ba dang</text></item>
<item><p>170b1</p><section>mdo sde</section><text>bcas pa'i rgya mtsho'i rin po che'i rdzas bsgrub pa zhes bya ba'i chos kyi sgo dang / mngon par dga' ba bsgrub pa zhes bya ba'i chos kyi sgo dang / ye shes kyi stobs rab tu bsgrub pa zhes bya ba'i chos kyi sgo dang / mngon par rgyu ba bsgrub pa zhes bya ba'i chos kyi sgo dang / mngon par 'dod par bya ba'i yon tan</text></item>
<item><p>170b2</p><section>mdo sde</section><text>bsgrub pa zhes bya ba'i chos kyi sgo dang / lus la sbyor ba zhes bya ba'i chos kyi sgo dang / mkhas pa dang / gtsang sbra dang / nges pa dang / brtul zhugs dang / nye bar gnas pa la bsgrims te bsgrub pa zhes bya ba'i chos kyi sgo ste/ bcu po de dag ni ye shes kyi nor bsgrims te bsgrub pa'i mdzod ces</text></item>
<item><p>170b3</p><section>mdo sde</section><text>bya ba'i chos kyi sgo yin no/ /de nas de'i tshe lha mo phreng ba sna tshogs can zhes bya bas bcom ldan 'das la mchod pa byas nas tshigs su bcad pa 'di smras so/ /gsang ba'i 'byung gnas bsam gtan zhi ba'i yan lag gi/ /cod pan rnam grol chu dang dran pa bsil ba'i rlabs/ /bdag nyid rtag zab zhi</text></item>
<item><p>170b4</p><section>mdo sde</section><text>ba'i bdag nyid che ba ste/ /rgya mtsho'i tshul 'dra khyod la mgo bos gtug par bgyi/ /ye shes kyi nor bsgrims te bsgrub pa'i mdzod kyi gleng gzhi'i le'u zhes bya ste sum cu gsum pa'o// //sprin chen snying pos gsol pa/ yang dag pa'i mchod sbyin la phan pa'i cho ga bkod pa zhes bgyi</text></item>
<item><p>170b5</p><section>mdo sde</section><text>ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ nges par bsdams pa'i cho ga brtag pa zhes bya ba'i chos kyi sgo dang / mchod sbyin la phan pa'i rin po che'i cho gas bsrungs pa zhes bya ba'i chos kyi sgo dang / gtsang sbra bsrung ba'i dus tshod ces bya</text></item>
<item><p>170b6</p><section>mdo sde</section><text>ba'i chos kyi sgo dang / gtsang sbra la mngon par dga' ba zhes bya ba'i chos kyi sgo dang / sbyin pa'i longs spyod sbyin pa zhes bya ba'i chos kyi sgo dang / mig rab tu sbyin pa zhes bya ba'i chos kyi sgo dang / zab mo gsang ba ston cing 'chad pa zhes bya ba'i chos kyi sgo dang / zab mo'i chos la gces pa zhes</text></item>
<item><p>170b7</p><section>mdo sde</section><text>bya ba'i chos kyi sgo dang / de kho na'i snying po la gnas pa zhes bya ba'i chos kyi sgo dang / gzhung lugs thams cad ston pa zhes bya ba'i chos kyi sgo ste/ bcu po de dag ni yang dag pa'i mchod sbyin la phan pa'i cho ga bkod pa zhes bya ba'i chos kyi sgo yin no/ /de nas de'i tshe lha mo chos la mngon par dga'</text></item>
<item><p>171a1</p><section>mdo sde</section><text>ba zhes bya bas bcom ldan 'das la mchod pa byas nas tshigs su bcad pa 'di smras so/ /dpa' chen chos kyi mchod sbyin can/ /sbyin pa'i tshogs ldan de bzhin gshegs/ /sems can rnams la sman slad du/ /mchod sbyin sna tshogs ston pa mdzad/ /yang dag pa'i</text></item>
<item><p>171a2</p><section>mdo sde</section><text>mchod sbyin la phan pa'i cho ga bkod pa'i gleng gzhi'i le'u zhes bya ste sum cu bzhi pa'o// //sprin chen snying pos gsol pa/ sangs rgyas kyi zhing gi yang dag pa'i sa bon rab tu skyed pa zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis</text></item>
<item><p>171a3</p><section>mdo sde</section><text>bka' stsal pa/ rin po che'i 'byung gnas kyi rnam par rgyal ba zhes bya ba'i chos kyi sgo dang / rin po che'i 'byung gnas kyi nor gyi char 'bebs pa zhes bya ba'i chos kyi sgo dang / rin po che'i 'byung gnas kyi bsod nams kyi mdzod ces bya ba'i chos kyi sgo dang / rin po che'i 'byung gnas kyi yang dag</text></item>
<item><p>171a4</p><section>mdo sde</section><text>pa'i snying po'i blo gros zhes bya ba'i chos kyi sgo dang / rin po che'i 'byung gnas kyi lus zhes bya ba'i chos kyi sgo dang / rin po che'i 'byung gnas kyi 'od 'phro bzang po zhes bya ba'i chos kyi sgo dang / rin po che'i 'byung gnas kyi sgron ma'i 'od 'phro zhes bya ba'i chos kyi sgo dang / rin po che'i 'byung gnas</text></item>
<item><p>171a5</p><section>mdo sde</section><text>kyi glog gi 'od kyi blo gros mi zad pa'i cod pan gyi rgyal po zhes bya ba'i chos kyi sgo dang / rin po che'i 'byung gnas la gnas pa'i gtsang sbra zhes bya ba'i chos kyi sgo dang / rin po che thams cad kyi zhing gi 'bras bu'i ro'i phung po zhes bya ba'i chos kyi sgo ste/ bcu po de dag ni sangs rgyas kyi zhing gi yang dag</text></item>
<item><p>171a6</p><section>mdo sde</section><text>pa'i sa bon rab tu skyed pa zhes bya ba'i chos kyi sgo yin no/ /de nas de'i tshe lha mo rin chen char 'bebs zhes bya bas bcom ldan 'das la mchod pa byas nas tshigs su bcad pa 'di smras so/ /bcom ldan sangs rgyas bsod nams zhing / /'jig rten kun la thugs brtse zhing / /sems can</text></item>
<item><p>171a7</p><section>mdo sde</section><text>rnams la sman slad du/ /zhing rnams sna tshogs ston pa mdzad/ /sangs rgyas kyi zhing gi yang dag pa'i sa bon rab tu skyed pa'i gleng gzhi'i le'u zhes bya ste sum cu lnga pa'o// //sprin chen snying pos gsol pa/ de kho na'i snying po'i tshul gyis mngon par rtse ba la dga' ba'i</text></item>
<item><p>171b1</p><section>mdo sde</section><text>rgyal po'i rnam par 'phrul pa la 'jug pa zhes bgyi ba'i chos kyi sgo bcu bcom ldan 'das kyis bshad du gsol/ bcom ldan 'das kyis bka' stsal pa/ mi g.yo bar dga' ba la 'jug pa zhes bya ba'i chos kyi sgo dang / rtsa ba brtan pa la gnas pa zhes bya ba'i chos kyi sgo dang / mi bskyod pa zhes</text></item>
<item><p>171b2</p><section>mdo sde</section><text>bya ba'i chos kyi sgo dang / zab mo la rab tu gnas pa zhes bya ba'i chos kyi sgo dang / bsam gyis mi khyab pa'i mdzod kyi rnam par thar pa zhes bya ba'i chos kyi sgo dang / yid du 'ong bas rgyas pa'i blo gros kyi rgyal po zhes bya ba'i chos kyi sgo dang / mi gnas mi zad pa'i blo gros kyi stobs zhes bya ba'i chos kyi</text></item>
<item><p>171b3</p><section>mdo sde</section><text>sgo dang / bsam gyis mi khyab pa'i tshul gyi mtha' zhes bya ba'i chos kyi sgo dang / ye shes kyi phyag rgya'i mtha' zhes bya ba'i chos kyi sgo dang / rgya mtsho mi zad pa thams cad kyi blo gros rgyal po zhes bya ba'i chos kyi sgo ste/ sprin chen snying po bcu po de dag ni de bzhin gshegs pa rnams dang / byang chub</text></item>
<item><p>171b4</p><section>mdo sde</section><text>sems dpa' rnams kyi de kho na'i snying po'i tshul gyis mngon par rtse ba la dga' ba'i rgyal po'i rnam par 'phrul pa la 'jug pa zhes bya ba'i chos kyi sgo yin no/ /de nas de'i tshe lha'i bu skar 'od ces bya bas bcom ldan 'das la mchod pa chen po'i las byas nas tshigs su bcad pa 'di smras so/ /kye ma bcom ldan</text></item>
<item><p>171b5</p><section>mdo sde</section><text>sangs rgyas bsam mi khyab/ /de bzhin gshegs pa bsam gyis mi khyab sku/ /sems can rnams la phan pa mdzad slad du/ /bsam gyis mi khyab bsam yas mdo yang ston/ /de kho na'i snying po'i tshul gyis mngon par rtse ba la dga' ba'i rgyal po'i rnam par 'phrul pa la 'jug pa'i gleng gzhi'i</text></item>
<item><p>171b6</p><section>mdo sde</section><text>le'u zhes bya ste sum cu drug pa'o// //de nas de'i tshe lha'i bu blo gros myur ldan zhes bya bas bcom ldan 'das la mchod pa chen po'i las byas nas bcom ldan 'das ga la ba de logs su thal mo sbyar ba btud de/ ta la bdun srid tsam du bar snang la 'dug nas bcom ldan 'das la 'di</text></item>
<item><p>171b7</p><section>mdo sde</section><text>skad ces gsol to/ /bcom ldan 'das/ mdo sde dag la du zhig mchis/ /ting 'dzin rnams kyang du zhig mchis/ /gzungs kyi lam dag du zhig mchis/ /gsang la 'jug pa du zhig mchis/ /bcom ldan 'das/ da ltar bzhugs pa'i sangs rgyas du/ /ma byon pa ni du zhig</text></item>
<item><p>172a1</p><section>mdo sde</section><text>bzhugs/ /'das pa'i sangs rgyas du tsam zhig /sangs rgyas spyod yul ji snyed mchis/ /'jig rten khams ni du zhig mchis/ /gsung bar 'tshal lo gau ta ma/ /sems can kun gyi mchog gyur pa/ /gau ta ma la bdag zhu na/ /sems can kun la sman slad du/ /rkang</text></item>
<item><p>172a2</p><section>mdo sde</section><text>gnyis gtso bos bshad du gsol/ /de nas sangs rgyas kyi mthus lha'i bu blo gros mi zad pa'i snying po zhes bya bas blo gros myur ldan zhes bya ba la tshigs su bcad de slar smras pa/ tshangs pa chen po legs so legs/ /sems can kun la phan pa'i phyir/ /zhu ba'i rgyal po legs par zhus/ /</text></item>
<item><p>172a3</p><section>mdo sde</section><text>'jigs med 'di ni rigs pa yin/ /dris pa'i don ni rim bzhin du/ /mig yangs rab tu bshad par byas/ /g.yeng ba med pa'i sems kyis su/ /tshangs chen khyod kyis mnyan par gyis/ /mdo sde rnams ni re re la/ /gang gA'i klung gi bye snyed kyi/ /bsgyur ba'i don ni mang yod ces/ /</text></item>
<item><p>172a4</p><section>mdo sde</section><text>chos gsung bas na nges par bstan/ /gzungs kyi 'bab chu'i ming rnams kyang / /re re nas ni rab dbye na/ /don mang dri ba mang yod ces/ /chos gsung bas ni nges par bstan/ /ting 'dzin 'bab chu'i ming rnams kyang / /re re nas ni rab dbye na/ /don mang dri ba mang yod ces/ /chos gsung</text></item>
<item><p>172a5</p><section>mdo sde</section><text>bas ni nges par bstan/ /kun dga' bo dang 'dra ba'i mi/ /dkrigs phrag bye ba snyed yod la/ /mdo las gcig gi tshad gzung phyir/ /skyes bu dam pa byung gyur te/ /skyes bu dam pa de kun las/ /skyes bu skyes mchog re re yang / /lha yi lo mang bye brgyar thub/ /skyes bu brtan po re re yang / /</text></item>
<item><p>172a6</p><section>mdo sde</section><text>gang gA'i bye ma ji tsam par/ /rang rang gi ni lce tshogs rnams/ /mdo sde dag gi ming gi phyir/ /byin gyis brlab par byas pa dang / /de dag gi ni thabs tshul gyis/ /skyes bu skyes mchog de dag gis/ /mdo sde rnams ni re re yi/ /ming tsam dag kyang bslab pa'i phyir/ /lo mang bye ba brgya</text></item>
<item><p>172a7</p><section>mdo sde</section><text>pa yi/ /skyes bu de 'dra de kun gyis/ /'bab chu 'dra ba'i ming bzung yang / /tha mar phyin par mi nus te/ /bcom ldan mdo ni bsam mi khyab/ /ting 'dzin grangs kyang de bzhin te/ /gsang ba bshad pa bsam mi khyab/ /sangs rgyas bsam yas bsam mi khyab/ /de bzhin gshegs</text></item>
<item><p>172b1</p><section>mdo sde</section><text>pa dpag tu med/ /sangs rgyas spyod yul bsam mi khyab/ /mtshungs pa med cing shin tu 'das/ /'das pa dag kyang dpag tu med/ /da ltar byung ba'ang bsam mi khyab/ /ma 'ongs pa yang bsam du med/ /'jig rten khams na'ang bsam mi khyab/ /dper na sman pa byung gyur</text></item>
<item><p>172b2</p><section>mdo sde</section><text>cing / /mkhas pa zhig gis nad rtogs nas/ /nad pa'i nyams las dpag byas te/ /cho ga rim bzhin ston pa dang / /dper na bud med mkhas ma yis/ /rang gi bu yi nyams rig nas/ /sor mo'i rtse mor mar byugs te/ /ji ran ldag tu bcug pa ltar/ /de bzhin bcom ldan</text></item>
<item><p>172b3</p><section>mdo sde</section><text>sangs rgyas kyang / /'dul ba'i nyams drod mkhyen nas ni/ /sems can rnams kyis bzod pa yi/ /mdo sde'i tshig don ston par mdzad/ /de nas de'i tshe byang chub sems dpa' sems dpa' chen po sprin chen snying pos bcom ldan 'das la 'di skad ces gsol to/ /bcom ldan 'das de</text></item>
<item><p>172b4</p><section>mdo sde</section><text>bzhin gshegs pa rnams kyi bsam gyis mi khyab pa'i yang bsam gyis mi khyab pa'i yul sprin chen po'i mdo/ /sems can thams cad la snying brtse bar bgyid pa legs par gzigs nas de bzhin gshegs pas bshad pa ni a la la ngo mtshar to/ /bcom ldan 'das ting nge 'dzin gyi sgo bzhi brgya</text></item>
<item><p>172b5</p><section>mdo sde</section><text>yang bcom ldan 'das de bzhin gshegs pas rgyas par bshad du gsol/ bcom ldan 'das kyis bka' stsal pa/ sprin chen snying po legs so legs so/ /sprin chen snying po khyod legs kyis gnod sems kyi sems dang ldan pa rnams bzod pa thob par bya ba'i don dang / le lo can</text></item>
<item><p>172b6</p><section>mdo sde</section><text>dang dran pa nyams pa rnams brtson 'grus dang / bsam gtan thob par bya ba'i don dang ma 'ongs pa'i sems can bsod nams chung ngu rnams kyi phyir de bzhin gshegs pa'i yul de bzhin gshegs pa la legs par zhus pa'i sprin chen po'i mdo'i char rtag tu rab tu phob shig /sprin chen snying po/ sprin</text></item>
<item><p>172b7</p><section>mdo sde</section><text>chen po'i mdo'i yul la ltos/ grong dang / grong khyer dang / yul 'khor dang / rgyal po'i pho brang gang dag tu sprin chen po'i mdo 'di dge slong ngam/ dge slong ma'am/ dge bsnyen nam/ dge bsnyen mas rgyas par rab tu spyod dam/ 'chad dam ston par byed pa de dang der sprin chen po'i</text></item>
<item><p>173a1</p><section>mdo sde</section><text>tshogs rnams nam mkha' la 'brug sgra 'byin cing di ri rir sgrogs la/ dus ma yin par yang char 'bebs par 'gyur ro/ /sa phyogs kyang rdo rje'i rang bzhin du 'gyur ro/ /sems can de dag kyang rdo rje'i rang bzhin du 'gyur ro/ /sprin chen po'i mdo 'di las yi ge'i tshig</text></item>
<item><p>173a2</p><section>mdo sde</section><text>gsum 'am/ bdun thos par gyur pa gang yin pa'i sems can de dag la sangs rgyas thams cad rjes su yi rang bar 'gyur na rgyas par rnam par 'byed pa lta ci smos/ sprin chen snying po/ sprin chen po'i mdo la zab mo brtan pa'i chu'i rgya mtsho'i dus tshod ces bya ba'i ting nge 'dzin yod de/ ting nge 'dzin</text></item>
<item><p>173a3</p><section>mdo sde</section><text>de rtogs pa'i byang chub sems dpa' sems dpa' chen po rnams ni rtag tu de bzhin gshegs pa'i yon tan thob par 'gyur ro/ /thos pa sogs par yang 'gyur ro/ /de bzhin gshegs pa'i chos rnams las kyang rtag tu yongs su nyams par mi 'gyur ro/ /shes rab kyang yongs su nyams par</text></item>
<item><p>173a4</p><section>mdo sde</section><text>mi 'gyur ro/ /ye shes kyang yongs su nyams par mi 'gyur ro/ /de bzhin gshegs pa'i rtag pa dang / brtan pa dang / ther zug pa dang / zhi ba'i rang bzhin dang / yon tan gyi tshogs nges par 'byed pa'i blo gros can du yang 'gyur ro/ /chos mnyan pa dang / dge 'dun la bsnyen bkur</text></item>
<item><p>173a5</p><section>mdo sde</section><text>bya ba dang yang 'bral bar mi 'gyur ro/ /bsdu ba'i dngos po bzhi la yang brtson par 'gyur ro/ /sngar smos pa'i yon tan thams cad dang yang ldan zhing mkhas par 'gyur gyis/ sprin chen snying po/ zab mo brtan pa'i chu'i rgya mtsho'i dus tshod ces bya ba'i ting nge 'dzin zung shig /sprin chen snying</text></item>
<item><p>173a6</p><section>mdo sde</section><text>po gzhan yang zab mo brtan pa'i chu'i rgya mtsho'i dus tshod kyi yul la 'jug pa zab mo brtan pa'i chu'i rgya mtsho'i dus tshod kyi ting nge 'dzin thob pa'i byang chub sems dpa' sems dpa' chen po ni lha'i gnas thams cad na yang bya ba la snang ste/ tshangs pa la dad pa'i sems can rnams kyi mchod</text></item>
<item><p>173a7</p><section>mdo sde</section><text>pa'i 'os so snyam pa'i lta ba gcad pa'i phyir tshangs pa'i gnas rnams su ni tshangs pa'i gzugs lta bur snang ste/ lta ba la gnas par yang mi 'gyur ro/ /dbang phyug chen po la dad pa'i sems can rnams kyi lta ba gcad pa'i phyir dbang phyug chen po'i gnas rnams su ni dbang phyug chen po'i</text></item>
<item><p>173b1</p><section>mdo sde</section><text>gzugs lta bur snang ste/ lta ba la gnas par yang mi 'gyur ro/ /gzhon nu la dad pa'i sems can rnams kyi lta ba gcad pa'i phyir gzhon nu'i gnas rnams su ni gzhon nu'i gzugs lta bur snang ste/ lta ba la gnas par yang mi 'gyur ro/ /kA t+yA'i bu'i sdig pa dang / 'tsho ba mi zad pa la</text></item>
<item><p>173b2</p><section>mdo sde</section><text>dad pa'i sems can rnams kyi lta ba gcad pa dang / srog gcod pa bzlog pa'i phyir/ kA t+yA'i bu'i gnas rnams su ni kA t+yA'i gzugs lta bur snang ste/ lta ba la gnas par yang mi 'gyur ro/ /sems can rnams sdig pa las bzlog pa'i phyir 'byung po'i gnas rnams su ni 'byung po'i gzugs lta</text></item>
<item><p>173b3</p><section>mdo sde</section><text>bur snang zhing lta ba can thams cad kyi lha'i gnas dang / ltad mo can dang / dge mtshan lta ba'i gnas rnams su lta ba can gyi gzugs lta bur snang ste/ lta ba la gnas par yang mi 'gyur ro/ /sha za ba dang gsod pa las bzlog pa'i phyir phag 'tshong ba'i gnas su bgegs kyi mtshan ma'i tshul ston cing</text></item>
<item><p>173b4</p><section>mdo sde</section><text>sha 'tshong ba lta bur yang snang ngo / /sems can yongs su smin par bya ba'i phyir rigs kyis chang 'tshong ba'i nang du chang 'thung ba lta bur yang snang zhing chang gi nyes dmigs yang dag par bstan pa'i phyir rigs kyi gtso bo lta bur 'gyur zhing sems can rnams la chang gi sbyin pa byed de/ chang la chags par</text></item>
<item><p>173b5</p><section>mdo sde</section><text>yang mi 'gyur ro/ /de bzhin du las chen po bcu drug gi nyes dmigs yang dag par bstan pa'i phyir las chen po bcu drug byed pa'i rigs rnams su skyes nas las chen po bcu drug byed pa lta bur yang snang ste/ las la chags par yang mi 'gyur ro/ /sems can yongs su smin par bya ba'i phyir</text></item>
<item><p>173b6</p><section>mdo sde</section><text>brgyan po dang rtsed mo la yang mkhas so/ /sems can dbul po longs spyod mi zad pas bsdu ba dang / tshul khrims yongs su dag par bya ba'i phyir khyim na gnas pa'i rgyal por yang 'gyur ro/ /chung ma dang / bu dang 'dre ba yang med par bu smad kyang ston la rtag tu tshangs par spyod pa dang yang ldan zhing</text></item>
<item><p>173b7</p><section>mdo sde</section><text>rtag tu dben pa na yang gnas te rgyan gyis bklubs la mtshan kyang yongs su gcod do/ /de na kha zas kyang za la rtag tu bsam gtan gyi zas kyis kyang 'tsho'o/ /ya mtshan can de dag gi nga rgyal dang / rgyags pa dang / dregs pa gzhom pa'i phyir ya mtshan can thams cad kyi nang du yang rab tu 'byung ste/</text></item>
<item><p>174a1</p><section>mdo sde</section><text>thams cad du mkhan po'i thabs su bkur zhing ltas su lta ba thams cad nges par bsgral ba'i phyir bsam pa tshul gyis rtogs par 'gyur la/ lta ba la gnas par yang mi 'gyur ro/ /dud 'gro rnams nges par bsgral ba'i phyir dud 'gro'i skye gnas thams cad du yang skye bar 'gyur</text></item>
<item><p>174a2</p><section>mdo sde</section><text>te/ thams cad du yang mchog tu bkur bar 'gyur ro/ /smad 'tshong ma'i gnas kun tu yang snang ste/ thams cad du yang bkur la/ smad 'tshong ma'i gnas thams cad du g.yon can gyi mchog tu 'gyur ro/ /'dul ba'i sems can la phan par bya ba'i phyir bzhi mdo dang / sum mdo thams cad</text></item>
<item><p>174a3</p><section>mdo sde</section><text>du yang snang ngo / /'dod pa'i nyes pa bstan pa'i phyir smad 'tshong ma'i gnas thams cad du yang 'jug go/ /dran pa la yang dag par dgod pa'i phyir mi gsal ba dang / glen pa'i gnas thams cad du yang 'jug par byed do/ /sems can yan lag ma tshang ba thams cad skyo ba la dgod pa'i phyir yan</text></item>
<item><p>174a4</p><section>mdo sde</section><text>lag thams cad ma tshang bar yang ston par byed do/ /'khor ba la skyo ba bskyed pa'i phyir khams bzhi dang ldan par yang byed do/ /le lo can dang / dran pa nyams pa rnams dang / rgyags pa dang / myos pa rnams dang / brtson 'grus dang / bsam gtan dang / skyo ba la dgod pa'i phyir nad</text></item>
<item><p>174a5</p><section>mdo sde</section><text>bzhi brgya rtsa bzhi dang ldan par yang ston to/ /bzod pa la dgod pa'i phyir gnod sems can lta bur yang 'gyur ro/ /rtag pa'i 'du shes can gyi sems can rnams la rtag pa'i nyes pa yang dag par bstan pa'i phyir bskal pa thams cad du yang 'byung ngo / /khye'u dag yongs su smin par bya ba'i</text></item>
<item><p>174a6</p><section>mdo sde</section><text>phyir yi ge slob pa'i grwa khang thams cad du yang 'gro bar byed do/ /bu mo dag yongs su smin par bya ba'i phyir glu dbyangs kyi khang pa thams cad du yang 'gro bar byed do/ /'jig rten dang 'thun par bya ba'i phyir rgan po dang / thor bu dang / bar ma rnams kyi grogs kyang byed do/ /sems can</text></item>
<item><p>174a7</p><section>mdo sde</section><text>yongs su smin par bya ba'i phyir bran pho dang / bran mo dang / gzhan gyis bkol bar yang 'gro'o/ /sems can yongs su smin par bya ba'i phyir nad pa dang / rgas pa dang / shi ba lta bur bdag nyid sna tshogs su yang ston to/ /sems can yongs su smin par bya ba'i phyir rin po che dang /</text></item>
<item><p>174b1</p><section>mdo sde</section><text>nor bu thams cad kyi snod lta bur yang 'gyur ro/ /rig byed kyis chog par 'dzin pa'i sems can rnams la skyon yang dag par bstan par bya ba'i phyir gsang tshig dang rig byed thams cad la mkhas par yang byed do/ /bya skad kyi brda thams cad la zhen pa'i sems can rnams kyi lta ba gcad pa'i</text></item>
<item><p>174b2</p><section>mdo sde</section><text>phyir bya skad kyi brda thams cad ston par byed do/ /sman gyi sde tshan dang / rtsi dang ldan par rnam par 'phrul pa'i phyir shing ljon pa dang / 'khri shing dang / 'bras bu dang / me tog dang / sman no cog lta bur yang bdag nyid byin gyis rlob par byed do/ /'tsho nam thams cad la yang brtson la chags pa</text></item>
<item><p>174b3</p><section>mdo sde</section><text>dang longs spyod la mngon par zhen pa yang med do/ /theg pa dman pa rnam par gcad pa'i phyir bsgrags pa'i chos kyi 'bel ba'i gtam thams cad kyang legs par ston par byed do/ /sems can thams cad bsrung ba dang / yongs su bskyang ba'i phyir rgyal po'i bya ba la yang 'jug par byed do/ /</text></item>
<item><p>174b4</p><section>mdo sde</section><text>tshong dpon gyi chos lugs kyis dga' bar bya ba'i phyir tshong dpon gyi nang du yang tshong dpon du bkur bar 'gyur ro/ /khyim gyi skyon thams cad yongs su gcad pa'i phyir khyim gyi nang du yang khyim bdag tu bkur bar 'gyur ro/ /rgyal rigs kyi chos lugs rab tu gnas par bya ba'i phyir rgyal rigs</text></item>
<item><p>174b5</p><section>mdo sde</section><text>kyi nang du yang rgyal rigs su bkur bar 'gyur ro/ /nga rgyal dang / rgyags pa dang / dregs pa gzhom pa'i phyir bram ze'i nang du yang bram zer bkur bar 'gyur ro/ /bya ba thams cad dang / chos lugs thams cad la gzud par bya ba'i phyir blon po chen po'i nang du yang blon po chen por bkur</text></item>
<item><p>174b6</p><section>mdo sde</section><text>bar 'gyur ro/ /rgyal srid dang / longs spyod dang / dbang phyug las rnam par bzlog pa'i phyir gzhon nu'i nang du yang gzhon nur bkur bar 'gyur ro/ /bud med yongs su smin par bya ba'i phyir btsun mo'i 'khor dag tu yang srungs ma nyung rum du bkur bar 'gyur ro/ /bsod nams</text></item>
<item><p>174b7</p><section>mdo sde</section><text>kyi khyad par la lhag par dmigs par bya ba'i phyir skye bo phal pa rnams dang yang 'thun par 'jug go/ /dbang phyug gi nyes dmigs bstan pa'i phyir/ brgya byin gyi nang du yang brgya byin du bkur bar 'gyur ro/ /ye shes kyi khyad par bstan pa'i phyir tshangs pa'i nang du yang tshangs par bkur bar</text></item>
<item><p>175a1</p><section>mdo sde</section><text>'gyur ro/ /sems can thams cad kyi yid du 'ong bar bya ba'i phyir zla bar yang 'gyur ro/ /sems can gyi sdig pa'i nyes pa'i kha ba mang po bzhu ba'i phyir nyi mar yang 'gyur ro/ /sems can thams cad tshul srung du gzhug pa'i phyir 'jig rten skyong gi nang du yang 'jig rten skyong</text></item>
<item><p>175a2</p><section>mdo sde</section><text>du bkur bar 'gyur ro/ /sangs rgyas kyi bkod pa thams cad ston kyang gtan du yongs su mya ngan las 'das par yongs su mya ngan las 'da' bar yang mi byed do/ /gzugs thams cad snang bar ston kyang gzugs kyis de bzhin gshegs pa'i chos nyid rnam par 'khrug par yang mi byed do/ /</text></item>
<item><p>175a3</p><section>mdo sde</section><text>sangs rgyas kyi zhing thams cad du 'gro yang tha dad par byed par yang mi byed do/ /sangs rgyas thams cad kyi yang dag par blang ba rjes su thob kyang chos kyi dbyings la yang 'byed par mi byed do/ /lha dang mi'i bdag po thams cad yongs su 'dzin kyang de la rgyags par yang mi 'gyur la/ myos pa skyed</text></item>
<item><p>175a4</p><section>mdo sde</section><text>par yang mi 'gyur ro/ /sems can rnams skyo ba la dgod pa'i phyir gnyid log pa'i bya ba thams cad yang dag par ston to/ /bdud kyi yul thams cad yang dag par ston kyang bdud kyi las la gnas par yang mi 'gyur ro/ /'jig rten pa dang 'jig rten las 'das pa'i bya ba thams cad la yang</text></item>
<item><p>175a5</p><section>mdo sde</section><text>snang la/ rtag tu yang chos kyi kun dga' la dga' bas dga' bar byed de pad ma bzhin du gos pa med par 'gyur ro/ /sprin chen snying po zab mo brtan pa'i chu'i rgya mtsho'i dus tshod kyi ting nge 'dzin gyi yul la ltos// //'phags pa sprin chen po'i mdo/ bam po bdun pa/</text></item>
<item><p>175a6</p><section>mdo sde</section><text>de nas de'i tshe 'khor chen po'i nang nas slob dpon lung ston pa bram ze kauN+Di n+ya zhes bya bas bcom ldan 'das la 'di skad ces gsol to/ /bcom ldan 'das kye ma lha sbyin drug sde dang bcas pa ni tshig gi don phra zhing zab la sems can thams cad la phan par spyod pa 'di lta bu la rgyab kyis phyogs pa lags</text></item>
<item><p>175a7</p><section>mdo sde</section><text>so/ /kye ma lha sbyin ni byas pa mi gzo ba lags so/ /kye ma lha sbyin ni sdig pa 'dod pa lags so/ /lha sbyin ni de bzhin gshegs pa la khrag 'byin pa lags so/ /kye ma lha sbyin drug sde dang bcas pa ni dge 'dun gyi dbyen bgyid pa lags so/ /kye ma lha sbyin drug sde dang bcas pa ni shAkya</text></item>
<item><p>175b1</p><section>mdo sde</section><text>rigs kyis dregs pa lags so/ /kye ma mi legs par 'gyur bar 'os pa dang / dud 'gro'i skye gnas dang phrad par 'gyur ba yongs su spyod pa lags so/ /kye ma lha sbyin ni rtag tu bcom ldan 'das bgrongs par sems pa dang skyes pa'i rabs brgya stong phrag bgrongs par las drag po bgyid pa</text></item>
<item><p>175b2</p><section>mdo sde</section><text>lags so/ /lha sbyin ni sems can dmyal bar mchi ba lags so/ /kye ma lha sbyin ni stsal ba dang / bgyis pa ma mchis pa lags so/ /bcom ldan 'das kyi bka' drin gyis 'tsho la/ bcom ldan 'das kyi rtsa ba la rko ba lags so/ /kye ma lha sbyin ni sdig pa la nges pa lags so/ /</text></item>
<item><p>175b3</p><section>mdo sde</section><text>lha sbyin gyi 'khor ni bdud kyi phyogs lags na/ bcom ldan 'das kyi thad du rab tu byung zhes gda' ste/ bcom ldan 'das bgrongs par sems so/ /lha sbyin gyi 'khor ni thams cad kyang ngur smrig 'chang ba tsam du bas so/ /lha sbyin gyi 'khor ni 'tsho ba ngan pas 'tsho zhing mu ge'i mgo byi</text></item>
<item><p>175b4</p><section>mdo sde</section><text>lags so/ /bcom ldan 'das khyod ni thams cad mkhyen pa lags zhes gda'/ khyod ni 'bras bu mchis pa'i chos ston pa lags zhes gda'/ khyod ni rigs rnam par dag par grags pa lags zhes gda' na/ lha sbyin ma rungs pa 'di lta bu yang rab tu phyung lags sam/ bcom ldan</text></item>
<item><p>175b5</p><section>mdo sde</section><text>'das sems can thams cad la thugs brtse ba can gyis sems can thams cad kyi yid gnyis dang / the tsom rnam par bsal ba'i slad du dgongs pa bshad du gsol/ khyod ni rigs dri ma ma mchis shing rnam par dag pa lags na bcom ldan 'das de bzhin gshegs pas bdag nyid chen po bshad</text></item>
<item><p>175b6</p><section>mdo sde</section><text>du gsol/ de nas de'i tshe sangs rgyas kyi mthus sprin chen snying pos slob dpon lung ston pa bram ze kauN+Di n+ya la 'di skad ces smras so/ /bram ze chen po legs so legs so/ /bram ze chen po khyod kyis sems can thams cad la phan pa'i phyir de bzhin gshegs pa la nyan thos dang / rang sangs</text></item>
<item><p>175b7</p><section>mdo sde</section><text>rgyas thams cad kyi yul gyi zhu ba'i rgyal po legs par zhus pa ni legs so/ /bram ze chen po kho bo las nyon cig dang / de bzhin gshegs pa'i mthu dang / kho bo cag gi yul la 'jug pa'i tshul gyis kho bos bshad par bya'o/ /bram ze da phyin chad de skad ma zer bar gzhan ma yin par yid</text></item>
<item><p>176a1</p><section>mdo sde</section><text>la soms shig /lha sbyin drug sde'i 'khor dang bcas pa ni de bzhin gshegs pa la shin tu byas pa gzo ba yin no/ /lha sbyin ni mchog tu dga' ba byed pa yin no/ /lha sbyin ni de bzhin gshegs pa'i rigs la snying brtse ba can yin no/ /lha sbyin ni de bzhin gshegs</text></item>
<item><p>176a2</p><section>mdo sde</section><text>pa'i phrin las kyi mtha' yin no/ /lha sbyin ni de bzhin gshegs pa'i yon tan gyi bdag nyid chen po ston pa yin no/ /lha sbyin drug sde'i 'khor dang bcas pa ni sems can bye ba phrag mang po bsod nams la rab tu 'god pa yin no/ /bram ze chen po sems can thams cad kyis ni de bzhin</text></item>
<item><p>176a3</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas rnams la khrag 'byin mi nus so/ /de bzhin gshegs pa'i sku ni shing drung gi grib ma lta bur blta ste/ 'di ni thabs yin par blta bar bya'o/ /bram ze chen po shAkya'i rigs 'di ni dag cing rnam par dag la bsam gyis mi khyab bo/ /</text></item>
<item><p>176a4</p><section>mdo sde</section><text>shAkya'i rigs kyi nang na ni tshul khrims 'chal pa 'ga' tsam yang med de mi srid do/ /de bzhin gshegs pa ni 'bras bu yod pa'i chos ston pa yin no/ /de bzhin gshegs pa ni tsan dan dang bai dUr+ya lta bu'i 'khor dang ldan pa yin no/ /de bzhin gshegs pa ni mi phyed pa'i 'khor dang ldan pa yin no/ /de bzhin</text></item>
<item><p>176a5</p><section>mdo sde</section><text>gshegs pa ni seng ge'i rigs kyi rgyal po chen po dang / stag lta bu'i 'khor dang ldan pa yin no/ /de bzhin gshegs pa ni nyan thos dang / rang sangs rgyas thams cad kyi yul bsam gyis mi khyab pa'i 'khor dang ldan pa yin no/ /de bzhin gshegs pa'i 'khor ni me mdag thal bas g.yogs pa lta bur</text></item>
<item><p>176a6</p><section>mdo sde</section><text>blta'o/ /de bzhin gshegs pa ni bla na med pa'o/ /de bzhin gshegs pa ni thams cad mkhyen pa'o/ /de bzhin gshegs pa ni thams cad mkhyen pa nyid do/ /de bzhin gshegs pa las rab tu byung ba'i sems can rnams la ni tshul khrims 'chal pa mi srid de/ de dag thams cad ni yul zab</text></item>
<item><p>176a7</p><section>mdo sde</section><text>mo shes pa thams cad la rab tu 'god pa sha stag ste/ de'i phyir yang de bzhin gshegs pa ni thams cad mkhyen pa nyid do/ /bram ze chen po dge 'dun ni bdud bye ba phrag brgya stong gis kyang dbye bar mi nus te/ 'di ni thabs yin par blta bar bya'o/ /lha sbyin drug sde dang bcas pa ni dge 'dun gyi</text></item>
<item><p>176b1</p><section>mdo sde</section><text>dbyen byed pa yang ma yin no/ /lha sbyin drug sde dang bcas pa ni shAkya'i rigs ston pa yin no/ /skye bo phal pa yang dud 'gror skye bar 'gyur ba yongs su mi spyod na shAkya'i rigs su skyes la/ de bzhin gshegs pa'i zhabs kyi drung nas rab tu byung ba 'di lta bu'i las la sbyor ba lta ci smos te de ni gnas med</text></item>
<item><p>176b2</p><section>mdo sde</section><text>do/ /lha sbyin drug sde dang bcas pas shin tu byams par byas pa yin no/ /lha sbyin ni ngur smrig 'chang ba tsam du zad pa yang ma yin no/ /lha sbyin ni mu ge'i mgo byi yang ma yin no/ /lha sbyin drug sde dang bcas pa ni so sor thar pa'i sdom pas bsdams pa yin no/ /lha sbyin ni sdig pa la nges pa yang ma</text></item>
<item><p>176b3</p><section>mdo sde</section><text>yin no/ /lha sbyin ni sdig pa 'dod pa yang ma yin no/ /lha sbyin drug sde dang bcas pa ni de bzhin gshegs pa'i thabs kyi dge slong yin par rig par bya'o/ /byang chub sems dpa' thams cad ni rtag tu yang mngon par shes pa rnams kyis sems can dmyal ba na rtse bar byed de/ 'di ni byang chub sems</text></item>
<item><p>176b4</p><section>mdo sde</section><text>dpa'i spyod yul yin par blta'o/ /lha sbyin ni sems can dmyal bar 'gro ba yang ma yin no/ /bram ze chen po gzhan yang ltos dang / dper na yul gzhan gyi 'dron pa mi gnyis shig grong khyer gzhan zhig na 'dug 'dug pa las phyir rang rang gi yul du 'gro bar chas te/ gcig ni nub</text></item>
<item><p>176b5</p><section>mdo sde</section><text>phyogs su song / gcig ni shar phyogs su song na/ ji tsam du song ba de tsam du grong khyer dang shin tu ring bar 'gyur ro/ /ji tsam du song ba de tsam du mi de gnyis phyir phrad par 'gyur ba de ni gnas med do/ /bram ze chen po de bzhin du de bzhin gshegs pa dang lha sbyin gnyis kyang gal te/ thabs</text></item>
<item><p>176b6</p><section>mdo sde</section><text>shig ma yin du zin na khyad che bar mngon no/ /bram ze chen po gzhan yang 'dir mi la la zhig gis srog gcod pa byas na lo brgya phrag mang por sems can dmyal bar bsreg par 'gyur la/ bsod nams byas na lo bye ba snyed du mtho ris su mngon par rtse bar 'gyur bas na bram ze chen po de bzhin</text></item>
<item><p>176b7</p><section>mdo sde</section><text>gshegs pa ni yon tan bsam gyis mi khyab pa dang ldan zhing bag chags kyi tshogs kyis bsgos pa ma yin pas/ gal te de bzhin gshegs pa la lha sbyin gyis bgrongs par bsams suzin na/ de ltar sems gcig bskyed pa tsam gyi las kyi 'bras bu des kyang lo bye ba phrag grangs med dpag</text></item>
<item><p>177a1</p><section>mdo sde</section><text>tu med pa/ bgrang ba las shin tu 'das pa srid du sems can dmyal bar shin tu bsreg par 'gyur ba'i rigs na/ bram ze chen po de bzhin gshegs pa ni bskal pa brgya stong phrag bye ba grangs med pa mang po yun ring po nas dgra las 'das pa yin la/ de bzhin gshegs pa</text></item>
<item><p>177a2</p><section>mdo sde</section><text>dang lha sbyin sems can dmyal ba na bsregs pa gnyis kyang phrad par ga la 'gyur te de ni gnas med do/ /bram ze chen po gzhan yang gal te lha sbyin sdig pas 'tsho ba zhig yin du zin na skyes pa'i rabs brgya stong du de bzhin gshegs pa dgra bcom pa yang dag par rdzogs pa'i sangs rgyas dang / lha sbyin</text></item>
<item><p>177a3</p><section>mdo sde</section><text>lhan cig tu phrad cing 'grogs par yang ji ltar 'gyur te de ni gnas med do/ /de ci'i phyir zhe na/ ji tsam du lha sbyin bcom ldan 'das bgrongs par sems pa de tsam du sems can dmyal bar nges par bsreg par 'gyur bas na/ ji ltar sems can dmyal ba yang nyams su myong la de bzhin gshegs pa</text></item>
<item><p>177a4</p><section>mdo sde</section><text>bgrongs par yang ji ltar sems par rung ste/ mi de gnyis ji ltar na mas kyang phrad par mi 'gyur ba de bzhin du bram ze chen po lha sbyin de lta bu dang / de bzhin gshegs pa yang brgya lam na yang phrad par 'gyur ba de ni gnas med do/ /bram ze chen po gzhan yang gal te lha sbyin sdig can gcig tu</text></item>
<item><p>177a5</p><section>mdo sde</section><text>zin na/ shar phyogs su 'gro ba bzhin du lha sbyin de sems can dmyal bar 'gro bar 'gyur bar rig par bya'o/ /gang nub phyogs su 'gro ba lta bu de ni de bzhin gshegs pa yin par rig par bya'o/ /de la grong khyer gang yin pa de ni rtag tu 'jigs pa med pa'i grong khyer yin par rig par bya ste/</text></item>
<item><p>177a6</p><section>mdo sde</section><text>'di ni thabs yin par blta bar bya'o/ /sangs rgyas kyi yul 'di ni kho bo cag gis kyang bsam par mi nus par rig par bya'o/ /lha sbyin ni de bzhin gshegs pa'i yul yin gyi/ nyan thos dang / rang sangs rgyas kyi yul ma yin no/ /bram ze chen po byang chub sems dpa' sems dpa' chen</text></item>
<item><p>177a7</p><section>mdo sde</section><text>po ser po chen po zhes bya bas gdams ngag bstan nas byang chub sems dpa' drug sde rnams kyi 'khor gyis bskor ba la rjes su yi rang bar gyis shig /bram ze chen po dper na/ glang po che mchog la brdeg par bya ba gang yin pa de ni bong bus shin tu mi bzod de/ glang po che mchog la brdeg par bya ba ni</text></item>
<item><p>177b1</p><section>mdo sde</section><text>glang po che mchog gis bzod par zad do/ /bram ze chen po de bzhin du de bzhin gshegs pa'i ldem po ngag gi rwas brdung ba ni nyan thos dang / rang sangs rgyas thams cad kyi bong bus shin tu mi bzod de/ de bzhin gshegs pa'i ldem po ngag gi rwas brdungs pa ni de bzhin gshegs pa dang</text></item>
<item><p>177b2</p><section>mdo sde</section><text>'dra bas bzod par zad do/ /bram ze chen po de bzhin gshegs pa'i yon tan gyi che ba nyid la ltos/ bram ze chen po byang chub sems dpa' sems dpa' chen po ser po chen po byang chub sems dpa'i 'khor gyis bskor ba la bzod pa gsol cig /bram ze chen po dge slong ngam/ dge slong</text></item>
<item><p>177b3</p><section>mdo sde</section><text>ma'am/ dge bsnyen nam/ dge bsnyen ma gang la la lha sbyin gyi yon tan gyi che ba nyid mi shes pa de dag ni sangs rgyas byung ba'i phyed thob tsam du zad pa yin par rig par bya'o/ /mig ya gcig par rig par bya'o/ /mi lus kyi phyed thob pa yin par rig par bya'o/ /bram ze chen po gzhan yang</text></item>
<item><p>177b4</p><section>mdo sde</section><text>lha sbyin gyi yon tan gyi che ba nyid la ltos/ sems can thams cad kyis ni de bzhin gshegs pa'i gnod pa bzod par yang mi nus/ de bzhin gshegs pa'i yon tan gyi che ba nyid shes par yang mi nus/ sems can thams cad kyis ni de bzhin gshegs pa'i yul mthong bar yang mi nus/ de</text></item>
<item><p>177b5</p><section>mdo sde</section><text>bzhin gshegs pa la blta bar yang mi nus so/ /bram ze chen po lha sbyin gyis de bzhin gshegs pa'i gnod pa bzod par yang nus so/ /de bzhin gshegs pa'i yon tan gyi che ba nyid kyang rtogs so/ /nyan thos dang / rang sangs rgyas thams cad kyi yul ma yin pa de bzhin gshegs pa</text></item>
<item><p>177b6</p><section>mdo sde</section><text>thams cad kyi rnam par 'phrul pa la yang rnam par 'phrul par byed do/ /de bzhin gshegs pa thams cad kyi phrin las yang dag par ston par yang nus so/ /de bzhin gshegs pa'i yul dang 'dra ba'i skyes bu chen po yin par yang blta bar bya'o/ /'dul ba'i dbang gis de bzhin gshegs pa gang</text></item>
<item><p>177b7</p><section>mdo sde</section><text>dang gang du snang bar 'gyur ba de dang der skyes bu chen po de yang de bzhin gshegs pa'i phyi bzhin du 'brang zhing snang bar 'gyur ro/ /bram ze chen po de bzhin gshegs pa'i yul ni kho bo cag gis kyang bstan par mi nus te/ de bzhin gshegs pa'i thabs yin par blta bar bya'o/ /de bzhin gshegs</text></item>
<item><p>178a1</p><section>mdo sde</section><text>pa'i ldem po ngag gi sgo'i yul gyi chos bstan pa la ltos/ de nas de'i tshe 'khor thams cad kyis bcom ldan 'das la mchod pa chen po'i las byas nas kha 'thun par tshigs su bcad pa 'di smras so/ /bdud rnams bye ba phrag brgyas kyang / /dge 'dun dbye bar mi nus te/ /</text></item>
<item><p>178a2</p><section>mdo sde</section><text>sems can rnams la sman slad du/ /las kyi rgyu ba'ang ston par mdzad/ /de nas bcom ldan 'das kyis byang chub sems dpa' sprin chen snying po la 'di skad ces bka' stsal to/ /sprin chen snying po legs so legs so/ /de de bzhin te/ sprin chen snying po de bzhin gshegs pa'i yul nyan thos</text></item>
<item><p>178a3</p><section>mdo sde</section><text>dang / rang sangs rgyas thams cad dang mi mtshungs pa dang / lha sbyin gyi yon tan gyi che ba nyid de bzhin gshegs pa'i ldem po ngag gi gzhi gzhag pa'i phyi rol gyi sems can thams cad kyi the tsom gcad pa'i phyir shin tu legs par bshad pa legs so legs so/ /sprin chen snying po gzhan yang</text></item>
<item><p>178a4</p><section>mdo sde</section><text>zab mo bstan pa'i chu'i rgya mtsho'i dus tshod kyi ting nge 'dzin gyi yul la gnas pa'i byang chub sems dpa' sems dpa' chen pos ni ri'i rgyal po ri rab de tsam du mtho zhing / de tsam du rgya che la/ de tsam du yul du byas pa/ de tsam du btsan pa yungs 'bru'i nang du chud par byed de/ 'on kyang yungs 'bru'i</text></item>
<item><p>178a5</p><section>mdo sde</section><text>nang na yang skye bar mi 'gyur zhing / bya ba byed pa de dag kyang snang la/ rgyal chen bzhi pa dang / sum cu rtsa gsum pa rnams kyis kyang bdag cag gang du bcug pa dang / bdag cag gang na 'khod pa yang mi tshor ro/ /sems can gzhan dag gis ni ri'i rgyal po ri rab yungs 'bru'i nang du bcug</text></item>
<item><p>178a6</p><section>mdo sde</section><text>par yang shes shing mthong ngo / /sprin chen snying po zab mo bstan pa'i chu'i rgya mtsho'i dus tshod kyi ting nge 'dzin gyi rnam par thar pa'i yul la 'jug pa la ltos/ sprin chen snying po gzhan yang zab mo brtan pa'i chu'i rgya mtsho'i dus tshod kyi ting nge 'dzin gyi yul la gnas pa'i byang chub sems dpa' ni rgya mtsho chen po</text></item>
<item><p>178a7</p><section>mdo sde</section><text>bzhi'i chu'i phung po 'di ba spu gcig gi khung du chud par byed de/ 'on kyang nya dang / ru sbal dang / sbal pa dang / chu srin byis pa gsod dang chu srin dang chu srin sa la pa dang / o da ka dang / chu sbrul dang / ti ri ka ra la sogs pa dang / de bzhin du chu'i srog chags gzhan dag la yang</text></item>
<item><p>178b1</p><section>mdo sde</section><text>gnod par 'gyur ba med do/ /klu dang / dri za dang / lha ma yin rnams kyang bdag cag gar bcug /bdag cag gang na 'khod snyam du sems pa med la/ bya ba de yang snang ste/ sems can su la yang gtse ba 'am tho btsam pa med do/ /stong gsum gyi stong chen po'i 'jig rten gyi khams 'di</text></item>
<item><p>178b2</p><section>mdo sde</section><text>yang bcad de/ phub zlum bzhin du lag pa g.yas pas bskor nas 'jig rten gyi khams gang gA'i klung gi bye ma snyed zlo bar byed de/ 'on kyang sems can rnams kyis bdag cag sus khyer ba dang / bdag cag gang na 'khod pa yang mi tshor ro/ /phyir yang khyer te 'ongs nas snga ma'i gnas su</text></item>
<item><p>178b3</p><section>mdo sde</section><text>'jog par byed de/ 'on kyang 'gro ba dang / 'ong bar yang mi mngon la bya ba de dag kyang snang ngo / /de nas de'i tshe slob dpon lung ston pa bram ze kauN+Di n+ya dang bram ze gzhon nu brgya stong du ma dag gis bcom ldan 'das la mchod pa byas te/ bcom ldan 'das la 'di skad ces gsol to/ /gal te</text></item>
<item><p>178b4</p><section>mdo sde</section><text>bcom ldan 'das sems can thams cad la thugs brtse zhing / gal te khyod sems can thams cad la sgra gcan zin bzhin du gzigs na/ bdag la dam pa gcig stsal du gsol/ bcom ldan 'das cang mi gsung bar gyur nas sangs rgyas kyi mthus 'khor chen po'i nang nas lid tsha bI gzhon</text></item>
<item><p>178b5</p><section>mdo sde</section><text>nu 'jig rten thams cad kyis mthong na dga' ba zhes bya bas slob dpon lung ston pa bram ze kauN+Di n+ya la 'di skad ces smras so/ /ji bram ze chen po khyod bcom ldan 'das la dam pa zhig gsol lam/ bdag gis khyod la dam pa sbyin no/ /bram zes smras pa/ kye lid tsha bI gzhon nu bdag ni</text></item>
<item><p>178b6</p><section>mdo sde</section><text>bcom ldan 'das kyi ring bsrel mchod pa'i phyir bcom ldan 'das la ring bsrel yungs 'bru tsam zhig gsol gyis de khyod kyis byin cig /ring bsrel yungs 'bru tsam de mngon par mchod na sum cu rtsa gsum pa'i bdag por 'gyur ro zhes grags pas na ring bsrel gyi phye ma dkar ru ni shin tu gces</text></item>
<item><p>178b7</p><section>mdo sde</section><text>so/ /kye lid tsha bI gzhon nu sprin chen po'i mdo nyan thos dang / rang sangs rgyas thams cad kyis shes par dka' ba/ khong du chud par dka' ba/ mtshan nyid de lta bu dang ldan pa yang sprin chen po'i mdo las phyi rol du gyur ces grags pa nyon cig /kye lid tsha bI gzhon nu sprin chen po'i</text></item>
<item><p>179a1</p><section>mdo sde</section><text>mdo ni de ltar shes par dka' zhing rtogs par dka' bas na/ kho bo cag mtha' 'khob kyi gling gi bram ze rnams ni gang bcangs na sems can rnams myur du sum cu rtsa gsum pa'i bdag po thob par 'gyur ba'i ring bsrel yungs 'bru tsam za ma tog gi nang du bcug la bcangs kyang</text></item>
<item><p>179a2</p><section>mdo sde</section><text>rung ngo / /kye lid tsha bI gzhon nu khyod ji de bzhin gshegs pa las ring bsrel yungs 'bru tsam gsol te mnos la za ma tog gi nang du bcug ste/ bcangs pas sum cu rtsa gsum pa'i bdag por 'gyur ba mi 'dod dam/ kye lid tsha bI gzhon nu kho bos ni dam pa 'di lta bu gsol to/ /lid tsha</text></item>
<item><p>179a3</p><section>mdo sde</section><text>bI gzhon nu 'jig rten thams cad kyis mthong na dga' bas slob dpon lung ston pa bram ze kauN+Di n+ya la tshigs su bcad pa dag gis slar smras pa/ gang tshe gang gar ku mud skyes/ /byi ba glang chen tsam gyur dang / /khu byug dung mdog 'drar gyur dang / /'dzam bu ta la'i 'bru chags pa/ /de tshe</text></item>
<item><p>179a4</p><section>mdo sde</section><text>ring bsrel yod par 'gyur/ /nam zhig ru sbal spu rnams las/ /gos su legs par btags gyur te/ /dgun cha dag tu gyon gyur pa/ /de tshe ring bsrel yod par gyur/ /der ni grong khyer sbas pa'i phyir/ /nam zhig sbrang bu'i rkang lag las/ /yang thog legs par byas gyur te/ /</text></item>
<item><p>179a5</p><section>mdo sde</section><text>brtan zhing g.yo ba med pa dang / /srin bu pad ma'i rwa sogs la/ /khyod ni dbang bskur sbyor byed de/ /der ni 'byor cing rgyas gyur na/ /de tshe ring bsrel yod par 'gyur/ /mtho ris su ni 'dzeg pa'i phyir/ /nam zhig ri bong rwa rnams la/ /skas ni legs par byas gyur pa/ /de tshe ring bsrel</text></item>
<item><p>179a6</p><section>mdo sde</section><text>yod par 'gyur/ /nam zhig skas ni der 'dzegs te/ /byi bas zla ba bza' ba dang / /sgra gcan la yang gnod byed pa/ /de tshe ring bsrel yod par 'gyur/ /tshogs kyis rgyu ba'i sbrang bu yis/ /nam zhig rdza ma'i chang 'thungs te/ /khyim na gnas par byed gyur pa/ /de tshe ring</text></item>
<item><p>179a7</p><section>mdo sde</section><text>bsrel yod par 'gyur/ /nam zhig bong bu bder gyur la/ /mchu dmar bim pa 'dra 'gyur cing / /glu gar rnams la mkhas gyur pa/ /de tshe ring bsrel yod par 'gyur/ /nam zhig khwa dang 'ug pa dang / /dben par dong nas smra byed cing / /phan tshun gnod pa mi byed par/ /</text></item>
<item><p>179b1</p><section>mdo sde</section><text>dus rnams kun tu gnas der ni/ /rtag tu gnas par byed gyur pa/ /de tshe ring bsrel yod par 'gyur/ /pa la sha yi lo ma rnams/ /rin chen sna gsum gdugs gyur te/ /char 'bab skyabs su nam 'gyur ba/ /de tshe ring bsrel yod par 'gyur/ /nam zhig rgya mtsho'i gru</text></item>
<item><p>179b2</p><section>mdo sde</section><text>bo che/ /'khrul 'khor dang ni g.yor mor bcas/ /mi ngan ngos ni khyer 'gro ba/ /de tshe ring bsrel yod par 'gyur/ /nam zhig bya ni ku lang kas/ /ri bo spos kyi ngad ldang ba/ /mchu la thogs te 'gro 'gyur ba/ /de tshe ring bsrel yod par 'gyur/ /slob dpon lung ston pa bram ze</text></item>
<item><p>179b3</p><section>mdo sde</section><text>kauN+Di n+yas lid tsha bI gzhon nu 'jig rten thams cad kyis mthong na dga' ba la tshigs su bcad pa 'di dag gis slar smras pa/ gzhon nu chen po legs so legs/ /de bzhin gshegs sras dpa' bo che/ /dpa' zhing thabs la mkhas ldan pa/ /che ba nyid ldan lung bstan thob/ /</text></item>
<item><p>179b4</p><section>mdo sde</section><text>de bzhin gshegs pa'i che ba nyid/ /gzhon nu chen pos rim bzhin nyon/ /sangs rgyas yul ni bsam mi khyab/ /bsam yas ye shes mi mnyam mnyam/ /de bzhin gshegs rnams mtshungs pa med/ /sangs rgyas thams cad rtag tu zhi/ /sangs rgyas thams cad yang dag byung / /</text></item>
<item><p>179b5</p><section>mdo sde</section><text>sangs rgyas thams cad kha dog mtshungs/ /'di ni sangs rgyas chos nyid yin/ /sangs rgyas bcom ldan bcos ma min/ /de bzhin gshegs rnams ma skyes te/ /rdo rje lta bur mkhregs pa'i sku/ /sprul pa'i sku yang ston par mdzad/ /yungs 'bru tsam gyi ring bsrel yang / /'byung bar</text></item>
<item><p>179b6</p><section>mdo sde</section><text>'gyur ba yong med de/ /rus pa khrag dang sha med la/ /ring bsrel yod par ga la 'gyur/ /sems can rnams la phan pa'i phyir/ /thabs kyis ring bsrel bzhag pa mdzad/ /bcom ldan sangs rgyas chos kyi sku/ /de bzhin gshegs pa chos kyi dbyings/ /bcom ldan sku ni de 'dra</text></item>
<item><p>179b7</p><section>mdo sde</section><text>la/ /chos bstan pa yang de 'dra ste/ /de ltar bdag gis thos rig nas/ /chos gsung pa ni dam pa gsol/ /khyod ni smra bar gzhug pa'i phyir/ /gtam gyi gleng ni bdag gis bslang / /de nas de'i tshe lha mo dri ma med pa'i 'od kyis bcom ldan 'das la mchod pa'i las byas nas 'di skad</text></item>
<item><p>180a1</p><section>mdo sde</section><text>ces gsol to/ /bcom ldan 'das kye ma thabs kyi skyes bu 'di gnyis ni mkhas shing zhi ba la shes pa zab mo dang ldan te/ de bzhin gshegs pa'i yon tan gyi che ba nyid shin tu gsal bar 'tshal ba lags na/ bcom ldan 'das skyes bu dam pa 'di gnyis su lags</text></item>
<item><p>180a2</p><section>mdo sde</section><text>pa dang / gang nas mchis pa sems can thams cad la sman pa'i slad du bcom ldan 'das kyis bshad du gsol/ bcom ldan 'das kyis bka' stsal pa/ lha mo legs so legs so/ /lha mo khyod kyis sems can thams cad la phan pa'i phyir de bzhin gshegs pa la zhus pa legs so/ /</text></item>
<item><p>180a3</p><section>mdo sde</section><text>lha mo nyon cig /gtso bo chen po 'di gnyis ni de bzhin gshegs pa'i sras yin te/ lha mo gtso bo chen po 'di gnyis ni skyes bu dam pa rnams kyi bdag po 'khor ba la dga' ba'i smon lam btab pa'i skyes bu ngal byas pa gzo ba/ nga'i bu sdug pa shAkya'i rus dang rigs 'dzin pa/ nga'i bstan</text></item>
<item><p>180a4</p><section>mdo sde</section><text>pa'i khur khyer ba/ nga'i bstan pa'i sgron ma rab tu 'bar bar byed pa yin gyis rjes su yi rang bar gyis shig /lha mo sngon byung ba 'das pa'i dus na bskal pa grangs med pa bas kyang ches grangs med pa/ bskal pa mang bas kyang ches mang ba 'das pa de'i tshe de'i dus na de bzhin gshegs pa rig</text></item>
<item><p>180a5</p><section>mdo sde</section><text>pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das klu rigs sgron ma zhes bya ba 'jig rten du byung ngo / /lha mo de'i tshe 'dzam bu'i gling 'di 'byor pa dang / rgyas</text></item>
<item><p>180a6</p><section>mdo sde</section><text>pa dang / lo legs pa dang / nyams dga' bar gyur te/ skye bo dang mi mang pos gang zhing bde ba dang / yid bde ba dang ldan par gyur to/ /de'i tshe 'dzam bu'i gling 'di yangs shing rgya che la chu zheng dang tha gru che bar gyur te/ ngos gcig la dpag tshad 'bum phrag drug cu rtsa brgyad yod par gyur</text></item>
<item><p>180a7</p><section>mdo sde</section><text>to/ /de'i tshe 'dzam bu'i gling 'di na grong khyer dpag tshad bcu gnyis pa/ mi bye ba phrag dgu bcu dgu bcu gnas pa bdun khri brgyad stong yod de/ grong khyer de dag thams cad kyang rin po che sna bdun las byas pa sha stag go/ /lha mo de'i tshe rgyal po'i khab 'dir grong khyer rin chen 'byung gnas zhes</text></item>
<item><p>180b1</p><section>mdo sde</section><text>bya ba zhig byung ste/ grong khyer chen po gang du de bzhin gshegs pa de byung ba der mi bye ba brgya stong phrag brgyad cu gnas par gyur to/ /grong khyer chen po rin chen 'byung gnas kyi nang na sems can gnas pa thams cad kyang theg pa chen po la mngon par rtse ba'i byang chub sems dpa' mi mchog sha stag go/ /</text></item>
<item><p>180b2</p><section>mdo sde</section><text>lha mo de'i tshe grong khyer rin chen 'byung gnas kyi nang na de bzhin gshegs pa klu rigs sgron ma byang chub sems dpa' mi mchog rnams kyi nang na sprin chen po'i mdo 'di seng ge'i sgra chen pos mngon par ston par mdzad do/ /lha mo de'i tshe grong khyer rin chen 'byung gnas su chos kyi rgyal po brtson 'grus</text></item>
<item><p>180b3</p><section>mdo sde</section><text>chen po'i klu zhes bya ba zhig byung ngo / /lha mo chos kyi rgyal po brtson 'grus chen po'i klu de'i btsun mo dam pa lha mo theg pa chen po la rab tu dga' bar sems pa bstan pa 'dzin pa zhes bya ba zhig byung ngo / /chos kyi rgyal po de'i blon po chen po dam pa'i chos kyi dkyil 'khor gyi mdzod ces bya ba zhig kyang byung ngo / /</text></item>
<item><p>180b4</p><section>mdo sde</section><text>lha mo de'i tshe rgyal po brtson 'grus chen po'i klu de la blon po chen pos yongs su bskor te/ btsun mo dam pa des mdun du bdar cing bskor nas de bzhin gshegs pa klu rigs sgron ma de la mchod pa chen po byas te/ de bzhin gshegs pa klu rigs sgron ma ga la ba de logs su thal mo sbyar ba btud</text></item>
<item><p>180b5</p><section>mdo sde</section><text>nas phyogs gcig tu 'khod do/ /de nas bcom ldan 'das de bzhin gshegs pa klu rigs sgron ma des rgyal po brtson 'grus chen po klu'i lhag pa'i bsam pa thugs su chud nas mi 'jigs 'jigs med rnam pa zhes bya ba'i 'od zer btang nas 'od zer btang ba des de bzhin gshegs pa'i mthus blon po</text></item>
<item><p>180b6</p><section>mdo sde</section><text>chen po dam pa'i chos kyi dkyil 'khor gyi mdzod kyi de bzhin gshegs pa'i ring bsrel gyi gtam gyi gleng bslang ste/ zhu ba zhus nas de'i tshe bcom ldan 'das de cang mi gsung bar gyur to/ /de'i tshe rgyal po brtson 'grus chen po'i klus rang gi blon po chen po dam pa'i chos kyi dkyil 'khor gyi mdzod la phyir dri</text></item>
<item><p>180b7</p><section>mdo sde</section><text>bar bsams so/ /de ltar skyes bu de gnyis kyis sems can thams cad la phan pa bya ba'i phyir ring bsrel gyi gtam gyi thabs 'di gcig pu 'dri ba la mngon par rtse bar gyur to/ /de nas de bzhin gshegs pa klu rigs sgron ma'i nyan thos ming chen zhes bya bas ring bsrel gyi gtam gyi thabs 'di thos</text></item>
<item><p>181a1</p><section>mdo sde</section><text>nas 'di snyam du sems bskyed de/ kye ma brtson 'grus chen po'i klu ni chos can chos kyi rgyal po mkhas pa yin te/ de bzhin gshegs pa'i yon tan gyi che ba nyid shin tu gsal bar rab tu shes so snyam nas brtson 'grus chen po'i klu'i che ba nyid de bzhin gshegs pa la zhus</text></item>
<item><p>181a2</p><section>mdo sde</section><text>so/ /de nas de bzhin gshegs pa klu rigs sgron mas 'khor thams cad la phan pa'i phyir sprin chen po'i mdo'i yul dang / brtson 'grus chen po'i klu'i che ba nyid rgyas par bstan to/ /de nas 'khor chen pos brtson 'grus chen po'i klu'i che ba nyid bstan pa bshad pa 'di thos nas ngo mtshar</text></item>
<item><p>181a3</p><section>mdo sde</section><text>rmad du byung bar 'dzin par gyur to/ /lha mo de'i tshe rgyal po brtson 'grus chen po'i klus bdag nyid kyi yon tan bshad pa thos nas blon po chen po dang / btsun mo'i 'khor dang bcas pas de bzhin gshegs pa de'i zhabs la lan brgya stong du mar mgo bos phyag 'tshal te/ de bzhin gshegs</text></item>
<item><p>181a4</p><section>mdo sde</section><text>pa klu rigs sgron ma la rin po che spar gang gis gtor nas 'di snyam du sems bskyed de/ bcom ldan 'das ma 'ongs pa'i dus na bcom ldan 'das shAkya thub pa'i bstan pa'i thabs nub pa'i tshe bdag rab tu byung ste/ chos kyi mjug la bab pa na sgra chen po lan gsum bsgrags la chos gos</text></item>
<item><p>181a5</p><section>mdo sde</section><text>tsam 'chang ba mu stegs mgo byi ba rnams yul nas bskrad la dam pa'i chos byung ste/ dam pa'i chos kyi phyir bdag gi srog 'dor bar gyur cig ces byas so/ /de'i tshe blon po chen po dam pa'i chos kyi dkyil 'khor gyi mdzod kyis 'di snyam du sems bskyed de/ bcom ldan 'das ma 'ongs pa'i dus na</text></item>
<item><p>181a6</p><section>mdo sde</section><text>bdag gis bcom ldan 'das shAkya thub pa'i bstan pa'i khur bkur zhing bcom ldan 'das thabs kyis yongs su mya ngan las 'das pas yongs su mya ngan las 'das pa na mi'i bdag po khyad par du 'phags pa phun sum tshogs pa'i rgyal srid yongs su spyad de/ dam pa'i chos kyi sgra chen po mngon par</text></item>
<item><p>181a7</p><section>mdo sde</section><text>sgrogs par gyur cig ces byas so/ /de nas de'i tshe rgyal po brtson 'grus chen po'i klu'i btsun mo dam pa lha mos 'di snyam du sems bskyed de/ bcom ldan 'das shAkya thub pa'i bstan pa gnas pa'i tshe bdag gis mu stegs can ngan pa'i tshogs thams cad bud med kyi gzugs kyis btul nas</text></item>
<item><p>181b1</p><section>mdo sde</section><text>rgyal po'i chos lugs spyad de rgyal srid mngon par spyad la chos kyi sgra chen po mngon par sgrogs par gyur cig ces byas so/ /de nas de'i tshe ming chen gyis 'di snyam du sems bskyed de/ bcom ldan 'das ma 'ongs pa'i dus na bdag bcom ldan 'das shAkya thub pa'i bstan pa la nyan thos kyi mchog tu gyur</text></item>
<item><p>181b2</p><section>mdo sde</section><text>te/ de bzhin gshegs pa'i mthus de bzhin gshegs pa'i bsam gyis mi khyab pa'i yul la rnam par 'phrul pa'i seng ge'i sgra chen po mchog gis 'bras bu yod par chos ston pa'i cho ga de lta bu'i bsam gyis mi khyab pa'i yul gtso bor gyur pa'i yon tan dang ldan par gyur nas bdag gis</text></item>
<item><p>181b3</p><section>mdo sde</section><text>seng ge'i sgra mngon par bsgrags la/ de bzhin gshegs pa'i bstan pa'i khur lci ba yun ring por khyer bar gyur cig ces byas so/ /lha mo dge ba'i rtsa ba des na khyod gtogs pa bzhi nga'i bstan pa la dka' ba mang po byed cing skye bo phal dang 'thun par byed pa yin te/ lha mo khyed bzhi</text></item>
<item><p>181b4</p><section>mdo sde</section><text>ni da lta 'ba' zhig kyang ma yin gyi/ 'das pa'i dus na yang nga la rnam pa mang por bya ba byas shing nga'i bstan pa'i khur gyi bkod pa la smon lam btab pa yin gyis/ lha mo sems mngon par dad par gyis la sangs rgyas mang po la bsnyen bkur byas par shes par gyis shig /de nas lha mos</text></item>
<item><p>181b5</p><section>mdo sde</section><text>bcom ldan 'das la 'di skad ces gsol to/ /bdag gi bsam pa dang bar 'gyur ba dang / skye bo mang po la sman par 'gyur ba'i slad du bdag cag bzhi gang lags pa bcom ldan 'das kyis bshad du gsol/ bcom ldan 'das kyis bka' stsal pa/ lha mo legs so legs so/ /lha</text></item>
<item><p>181b6</p><section>mdo sde</section><text>mo khyod legs kyis khyod gtogs pa bzhi lung bstan pa'i cho ga'i rim pa lha mo khyod kyis nyon cig /lha mo khyod gtogs pa bzhi'i yon tan gyi che ba nyid la ltos/ blon po chen po dam pa'i chos kyi dkyil 'khor gyi mdzod de ni slob dpon lung ston pa bram ze kauN+Di n+ya yin par rig par bya'o/ /lha</text></item>
<item><p>181b7</p><section>mdo sde</section><text>mo slob dpon lung ston pa bram ze kauN+Di n+ya yang nga 'das pa'i 'og lo brgya nyi shu lon pa na mo'u r+ya'i rigs zhes bya ba phyed kyi 'khor los sgyur ba'i rigs su skye bar 'gyur te/ lha mo mo'u r+ya'i rigs su skyes nas kyang phyed kyi 'khor los sgyur ba'i rgyal por 'gyur te/ lha mo mo'u r+ya'i rigs kyi rgyal po'i</text></item>
<item><p>182a1</p><section>mdo sde</section><text>mchog tu 'gyur la chos kyi lugs ji lta ba bzhin du rgyal po byed par 'gyur ro/ /de nas lha mos 'di skad ces gsol to/ /bcom ldan 'das de'i ming ci skad ces bgyi bar gzung bar bgyi/ bka' stsal pa/ lha mo dge bsnyen gyi rgyal po mya ngan med ces bya bar 'gyur te/</text></item>
<item><p>182a2</p><section>mdo sde</section><text>lha mo phyed kyi 'khor los sgyur ba'i rgyal po mya ngan med ces bya ba des chos kyi bstan bcos pa'i seng ge'i sgra chen po thog mar sgrogs par byed cing mngon par mchod par byed do/ /de nas lha mos 'di skad ces gsol to/ /sems can thams cad la sman pa'i slad du rgyal po brtson 'grus chen po'i klu</text></item>
<item><p>182a3</p><section>mdo sde</section><text>lung bstan pa bcom ldan 'das kyis bshad du gsol/ bcom ldan 'das kyis bka' stsal pa/ lha mo khyod nyid thog mar je lung bstan gyis nyon cig /de nas lha mo ngo tsha nas mgo smad do/ /bcom ldan 'das kyis bka' stsal pa/ lha mo legs so legs so/ /ngo tsha ba ni chos thams</text></item>
<item><p>182a4</p><section>mdo sde</section><text>cad kyi mchog yin gyis lha mo khyod legs so/ /lha mo khyod ni rgyal po brtson 'grus chen po'i klu'i btsun mo dam par gyur to/ /sprin chen po'i mdo las 'byung ba zab mo bstan pa'i chu'i rgya mtsho'i dus tshod kyi ting nge 'dzin gyi yul la ltos/ lha mo nga 'das pa'i 'og tu khyod dge ba'i rtsa ba dang smon lam</text></item>
<item><p>182a5</p><section>mdo sde</section><text>gyi khyad par des/ be yi zhes bya ba de'i grong na gnas pa'i rje'u rigs su skye bar 'gyur te/ 'khor los sgyur ba'i rgyal po'i btsun mo'i gzugs thob nas nges pa dang / nye bar gnas pa dang / bslab pa'i gzhi bcas pa blangs nas grong khyer dang / grong rdal dang bcas par 'byor cing rgyas la</text></item>
<item><p>182a6</p><section>mdo sde</section><text>bud med kyi gzugs kyis rgyal srid mngon par spyod de/ mu stegs can ngan pa'i tshogs thams cad mngon par 'dul zhing dam pa'i chos kyi sgron ma rab tu 'bar bar byed la bcom ldan 'das kyi bstan pa la mchod pa byed de/ chos kyi sgra chen po bsgrags nas byang chub sems dpa'i spyod pas rang gi</text></item>
<item><p>182a7</p><section>mdo sde</section><text>rgyal srid yang dag par srung zhing yongs su skyong bar byed la 'jig rten dang 'thun par bya ba spyod par 'gyur te/ lha mo rgyal po brtson 'grus chen po'i klu'i gzi brjid kyi mthus khyod bsam gyis mi khyab pa la mngon par rtse bar gyur pa yin gyis/ lha mo chos kyi rgyal po brtson 'grus chen po'i klu la</text></item>
<item><p>182b1</p><section>mdo sde</section><text>rjes su yi rang bar gyis shig /rgyal po brtson 'grus chen po'i klu de ni nga'i nyan thos kyi mchog lid tsha bI gzhon nu 'jig rten thams cad kyis mthong na dga' ba 'di yin no/ /lha mos gsol pa/ sems can thams cad la sman pa'i slad du skyes bu chen po ming chen lung bstan pa bcom ldan 'das kyis</text></item>
<item><p>182b2</p><section>mdo sde</section><text>bshad du gsol/ bcom ldan 'das kyis bka' stsal pa/ lha mo ming chen lung bstan pa nyon la ji srid 'tsho'i bar du bsnyen bkur gyis shig dang / khyod kyis ming chen gyi cho 'phrul dang / yon tan chen po mngon du thob par 'gyur ro/ /lha mo ming chen ni sangs rgyas dang 'dra'o/ /lha mo ming</text></item>
<item><p>182b3</p><section>mdo sde</section><text>chen ni sangs rgyas kyi sku'i phyed dang 'dra'o/ /lha mos gsol pa/ bcom ldan 'das ming chen 'di lta bu la ji srid 'tsho'i bar du ji ltar bsnyen bkur bgyi/ bcom ldan 'das kyis bka' stsal pa/ ming chen 'di ni de bzhin gshegs pa klu rigs sgron ma'i nyan thos yin te/ nga'i nyan thos nga'i</text></item>
<item><p>182b4</p><section>mdo sde</section><text>lus kyi phyed dang 'dra ba ngal byas pa gzo ba ste/ da ltar gyi 'od srung chen po 'di yin gyis lha mo ji srid 'tsho'i bar du bsnyen bkur gyis shig /de nas de'i tshe 'khor chen po'i nang nas/ lha'i bu dbyug mchog ces bya ba 'khor stong dang ldan pas bcom ldan 'das la mchod pa'i las byas nas</text></item>
<item><p>182b5</p><section>mdo sde</section><text>tshigs su bcad pa 'di smras so/ /skra rtse tsam gyis rgya mtsho kun/ /bas bar gtug tu nus lags kyi/ /gzugs mang mnga' ba'i yon tan mtsho/ /tshig tsam gyis ni brjod mi nus/ /bstan pa 'di bshad pa na lha'i bu brgya stong phrag mang po dag gis thos nas bla na med pa yang dag par</text></item>
<item><p>182b6</p><section>mdo sde</section><text>rdzogs pa'i byang chub tu sems bskyed do/ /de nas de'i tshe bcom ldan 'das kyis slob dpon lung ston pa bram ze kauN+Di n+ya la 'di skad ces bka' stsal to/ /slob dpon lung ston pa kauN+Di n+ya khyod kyis rnyed pa legs par rnyed kyis mngon par dad par gyis shig /ma 'ongs pa'i dus na sems</text></item>
<item><p>182b7</p><section>mdo sde</section><text>can rnams bsrung ba'i phyir khyod las glengs te srung ba'i mtshan nyid bshad de/ slob dpon lung ston pa kauN+Di n+ya sangs rgyas kyi zhing 'di nas lho phyogs su 'jig rten gyi khams gang gA'i klung bcu'i bye ma snyed 'das pa na 'jig rten gyi khams mngon par dang ba zhes bya ba yod de/ de na de bzhin gshegs pa</text></item>
<item><p>183a1</p><section>mdo sde</section><text>dgra bcom pa yang dag par rdzogs pa'i sangs rgyas blo gros mi zad pa zhes bya ba da ltar 'tsho zhing gzhes te chos kyang ston to/ /slob dpon lung ston pa kauN+Di n+ya sangs rgyas kyi zhing 'di nas lho phyogs su 'jig rten gyi khams gang gA'i klung nyi shu'i bye ma snyed 'das pa na</text></item>
<item><p>183a2</p><section>mdo sde</section><text>'jig rten gyi khams thams cad mnyam pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas rin chen rgyal mtshan zhes bya ba da ltar 'tsho zhing gzhes te chos kyang ston to/ /slob dpon lung ston pa kauN+Di n+ya sangs rgyas kyi zhing 'di nas lho phyogs</text></item>
<item><p>183a3</p><section>mdo sde</section><text>su 'jig rten gyi khams gang gA'i klung sum cu'i bye ma snyed 'das pa na 'jig rten gyi khams yid bde ba zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas 'od dri ma med pa'i snying po zhes bya ba da ltar 'tsho zhing gzhes te chos kyang ston to/ /</text></item>
<item><p>183a4</p><section>mdo sde</section><text>slob dpon lung ston pa kauN+Di n+ya sangs rgyas kyi zhing 'di nas lho phyogs su 'jig rten gyi khams gang gA'i klung bzhi bcu'i bye ma snyed 'das pa na 'jig rten gyi khams rab tu dga' ba zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas rnam par</text></item>
<item><p>183a5</p><section>mdo sde</section><text>'phrul pas dang bar byed pa'i grags pa zhes bya ba da ltar 'tsho zhing gzhes te chos kyang ston to/ /slob dpon lung ston pa kauN+Di n+ya sangs rgyas kyi zhing 'di nas lho phyogs su 'jig rten gyi khams gang gA'i klung lnga bcu'i bye ma snyed 'das pa na 'jig rten gyi khams dam pa'i chos la dga' mos zhes bya</text></item>
<item><p>183a6</p><section>mdo sde</section><text>ba yod de/ de na de bzhin gshegs pa dgra bcom pa yang dag par rdzogs pa'i sangs rgyas sprin gyi bsrungs zhes bya ba da ltar 'tsho zhing gzhes te chos kyang ston to/ /slob dpon lung ston pa kauN+Di n+ya sangs rgyas kyi zhing 'di nas lho phyogs su 'jig rten gyi khams gang gA'i klung drug cu'i bye</text></item>
<item><p>183a7</p><section>mdo sde</section><text>ma snyed 'das pa na 'jig rten gyi khams mu stegs thams cad kyi gnas zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas seng ge rnam par rol pa'i rgyal po zhes bya ba da ltar 'tsho zhing gzhes te chos kyang ston to/ /slob dpon lung ston pa kauN+Di n+ya</text></item>
<item><p>183b1</p><section>mdo sde</section><text>sangs rgyas kyi zhing 'di nas lho phyogs su 'jig rten gyi khams gang gA'i klung bdun cu'i bye ma snyed 'das pa na 'jig rten gyi khams me tog gi rgyal mtshan zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas lhun po'i rgyal po mngon par</text></item>
<item><p>183b2</p><section>mdo sde</section><text>'phags zhes bya ba da ltar 'tsho zhing gzhes te chos kyang ston to/ /slob dpon lung ston pa kauN+Di n+ya sangs rgyas kyi zhing 'di nas lho phyogs su 'jig rten gyi khams gang gA'i klung brgyad cu'i bye ma snyed 'das pa na 'jig rten gyi khams rin chen skyong zhes bya ba yod de/ de na de bzhin gshegs</text></item>
<item><p>183b3</p><section>mdo sde</section><text>pa dgra bcom pa yang dag par rdzogs pa'i sangs rgyas dam pa'i chos kun tu srung ba'i tog tu gyur pa zhes bya ba da ltar 'tsho zhing gzhes te chos kyang ston to/ /slob dpon lung ston pa kauN+Di n+ya de bzhin gshegs pa dgra bcom pa yang dag par rdzogs pa'i sangs rgyas de dag gi sangs rgyas kyi zhing rnams</text></item>
<item><p>183b4</p><section>mdo sde</section><text>ni yongs su dag pa ste/ lag mthil ltar mnyam la/ ri dang rdo med cing / gseg ma dang / bong ba dang / sdong dum dang / tsher ma med de/ 'jam zhing ka tsa lin di'i gos ltar reg na 'jam la/ snyigs ma lnga dang bral zhing bud med med la/ nyan thos dang / rang sangs rgyas rnams med cing</text></item>
<item><p>183b5</p><section>mdo sde</section><text>de dag gi ming yang med pa yin no/ /sems can de dag kyang theg pa chen po la rab tu dga' ba dang / theg pa chen pos mngon par rtse ba dang / theg pa chen po la dad pa'i sems thob pa sha stag go/ /slob dpon lung ston pa kauN+Di n+ya theg pa chen po la yang dag par zhugs pa'i rigs kyi bu'am</text></item>
<item><p>183b6</p><section>mdo sde</section><text>rigs kyi bu mo gang la la de bzhin gshegs pa dgra bcom pa yang dag par rdzogs pa'i sangs rgyas de dag gi mtshan rnams thos nas 'dzin tam/ kun chub par byed dam/ 'chang ngam/ klog gam/ gzhan dag la yang rgyas par yang dag par ston na slob dpon lung ston pa kauN+Di n+ya rigs kyi bu</text></item>
<item><p>183b7</p><section>mdo sde</section><text>'am rigs kyi bu mo de dag ni sems can dmyal bar 'gro ba 'am/ dud 'gro'i skye gnas dang / lha ma yin gyi ris su skye bar 'gyur ba ni skabs ma yin zhing mi srid de/ de ni gnas med do/ /slob dpon lung ston pa kauN+Di n+ya byang chub sems dpa' sems dpa' chen po gang gis da ltar</text></item>
<item><p>184a1</p><section>mdo sde</section><text>nga las ting nge 'dzin gyi sgo 'di thos la/ phyi ma'i tshe yang ting nge 'dzin 'di thos na smod par 'gyur ba ni skabs ma yin zhing mi srid de ni gnas med do/ /slob dpon lung ston pa kauN+Di n+ya de bzhin gshegs pa de dag gi mtshan rnams 'chang ba'i byang chub sems dpa' sems dpa'</text></item>
<item><p>184a2</p><section>mdo sde</section><text>chen po de la dug gis tshugs pa'am/ mtshon 'bab pa'am/ chur 'chi ba'am/ mes tshig par 'gyur ba 'am/ de la rgyal po 'am/ chom rkun nam/ mi'am/ mi ma yin pa 'am/ klu 'am/ gnod sbyin nam/ seng ge 'am/ srog chags gdug pa 'am/ stag gam/</text></item>
<item><p>184a3</p><section>mdo sde</section><text>khyi 'am/ spyang ki 'am/ sbrul lam/ sdig pa rnams kyi bar chad bya ba 'am/ tshangs par spyad pa spyod pa dang / kha thon byed pa dang / lhung bzed dang / chos gos la bar chad byed par 'gyur ba ni skabs ma yin zhing go skabs med la de ni gnas med de/ las kyi rnam par smin pa ni ma</text></item>
<item><p>184a4</p><section>mdo sde</section><text>gtogs so/ /slob dpon lung ston pa kauN+Di n+ya gzhan yang dge slong ngam/ dge slong ma 'am/ dge bsnyen nam/ dge bsnyen ma gang la las gzhan mu stegs can spyod pa pa'am/ kun tu rgyu ba rnams la dpyas pa'am/ bsting ba 'am/ bgad pa 'am/ gzhan dang 'thun par</text></item>
<item><p>184a5</p><section>mdo sde</section><text>bya ba 'am/ rnyed pa dang / bkur sti dang / tshigs su bcad pa 'dod pa'i phyir yang rung ste/ de bzhin gshegs pa dgra bcom pa yang dag par rdzogs pa'i sangs rgyas de dag gi mtshan rnams thos na yang ngan song ngan 'gror skye bar 'gyur ba de ni gnas med do// //</text></item>
<item><p>184a6</p><section>mdo sde</section><text>'phags pa sprin chen po'i mdo/ bam po brgyad pa/ de nas slob dpon lung ston pa kauN+Di n+yas bcom ldan 'das kyi zhabs la mgo bos phyag 'tshal nas bcom ldan 'das la 'di skad ces gsol to/ /chos kyi rnam grangs 'di gang dag gi rna lam du grags pa de dag kyang rnyed pa legs par</text></item>
<item><p>184a7</p><section>mdo sde</section><text>rnyed pa lags na thos nas mos pa dang mos nas lung 'bog pa dang / brjod par bgyid pa dang / 'chang bar bgyid pa dag lta smos kyang ci 'tshal te/ sems can de dag ni chos kyi dga' ba'i gter rnyed pa lags so/ /gang dag de bzhin gshegs pa dgra bcom pa yang dag par rdzogs</text></item>
<item><p>184b1</p><section>mdo sde</section><text>pa'i sangs rgyas 'di dag gi mtshan rnams lag na 'chang bar bgyid pa de dag gi khyim na ni de bzhin gshegs pa rnams bzhugs lags so/ /bcom ldan 'das gang du de bzhin gshegs pa 'di dag gi mtshan thos nas yid ches par bgyid pa'i sa phyogs de dag ni rdo rje'i rang bzhin du 'gyur ro/ /</text></item>
<item><p>184b2</p><section>mdo sde</section><text>bcom ldan 'das gang dag de bzhin gshegs pa dgra bcom pa yang dag par rdzogs pa'i sangs rgyas 'di dag gi mtshan rnams thos nas yid ches par bgyid par de dag kyang rdo rje lta bur 'gyur zhing mi phyed pa'i bzod pa yang thob par 'gyur ro/ /bcom ldan 'das gang dag yid ches par</text></item>
<item><p>184b3</p><section>mdo sde</section><text>dka' ba'i mtshan 'di dag la dad par bgyid pa'i sems can de dag la ni bdag gis kyang bsnyen bkur dang g.yog bgyi'o/ /bcom ldan 'das kyis bka' stsal pa/ slob dpon lung ston pa kauN+Di n+ya legs so legs so/ /khyod kyis rigs kyi bu dang / rigs kyi bu mo de dag gi phyir</text></item>
<item><p>184b4</p><section>mdo sde</section><text>yang dag pa'i sgrub pa dam bcas pa legs so/ /slob dpon lung ston pa kauN+Di n+ya gzhan yang de bzhin gshegs pa dgra bcom pa yang dag par rdzogs pa'i sangs rgyas 'di dag gi mtshan rnams 'chang ba la ni gang dang gang las 'jigs pa byung ba thams cad de dang de nyid du rab tu zhi bar 'gyur</text></item>
<item><p>184b5</p><section>mdo sde</section><text>te/ de dag 'chang ba la ni lha rnams kyang srung ngo / /klu rnams kyang srung ngo / /gnod sbyin rnams kyang srung ngo / /de bzhin gshegs pa'i bar du yang srung bar mdzad do/ /de nas 'khor chen po'i nang nas lha'i bu mthong na dga' ba dri za'i rgyal po zhes bya bas/ bcom ldan 'das kyi zhabs</text></item>
<item><p>184b6</p><section>mdo sde</section><text>la mgo bos phyag 'tshal nas/ bcom ldan 'das la 'di skad ces gsol to/ /kye ma bcom ldan 'das tshul 'di 'dra ba'i de bzhin gshegs pa de dag dang / tshul 'di 'dra ba'i mdo rnams de bzhin gshegs pa 'das pa'i 'og tu su dag 'chang bar 'gyur/ sems can ji lta bu</text></item>
<item><p>184b7</p><section>mdo sde</section><text>dag 'chang bar 'gyur/ sems can ji lta bu dag gis ni nub par bgyid par 'gyur/ de nas sangs rgyas kyi mthus tshe dang ldan pa 'od srung chen pos lha'i bu mthong na dga' ba dri za'i rgyal po la 'di skad ces smras so/ /rigs kyi bu de bzhin gshegs pa dgra bcom pa yang dag par rdzogs</text></item>
<item><p>185a1</p><section>mdo sde</section><text>pa'i sangs rgyas rnams ni yongs su mya ngan las 'da' ba med de/ chos kyang nub par mi 'gyur ro/ /de nas lha'i bu mthong na dga' ba dri za'i rgyal pos gnas brtan 'od srung chen po la 'di skad ces smras so/ /btsun pa 'od srung chen po sems can sems 'khrul pa rnams</text></item>
<item><p>185a2</p><section>mdo sde</section><text>la phan gdags pa'i phyir shod cig /btsun pa 'od srung chen po sems can the tsom du gyur pa rnams la shes pa'i sgron ma 'bar bar gyis shig dang / btsun pa 'od srung bdag gis kyang ma 'ongs pa'i dus na de bzhin gshegs pa'i yon tan gyi che ba nyid rgyas par bgyi'o/ /de skad ces</text></item>
<item><p>185a3</p><section>mdo sde</section><text>smras nas gnas brtan 'od srung chen pos lha'i bu mthong na dga' ba dri za'i rgyal po la 'di skad ces smras so/ /grogs po de bzhin gshegs pa rnams kyi sku ni chos kyi sku yin no/ /de bzhin gshegs pa rnams kyi sku ni rdo rje mkhregs pa yin no/ /de bzhin gshegs pa rnams kyi sku ni</text></item>
<item><p>185a4</p><section>mdo sde</section><text>dge ba thams cad dang ldan pa yin no/ /grogs po de bzhin gshegs pa rnams kyi sku ni thabs kyi sku yin gyis sha'i sku ma yin no/ /rigs kyi bu de bzhin gshegs pa'i sku de 'dra ba la yongs su mya ngan las 'da' ba ga la yod/ mi rtag par yang ga la zhig 'gyur smras pa/ btsun</text></item>
<item><p>185a5</p><section>mdo sde</section><text>pa 'od srung chen po ji ltar na thabs kyis yongs su mya ngan las 'das par brjod kyi gtan du mya ngan las 'das pa ni ma yin/ smras pa/ mthong na dga' ba dri za'i rgyal po khyod legs so legs so/ /khyod kyis thabs kyis yongs su mya ngan las 'das par brjod kyi/ gtan du yongs su mya</text></item>
<item><p>185a6</p><section>mdo sde</section><text>ngan las 'das pa ni ma yin zhes tshig 'di legs par smras pa ni mthong na dga' ba dri za'i rgyal po khyod legs so/ /mthong na dga' ba dri za'i rgyal po gzhan yang thams cad dang thun mong pa'i tshad ni rtogs par nus kyi/ sangs rgyas kyi yon tan gyi che ba nyid ni gcig gi tshad kyang rtogs par mi nus</text></item>
<item><p>185a7</p><section>mdo sde</section><text>so/ /smras pa btsun pa 'od srung chen po yun ji srid cig na de bzhin gshegs pa gtan du yongs su mya ngan las 'das pas yongs su mya ngan las 'da' bar 'gyur/ smras pa/ gang gi tshe sems can thams cad bla na med pa yang dag par rdzogs pa'i byang chub mngon par rdzogs par</text></item>
<item><p>185b1</p><section>mdo sde</section><text>'tshang rgya bar 'gyur zhing / mngon par rdzogs par sangs rgyas nas kyang yongs su mya ngan las 'das par 'gyur ba de'i tshe de bzhin gshegs pa yongs su mya ngan las 'da' bar 'gyur ro/ /smras pa/ /btsun pa 'od srung chen po de bzhin gshegs pa'i yon tan gyi che ba nyid ni ngo mtshar che</text></item>
<item><p>185b2</p><section>mdo sde</section><text>ste/ 'di lta bu thos na su zhig bla na med pa yang dag par rdzogs pa'i byang chub tu sems bskyed par mi byed/ smras pa/ btsun pa bcom ldan 'das de bzhin gshegs pa rtag pa dang / ther zug pa dang / brtan pa dang / mi bskyod pa dang / dpe med pa dang / bsam gyis mi</text></item>
<item><p>185b3</p><section>mdo sde</section><text>khyab pa ni nyan thos dang / rang sangs rgyas rnams kyi yul ma yin te/ de bzhin gshegs pa dag ni de bzhin gshegs pa nyid kyis mkhyen par zad do/ /rigs kyi bu byang chub sems dpa'i spyod pa la btang snyoms su gyis shig /'od srung chen pos bstan pa 'di bshad pa na</text></item>
<item><p>185b4</p><section>mdo sde</section><text>lha'i bu sa ya dang nyis 'bum gyis bla na med pa yang dag par rdzogs pa'i byang chub tu sems bskyed de/ sems rab tu dga' nas de'i tshe kha 'thun par tshigs su bcad pa 'di dag smras so/ /sangs rgyas mya ngan yongs mi 'da'/ /chos kyang nub par mi 'gyur te/ /sems can</text></item>
<item><p>185b5</p><section>mdo sde</section><text>rnams ni smin mdzad phyir/ /yongs su mya ngan 'da' ba ston/ /bcom ldan sangs rgyas bsam mi khyab/ /de bzhin gshegs pa rtag pa'i sku/ /sems can rnams la phan pa'i phyir/ /chos rnams sna tshogs ston pa mdzad/ /mdo dang / ting nge 'dzin dang / chos kyi sgo dang /</text></item>
<item><p>185b6</p><section>mdo sde</section><text>gsang ba zhu ba dang / yongs su mya ngan las 'das pa gtan la dbab par bstan pa las/ dam pa'i chos kyi dkyil 'khor gyi phung po'i le'u zhes bya ste/ sum cu bdun pa'o// //de nas de'i tshe lho phyogs kyi yul 'dab stang zil gyi ri las 'od srung chen po dang thabs</text></item>
<item><p>185b7</p><section>mdo sde</section><text>cig tu 'ongs pa'i lha'i bu rnams steng gi bar snang la ta la bdun srid tsam du 'khod nas de bzhin gshegs pa la me tog sil ma'i rim pa ri rab tsam dag gtor nas/ mig mchi mas gang ste ngu bzhin du tshig 'di skad ces gsol to/ /kye ma bcom ldan 'das de bzhin gshegs pa</text></item>
<item><p>186a1</p><section>mdo sde</section><text>thabs kyis yongs su mya ngan las 'das pas yongs su mya ngan las 'das pa na/ de bzhin gshegs pas gsungs pa'i mdo 'di lta bu 'di dag 'chang bar bgyid pa'i sems can de dag ci 'dra ba dag cig 'byung bar 'gyur/ bcom ldan 'das kyis bka' stsal pa/ lha'i</text></item>
<item><p>186a2</p><section>mdo sde</section><text>bu dag nga 'das pa'i 'og tu dge ba'i rtsa ba byas pa rnams dang / sangs rgyas mang po la bsnyen bkur byas pa de dag mdo sde 'di lta bu 'di dag 'chang bar 'gyur te/ gzhan dag la yang rgyas par ston par 'gyur ro/ /sprin chen po'i mdo 'di yang lo bzhi bcu'i bar du 'dzam bu'i gling na spyod par</text></item>
<item><p>186a3</p><section>mdo sde</section><text>'gyur te rgyas par yang 'gyur ro/ /de'i 'og tu phyi ma'i dus na dam pa'i chos spong ba dang / rgyal po 'khrug pa dang / dam pa'i chos nub par 'gyur ba ma 'ongs pa'i dus de na dge slong dang dge slong ma dang / dge bsnyen dang / dge bsnyen ma lus yongs su ma sbyangs pa dang / tshul khrims</text></item>
<item><p>186a4</p><section>mdo sde</section><text>yongs su ma sbyangs pa dang / sems yongs su ma sbyangs pa dang / shes rab yongs su ma sbyangs pa dang / shes rab 'chal pa dang / lug ltar lkugs pa dang / shes rab yongs su nyams pa rnams kyis mdo 'di lta bu 'chad pa thos na yid mi ches shing bgad par byed/ sting bar byed/</text></item>
<item><p>186a5</p><section>mdo sde</section><text>'phya bar byed la/ lkog tu song nas phan tshun zlos shing smod par byed de 'phya ba'i bsam pas de dag tshig 'di skad du ngo mtshar to/ /dge slong 'di dag ni blun zhing mu cor smra ba ste/ 'di dag ni gang yang rung ste/ sangs rgyas kyis gsungs pa ma yin gyi snyan dngags mkhan dag gis rang</text></item>
<item><p>186a6</p><section>mdo sde</section><text>bzor tshig dang / yi ge'i 'bru sna tshogs sbyar te/ 'khor gyi nang du song nas smra bar byed par zad de/ mdo 'di dag ni sangs rgyas kyis gsungs pa ma yin no zhes zer ro/ /de ltar gti mug can gyi mi bsod nams chung ba/ shes rab 'chal pa/ lug ltar lkugs pa/ shes rab</text></item>
<item><p>186a7</p><section>mdo sde</section><text>yongs su nyams pa/ dam pa'i chos la sun 'byin pa de dag 'byung bar 'gyur ro/ /lha'i bu dag gzhan yang dge slong dang / dge slong ma dang / dge bsnyen dang / dge bsnyen ma bsod nams chung ba/ shes rab zhan pa/ shes rab 'chal pa/ shes rab rtul ba/ shes rab</text></item>
<item><p>186b1</p><section>mdo sde</section><text>chung ba/ shes rab yongs su nyams pa/ sngon gyi rgyal ba rnams la bya ba ma byas pa/ bla na med pa'i chos rin po che las yongs su nyams pa/ chos rin po che las ye phyi rol tu gyur pa/ chos rin po che yongs su spangs pa/ dge ba'i rtsa ba chung ba/ mu ge'i mgo byi gdul dka' ba/</text></item>
<item><p>186b2</p><section>mdo sde</section><text>dmu rgod dag 'byung bar 'gyur ro/ /bran pho dang / bran mo yongs su 'dzin pa dag 'byung bar 'gyur ro/ /dbyig dang / gser yongs su 'dzin pa dag 'byung bar 'gyur ro/ /dung dang / man shel dang / byi ru yongs su 'dzin pa dag 'byung bar 'gyur ro/ /ba lang dang / ma he yongs</text></item>
<item><p>186b3</p><section>mdo sde</section><text>su 'dzin pa dag 'byung bar 'gyur ro/ /zhing gi dngos po yongs su 'dzin pa dag 'byung bar 'gyur ro/ /ngang pa dang / bya gag dang / phag la sogs pa'i gnas kyi rdzas du ma yongs su 'dzin pa dag 'byung bar 'gyur ro/ /las chen po rnam pa bcu drug byed du 'jug pa dag kyang 'byung bar</text></item>
<item><p>186b4</p><section>mdo sde</section><text>'gyur ro/ /rgyal po la bsten pa dag kyang 'byung bar 'gyur ro/ /pho nya byed pa dag kyang 'byung bar 'gyur ro/ /dug sbyor du 'jug pa dag kyang 'byung bar 'gyur ro/ /dge slong gi las ma yin pa du ma byed pa dang / byed du 'jug pa dag kyang 'byung bar 'gyur ro/ /de ltar mi gti mug can de</text></item>
<item><p>186b5</p><section>mdo sde</section><text>dag yongs su 'phel ba'i dus dang / dam pa'i chos yongs su nyams pa'i dus na 'od srung chen po dang / 'dra ba'i dge slong 'dzam bu'i gling du skye bar 'gyur te/ nga'i nyan thos kyi nang du byung nas rim gyis mu ge'i mgo byi gdul dka' ba/ dmu rgod rnams kyi nang du de bzhin gshegs pas</text></item>
<item><p>186b6</p><section>mdo sde</section><text>gsungs pa'i mdo rnams kyi bsngags pa brjod cing / so sor thar pa'i sdom pas bsdams te/ mjug tu rang gi srog dang bsdos nas bslab pa'i gzhi bcas pa'i bar bsngags pa brjod par 'gyur ro/ /de'i 'og tu shing drung gi bsngags pa brjod par 'gyur ro/ /de bzhin du phyag dar khrod</text></item>
<item><p>186b7</p><section>mdo sde</section><text>dang / dgon pa na gnas pa dang / 'dul ba'i bsngags pa brjod cing ma dul ba rnams tshar gcod par 'gyur ro/ /lha'i bu dag khyod kyis nga'i nyan thos theg pa chen po la dad pa rnyed pa dang / dge slong 'dod cing byams pa la gnas pa de la kun tu bsrung ba gyis shig /lha'i bu rnams</text></item>
<item><p>187a1</p><section>mdo sde</section><text>kyis gsol pa/ bcom ldan 'das bdag cag gis kyang dge slong 'dod cing byams pa la gnas pa de la bsnyen bkur dang g.yog bgyis te/ kun tu bsrung bar yang bgyi'o/ /bcom ldan 'das bdag cag gis kyang sangs rgyas kyi mthus bdud sdig can tshar gcad par bgyi'o/ /</text></item>
<item><p>187a2</p><section>mdo sde</section><text>chos ma lags pa'i phyogs mu ge'i mgo byi gdul dka' ba dmu rgod rnams yul nas bskrad par bgyi'o/ /bcom ldan 'das kyis bka' stsal pa/ lha'i bu dag legs so legs so/ /khyod kyis rkyen du bab par dam bcas shing smon lam btab ste/ dge slong 'dod pa'i skyes bu dam</text></item>
<item><p>187a3</p><section>mdo sde</section><text>pa de la ni lha rnams kyang srung ngo / /lha rnams kyang de'i bsngags pa brjod do/ /de bzhin gshegs pa yang nga'i nyan thos dka' ba byed pa yin no snyam du dgongs nas bsngags pa rjod par mdzad do/ /bcom ldan 'das kyis yang lha'i bu rnams la 'di skad ces bka' stsal to/ /lha'i bu dag</text></item>
<item><p>187a4</p><section>mdo sde</section><text>sems can gyi don 'dod pa'i rigs kyi bus ni dam pa'i chos kun tu bsrung bar bya'o/ /de nas lha'i bu mang po dag gis bcom ldan 'das la rin po che'i gdugs kyis mngon par bkab nas 'di skad ces gsol to/ /bcom ldan 'das yun ji srid cig na de bzhin gshegs pa'i sras</text></item>
<item><p>187a5</p><section>mdo sde</section><text>'od srung chen po dang 'dra ba'i dge slong 'byung bar 'gyur/ gang du ni skye bar 'gyur/ de'i ming ni ji skad ces bgyi bar gzung bar 'tshal/ bcom ldan 'das kyis bka' stsal pa/ lha'i bu dag nga 'das pa'i 'og lo brgya phrag mang po 'das pa na lho phyogs kyi rgyud du mkhar gyi rgyal po</text></item>
<item><p>187a6</p><section>mdo sde</section><text>bde spyod ces bya ba 'byung bar 'gyur te/ de'i tshe lo brgyad cu na dam pa'i chos nub par 'gyur ba'i lhag ma tsam du lus pa'i dus la bab pa de'i tshe nga'i nyan thos 'byung bar 'gyur te/ dam pa'i chos kyang 'byin par 'gyur/ chos kyi 'khor lo yang bskor bar 'gyur/ theg pa chen po yang</text></item>
<item><p>187a7</p><section>mdo sde</section><text>gzhan dag la rgyas par 'chad par 'gyur ro/ /mdo sde 'di lta bu dag bshad pa thos nas sngon gyi yang dag par rdzogs pa'i sangs rgyas rnams las gang dag thos pa de dag kyang phyi ma'i dus kyi tshe 'dzin par 'gyur/ kun chub par byed par 'gyur/ 'chang bar 'gyur/ klog par 'gyur/</text></item>
<item><p>187b1</p><section>mdo sde</section><text>yid ches par 'gyur ro/ /sems can gang dag de bzhin gshegs pa'i mtshan 'di dag thos na yid mi ches pa dang / ma dad pa dang / kha ton mi byed pa dang / mi klog pa dang / mi 'dri ba de dag ni bdud kyis byin gyis brlabs pa yin no/ /sems can gang dag de bzhin gshegs pa'i</text></item>
<item><p>187b2</p><section>mdo sde</section><text>mtshan 'di dag thos na yid ches par byed cing dad par 'gyur ba dang / kha ton byed pa dang / klog pa dang / 'dri ba de dag ni sangs rgyas mang pos yongs su bzung ba yin no/ /de nas de'i tshe lha'i bu mthong na dga' ba dri za'i rgyal pos bcom ldan 'das la bskor ba byas te/ lan sa yar</text></item>
<item><p>187b3</p><section>mdo sde</section><text>zhabs la mgo bos phyag 'tshal nas/ bcom ldan 'das la 'di skad ces gsol to/ /bcom ldan 'das 'od srung chen po dang 'dra ba de bzhin gshegs pa dang ming 'thun pa/ byams pa chen po la gnas pa/ tshul khrims chen po la drag tu brtson pa shin tu mchog tu mdzes pa/ rigs</text></item>
<item><p>187b4</p><section>mdo sde</section><text>chen por skyes pa/ tshul khrims dang ldan pa chen po dge slong gis yongs su bskor ba/ dus dang bcas/ grong dang bcas pa dang / rnam pa ci 'dra ba yang bcom ldan 'das kyis rgyas par bshad du gsol/ bcom ldan 'das dge slong de bdag gis ji srid 'tsho'i bar du bsrung bar</text></item>
<item><p>187b5</p><section>mdo sde</section><text>bgyi'o/ /bcom ldan 'das kyis bka' stsal pa/ mthong na dga' ba dri za'i rgyal po dge slong de lung bstan pa nyon cig /de ni nga la dben pa dang / nga'i bstan pa 'byung bar byed cing khur chen po khyer ba dang / nga'i shAkya gzhon nu yin te/ mthong na dga' ba dri za'i rgyal po nga 'das</text></item>
<item><p>187b6</p><section>mdo sde</section><text>pa'i 'og tu lho phyogs kyi rgyud du drang srong byi bo zhes bya ba'i yul 'khor du bsod nams kyi grong khyer bye ma chen po zhes bya ba 'byung ste/ grong de'i 'bab chu mdzes 'byor ces bya ba de'i byang phyogs kyi 'gram du 'byung bar 'gyur ro/ /der rje'u rigs chen po rnam par dag pa 'bra go can zhes bya ba'i</text></item>
<item><p>187b7</p><section>mdo sde</section><text>sa'i phyogs su 'byung bar 'gyur te/ shAkya'i rigs gzhon nu lid tsa bI'i bu gzhon nu 'jig rten thams cad kyis mthong na dga' ba de nga'i chos 'byung bar bya ba'i phyir lid tsa bI'i bu gzhon nu 'jig rten thams cad kyis mthong na dga' ba byang chub sems dpa' mi mchog de der rigs chen por skye bar</text></item>
<item><p>188a1</p><section>mdo sde</section><text>'gyur te/ de'i pha ma dang gnyen sde rnams kyis nga'i ming de'i ming du 'dogs par 'gyur ro/ /'bra go can gyi rje'u rigs chen po'i rigs kyang de bzhin gshegs pa'i rigs yin par blta'o/ /de'i tshe drang srong byi bo'i yul 'khor yang 'byor cing rgyas la skye bo mang pos</text></item>
<item><p>188a2</p><section>mdo sde</section><text>gang bar 'gyur ro/ /de bzhin gshegs pa dang ming 'thun pa'i khye'u de yang skye bo thams cad kyi snying du sdug par 'gyur zhing skye bo mang po thams cad kyis bkur bar 'gyur ro/ /gang gi tshe khye'u de rab tu byung ba na tshangs pa mtshungs par spyod pa'i 'khor dang / dge slong gi tshogs rnams</text></item>
<item><p>188a3</p><section>mdo sde</section><text>khrid de/ rang gi srog dang bsdos nas dam pa'i chos ston cing / de bzhin gshegs pa'i spyod pa 'byung bar byed de/ mchog tu dga' ba spyod par 'gyur ro/ /dge slong dam pa'i chos 'dod pa de'i 'khor gang yin pa rnams kyang rang gi srog gi bsam pa yongs su btang nas dam pa'i</text></item>
<item><p>188a4</p><section>mdo sde</section><text>chos srung bar 'gyur te/ dge slong gi tshogs de dag kyang mchog tu dka' ba byed pa dang / nga la dben pa dang / tshul khrims yongs su dag par 'gyur zhing so sor thar pa'i sdom pas bsdams la spyod pa dang / spyod yul phun sum tshogs pa dang / kha na ma tho ba phra rab tsam la yang</text></item>
<item><p>188a5</p><section>mdo sde</section><text>'jigs par lta bar 'gyur ro/ /dge slong ngam/ dge slong ma'am/ dge bsnyen nam/ dge bsnyen ma gang dag nga'i nyan thos mchog tu dka' ba byed pa'i tshig la yid ches pa de dag thams cad kyang sprin chen snying po dang 'dra bar blta'o/ /mthong na dga' ba dri za'i rgyal po gzhan</text></item>
<item><p>188a6</p><section>mdo sde</section><text>yang skye bo dge bsnyen gang dag gis nga'i nyan thos kyi tshig thos nas dam pa'i chos kyi phyogs 'dzugs par byed pa'i sems can de dag kyang nga la byas pa gzo ba dang / nga la dben pa yin te/ dam pa'i chos kyi phyir rang gi srog gi bsam pa yang btang / nor dang bcas pa dang / bu</text></item>
<item><p>188a7</p><section>mdo sde</section><text>dang bcas pa dang / chung ma dang bcas pa dang / bu mo dang bcas pa'i sde phyogs rnams kyi srog gi bsam pa yang btang nas dmag gi dpung chen po'i g.yul du 'jug cing / dmag gi dpung chen po'i g.yul zad par byed do/ /bdud kyi phyogs kyi stobs 'joms par byed do/ /</text></item>
<item><p>188b1</p><section>mdo sde</section><text>bdud kyi stobs rnam par 'jig par byed do/ /ji lta bu'i thabs kyis kyang dam pa'i chos 'dzugs par byed de/ nga'i dam pa'i chos kyi mthu yang skyed par 'gyur ro/ /sems can chen po de dag gis ni rnyed pa legs par rnyed par 'gyur te/ de dag ni byang chub sems dpa' mi mchog yin</text></item>
<item><p>188b2</p><section>mdo sde</section><text>par blta bar bya'o/ /dge slong ngam/ dge slong ma de dag ni sbyin gnas yongs su dag par 'gyur ro/ /dge 'dun yongs su dag par yang 'gyur ro/ /dge bsnyen gyi sde tshan dang / dge bsnyen ma'i sde tshan de dag ni sangs rgyas 'byung ba dang phrad par 'gyur/ dam pa'i chos la yang nan</text></item>
<item><p>188b3</p><section>mdo sde</section><text>tan du sgrub par 'gyur mod kyi/ 'on kyang mthong na dga' ba dri za'i rgyal po nga'i nyan thos kyi tshig la yid ches pa'i sems can de dag ni nyung ste/ shin tu phal cher ni mos par mi 'gyur ro/ /mthong na dga' ba dri za'i rgyal po rnam pa bzhi dang ldan na nga'i nyan thos de bzhin gshegs pa dang ming</text></item>
<item><p>188b4</p><section>mdo sde</section><text>'thun pa'i dge slong gi tshig la yid ches par 'gyur te/ bzhi gang zhe na/ sngon gyi mthar yang yang dag par rdzogs pa'i sangs rgyas snga ma rnams las zab mo brtan pa'i chu'i rgya mtsho'i dus tshod kyi ting nge 'dzin 'di thos pa dang / dge ba'i bshes gnyen gyis yongs su gzung ba dang /</text></item>
<item><p>188b5</p><section>mdo sde</section><text>lhag pa'i bsam pa la zhugs shing dge ba'i rtsa ba nye bar brtan pa dang / rgya chen po la mos pa lus kyis mngon sum du byas pa ste/ mthong na dga' ba dri za'i rgyal po rnam pa bzhi po de dag gis na nga'i nyan thos kyi tshig la yid ches par 'gyur ro/ /gang dag yid mi ches pa de dag thams cad</text></item>
<item><p>188b6</p><section>mdo sde</section><text>ni bdud kyis byin gyis brlabs pa'i mi gti mug can yin par rig par bya'o/ /sems can gang dag mos par 'gyur ba de dag ni sangs rgyas mang pos yongs su gzung ba yin par rig par bya'o/ /kye ma ma 'ongs pa'i sems can rnams ni sangs rgyas 'byung ba thams cad dang phrad par 'gyur</text></item>
<item><p>188b7</p><section>mdo sde</section><text>ro/ /de ci'i phyir zhe na/ de bzhin gshegs pa dang ming 'thun pa'i dge slong sangs rgyas mang pos yongs su gzung ba ni 'khor shin tu rnam par dag pa dang / dge slong gi tshogs dang / dge slong ma'i tshogs dang ldan pa'i phyir ro/ /gang dag nga'i tshig la mngon par yid ches pa de dag ni rdo rje'i</text></item>
<item><p>189a1</p><section>mdo sde</section><text>rang bzhin yin par rig par bya'o/ /mthong na dga' ba dri za'i rgyal po gzhan yang de bzhin gshegs pa dang ming 'thun pa'i dge slong gi che ba nyid la ltos/ gang gi phyir dge slong de ni de bzhin gshegs pa klu'i rigs sgron ma'i thad du dam bcas shing smon lam btab la/</text></item>
<item><p>189a2</p><section>mdo sde</section><text>bcom ldan 'das shAkya thub pa'i bstan pa la yang dam pa'i chos bsrung ba'i phyir bdag gi srog yongs su btang ngo / /zhes byas nas dam pa'i chos kyi sgra lan gsum du mngon par bsgrags pas na 'das pa'i dus na yang nga'i nyan thos dka' ba byed byed pa yin la da ltar yang dka' ba byed pa yin</text></item>
<item><p>189a3</p><section>mdo sde</section><text>no/ /rgyal po brtson 'grus chen po'i klu de ni da ltar lid tsa bI gzhon nu 'jig rten thams cad kyis mthong na dga' ba 'di yin no/ /lid tsa bI'i bu 'di ni de bzhin gshegs pa dang ming 'thun pa'i dge slong du 'gyur bar rig par bya'o/ /mthong na dga' ba dri za'i rgyal po gzhan yang de bzhin</text></item>
<item><p>189a4</p><section>mdo sde</section><text>gshegs pa dang ming 'thun pa'i dge slong gi che ba nyid rnam par dag pa la ltos/ dge slong de la sems can gang dag gis bsnyen bkur byas pa de dag gis ni 'das pa dang / ma byon pa dang / da ltar byung ba'i de bzhin gshegs pa thams cad la bskal pa grangs med par bsnyen bkur byas</text></item>
<item><p>189a5</p><section>mdo sde</section><text>pa yin no/ /sems can gang dag gis dge slong 'dod pa de la bkur stir bya ba dang / bla ma la rim gro bya bas rtag tu mchod pa byed pa de dag gis ni de bzhin gshegs pa thams cad la mchod pa byas pa yin no/ /dge slong ngam/ dge slong ma 'am/ dge bsnyen nam/ dge bsnyen ma gang dag</text></item>
<item><p>189a6</p><section>mdo sde</section><text>gis rang gi srog gi bsam pa yongs su btang ste/ dge slong 'dod pa de'i thad du ngan ngon gyis chog par 'dzin cing gnas par byed pa de dag gis ni de bzhin gshegs pa thams cad la bla ma la shin tu rim gror bya ba phul ba yin no/ /dge slong ngam/ dge slong ma 'am/ dge bsnyen nam/ dge</text></item>
<item><p>189a7</p><section>mdo sde</section><text>bsnyen ma gang dag dge slong 'dod pa des bsgo ba bzhin byed pa de dag gis ni de bzhin gshegs pa thams cad kyi bka' bzhin du byas pa yin no/ /dge slong ngam/ dge slong ma 'am/ dge bsnyen nam/ dge bsnyen ma gang dag gis sdang ba med pa'i sems kyis dge slong de las dam pa'i</text></item>
<item><p>189b1</p><section>mdo sde</section><text>chos bshad pa dang / mnyan pa dang / 'bel ba'i gtam gyi khur blangs nas ston par byed pa de ni thabs kyi sras bslab pa la gus pa sgra gcan zin dang 'dra bar blta bar bya'o/ /dge slong gis lung bstan pa 'di thos nas sems can bsod nams chung ba dge slong dang / dge slong ma dang /</text></item>
<item><p>189b2</p><section>mdo sde</section><text>dge bsnyen dang / dge bsnyen ma rnams 'di snyam du sems bskyed par 'gyur te/ kye ma dge slong ltar bcos pa de bzhin gshegs pa dang ming 'thun pa'i dge slong 'dis ni sprin chen po'i mdo sangs rgyas kyis ma gsungs par bdag nyid kyis byas nas bdag nyid lung bstan pa yang bcug ste/</text></item>
<item><p>189b3</p><section>mdo sde</section><text>sangs rgyas kyis ma gsungs par rang bzo'i bslab pa'i gzhi tha dad pa bdag nyid kyis bstan pa 'chad par byed do/ /tshe dang ldan pa dag da dge slong 'di phyin ci log tu gyur te/ tshe dang ldan pa dag 'o bu cag ni bran pho dang / bran mo dang / ba lang dang / ma he la sogs pa yongs su</text></item>
<item><p>189b4</p><section>mdo sde</section><text>'dzin pa yin no zhe'o/ /des ni khyed dang bdag cag spangs pa yin no/ /dge slong phyin ci log tu gyur pa 'di'i tshig gis na 'o bu cag gis srog dang bsdos te/ 'di'i phyogs blangs nas khyed dang bdag cag gis kyang mchog tu dka' ba byed par 'gyur skad lo/ /'di la ci byas pa dang /</text></item>
<item><p>189b5</p><section>mdo sde</section><text>ci byin pa'i rnams ni tshe 'di dang / tshe phyi ma la bdag cag gis nyams su myong bar 'gyur ba tsam tshod na ji ltar bya zhes sting zhing lkog tu song nas phan tshun dbyen byed par 'gyur te/ sems can de dag ni mun pa'i dbang du gyur cing bsod nams chung ba yin par rig par bya'o/ /mthong na dga' ba</text></item>
<item><p>189b6</p><section>mdo sde</section><text>dri za'i rgyal po sprin chen po'i mdo rtogs par dka' ba la ltos/ sems can gang dag dge ba'i rtsa ba byas pa dang / byang chub sems dpa'i thabs la brten pa'i dge slong ngam/ dge slong ma'am/ dge bsnyen nam/ dge bsnyen ma dag nga'i nyan thos kyi lung bstan pa thos na 'di ltar sems bskyed</text></item>
<item><p>189b7</p><section>mdo sde</section><text>de/ kye ma dge slong mkhas pa 'di gal te byang chub sems dpa' ma yin du zin na skye bo phal pas rgya mtsho chen po 'di lta bu dkrug par ga la nus/ tshe dang ldan pa dag khyed dang bdag cag de'i gtam zlar gyur na ni bdag cag gis skyes pa dang / 'tsho ba dang / rab tu byung ba'i 'bras bu rnyed pa legs par</text></item>
<item><p>190a1</p><section>mdo sde</section><text>rnyed do/ /de ni sa'i steng du grags pa'i de bzhin gshegs pa'i zhabs kyi drung nas lung bstan pa thob cing / lha'i mig gis legs par mthong ba'i chos thob pa yin no zhes grag pas bdag cag gis srog gi bsam pa yongs su btang la/ 'di bdag cag la ston pa'i</text></item>
<item><p>190a2</p><section>mdo sde</section><text>slob dpon du bya ste/ chos bstan pa gzung ba'i rigs so/ /bdag cag bzhi yang rung / gsum yang rung ste/ slob dpon gyi grogs bya'o/ /tshe dang ldan pa dag dam pa'i chos dbyung ba'i phyir ni srog yongs su gtang yang sla'o zhes zer ro/ /mthong na dga' ba dri za'i rgyal po de'i tshe dam</text></item>
<item><p>190a3</p><section>mdo sde</section><text>pa'i chos la dga' ba'i rigs kyi bu de dag la kun tu bsrung bar gyis shig /rigs kyi bu gang dag chos 'dod pa dang / dge slong ngam/ dge slong ma 'am/ dge bsnyen nam/ dge bsnyen ma mang po yang rung / gnyis kyang rung / gcig kyang rung ste/ nga'i nyan thos lung bstan pa thos</text></item>
<item><p>190a4</p><section>mdo sde</section><text>nas nga'i nyan thos chos ston pa'i phyogs bya ba'i phyir 'khod pa'i sems can de dag ni de bzhin gshegs pa thams cad kyi spyod pa thams cad kyi phyogs dang / dam pa'i chos 'dzugs pa yin no/ /sems can de dag ni lha ma yin gyi dbang po'i yul ma yin pa'i lus dang / bsam gyis mi khyab pa'i</text></item>
<item><p>190a5</p><section>mdo sde</section><text>lus dang ldan zhing gzugs thams cad yang dag par mthong ba yin no/ /mthong na dga' ba dri za'i rgyal po gzhan yang nga'i nyan thos de bzhin gshegs pa dang ming 'thun pa'i dge slong chos kyi sgra chen po lan gsum mngon par bsgrags nas 'chi ba'i dus byed par 'gyur ba'i che ba nyid la ltos/ mthong</text></item>
<item><p>190a6</p><section>mdo sde</section><text>na dga' ba dri za'i rgyal po de'i tshe nga'i dam pa'i chos kyi phyogs nub par 'gyur ro/ /de ni mtha' mar 'byung bar 'gyur la/ de dang 'dra ba'i sems can gzhan med de mi srid do/ /gsol pa bcom ldan 'das dge slong de 'di nas shi 'phos nas gang du skye bar 'gyur/ bcom ldan 'das kyis bka'</text></item>
<item><p>190a7</p><section>mdo sde</section><text>stsal pa/ mthong na dga' ba dri za'i rgyal po nga'i nyan thos de ni 'di nas shi 'phos nas sangs rgyas su 'gyur ro/ /gsol pa/ bcom ldan 'das sems can thams cad la sman pa'i slad du bshad du gsol/ bka' stsal pa/ rigs kyi bu legs so/ /legs so/ /rigs kyi</text></item>
<item><p>190b1</p><section>mdo sde</section><text>bu khyod legs kyis rigs kyi bu nga'i nyan thos kyi che ba nyid nyon cig /rigs kyi bu bskal pa bzang po 'di 'das te/ sangs rgyas stong yongs su mya ngan las 'das pa'i 'og tu bskal pa drug cu rtsa gnyis su sangs rgyas 'byung bar mi 'gyur te/ rang sangs rgyas bye ba phrag 'bum 'byung bar 'gyur</text></item>
<item><p>190b2</p><section>mdo sde</section><text>ro/ /rigs kyi bu bskal pa drug cu rtsa gnyis po de dag 'das nas sangs rgyas gzhan bdun 'byung bar 'gyur ro/ /de nas bdun pa yongs su mya ngan las 'das pa de'i tshe de'i dus na 'jig rten gyi khams 'di 'jig rten gyi khams mngon par dang ba zhes bya bar 'gyur te/ 'jig rten gyi khams mngon</text></item>
<item><p>190b3</p><section>mdo sde</section><text>par dang ba der bcom ldan 'das de bzhin gshegs pa dgra bcom pa yang dag par rdzogs pa'i sangs rgyas ye shes 'byung gnas 'od ces bya bar 'gyur ro/ /de bzhin gshegs pa de'i sangs rgyas kyi zhing na sems can 'khod pa de dag thams cad mdzes par 'gyur zhing dang ba thob par 'gyur ro/ /</text></item>
<item><p>190b4</p><section>mdo sde</section><text>gang dag dam pa'i chos kyi phyogs byed pa dang / dam pa'i chos 'byung bar byed pa de dag thams cad kyang de'i tshe 'jig rten gyi khams mngon par dang ba der skye bar 'gyur ro/ /der skyes nas kyang bcom ldan 'das de bzhin gshegs pa ye shes 'byung gnas 'od de'i nyan thos kyi mchog tu 'gyur te/</text></item>
<item><p>190b5</p><section>mdo sde</section><text>de dag thams cad kyang byang chub sems dpa' mi mchog tu 'gyur ro/ /de na sems can su la yang 'dod chags kyi sems kun nas ldang ba 'byung bar mi 'gyur ro/ /zhe sdang gi sems kun nas ldang ba 'byung bar mi 'gyur ro/ /gti mug gi sems kun nas ldang ba 'byung bar mi 'gyur</text></item>
<item><p>190b6</p><section>mdo sde</section><text>ro/ /sems can de dag thams cad kyang chos la dad pa thob cing chos spyod par 'gyur ro/ /de bzhin gshegs pa dgra bcom pa yang dag par rdzogs pa'i sangs rgyas ye shes 'byung gnas 'od kyi tshe'i tshad ni bar gyi bskal pa lngar 'gyur ro/ /sems can rnams kyang theg pa gsum</text></item>
<item><p>190b7</p><section>mdo sde</section><text>gyis nges par 'byung bar 'gyur ro/ /de na byang chub sems dpa' rnams kyang tshad med de/ rigs kyi bu de'i tshe de'i dus na bdud dang bdud kyi ris kyi lha 'byung ba gang yin pa de dag thams cad kyang theg pa chen po la zhugs par 'gyur te/ sems can la snying brtse bar gnas so/ /</text></item>
<item><p>191a1</p><section>mdo sde</section><text>sangs rgyas kyi zhing de na ngan song gsum yang med do/ /mi khom pa brgyad kyang med de rtag tu brgyan par 'gyur la/ byang gi sgra mi snyan gyi gling dang 'dra'o/ /sangs rgyas kyi zhing der bdud dang phyir rgol ba yang bcom par 'gyur ro/ /lta ba thams cad kyang med do/ /bcom</text></item>
<item><p>191a2</p><section>mdo sde</section><text>ldan 'das yongs su mya ngan las 'das nas kyang bde bar gshegs pas gsungs pa'i dam pa'i chos lo bye ba phrag stong du gnas par 'gyur ro/ /de nas de'i tshe 'khor chen po'i nang nas lha ma yin dang nam mkha' lding dang / mi 'am ci dang / lto 'phye chen po du mas de bzhin gshegs pa</text></item>
<item><p>191a3</p><section>mdo sde</section><text>la me tog sil mas gtor to/ /sil snyan kyang dkrol to/ /tsan dan gyi phye ma dang / byug pa dag gis kyang gtor to/ /nyan thos chen po de dag gis rang rang gi bla gos de bzhin gshegs pa'i sku la gsol to/ /byang chub sems dpa' de dag gis kyang me tog gi rim pa ri rab tsam dang /</text></item>
<item><p>191a4</p><section>mdo sde</section><text>me tog dang / phreng ba dang / phye ma dang / spos dang / byug pa dag gis bcom ldan 'das la bsam gyis mi khyab pa'i mchod pa'i las byas nas de bzhin gshegs pa ye shes 'byung gnas 'od de'i byang chub sems dpa'i spyod pa la sems bskyed do/ /de nas bcom ldan 'das la byang</text></item>
<item><p>191a5</p><section>mdo sde</section><text>chub sems dpa' sprin chen snying pos 'di skad ces gsol to/ /kye ma bcom ldan 'das zab mo brtan pa'i chu'i rgya mtsho'i dus tshod kyi ting nge 'dzin gyi yul 'di ma 'ongs pa'i sems can bsod nams chung ngu rnams la sangs rgyas mang po 'byung bar bgyid cing / dge ba'i rtsa ba tshul bzhin du bgyis pa'i</text></item>
<item><p>191a6</p><section>mdo sde</section><text>sems can rnams lung bstan pas lung ston par bgyid pa ni ngo mtshar to/ /bcom ldan 'das kyis bka' stsal pa/ sprin chen snying po ma 'ongs pa'i sems can rnams bsod nams chung zhes de skad ma zer cig /de ci'i phyir zhe na/ sprin chen snying po sangs rgyas 'byung ba ni dkon no/ /sprin</text></item>
<item><p>191a7</p><section>mdo sde</section><text>chen po'i mdo 'di ni de bas kyang ches dkon no/ /sprin chen po'i mdo 'di las ting nge 'dzin nam/ gzungs sam/ tshigs su bcad pa gang yang rung ba'i tshig gi phyed thos nas yid ches par byed pa gang yin pa'i sems can de dag kyang ches dkon pa yin no zhes nga smra ste/ de bas na ma 'ongs</text></item>
<item><p>191b1</p><section>mdo sde</section><text>pa'i sems can rnams ni bsod nams chung ba ma yin no zhes nga smra'o/ /sprin chen snying po gzhan yang ma 'ongs pa'i sems can gang dag sprin chen po'i mdo 'di las tshigs su bcad pa'am/ tshig gi phyed thos na yid ches par byed pa'i sems can de dag las gud na ches dkon pa med do zhes nga</text></item>
<item><p>191b2</p><section>mdo sde</section><text>smra'o/ /gsol pa bcom ldan 'das de bzhin gshegs pas ci la dgongs te de skad bka' stsal/ bka' stsal pa/ de bzhin gshegs pa'i gsungs pa'i mdo las tshig gam/ tshig gi phyed la yang yid ches par byed pa gang yin pa de dag las gud na ches dkon pa med do/ /zhes nga smra ba</text></item>
<item><p>191b3</p><section>mdo sde</section><text>de la the tsom med do/ /de ci'i phyir zhe na/ sprin chen po'i mdo 'di'i ting nge 'dzin nam/ gzungs sam/ chos kyi sgo gang yang rung ba la nga la byas pa gzo ba rnams la yang dag pa'i don lung bstan pas lung bstan te/ de bzhin gshegs pas lung bstan pa thob pa'i sems can</text></item>
<item><p>191b4</p><section>mdo sde</section><text>rnams ni kye ma dge ba'i rtsa ba byas pa yin no snyam du 'dzin cing yid ches par byed pa ma 'ongs pa'i sems can de dag ni shin tu ches dkon pa yin par nga smra ste/ sprin chen snying po de las dgongs nas ma 'ongs pa'i sems can rnams bsod nams chung ba ma yin no zhes nga smra'o/ /gsol pa bcom ldan</text></item>
<item><p>191b5</p><section>mdo sde</section><text>'das zab mo brtan pa'i chu'i rgya mtsho'i dus tshod kyi ting nge 'dzin 'di la gnas pa'i byang chub sems dpa'i bsod nams mi zad pa nyan thos dang rang sangs rgyas thams cad kyis gting dpag par mi nus pa ni kye ma ngo mtshar to/ /bka' stsal pa/ sprin chen snying po de de bzhin te/ ting nge 'dzin 'di la gnas</text></item>
<item><p>191b6</p><section>mdo sde</section><text>pa'i byang chub sems dpa'i bsod nams mi zad pa shes pa 'am tshad gzung bar mi nus so/ /de ci'i phyir zhe na/ sprin chen snying po dper na rgya mtsho chen po'i chu'i nang du chu bab pa zad par mi 'gyur ba'i gting dpag par nus sam/ gsol pa bcom ldan 'das de ni de lta ma lags te nus par</text></item>
<item><p>191b7</p><section>mdo sde</section><text>mi 'gyur ro/ /sprin chen snying po sprin chen po'i mdo'i chu 'bab pa de'i gting yang dpag par mi nus la/ ting nge 'dzin 'di la gnas pa'i byang chub sems dpa'i bsod nams mi zad pa'i gting yang dpag par mi nus so/ /sprin chen snying po gzhan yang ting nge 'dzin 'di la gnas pa'i byang chub</text></item>
<item><p>192a1</p><section>mdo sde</section><text>sems dpa' sems dpa' chen po ni rkang pa'i mthe bo'i ba spu gcig gis 'jig rten gyi khams gang gA'i klung gi bye ma snyed dkris te/ 'jig rten gyi khams dkrigs phrag mtha' yas pa bzlas nas 'phen par byed de/ de lta bu'i bya ba kun tu ston kyang sems can su</text></item>
<item><p>192a2</p><section>mdo sde</section><text>la yang gnod par mi 'gyur la/ sems can de dag gis kyang mi shes mi mthong ngo / /sems can gzhan dag gis ni bya ba de lta bu bstan par shes shing mthong ngo / /sprin chen snying po gzhan yang ting nge 'dzin 'di la gnas pa'i byang chub sems dpa' sems dpa' chen po ni 'jig rten gyi</text></item>
<item><p>192a3</p><section>mdo sde</section><text>khams gang gA'i klung gi bye ma snyed dag khab kyi rtse mos rgya shug gi lo ma steng gi phyogs su 'dor ba bzhin du steng gi phyogs kyi 'jig rten gyi khams dkrigs phrag mtha' yas pa bzlas nas gyen du 'dor bar byed de/ 'on kyang sems can su la yang gnod par mi 'gyur te/ sems can de</text></item>
<item><p>192a4</p><section>mdo sde</section><text>dag gis kyang bdag cag gar khyer ba dang / bdag cag gar song ba yang mi shes mi mthong ngo / /phyir yang khyer te 'ongs nas snga ma'i gnas su bzhag kyang 'gro ba dang 'ong bar yang mi mngon la/ sems can gzhan dag gis ni 'di ni byang chub sems dpa'i rnam par 'phrul pa yin no</text></item>
<item><p>192a5</p><section>mdo sde</section><text>zhes shes shing mthong ngo / /sprin chen snying po gzhan yang ting nge 'dzin 'di la gnas pa'i byang chub sems dpa' sems dpa' chen po ni khab kyi rtse mos rgya shug gi lo ma la bya ba bzhin du phyogs dgur 'jig rten gyi khams de ltar gyen du bor nas 'jig rten gyi khams lhag ma gcig gi</text></item>
<item><p>192a6</p><section>mdo sde</section><text>nang du 'jig rten gyi khams thams cad chud par byed kyang sems can su la yang gnod par mi 'gyur la sems can de dag gis kyang bdag cag gar khyer ba dang / bdag cag gar song ba yang mi shes mi mthong ngo / /phyir yang khyer te 'ongs nas snga ma'i gnas su bzhag kyang 'gro ba</text></item>
<item><p>192a7</p><section>mdo sde</section><text>dang / 'ong bar yang mi mngon la/ sems can gzhan dag gis ni bya ba de lta bu bstan par shes shing mthong ngo / /sprin chen snying po gzhan yang ting nge 'dzin 'di la gnas pa'i byang chub sems dpa' sems dpa' chen po ni phyogs bcu'i 'jig rten gyi khams thams cad 'jig</text></item>
<item><p>192b1</p><section>mdo sde</section><text>rten gyi khams gcig gi nang du brtul nas sran chung gi 'bru gcig gi nang du chud par byed de 'on kyang sems can su la yang gnod par mi 'gyur la/ sems can de dag gis kyang bdag cag gang du khyer ba dang / gang du song ba dang / gang du bcug pa mi shes mi mthong ngo / /sems can gzhan dag</text></item>
<item><p>192b2</p><section>mdo sde</section><text>gis ni shes shing mthong ste/ ting nge 'dzin 'di la gnas pa'i byang chub sems dpa' sems dpa' chen po ni 'dul ba'i dbang gis bya ba de lta bu dag ston par byed do/ /byang chub sems dpa' sprin chen snying pos gsol pa/ ting nge 'dzin 'di la gnas pa'i byang chub sems dpa' sems</text></item>
<item><p>192b3</p><section>mdo sde</section><text>dpa' chen po'i bkod pa'i gtso bo ni bcom ldan 'das kyis bka' stsal pa ting nge 'dzin 'di'i bsod nams bgyi ba'i dngos po'i che ba nyid kyi bsod nams kyi phung po ji tsam mchis pa yang sems can rnams la bshad du gsol/ bcom ldan 'das kyis bka' stsal pa/ sprin chen snying</text></item>
<item><p>192b4</p><section>mdo sde</section><text>po legs so legs so/ /sprin chen snying po khyod legs kyis ting nge 'dzin 'di'i rgyu las byung ba'i bsod nams bya ba'i dngos po de dpe tsam du bstan par bya ste/ rigs kyi bu dper na chu klung chen po dang / 'bab chu dang / mtshe'u dang / mtsho bran dang / chu bran thams cad ni rgya mtsho</text></item>
<item><p>192b5</p><section>mdo sde</section><text>chen po'i khongs su gtogs shing de'i nang du 'dus so/ /sprin chen snying po de bzhin du mdo 'di las gzhan pa'i mdo dag gi bya ba gang ci yang rung ba rnams ni ting nge 'dzin 'di'i khongs su gtogs shing 'di'i nang du 'dus par blta bar bya'o/ /sprin chen snying po gzhan yang mdo 'di la ma</text></item>
<item><p>192b6</p><section>mdo sde</section><text>gtogs pa'i mdo dang / ting nge 'dzin dang / bsod nams bya ba'i dngos po thams cad dang / nyan thos dang / rang sangs rgyas thams cad kyi bsod nams bya ba'i dngos po de dag thams cad gcig tu bsdus pa ni de bzhin gshegs pa rtag pa nyid kyi ting nge 'dzin 'di thang cig tsam thos</text></item>
<item><p>192b7</p><section>mdo sde</section><text>pa'i byang chub kyi sems kyi khongs su gtogs shing de'i nang du 'dus par blta bar bya'o/ /sprin chen snying po de bas na thams cad rtag pa dang / ther zug pa dang / zhi ba dang / brtan pa'i bsod nams 'dod pa'i sems gzung bar 'dod pa dang / bla na med pa yang dag par rdzogs</text></item>
<item><p>193a1</p><section>mdo sde</section><text>pa'i byang chub mngon par gzung bar 'dod pa'i rigs kyi bu 'am/ rigs kyi bu mos ni zab mo bstan pa'i chu'i rgya mtsho'i dus tshod kyi ting nge 'dzin gyi yul 'di la sems bskyed par bya'o/ /de bzhin gshegs pa'i rtag pa dang / ther zug pa dang / brtan pa dang / zhi</text></item>
<item><p>193a2</p><section>mdo sde</section><text>ba'i yon tan yang dag par bshad pa thos na skrag par mi bya'o/ /de bzhin gshegs pa'i rtag pa dang / ther zug pa dang / brtan pa dang / zhi ba dang / bsil ba'i yon tan yang dag par gzung bar bya'o/ /gzhan dag la yang rgyas par bstan par bya ste/ ci nas bstan pa nub</text></item>
<item><p>193a3</p><section>mdo sde</section><text>par mi 'gyur bar brtson par bya'o/ /'di lta ste dper na 'gro ba srog chags 'byung po gang ci yang rung ba rnams kyi rjes su byung ba de dag thams cad ni glang po che'i rjes kyi nang du 'du bar 'gyur ro/ /de bzhin du mdo 'di las gzhan pa'i ting nge 'dzin thams cad dang / bsod nams bya ba'i</text></item>
<item><p>193a4</p><section>mdo sde</section><text>dngos po thams cad kyang ting nge 'dzin 'di'i nang du 'du bar 'gyur bar rig par bya'o/ /sprin chen snying po gzhan yang 'di lta ste/ dper na lhun po la sogs pa'i ri'i rgyal po rnams dang / gzhan yang ri nag po rnams dang / rtswa dang / shing gel ba dang / sman dang / shing ji snyed</text></item>
<item><p>193a5</p><section>mdo sde</section><text>yod pa dang / 'dzam bu'i gling dang / gling bzhi dang bcas pa'i 'jig rten gyi khams nyi ma dang zla bar bcas pa de dag thams cad ni stong gsum gyi stong chen po'i 'jig rten gyi khams 'di'i nang du 'dus par blta bar bya'o/ /sprin chen snying po de bzhin du so so'i skye bo'i bsod nams kyi rgyun</text></item>
<item><p>193a6</p><section>mdo sde</section><text>nam/ nyan thos kyi bsod nams kyi rgyun nam/ rang sangs rgyas kyi bsod nams kyi rgyun nam/ byang chub sems dpa'i bsod nams kyi rgyun nam/ de bzhin gshegs pa'i bsod nams kyi rgyun nam/ mdo dang ting nge 'dzin thams cad kyi bsod nams kyi rgyun ji snyed yod pa rnams ni ting</text></item>
<item><p>193a7</p><section>mdo sde</section><text>nge 'dzin 'di la gnas pa'i byang chub sems dpas de bzhin gshegs pa ni rtag pa yin no zhes sems gcig bskyed pa'i nang du chud cing 'dus so/ /'di lta ste/ dper na ston gyi dus na sprin med pa'i nam mkha' las nyi ma shar na nam mkha' la dri mar gyur cing sgrib pa'i rang bzhin ji snyed yod pa</text></item>
<item><p>193b1</p><section>mdo sde</section><text>de dag thams cad zil gyis mnan nas lham me/ lhan ne/ lhang nger 'dug go/ /sprin chen snying po de bzhin du zab mo brtan pa'i chu'i rgya mtsho'i dus tshod kyi ting nge 'dzin 'di las de bzhin gshegs pa rtag pa dang / ther zug pa dang / brtan pa dang / zhi ba dang / bstan pa nub par mi</text></item>
<item><p>193b2</p><section>mdo sde</section><text>'gyur ba'i 'od zer mtha' yas pa dang ldan pa'i nyi ma rtag pa shar ba na ldem po ngag gi nam mkha' la ji snyed yod pa thams cad zil gyis mnan nas lham me/ lhan ne/ lhang nger gsal bar 'gyur ro/ /sprin chen snying po gzhan yang 'di na mi la la zhig rlung gi rgyal po bzhi'i mthu can/ stobs</text></item>
<item><p>193b3</p><section>mdo sde</section><text>dang ldan pa/ lha'i lo brgya thub pa zhig byung la mi de yang nyin par lam du zhugs te/ 'jig rten gyi khams du mar song nas phyir rang gi gnas su ldog par byed cing nub mo yang lam du zhugs nas 'jig rten gyi khams du ma bskor te/ phyir rang gi gnas su ldog par byed pa de lta bur nyin</text></item>
<item><p>193b4</p><section>mdo sde</section><text>mtshan du lam du zhugs pas ji tsam phyin pa de snyed rin po che sna bdun gyis rang gi lus kyi 'phang tsam du gang bar byas nas sbyin pa byin te/ thabs de dag lta bur bar chad dang / skyon ma byung bar sbyin pa byin na sprin chen snying po ci gzhi de las de bsod nams mang du skyed dam/ gsol pa/</text></item>
<item><p>193b5</p><section>mdo sde</section><text>bcom ldan 'das tshad ma mchis so/ /bcom ldan 'das kyis bka' stsal pa/ sprin chen snying po de lta bu'i sbyin pa de las byung ba'i bsod nams kyi phung po gang yin pa de ni ting nge 'dzin 'di las de bzhin gshegs pa rtag pa'i che ba nyid kyi yon tan nub par mi 'gyur ba'i bstan pa 'khor bzhi</text></item>
<item><p>193b6</p><section>mdo sde</section><text>las gang yang rung ba'am/ spyod pa pa 'am/ kun tu rgyu 'am/ gcer bu pa la sogs pa la 'chad cing ston par byed dam/ yang na 'phya ba 'am/ bsting ba 'am/ gzhan gyi g.yam la bya ba 'am/ 'tsho ba'i thabs kyi rgyur bya ba'i phyir ram/ rnyed pa dang / bkur sti dang / tshigs su</text></item>
<item><p>193b7</p><section>mdo sde</section><text>bcad pa 'dod pa'i phyir de bzhin gshegs pa rtag go zhes tshig tu brjod pa tsam gyis bsod nams kyi phung po gang yin pa'i brgya'i char yang mi phod/ stong gi char yang mi phod pa nas rgyu'i bar du yang mi bzod do/ /sprin chen snying po 'di lta ste/ dper na sman gyi rgyal po rtsi'i sdong bu de'i</text></item>
<item><p>194a1</p><section>mdo sde</section><text>rtsa ba khyer ram/ shun prags sam/ pri'am/ lo ma 'am/ me tog gam/ 'bras bu 'am/ mgo thogs sam/ sdong bu 'am/ yal ga 'am/ bur ma 'am/ rtsa ba dag khyer yang rung ste/ de 'di snyam du bdag gi rtsa ba khyer ro/ /bdag gi shun</text></item>
<item><p>194a2</p><section>mdo sde</section><text>phrags khyer ro/ /bdag gi pri khyer ro/ /bdag gi lo ma khyer ro/ /bdag gi me tog khyer ro/ /bdag gi 'bras bu khyer ro/ /bdag gi mgo thogs khyer ro/ /bdag gi sdong bu khyer ro/ /bdag gi yal ga khyer ro/ /bdag gi bur ma khyer ro/ /bdag gi rtsa ba dag khyer ro</text></item>
<item><p>194a3</p><section>mdo sde</section><text>snyam du mi sems so/ /rtsi'i sdong bu la rnam par rtog pa yong med do rnam par rtog pa med du zin kyang sems can rab 'bring tha ma thams cad la 'o ma'am/ zho'am/ mar ram/ 'bru mar ram/ sman ci'ang rung ba dag dang sbyar ba'am/ sman thams cad dang bsres pa'i 'de gu 'am/</text></item>
<item><p>194a4</p><section>mdo sde</section><text>btung ba 'am/ lus bsku bas nad sel bar byed do/ /de bzhin du ting nge 'dzin 'di nyan pa yang rtsa ba 'am/ rgyud dam/ tshigs su bcad pa 'am/ tshig gam/ tshig gi phyed dam/ ming ngam/ de bzhin gshegs pa rtag go zhes bya ba'i yi ge 'bru gnyis kyis nyan pa na/ de 'di</text></item>
<item><p>194a5</p><section>mdo sde</section><text>snyam du bdag gis rtsa ba las ting nge 'dzin bzung ngo / /rgyud las bzung ngo / /tshigs su bcad pa las bzung ngo / /tshig las bzung ngo / /tshig phyed las bzung ngo / /ming las bzung ngo / /de bzhin gshegs pa rtag go zhes bya ba'i yi ge 'bru gnyis las bzung ngo snyam du mi sems</text></item>
<item><p>194a6</p><section>mdo sde</section><text>te/ rnam par rtog pa de dag med do/ /rnam par rtog pa med du zin kyang dge slong dang / dge slong ma dang / dge bsnyen dang / dge bsnyen ma las gang yang rung ba'am/ spyod pa pa'am/ kun tu rgyu'am/ gcer bu pa la sogs pa'am/ lus yongs su ma sbyangs pa'am/ shes</text></item>
<item><p>194a7</p><section>mdo sde</section><text>rab yongs su ma sbyangs pa 'am/ sems yongs su ma sbyangs pa yang rung ste/ 'phya ba'am/ bsting ba'i phyir ram/ rang gi kha nas byung ngam/ gzhan gyi g.yam la byung ba 'am/ rnyed pa dang / bkur sti dang / tshigs su bcad pa 'dod pa'i phyir yang rung ste/ mnyan tam bzung</text></item>
<item><p>194b1</p><section>mdo sde</section><text>na de dag gi sdig pa grangs med pa byas pa dang / las de dag lus 'di nyid kyi tshe byang bar 'gyur la/ 'dod chags dang / zhe sdang dang gti mug gi nyon mongs pa la sogs pa'i nad 'byang ba'i phyir zhugs pa yang ma yin no/ /sprin chen snying po dper na nyi ma shar ma thag tu kha ba dang /</text></item>
<item><p>194b2</p><section>mdo sde</section><text>mun pa'i tshogs chen po rmeg med par 'gyur ro/ /de bzhin du ting nge 'dzin gyi nyi ma rtag pa 'di shar ma thag tu sems can thams cad kyi sdig pa dang / las kyi tshogs kyi kha ba dang / mun pa dang / sprin dang / sgrib pa rnams rmeg med par 'gyur ro// //</text></item>
<item><p>194b3</p><section>mdo sde</section><text>'phags pa sprin chen po'i mdo/ bam po dgu pa/ sprin chen snying po gzhan yang dper na rlung ni nam mkha' la langs nas sems can thams cad la rang dbang med par spu dang / lus kyi yan lag thams cad kyi rtsa ba'i nang du zhugs nas me'i phung po 'jil bar byed do/ /de bzhin du 'dir yang</text></item>
<item><p>194b4</p><section>mdo sde</section><text>ting nge 'dzin gyis de bzhin gshegs pa'i yon tan rtag pa nyid kyi yon tan gyis bsgos pa'i rlung nyon mongs pa'i nam mkha' la ldang bar byed cing / sems can thams cad la rang dbang med par spu dang / yan lag thams cad kyi rtsa ba'i nang du zhugs nas sdig pa grangs med pa byas pa rnams dang /</text></item>
<item><p>194b5</p><section>mdo sde</section><text>las kyi me'i phung po rnams sel bar byed do/ /sprin chen snying po gzhan yang 'di la gnas pa'i byang chub sems dpa' ni rgyun du zhugs pa'i 'bras bu'i phyir yang tshul khrims mi srung ngo / /lan cig phyir 'ong ba'i 'bras bu'i phyir yang tshul khrims mi srung ngo / /phyir mi 'ong ba'i 'bras bu'i</text></item>
<item><p>194b6</p><section>mdo sde</section><text>phyir yang tshul khrims mi srung ngo / /dgra bcom pa'i 'bras bu'i phyir yang tshul khrims mi srung ngo / /de bzhin gshegs pa'i mtshan mtha' yas pa'i phyir yang tshul khrims mi srung ngo / /de bzhin gshegs pa'i dpe byad bzang po'i phyir yang tshul khrims mi srung ngo / /de bzhin gshegs</text></item>
<item><p>194b7</p><section>mdo sde</section><text>pa'i bsam gyis mi khyab pa'i gnas kyi phyir yang tshul khrims mi srung ngo / /de bzhin gshegs pa'i dpag tu med pa nyid kyi phyir yang tshul khrims mi srung ngo / /de bzhin gshegs pa'i mtshungs pa med pa nyid kyi phyir yang tshul khrims mi srung ngo / /de bzhin gshegs pa'i mtshan gyi phyir yang</text></item>
<item><p>195a1</p><section>mdo sde</section><text>sems gnas par mi sgom mo/ /de bzhin gshegs pa'i dpe byad bzang po'i phyir yang sems gnas par mi sgom mo/ /de bzhin gshegs pa'i bsam gyis mi khyab pa'i gnas kyi phyir yang sems gnas par mi sgom mo/ /de bzhin gshegs pa'i dpag tu med pa'i</text></item>
<item><p>195a2</p><section>mdo sde</section><text>phyir yang sems gnas par mi sgom mo/ /de bzhin gshegs pa'i mtshungs pa med pa'i phyir yang sems gnas par mi sgom mo/ /de bzhin gshegs pa'i grangs med pa'i phyir yang sems gnas par mi sgom mo/ /de bzhin gshegs pa'i yon tan dpag tu med pa dang ldan pa'i phyir</text></item>
<item><p>195a3</p><section>mdo sde</section><text>yang sems gnas par mi sgom mo/ /de bzhin gshegs pa'i mtshan gyi phyir yang sems skyed par mi 'dod do/ /de bzhin gshegs pa'i dpe byad bzang po'i phyir yang sems skyed par mi 'dod do/ /de bzhin gshegs pa'i bsam gyis mi khyab pa'i gnas kyi phyir yang sems skyed par mi</text></item>
<item><p>195a4</p><section>mdo sde</section><text>'dod do/ /de bzhin gshegs pa'i dpag tu med pa'i phyir yang sems skyed par mi 'dod do/ /de bzhin gshegs pa'i mtshungs pa med pa'i phyir yang sems skyed par mi byed do/ /de bzhin gshegs pa'i grangs med pa'i phyir yang sems skyed par mi byed do/ /de bzhin gshegs</text></item>
<item><p>195a5</p><section>mdo sde</section><text>pa'i yon tan dpag tu med pa dang ldan pa'i phyir yang sems skyed par mi byed do/ /de bzhin gshegs pa'i rnam par 'phrul pa dang cho 'phrul gyi phyir yang tshul khrims mi srung ngo / /de bzhin gshegs pa'i mi 'jigs pa'i phyir yang tshul khrims mi srung ngo / /de bzhin gshegs pa'i</text></item>
<item><p>195a6</p><section>mdo sde</section><text>gsang ba'i phyir yang tshul khrims mi srung ngo / /de bzhin gshegs pa'i mchod pa'i gnas bla na med pa'i phyir yang tshul khrims mi srung ngo / /de bzhin gshegs pa'i snying po'i phyir yang tshul khrims mi srung gi sems can thams cad skye ba dang / rga ba dang / na ba dang / 'chi ba dang /</text></item>
<item><p>195a7</p><section>mdo sde</section><text>mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa las thar bar 'dod pa'i phyir tshul khrims srung ngo / /sems can thams cad kyis bde ba thob par 'dod pa'i phyir tshul khrims srung ngo / /sems can thams cad grub pa dang bde bar</text></item>
<item><p>195b1</p><section>mdo sde</section><text>'dod pa'i phyir tshul khrims srung ngo / /sems can thams cad byang chub kyi yon tan la dgod par 'dod pa'i phyir tshul khrims srung ngo / /sems can thams cad sangs rgyas su bsgrub par 'dod pa'i phyir tshul khrims srung ngo / /sems can thams cad chos kyi 'khor lo skor du gzhug par 'dod</text></item>
<item><p>195b2</p><section>mdo sde</section><text>pa'i phyir tshul khrims srung ngo / /sems can thams cad 'phags pa'i dge 'dun yongs su sdud du gzhug par 'dod pa'i phyir tshul khrims srung ngo / /sems can thams cad sangs rgyas kyi gdung mi 'chad par bya bar 'dod pa'i phyir tshul khrims srung ngo / /sems can thams cad la chos</text></item>
<item><p>195b3</p><section>mdo sde</section><text>kyi rgyun mi gcad par bya bar 'dod pa'i phyir tshul khrims srung ngo / /sems can thams cad la dge 'dun gyi rigs bsgrub pa'i phyir tshul khrims srung ngo / /sems can thams cad la ting nge 'dzin dang / shes rab dang / rnam par grol ba bsgrub par 'dod pa'i phyir tshul khrims srung ngo / /sems</text></item>
<item><p>195b4</p><section>mdo sde</section><text>can thams cad kyi tshul khrims ma nyams pa dang / skyon med pa dang / ma 'dres pa dang / ma 'khrugs par 'dod pa'i phyir tshul khrims srung ngo / /de nas bcom ldan 'das la byang chub sems dpa' sems dpa' chen po sprin chen snying pos 'di skad ces gsol to/ /'di la gnas pa'i byang</text></item>
<item><p>195b5</p><section>mdo sde</section><text>chub sems dpa' ni de bzhin gshegs pa'i mtshan gyi slad du tshul khrims mi srung ngo zhes bcom ldan 'das de bzhin gshegs pas ci las dgongs te de skad gsungs/ bcom ldan 'das kyis bka' stsal pa/ sprin chen snying po 'di la gnas pa'i byang chub sems dpa' la sangs rgyas kyi yon</text></item>
<item><p>195b6</p><section>mdo sde</section><text>tan bsgrub pa de dag thams cad yod pa'i phyir ro/ /de ci'i phyir zhe na/ ting nge 'dzin 'di ni sangs rgyas kyi yon tan thams cad kyi 'byung gnas yin pa'i phyir ro/ /sprin chen snying po dper na nor bu rin po che bai dUr+ya du ma dang / nor thams cad kyi bdag por gyur pa de bdag nyid la yod bzhin du</text></item>
<item><p>195b7</p><section>mdo sde</section><text>bai dUr+ya'i phyir 'dod pa'i sems dang the tsom skyed par 'gyur ram/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ 'di la gnas pa'i byang chub sems dpa' bdag nyid la yod bzhin du mtshan gyi phyir 'dod pa'i sems skyed pa de ni gnas med</text></item>
<item><p>196a1</p><section>mdo sde</section><text>do/ /sprin chen snying po ting nge 'dzin 'di la gnas pa'i byang chub sems dpa' ni bsam gyis mi khyab pa'i yul dang yon tan thams cad dang ldan par rig par bya'o/ /gsol pa/ bcom ldan 'das ci bgyi ba mthar phyin pa dang ldan pa lags par rig par bgyi'am/ bka'</text></item>
<item><p>196a2</p><section>mdo sde</section><text>stsal pa/ sprin chen snying po de skad ma zer cig /'di la gnas pa'i byang chub sems dpa' ni gang gi tshe sems can thams cad bla na med pa yang dag par rdzogs pa'i byang chub mngon par rdzogs par sangs rgyas par byas pa na bya ba mthar phyin par 'gyur te/ de'i tshe 'di la gnas pa'i</text></item>
<item><p>196a3</p><section>mdo sde</section><text>byang chub sems dpa'i bya ba thams cad mthar phyin par 'gyur ro/ /gsol pa/ bcom ldan 'das gang dag ting nge 'dzin 'di'i yul bshad pa thos nas spong bar mi bgyid pa ni kye ma ngo mtshar te/ sems can de dag ni mya ngan du bgyi mi 'tshal ba lags so/ /bka' stsal pa/ sprin chen</text></item>
<item><p>196a4</p><section>mdo sde</section><text>snying po de de bzhin te/ ma 'ongs pa'i dus na ting nge 'dzin bstan pa 'di bshad pa na gang dag spong bar mi byed pa'i sems can de dag la ni mya ngan bya mi dgos so/ /'di lta ste/ dper na rgyal po'i bu rigs che shing stobs dang ldan la 'khor snying nye ba dang / tshul du bsrung bar bya ba dang / yon</text></item>
<item><p>196a5</p><section>mdo sde</section><text>tan dang ldan zhing rgyal po chen por dbang bskur ba'i spu la bab pa ni gnas dma' ba'i las la 'dod pa'i sems mi skyed de/ rgya chen po'i rgyal srid kyi gnas la sems so/ /de bzhin du ting nge 'dzin bstan pa 'di bshad pa thos na spong bar mi byed cing kha ton du byed pa dag ni chos kyi yon tan thams</text></item>
<item><p>196a6</p><section>mdo sde</section><text>cad dang ldan zhing byang chub chen por dbang bskur ba'i 'os yin te/ ting nge 'dzin 'di thos nas ting nge 'dzin gyi mchog 'di las gzhan pa gnas dma' ba la 'dod pa'i sems mi skyed de de ni gnas med do/ /ting nge 'dzin rgya chen po'i gnas 'di yang rkyen du bab pa yin no/ /sprin chen snying po</text></item>
<item><p>196a7</p><section>mdo sde</section><text>gzhan yang dper na gdol pa zol pa ni mchod pa chen pos dbang bskur ba'i 'os ma yin no/ /de bzhin du gdol pa zol pa dang 'dra ba'i sems can dag kyang ting nge 'dzin gyi rgyal po 'di'i dbang bskur ba'i 'os su mi 'gyur ro/ /de ci'i phyir zhe na/ ting nge 'dzin 'di la gnas pa'i byang chub sems</text></item>
<item><p>196b1</p><section>mdo sde</section><text>dpa' rnams ni sangs rgyas mang po la bsnyen bkur byas pa yin par rig par bya ba'i phyir ro/ /sprin chen snying po gzhan yang ting nge 'dzin 'di la gnas pa'i byang chub sems dpa'i yul la ltos/ ting nge 'dzin 'di la gnas pa'i byang chub sems dpa' sems dpa' chen po ni de bzhin gshegs</text></item>
<item><p>196b2</p><section>mdo sde</section><text>pa'i yon tan rtag pa dang / ther zug pa dang / brtan pa dang / zhi ba bstan par bya ba'i phyir ting nge 'dzin 'di mi shes pa'i sems can rnams la khong du chud par bya'o snyam nas/ sems can gang dang gang la ci dang cis don du 'gyur ba de dang de dag la de dang de sbyin par bya'o snyam du dam bcas</text></item>
<item><p>196b3</p><section>mdo sde</section><text>nas smon lam gyi phyir tshul khrims srung ste/ lag pa 'dod pa rnams la ni lag pa sbyin no/ /rkang pa 'dod pa rnams la ni rkang pa sbyin no/ /mig 'dod pa rnams la ni mig sbyin no/ /sha 'dod pa rnams la ni sha sbyin no/ /khrag 'dod pa rnams la ni khrag sbyin no/ /rkang 'dod pa rnams la ni rkang</text></item>
<item><p>196b4</p><section>mdo sde</section><text>sbyin no/ /yan lag re re nas 'dod pa rnams la yang yan lag re re nas sbyin no/ /bran pho dang / bran mo 'dod pa rnams la yang bran du 'gro bar bar bya na nor ram 'bru rnams yongs su btang ba lta ci smos te/ de ltar gyur cig ces de'i phyir tshul khrims srung ngo / /gzhan yang 'jig rten</text></item>
<item><p>196b5</p><section>mdo sde</section><text>dang 'thun pa'i bya ba du ma dag gis sems can gang dang gang la ci dang cis don du 'gyur ba de dang de la de dang de sbyin par bya'o/ /mi dga' ba med par yongs su gtang bar bya'o/ /phyis 'gyod pa med par sbyin par bya'o/ /rnam par smin pa la re ba med par sbyin par bya'o/ /sems can la</text></item>
<item><p>196b6</p><section>mdo sde</section><text>phan gdags pa dang / sems can la snying brtse ba dang / de bzhin gshegs pa'i rtag pa nyid bstan pa'i phyir sbyin pa'i pha rol tu phyin pa spyad de/ sems can thams cad la bsdus nas de bzhin gshegs pa'i rtag pa nyid khong du chud par bya'o snyam mo/ /sprin chen snying po gzhan yang ting nge</text></item>
<item><p>196b7</p><section>mdo sde</section><text>'dzin 'di la gnas pa'i byang chub sems dpa' ni sems can thams cad la de bzhin gshegs pa'i rtag pa nyid yang dag par khong du chud par byed do/ /de ci'i phyir zhe na/ de 'di snyam du gzhan gyi don gyi phyir lag pa 'am/ rkang pa 'am/ bran pho dang / bran mo yang rung ste/ sems</text></item>
<item><p>197a1</p><section>mdo sde</section><text>can gang dang gang la ci dang cis don du 'gyur ba de dang de sbyin par bya ste/ bdag gi lus don med par ma gyur par sems can rnams kyi longs spyod kyi rgyur gyur cig ces sems skyed par byed do/ /gsol pa/ bcom ldan 'das kyis mdo'i gzhung lugs gzhan dag las</text></item>
<item><p>197a2</p><section>mdo sde</section><text>dge slong dag mi'i lus ni shag shig tu gyur pa lta bu rnag can gyi lus yin te/ rdza mkhan gyi phub ma mi gces pa bor bzhin du dgos pa'i don dag la don du 'gyur ba med do zhes bka' stsal na/ 'di la gnas pa'i byang chub sems dpas bdag gi lus don med par ma gyur cig ces lus</text></item>
<item><p>197a3</p><section>mdo sde</section><text>yongs su gtong ngo zhes bgyi ba bcom ldan 'das kyis ci las dgongs te de skad gsungs/ bka' stsal pa/ sprin chen snying po de ltar ma lta shig ting nge 'dzin 'di la gnas pa'i byang chub sems dpa'i lus ni chos kyi lus so/ /de ci'i phyir zhe na/ 'di la gnas pa'i byang chub sems dpa'i</text></item>
<item><p>197a4</p><section>mdo sde</section><text>lus ni rus pa dang / sha dang / khrag 'dus pa ma yin te/ chos kyi dbyings yin pas na chos kyi lus yin gyi sha'i lus ma yin no zhes 'du shes bskyed par bya'o/ /gsol pa/ bcom ldan 'das de bzhin gshegs pas ci las dgongs te/ chos kyi lus yin gyi sha'i lus ma</text></item>
<item><p>197a5</p><section>mdo sde</section><text>yin no zhes de skad bstan pa mdzad/ gal te chos kyi lus lags na ni sems can rnams la yang dgos par mi 'gyur ro/ /de ci'i slad du zhe na/ gzhung lugs gzhan dag las bcom ldan 'das kyis nam mkha'i bya rjes ni shin tu bsgrims te btsal kyang rnyed par mi 'gyur ro zhes</text></item>
<item><p>197a6</p><section>mdo sde</section><text>bka' stsal te/ de lta lags pas gal te 'di la gnas pa'i byang chub sems dpa'i lus de 'dra ba zhig tu gyur na/ de lta bu'i mtshan nyid kyi chos kyi lus la ni sems can thams cad kyis kyang nam mkha'i bya'i rjes bzhin du gzhom pa 'am dbye bar mi nus so/ /bka' stsal pa/ sprin</text></item>
<item><p>197a7</p><section>mdo sde</section><text>chen snying po de skad ma zer cig /'di la gnas pa'i byang chub sems dpa'i lus sems can rnams la dgos pa de ni byin gyis brlabs pa'i lus yin par nges par rig par bya'o/ /gsol pa/ bcom ldan 'das de bzhin gshegs pas ci las dgongs te byin gyis brlabs pa'i</text></item>
<item><p>197b1</p><section>mdo sde</section><text>lus yin no zhes gsung / gal te byin gyis brlabs pa'i lus lags na ni sems can rnams la stsal ba na yang 'di ltar chos kyi lus su bzhag pas der 'gal ba chen por 'gyur ro/ /kye ma 'di la gnas pa'i byang chub sems dpa' ni sha'i lus sems can rnams la stsol bar bgyid do zhes</text></item>
<item><p>197b2</p><section>mdo sde</section><text>gda' bas na sho be lags so zhes mchi bar 'gyur ro/ /bka' stsal pa/ sprin chen snying po de skad ma zer cig 'di la gnas pa'i byang chub sems dpa'i lus byin gyis brlabs pa gang yin pa de ni sgyu ma mkhan gyis sprul pa'i lus bzhin du blta bar bya'o/ /gsol pa/ bcom ldan 'das</text></item>
<item><p>197b3</p><section>mdo sde</section><text>de bzhin gshegs pas ci las dgongs te phyin ci log gi 'du shes dang / phyin ci ma log pa'i 'du shes dang / nyon mongs pa can gyi chos dang / nyon mongs pa can ma yin pa'i chos zhes yang dang yang du de skad gsung / bka' stsal pa/ sprin chen snying po de ltar rnam pa gzhan du ma sems shig /</text></item>
<item><p>197b4</p><section>mdo sde</section><text>'di la gnas pa'i byang chub sems dpa'i lus byin gyis brlabs pa gang yin pa de dag ni rtsi'i sdong bu lta bu'i lus yin no/ /'di la gnas pa'i byang chub sems dpa' ni rtswa dang / rtsig pa dang / shing dang / bong ba dang / mig yor lta bur bsgom ste/ kye ma bdag gi lus ni</text></item>
<item><p>197b5</p><section>mdo sde</section><text>spyod pa med cing byed pa med pa ste/ sems med pa can/ snying po med pa'i lus/ khams su ma gtogs pa ste/ ci ste 'di la la la zhig gcod par byed dam/ 'byed par byed dam/ 'phrog par byed dam/ rku bar byed kyang rung ste/ bdag gi lus rtsi'i sdong bu ltar don med par ma</text></item>
<item><p>197b6</p><section>mdo sde</section><text>gyur cig ces sgom par byed do/ /de ci'i phyir zhe na/ chos kyi lus su bzhag pa'i phyir ro/ /sprin chen snying po gzhan yang dper na rtsi'i sdong bu de'i rtsa ba khyer na yang 'di snyam du bdag gi rtsa ba khyer ro snyam du mi sems so/ /shun lpags sam/ pri'am/ lo ma'am/ me tog gam/</text></item>
<item><p>197b7</p><section>mdo sde</section><text>'bras bu 'am/ mgo togs sam/ sdong bu 'am/ yal ga 'am/ bur ma 'am/ rtsa ba dag khyer yang rung ste/ de 'di snyam du bdag gi shun lpags khyer ro/ /bdag gi pri khyer ro/ /bdag gi lo ma khyer ro/ /snyam du mi sems so/ /de bzhin du 'di la gnas pa'i byang</text></item>
<item><p>198a1</p><section>mdo sde</section><text>chub sems dpa'i lus rtsi'i sdong bu las lag pa khyer ram/ rkang pa khyer ram/ mig khyer ram/ sha khyer ram/ khrag khyer ram/ rkang khyer ram/ yan lag re re nas khyer ram/ bran pho dang / bran mo khyer ram/ nor ram 'bru khyer yang de 'di snyam du bdag gi</text></item>
<item><p>198a2</p><section>mdo sde</section><text>lag pa khyer ro/ /bdag gi rkang pa khyer ro/ /bdag gi mig khyer ro/ /bdag gi sha khyer ro/ /bdag gi khrag khyer ro/ /bdag gi rkang khyer ro/ /bdag gi yan lag re re nas khyer ro/ /bdag gi bran pho dang / bran mo khyer ro/ /bdag gi nor dang 'bru khyer ro snyam du mi sems</text></item>
<item><p>198a3</p><section>mdo sde</section><text>te/ de ni sems can thams cad kyi 'dod chags dang / zhe sdang dang / gti mug gi nad bsal ba'i phyir zhugs pa yin no/ /'di la gnas pa'i byang chub sems dpa'i lus ni phal pa tha ma'i lus ma yin gyi byin gyis brlabs pa'i lus dang / bdud rtsi'i lus yin par rig par bya'o/ /</text></item>
<item><p>198a4</p><section>mdo sde</section><text>sprin chen snying po gzhan yang 'di la gnas pa'i byang chub sems dpa' ni gang gi tshe byin gyis brlabs pa'i lus zad par byed pa de'i tshe bya rgod dang / chun lag la sogs pa srog chags rnams kyis de'i ro rtsi'i sdong bu bzhin du zas su za bar 'gyur la/ sems can de dag thams cad kyang ngan song</text></item>
<item><p>198a5</p><section>mdo sde</section><text>du 'gro bar 'gyur ba de ni gnas med de/ lha dang mi'i nang du skye zhing sangs rgyas mang po mnyes par byed par 'gyur ro/ /sprin chen snying po gzhan yang ting nge 'dzin 'di myur du rtogs par 'dod pa'i dge slong ngam/ dge slong ma 'am/ dge bsnyen nam/ dge bsnyen mas ni 'di ltar sems bskyed</text></item>
<item><p>198a6</p><section>mdo sde</section><text>par bya ste/ de bzhin gshegs pa ni rtag pa dang / ther zug pa dang / zhi ba dang / brtan pa dang / dam pa'i chos kyi mdo nub par mi 'gyur bar bya ba'i phyir sems can gang dang gang la ci dang cis don du 'gyur ba de dang de la de dang de sbyin par bya'o snyam ste/ lag pa 'dod pa rnams la ni lag pa</text></item>
<item><p>198a7</p><section>mdo sde</section><text>sbyin no/ /rkang pa 'dod pa rnams la ni rkang pa sbyin no/ /mig 'dod pa rnams la ni mig sbyin no/ /sha 'dod pa rnams la ni sha sbyin no/ /khrag 'dod pa rnams la ni khrag sbyin no/ /rkang 'dod pa rnams la ni rkang sbyin no/ /yan lag re re nas 'dod pa rnams la yang yan lag re re nas sbyin no/ /</text></item>
<item><p>198b1</p><section>mdo sde</section><text>bran 'dod pa rnams la yang bran du 'gro bar bya'o/ /dam pa'i chos bstan pa dang bshad pa'i phyir yang bdag gi lag pa khyer bar gyur cig /bdag gi rkang pa khyer bar gyur cig /de bzhin du sna dang / rna ba dang / yan lag so so rnams dang / de'i 'og tu bdag gi srog kyang yongs</text></item>
<item><p>198b2</p><section>mdo sde</section><text>su gtong bar gyur cig ces sems bskyed par bya ste/ bdag nyid rtsi'i sdong bu bzhin du rtag tu bskyed par bya zhing ji srid 'tsho'i bar du yang sems bskyed par byas na se gol gtogs pa tsam du sems bskyed par bya ba lta ci smos/ sprin chen snying po gzhan yang dper na/ rta'i rgyal po rngog</text></item>
<item><p>198b3</p><section>mdo sde</section><text>khyer dang ldan pa sprin gyi shugs can ni gru zhig pa'i mi rnams kyi phyir brtan pa'i sems kyis chas te/ ri ma la ya'i dbus su 'dug nas sgra chen po bsgrags te/ gang dag nga'i rgyab bam/ phongs sam/ bya la 'am/ tha na spu'i nyag ma tsam las 'ju ba'i sems can gang yin pa de dag thams cad</text></item>
<item><p>198b4</p><section>mdo sde</section><text>bsgral bar bya'o/ /zhes zer ba de bzhin du ting nge 'dzin 'di la gnas pa'i byang chub sems dpa' ni dge slong ngam/ dge slong ma 'am/ dge bsnyen nam/ dge bsnyen ma gang dag spyod pa can dang / kun tu rgyu dang / sems can gzhan dag la 'phya ba'i phyir ram/ bsting ba'i phyir ting nge 'dzin 'di</text></item>
<item><p>198b5</p><section>mdo sde</section><text>las de bzhin gshegs pa rtag pa dang / ther zug pa dang / zhi ba dang / brtan pa dang / zab pa'i tshig gi don nam/ tshigs su bcad pa 'am/ tha na tshig gi phyed kyang rung ste/ rna lam du thos par byed pa dag dang / gang dag 'chad pa yang rung ba'i sems can gru zhig par gyur pa dang 'dra</text></item>
<item><p>198b6</p><section>mdo sde</section><text>ba de dag ngan song ngan 'gro log par ltung ba'i dra ba las grol bar byed do/ /sprin chen snying po gzhan yang ting nge 'dzin 'di rna lam du grag pa tsam gyis de dag mi'i dbang po'i phun sum tshogs pa las nyams par mi 'gyur ro/ /lha'i dbang po'i phun sum tshogs pa las nyams par mi 'gyur ro/ /</text></item>
<item><p>198b7</p><section>mdo sde</section><text>tshangs pa'i dbang po'i phun sum tshogs pa las nyams par mi 'gyur ro/ /sangs rgyas 'byung ba'i phun sum tshogs pa las nyams par mi 'gyur ro/ /mdo 'di'i ting nge 'dzin gyi phun sum tshogs pa las nyams par mi 'gyur ro/ /gsol pa/ bcom ldan 'das ji ltar na ting nge 'dzin 'di la</text></item>
<item><p>199a1</p><section>mdo sde</section><text>gnas pa'i byang chub sems dpa' shin tu yang dag pa'i lta ba can lags/ bka' stsal pa/ ting nge 'dzin 'di la gnas pa'i byang chub sems dpa' sems dpa' chen po gang dag de kho na dang / rtag pa dang / bdag dang sems can du 'du shes pa yang dag par mthong ba</text></item>
<item><p>199a2</p><section>mdo sde</section><text>dag ni shin tu yang dag pa'i lta ba can yin zhes nga smra'o/ /gsol pa/ bcom ldan 'das de bzhin gshegs pas ci las dgongs te 'jig rten pa'i 'du shes pa rnams rdzogs par bshad cing de skad bka' stsal/ bka' stsal pa/ sprin chen snying po de kho na dang / rtag pa dang /</text></item>
<item><p>199a3</p><section>mdo sde</section><text>bdag dang / sems can du 'du shes pa zhes bya ba ni thar pa'i don gyi tshig so/ /de bzhin gshegs pa thams cad rtag pa dang / ther zug pa dang / zhi ba dang / brtan pa zhes bya ba ni dam pa'i chos nub par mi 'gyur ba'i tshig so/ /gsol pa/ bcom ldan 'das</text></item>
<item><p>199a4</p><section>mdo sde</section><text>kyis ci las dgongs te byis pa bzhin du de kho na dang / rtag pa dang / bdag dang / sems can du 'du shes bskyed par bya'o zhes gsung / bka' stsal pa/ sprin chen snying po dar gyi srin bu bzhin du bdag nyid ma dkri shig /ting nge 'dzin 'di la gnas pa'i byang chub sems dpa' sems dpa'</text></item>
<item><p>199a5</p><section>mdo sde</section><text>chen po'i rang bzhin ni de yin no/ /gsol pa/ bcom ldan 'das kyis de snyed cig mdzad de/ zlos bu dang 'dren mar de ltar bka' stsal te ci bgyi/ bdag med pa'i chos nyid thugs su chud bzhin du lam drang po dang mi 'thun pa/ rtag pa dang / bdag dang / sems can du 'du shes</text></item>
<item><p>199a6</p><section>mdo sde</section><text>ci'i slad du skyed du stsal/ bcom ldan 'das kyis dge slong dag thar pa ni nam mkha'i mtshan nyid de de yang mtshan nyid med pa'o/ /gdags par bya ba'i thabs kyang med de/ de bzhin gshegs pa dgra bcom pa yang dag par rdzogs pa'i sangs rgyas thams cad kyang de bzhin te nam</text></item>
<item><p>199a7</p><section>mdo sde</section><text>mkha' dang mtshungs so zhes kyang bka' stsal/ de bzhin gshegs pa bye ba snyed kyang chu'i zla ba dang 'dra'o/ /sgyu ma dang 'dra'o/ /dngos po med pa'o/ /ya ma brla'o/ /rmi lam lta bu'i rang bzhin can no/ /chu shing gi sdong po ltar snying po med pa'o/ /glog dang sprin ltar mi brtan</text></item>
<item><p>199b1</p><section>mdo sde</section><text>pa'o/ /chos thams cad ni stong pa dang mtshan ma med pa'o/ /chos rnams kyi bya ba du ma dag ni nam mkha'i rlung gi rjes kyi rang bzhin can no zhes kyang bcom ldan 'das kyis bka' stsal/ yang 'jig rten na sems can thams cad ni bsam gyis mi khyab pa'i chos su yang dag par 'du'o zhes kyang</text></item>
<item><p>199b2</p><section>mdo sde</section><text>bcom ldan 'das kyis bka' stsal na/ bcom ldan 'das mi rtag pa'i mtshan nyid kyi rang bzhin thugs su chud pa bzhin du rtag pa dang / bdag dang / sems can du 'du shes ji ltar skyed du stsal/ rtag pa'i spyod pa yang ji ltar bsgom par bgyi/ spyod pa 'di'i rjes su yang ji ltar bslab par</text></item>
<item><p>199b3</p><section>mdo sde</section><text>bgyi/ yang bcom ldan 'das kyis bka' stsal pa/ dge slong dag sangs rgyas thams cad kyis shin tu bsgrims te/ 'dus byas kyi chos thams cad khongs su gtogs pa'i nang du stsal kyang / bdag tu 'du shes pa ma rnyed do zhes bdag med pa dang / srog med pa dang / gang zag</text></item>
<item><p>199b4</p><section>mdo sde</section><text>med par bka' stsal te/ 'gro ba 'di dag thams cad stong par yang dag par gsungs na rtag pa dang / bdag dang / sems can du 'du shes zhes bka' stsal pa 'di la don ci zhig mchis/ bcom ldan 'das kyis bka' stsal pa/ sprin chen snying po khyod gar 'bros/ khyod gang du 'phyan/</text></item>
<item><p>199b5</p><section>mdo sde</section><text>da phyin cad de skad ma zer cig /ting nge 'dzin 'di la gnas pa'i byang chub sems dpa' ni chos thams cad mi 'thun no zhes skrag par mi byed la/ chos thams cad mi 'thun pa med pa'i phyir yang tshul khrims rgya cher mi srung zhing sems kyang sgom par mi byed de/ chos thams cad mi 'thun pa med</text></item>
<item><p>199b6</p><section>mdo sde</section><text>pas rab tu dga' nas byang chub sems dpa'i bya ba rtsom pa las nur bar mi byed do/ /chos thams cad chad do zhes kyang skrag par mi byed la/ chos thams cad chad pa med pa'i phyir yang tshul khrims mi srung zhing sems kyang sgom par mi byed do/ /chos thams cad chad pa med pas rab tu</text></item>
<item><p>199b7</p><section>mdo sde</section><text>dga' nas byang chub sems dpa'i bya ba rtsom pa las nur bar mi byed do/ /de bzhin du rtag pa dang / mi rtag pa yang gong ma bzhin du sbyar bar bya'o/ /rlom sems dang / rlom sems med pa dang g.yo ba dang / mi g.yo ba dang / mngon par 'du byed pa dang / mngon par 'du byed pa med pa dang /</text></item>
<item><p>200a1</p><section>mdo sde</section><text>dben pa dang / mi dben pa dang / dmigs pa dang / mi dmigs pa dang / tshul khrims dang / 'chal pa'i tshul khrims dang / rig pa dang / ma rig pa dang / ming dang / ming med pa dang / nye bar len pa dang / nye bar len pa med pa dang / 'jigs pa dang /</text></item>
<item><p>200a2</p><section>mdo sde</section><text>'jigs pa med pa dang / mtshan nyid dang / mtshan nyid med pa dang / 'chi ba dang / 'chi ba med pa dang / byang chub dang / byang chub med pa yang gong ma bzhin du sbyar ro/ /chos thams cad mya ngan las 'das so zhes skrag par mi byed/ dngang bar mi byed la/ chos thams cad yongs su</text></item>
<item><p>200a3</p><section>mdo sde</section><text>mya ngan las 'das pa med pa'i phyir yang tshul khrims mi srung zhing sems kyang sgom par mi byed de/ chos thams cad yongs su mya ngan las 'das pa med pas rab tu dga' nas byang chub sems dpa'i bya ba rtsom pa las nur bar mi byed de/ yang dang yang smos ci dgos/ ting nge 'dzin 'di la</text></item>
<item><p>200a4</p><section>mdo sde</section><text>gnas pa'i byang chub sems dpa' ni sems can thams cad yongs su mya ngan las 'das pa med pa dang / de bzhin gshegs pa rtag pa dang / ther zug pa dang / brtan pa dang / zhi ba'i chos nub par mi 'gyur bar bya ba'i phyir rab tu gnas shing tshul khrims srung ste sems sgom mo/ /sprin</text></item>
<item><p>200a5</p><section>mdo sde</section><text>chen snying po gzhan yang ting nge 'dzin 'di la bdag nyid myur du gnas par 'dod pas ni bdag tu 'du shes pa bsgom par bya'o/ /gang zag tu 'du shes pa bsgom par bya'o/ /srog tu 'du shes pa bsgom par bya'o/ /de ltar sgom pa'i byang chub sems dpas ni ting nge 'dzin 'di myur ba nyid du</text></item>
<item><p>200a6</p><section>mdo sde</section><text>thob par 'gyur ro/ /gsol pa/ bcom ldan 'das de bzhin gshegs pas ci las dgongs te mkhyen bzhin du de skad gsung bka' stsal pa/ sprin chen snying po ting nge 'dzin 'di la gnas pa'i byang chub sems dpa' ni 'jig rten pa'i bdag tu 'du shes pa sgom par byed do/ /</text></item>
<item><p>200a7</p><section>mdo sde</section><text>gsol pa/ bcom ldan 'das ci 'jig rten las 'das pa'i chos la yang bdag gi ming mchis sam/ bka' stsal pa/ ting nge 'dzin 'di la gnas pa'i byang chub sems dpa' rtag pa dang / bdag tu 'du shes pa/ 'jig rten las 'das pa'i 'du shes su bstan par 'dod</text></item>
<item><p>200b1</p><section>mdo sde</section><text>pas rnam pa lngas yang dag par bstan par bya'o/ /lnga gang zhe na/ 'bru'i sa bon lta bu dang / shing gi sa bon lta bu dang / snum gyi khu ba lta bu dang / rin po che'i rnam pa lta bu dang / sbrul gyi pags pa rnying pa lta bu'o/ /'di lta ste dper na/ 'bras sA lu la sogs pa'i 'bru 'bras bu</text></item>
<item><p>200b2</p><section>mdo sde</section><text>nas 'bru nyid du ma gyur gyi bar du mi brtan pa'i chos su yang dag par 'du zhing bgrang ste/ sems can rnams kyi bya ba'i don yang mi byed la/ phub ma med pa'i rang bzhin du gyur nas ni sems can rnams kyi bya ba'i don yang byed cing sa bon brtan pa'i chos kyi rnam grangs su yang bgrang bar</text></item>
<item><p>200b3</p><section>mdo sde</section><text>'gyur ro/ /de bzhin du chos thams cad mi 'thun par spyod cing nam ting nge 'dzin 'di ma thob kyi bar du ni mi brtan pa'i chos su yang dag par 'du zhing bgrang ste/ sems can rnams kyi skyabs byed par yang mi 'gyur la/ lta ba dang / the tsom dang / yongs su mya ngan las 'da' ba'i 'du</text></item>
<item><p>200b4</p><section>mdo sde</section><text>shes dang / mi rtag pa dang / mi brtan pa'i rang bzhin gyi nyon mongs pa'i phub ma thams cad dang bral ba'i rang bzhin du gyur nas de phyin cad ni sems can rnams kyi the tsom thams cad kyang gcod par byed cing skyabs su gyur pa yang yin la/ rtag pa dang / ther zug pa dang / brtan pa dang / zhi</text></item>
<item><p>200b5</p><section>mdo sde</section><text>bar gyur pa'i rang bzhin gyi sa bon du yang 'gyur zhing sems can du 'du shes pa la yang 'god par 'gyur te/ de ltar na chos thams cad 'bru'i sa bon dang 'dra ba yin no/ /sprin chen snying po gzhan yang 'di lta ste dper na/ shing ta la dang / a mra dang / spa'i 'bras bu</text></item>
<item><p>200b6</p><section>mdo sde</section><text>la sogs pa ni dang po lcug gu skye ba nas nam 'bras bu'i rang bzhin du ma gyur gyi bar du mi brtan pa'i chos su yang dag par 'du zhing bgrang ste/ sems can rnams kyi bya ba'i don yang mi byed la/ shun lpags dang bral ba'i rang bzhin du gyur nas ni sems can rnams kyi bya ba'i don yang byed de/</text></item>
<item><p>200b7</p><section>mdo sde</section><text>sa bon brtan pa'i chos su yang dag par 'du zhing bgrang bar 'gyur ro/ /de bzhin du chos thams cad mi 'thun par spyod cing nam ting nge 'dzin 'di ma thob kyi bar du mi brtan pa'i chos su yang dag par 'du zhing bgrang ste/ sems can rnams kyi skyabs byed par yang mi 'gyur la/ lta ba dang / the</text></item>
<item><p>201a1</p><section>mdo sde</section><text>tsom dang / yongs su mya ngan las 'da' ba'i 'du shes dang / mi rtag pa dang / mi brtan pa'i rang bzhin gyi nyon mongs pa'i shun lpags thams cad dang bral ba'i rang bzhin du gyur nas de phyin cad ni sems can rnams kyi the tsom thams cad kyang gcod par byed cing skyabs su</text></item>
<item><p>201a2</p><section>mdo sde</section><text>gyur pa yang yin la/ rtag pa dang / ther zug pa dang / brtan pa dang / zhi bar gyur pa'i rang bzhin gyi sa bon du yang 'gyur zhing sems can du 'du shes pa la'ang 'god par 'gyur ro/ /sprin chen snying po gzhan yang 'di lta ste dper na/ bu ram shing dang / til dang / khre dang / khre rgod dang /</text></item>
<item><p>201a3</p><section>mdo sde</section><text>ba'i 'o ma la sogs pa'i snum gyi khu ba lta bu ni myu gu dang / 'o ma byung ba nas nam snum gyi khu ba nyid du ma gyur gyi bar du mi brtan pa'i chos su yang dag par 'du shing bgrang ste/ sems can rnams kyi bya ba'i don yang mi byed do/ /de bzhin du chos thams cad mi 'thun par spyod cing / nam ting nge</text></item>
<item><p>201a4</p><section>mdo sde</section><text>'dzin 'di ma thob kyi bar du ni mi brtan pa'i chos su yang dag par 'du zhing bgrang ste/ sems can rnams kyi skyabs byed par yang mi 'gyur la/ lta ba dang / the tsom dang / yongs su mya ngan las 'da' ba'i 'du shes dang / mi rtag pa dang / mi brtan pa'i rang bzhin gyi nyon mongs pa'i shun</text></item>
<item><p>201a5</p><section>mdo sde</section><text>lpags dang bral te/ bskus pa'i rang bzhin du gyur nas/ de phyin cad ni sems can rnams kyi the tsom thams cad kyang gcod par byed cing skyabs su gyur pa yang yin la/ rtag pa dang / ther zug pa dang / brtan pa dang / zhi bar gyur pa'i rang bzhin gyi sa bon du yang 'gyur zhing sems</text></item>
<item><p>201a6</p><section>mdo sde</section><text>can du 'du shes pa la yang 'god par 'gyur ro/ /sprin chen snying po gzhan yang 'di lta ste dper na/ ro nye'i mgar ba'am/ zangs mgar ram/ dbyig dang / gser gyi mgar ba'am/ rin po che byed pa gzhan gang yang rung ba sa rdo dang / gyo mo dang / gseg ma la sogs pa</text></item>
<item><p>201a7</p><section>mdo sde</section><text>legs par brdzis pa las/ zhig byas te/ so gtong ba nas/ nam sna cig gi rang bzhin nam/ rin po cher ma gyur gyi bar du mi brtan pa'i chos su yang dag par 'du zhing bgrang ste/ sems can rnams kyi bya ba'i don yang mi byed la/ gseg ma dang / gyo mo dang / so dog med</text></item>
<item><p>201b1</p><section>mdo sde</section><text>pa'i rang bzhin du gyur nas ni sems can rnams kyi don yang byed cing / rin po che'i rang bzhin ther zug pa dang / brtan pa dang / rtag pa'i chos su yang dag par 'du bar 'gyur ro/ /de bzhin du chos thams cad mi 'thun par spyod cing / nam ting nge 'dzin 'di ma thob kyi</text></item>
<item><p>201b2</p><section>mdo sde</section><text>bar du ni mi brtan pa'i chos su yang dag par 'du ste/ sems can rnams kyi skyabs byed par yang mi 'gyur la/ lta ba dang / the tsom dang / yongs su mya ngan las 'da' ba'i 'du shes dang / mi rtag pa dang / mi brtan pa'i rang bzhin gyi nyon mongs pa'i skyon thams cad dang bral ba'i rang</text></item>
<item><p>201b3</p><section>mdo sde</section><text>bzhin du gyur nas/ de phyin cad ni sems can rnams kyi the tsom thams cad kyang gcod par byed cing skyabs su gyur pa yang yin la/ rtag pa dang / ther zug pa dang / brtan pa dang / zhi bar gyur pa'i rang bzhin gyi sa bon du yang 'gyur zhing sems can du 'du shes pa la yang 'god par 'gyur ro/ /</text></item>
<item><p>201b4</p><section>mdo sde</section><text>sprin chen snying po gzhan yang 'di lta ste dper na/ sbrul rgas pa'i pags pa rnying pa nam ma rjes kyi bar du mi brtan pa'i chos su yang dag par 'du'o/ /de bzhin du chos thams cad mi 'thun par spyod cing / nam ting nge 'dzin 'di ma thob kyi bar du sbrul rgas pa'i pags pa rnying pa bzhin du mi brtan pa'i</text></item>
<item><p>201b5</p><section>mdo sde</section><text>chos su yang dag par 'du bar 'gyur la/ sbrul rgas pa'i pags pa rnying pa dang 'dra ba'i lta ba dang / the tsom dang / yongs su mya ngan las 'da' ba'i 'du shes dang / mi rtag pa dang / mi brtan pa'i rang bzhin gyi nyon mongs pa'i shun lpags thams cad dang bral ba'i rang bzhin du gyur nas de</text></item>
<item><p>201b6</p><section>mdo sde</section><text>phyin cad ni sems can rnams kyi the tsom thams cad kyang gcod par byed cing skyabs su gyur pa yang yin la/ rtag pa dang / ther zug pa dang / brtan pa dang / zhi ba dang / bsil ba dang / bde ba dang / 'jigs pa med par yang 'gyur zhing sems can rnams kyang bdag dang / sems</text></item>
<item><p>201b7</p><section>mdo sde</section><text>can du 'du shes pa'i ting nge 'dzin gyi spyod pa 'di la 'god par 'gyur ro/ /sprin chen snying po de bas na ting nge 'dzin 'di la gnas pa'i byang chub sems dpa' la rnam pa lnga po 'di dag gis bdag dang / sems can dang / srog dang / gang zag tu gyur pa nyid du yang dag par mthong bar 'dod pa'i</text></item>
<item><p>202a1</p><section>mdo sde</section><text>rigs kyi bu'am/ rigs kyi bu mos ni don 'di lta bur blta bar bya'o/ /gang dag de ltar mi lta ba de dag ni yang dag pa mthong ba ma yin no zhes nga smra'o/ /sems can de dag ni 'jig rten pa'i chos can dang / rmongs pa'i chos can yin par nga smra'o/ /gsol ba/ bcom</text></item>
<item><p>202a2</p><section>mdo sde</section><text>ldan 'das de bzhin gshegs pas ci las dgongs te/ 'di skad du dpe lnga po 'di dag ni de kho na yin zhes gsung / gal te de bzhin gshegs pa de skad gsung na ni 'di'i gtan tshigs bka' stsal 'tshal lo/ /'di ni sems can rnams la yang 'gal ba chen por 'gyur ro/ /de</text></item>
<item><p>202a3</p><section>mdo sde</section><text>ci'i slad du zhe na/ bcom ldan 'das kyis 'jig rten gyi bya ba thams cad ni mi rtag pa'i chos yin no zhes kyang bka' stsal na/ dpe lnga bo 'bru dang / shing la sogs pa 'bras bu nyid du gyur pa na de dag ji ltar slar 'jig par mi 'gyur/ gal te 'jig par 'gyur na ni sems can yang 'jig</text></item>
<item><p>202a4</p><section>mdo sde</section><text>par 'gyur bas de dang 'dra bar chos thams cad kyang mi rtag par yang dag par 'du bar 'gyur ro zhes bdag mchi ste/ zhig go 'tshal ni slar skye'o zhes bdag mchi'o/ /bdag ni sems can rnams la rnam pa gnyis su mi rtog ste/ 'dir gum pa rnams gzhan du skye ba so sor len par</text></item>
<item><p>202a5</p><section>mdo sde</section><text>'gyur ro zhes bdag mchi'o/ /de bas na chos thams cad ni mi rtag go zhes bdag mchi ste/ 'jig rten 'di na rtag pa'i chos ci'ang yang dag par ma mthong ngo / /gal te de ltar gyur na rtag pa dang / mi rtag pa'i don gnyis ka ma mchis so zhes bdag mchi mod kyi/ bcom ldan</text></item>
<item><p>202a6</p><section>mdo sde</section><text>'das kyi zhal nas sho be byung ngo zhes kyang ji skad bgyi/ bcom ldan 'das kyis bka' stsal pa/ sprin chen snying po ci dar gyi srin bu ltar bdag nyid dkri bar sems sam/ 'di na mi la la de 'dra ba'i phyir kye ma khyod kyi bzhin zla ba 'dra'o zhes zla ba las dpe len par byed la/ mi gzhan zhig</text></item>
<item><p>202a7</p><section>mdo sde</section><text>gis ni kye ma glang po che'i dbang po ri dang 'dra'o zhes ri las dpe len par byed na/ ci zla ba bzhin dang 'dra bar 'gyur ram/ ri yang glang po che dang 'dra bar 'gyur ram zhes brjod dgos so/ /gsol pa/ 'di ni dper bgyi ba lags zhes bdag mchi'o/ /bka' stsal pa/ sprin chen</text></item>
<item><p>202b1</p><section>mdo sde</section><text>snying po brtan pa'i dpe ni 'jig rten thams cad na med de/ de dang 'dra ba tsam gyi phyir dpe rnam pa lnga po 'di dag ngas dper byas mod kyi/ 'di la gnas pa'i byang chub sems dpa' la ni dpe med par rig par bya'o/ /gsol pa/ bcom ldan 'das de bzhin gshegs pas ci las</text></item>
<item><p>202b2</p><section>mdo sde</section><text>dgongs te thar pa la lcags kyi mar me gum pa'i tshul dang 'dra zhes gsung / bka' stsal pa/ nga ni thar pa la lcags kyi mar me shi ba'i tshul dang 'dra zhes mi zer gyi nyon mongs pa zad pa la zer ro/ /gsol pa/ bcom ldan 'das ci mkhyen bzhin du thar pa la mi gsung gi/ /nyon mongs pa zad</text></item>
<item><p>202b3</p><section>mdo sde</section><text>pa la gsung ngo zhes sho be gsung ngam/ da ltar ni 'di skad gsung la chos thams cad chu zla dang 'dra ste/ sgyu ma lta bu'o zhes kyang de bzhin gshegs pas gsungs so/ /bka' stsal pa/ chu zla dang 'dra ba dang / sgyu ma lta bu dang 'dra zhes bya ba ni nyon mongs pa zad pa la gsungs kyi chos</text></item>
<item><p>202b4</p><section>mdo sde</section><text>thams cad la ma gsungs te/ chos la la ni rtag /chos la la ni mi rtag ces nga smra'o/ /yang bka' stsal pa/ ji lta zhe na/ sems can gang dag thar pa'i phyogs su gtogs pa de dag ni rtag pa'i chos can yin no/ /gang dag sems can med pa dang / srog med pa'i phyogs su</text></item>
<item><p>202b5</p><section>mdo sde</section><text>gtogs pa de dag ni mi rtag pa'i chos can zhes nga smra'o/ /gsol pa/ dngos po ma mchis pa'i tshul du bka' stsal lags na/ ci las dgongs te bcom ldan 'das de bzhin gshegs pas lcags kyi mar me gum pa lta bu'i tshul du bstan pa mdzad/ bka' stsal pa/ de la dngos po ci zhig</text></item>
<item><p>202b6</p><section>mdo sde</section><text>yod/ gsol pa/ 'bru mar gyi snod dang / lcags kyi rang bzhin mchis so/ /bka' stsal pa/ sprin chen snying po legs so/ /legs so/ /de ltar lta bar 'dod pa'i byang chub sems dpas ting nge 'dzin 'di la gnas pa'i byang chub sems dpa' la dngos po'i rang bzhin dang 'dra bar</text></item>
<item><p>202b7</p><section>mdo sde</section><text>blta bar bya'o/ /gal te 'bru mar gyi snod dang / lcags kyi rang bzhin dang lhan cig tu mar me gum pa lta bu de thar pa'i tshul yin no zhes de bzhin gshegs pas bshad par gyur na ni de ltar na de bzhin gshegs pa chad par smra bar yang 'gyur ba zhig na/ sprin chen snying po ngas ni de skad ma bshad</text></item>
<item><p>203a1</p><section>mdo sde</section><text>kyi dngos po med pa'i tshul du bshad de/ lcags kyi mar me shi ba'i tshul du bshad pa gang yin pa de ni nyon mongs pa rab tu zhi ba'i tha tshig ste dngos po ni yod ces bya ba'i tha tshig go/ /gsol pa/ sangs rgyas thams cad kyis rab tu bsgrims te bskal pa bye ba phrag mang por btsal</text></item>
<item><p>203a2</p><section>mdo sde</section><text>kyang mi rnyed do zhes gsungs pa'i don 'di yang bcom ldan 'das de bzhin gshegs pas bshad du gsol/ bka' stsal pa/ sprin chen snying po de de bzhin te/ de bzhin gshegs pa thams cad kyis srid pa thams cad du bskal pa bye ba phrag grangs med pa la sogs par rab tu bsgrims te</text></item>
<item><p>203a3</p><section>mdo sde</section><text>btsal kyang sems can du 'du shes pa rnyed par 'gyur ba de ni gnas med do/ /'di lta ste dper na/ rgyal po zhig rang gi khang btsun mo'i 'khor nas byung ste/ gnas gzhan zhig tu song bar mthong ba la rgyal po btsun mo'i 'khor gyi nang na 'dug go zhes bya ba de ni gnas med do/ /de bzhin</text></item>
<item><p>203a4</p><section>mdo sde</section><text>du ting nge 'dzin 'di la gnas pa bdag dang / sems can dang ldan pa srid pa thams cad spangs pa kun nas nyon mongs pa med pa'i byang chub sems dpa' sems dpa' chen po sems can gyi don la srid pa'i nyes pa dang rnam par 'dres shing 'dug go zhes bya ba de ni gnas med do/ /de bas na bcom</text></item>
<item><p>203a5</p><section>mdo sde</section><text>ldan 'das kyis srid pa thams cad na yang rtag par gnas pa'i chos yungs 'bru tsam yang med do zhes bya ba de ni bdag dang sems can dang srog dang / gang zag med do zhes bstan pa yin te shin tu yun ring du gnas pa ni sangs rgyas kyi chos la gnas pa yin par 'du shes bskyed par bya'o/ /ting nge</text></item>
<item><p>203a6</p><section>mdo sde</section><text>'dzin 'di la gnas pa'i byang chub sems dpa' ni chags pa yang ma yin/ ma chags pa yang ma yin/ nye bar len pa'i chos la gnas pa yang ma yin te/ rtag pa dang / ther zug pa dang / brtan pa dang / bde ba dang / 'jigs pa med pa dang / nga rgyal med pa dang / kun nas nyon mongs</text></item>
<item><p>203a7</p><section>mdo sde</section><text>pa med pa dang / bdag dang / sems can dang / srog dang / gang zag nyid yin te/ sprin chen snying po de bas na rtag pa dang / ther zug pa dang / brtan pa'o zhes nga smra'o/ /sprin chen snying po ngas nyan thos kyi theg par dge slong dag yongs su gzung bar bya ba gang yin pa de yongs su</text></item>
<item><p>203b1</p><section>mdo sde</section><text>gzung bar gyis shig /yongs su gzung bar bya ba rtag pa dang / ther zug pa dang / brtan pa dang / bdag blang bar bya ba blang bar gyis shig /lta ba'i rten du gyur pa rtag pa dang / ther zug pa dang / brtan pa de la rten cig ces bstan te/ gsal ba'i don mi mngon par byas nas</text></item>
<item><p>203b2</p><section>mdo sde</section><text>gsal bar ngas bstan pa de 'jig rten gyis khong du mi chud de/ sems can bsod nams chung ngu dag ni thar pa la zad par sems shing de bzhin gshegs pa yod bzhin du yongs su mya ngan 'das so zhes yongs su mya ngan las 'das pa'i 'du shes la 'jug ste/ srog chags phye ma leb mar</text></item>
<item><p>203b3</p><section>mdo sde</section><text>me'i nang du ltung ba bzhin no/ /'di lta ste dper na tshong pa'i bu thams cad dpyid kyi dus tshigs su ga zhig tu 'dus nas rdzing bu chu chen po'i nang du khrus byed la/ de'i nang du gcig gis nor bu rin po che 'od thams cad dang ldan pa zhes bya ba bor nas/ nor bu rin po che de'i gzi brjid kyi mthus kyang rdzing</text></item>
<item><p>203b4</p><section>mdo sde</section><text>bu'i chu'i phung po dang / rus pa dang / gseg ma dang / gyo mo dang / rdo yod pa gang yin pa de dag thams cad rnam par mdzes par gyur te/ der zla ba dang / nyi ma'i 'od kyang lhan ne/ lhang nger mi 'dug go/ /de nas skye bo mang pos nor bu de btsal ba'i phyir brko ba dag gis rko bar byed de/ /</text></item>
<item><p>203b5</p><section>mdo sde</section><text>de'i nang nas ci yang rung ba zhig blangs nas nor bu de rnyed do snyam du sems te/ yid rab tu dga' bar byed do/ /de nas sems can de dag rdzing bu'i 'gram du 'khod nas so sor rlom sems su gyur na/ 'di ji snyam du sems bdag cag gis ma rnyed do snyam du sems par 'gyur ram/ de nas sems can</text></item>
<item><p>203b6</p><section>mdo sde</section><text>de dag thams cad kyis nor bu rin po che ma rnyed kyang kye ma nor bu rin po che ma rnyed do zhes nor bu med pa'i 'du shes 'jug cing rtog par byed dam/ de'i nang na thabs la mkhas shing yid gzhungs pa gcig gis ni nor bu rin po che de btsal te rnyed do/ /de bzhin du mdo dang / ting nge 'dzin thams cad kyi ldem po dag</text></item>
<item><p>203b7</p><section>mdo sde</section><text>gi tshig mi shes pa'i nyan thos dang / rang sangs rgyas thams cad kyis ni thams cad mi rtag pa dang / stong pa'i 'du shes dang / sems can med pa sgom par byed de/ de bzhin gshegs pa'i rtag pa nyid ma thob pas sems can thams cad 'khor lo bzhin du 'khor gyi/ ting nge 'dzin 'di la gnas</text></item>
<item><p>204a1</p><section>mdo sde</section><text>pa'i rigs kyi bu'am/ rigs kyi bu mos ni de bzhin gshegs pa'i ldem po ngag nor bu bzhin du rnyed par 'gyur ro/ /sprin chen snying po de bas na de bzhin gshegs pa rnams kyi shin tu lhag pa yang dag par mthong bar 'dod pas ni ting nge 'dzin 'di la gnas pa'i byang chub sems</text></item>
<item><p>204a2</p><section>mdo sde</section><text>dpa' la rtag pa dang / bdag dang / sems can du 'du shes bskyed par bya zhing thar pa'i 'du shes bskyed par bya'o// //'phags pa sprin chen po'i mdo/ bam po bcu pa ste tha ma/ rigs kyi bu gzhan yang ting nge 'dzin 'di la gnas pa'i byang chub sems</text></item>
<item><p>204a3</p><section>mdo sde</section><text>dpa' ni shing gi grib ma dang 'dra bar blta bar bya'o/ /de ci'i phyir zhe na/ shing yod na grib ma 'byung la/ grib ma yod na lam du zhugs par gyur te/ ngal bar gyur pa'i sems can der 'dug pa rnams dbugs phyin par 'gyur ro/ /de bzhin du de bzhin gshegs pa'i chos 'dod pa'i</text></item>
<item><p>204a4</p><section>mdo sde</section><text>sems can rnams kyang skyabs su 'gro bar 'gyur ro/ /sems can gang dag de bzhin gshegs pa yongs su mya ngan las 'das par lta ba'i sems can de dag la ni skyabs su 'gro ba tsam yang med do zhes nga smra'o/ /gang dag de ltar yang dag par mthong ba de dag ni bstan pa 'di la 'phro bar mi byed do/ /</text></item>
<item><p>204a5</p><section>mdo sde</section><text>gang dag yongs su mya ngan las 'da' ba'i 'du shes su lta ba'i sems can de dag ni mya ngan du bya ba yin no zhes yang dang yang du nga smra'o/ /de nas de'i tshe nub phyogs nas gser gyi 'od chen po zhig snang bar gyur te/ gser gyi 'od chen po des kyang stong gsum gyi stong chen po'i 'jig rten gyi khams</text></item>
<item><p>204a6</p><section>mdo sde</section><text>thams cad nor bu rin po che'i me'i 'od snang ba chen pos snang bar byas te/ de'i skabs su stong gsum gyi stong chen po'i 'jig rten gyi khams na de bzhin gshegs pa'i 'od gcig pu ma gtogs par de las gzhan pa zla ba dang / nyi ma rnams kyi 'od dang / brgya byin dang / tshangs pa dang /</text></item>
<item><p>204a7</p><section>mdo sde</section><text>'jig rten skyong ba rnams kyi 'od dang / klu dang / gnod sbyin dang / nam mkha' lding rnams kyi 'od thams cad mog mog por gyur te/ rtsig pa dang / shing dang / tshal gyi nang dang / lhun po dang / lhun po chen po dang / de bzhin du 'jig rten gyi bar mtshams de dag thams cad</text></item>
<item><p>204b1</p><section>mdo sde</section><text>'od des snang bar byas so/ /sems can dmyal ba pa'i sems can gang dag gi lus la 'od des phog pa de dag thams cad kyang sdug bsngal rtse zhil bar gyur to/ /bcom ldan 'das dang 'khor gyi dkyil 'khor chen po'i nang du yang pad ma bkra zhing blta na sdug la kha dog bzang zhing yid du 'ong ba</text></item>
<item><p>204b2</p><section>mdo sde</section><text>'dab ma bye ba brgya stong phrag du ma dang ldan pa/ steng rin po che'i dra ba dri bsung dang ldan zhing 'jam la ka tsa lin di'i gos ltar reg na bde ba/ bkra zhing blta na sdug pa dag gis kun tu khebs pa bye ba phrag drug cu sa gzhi brtol te mngon par 'thon par gyur to/ /pad ma de dag re re las dri</text></item>
<item><p>204b3</p><section>mdo sde</section><text>ngad byung ba gang yin pa des kyang stong gsum gyi stong chen po'i 'jig rten gyi khams dris khyab par gyur to/ /stong gsum gyi stong chen po'i 'jig rten gyi khams 'di'i lha dang / klu dang / gnod sbyin dang / dri za dang / mi rnams kyi spos gang yin pa de dag thams cad kyang pad ma'i dri des khyab</text></item>
<item><p>204b4</p><section>mdo sde</section><text>par gyur to/ /lha dang / mi rnams dang / lha ma yin dang / nam mkha' lding dang / klu dang / gnod sbyin dang / dri za rnams dang / mi 'am ci dang / lto 'phye chen po gang dag gis snar pad ma'i dri de song ba de dag thams cad kyang chos kyi dga' ba dang / chos mnyan pa'i rgyu dang ldan par</text></item>
<item><p>204b5</p><section>mdo sde</section><text>gyur te bdag nyid nyon mongs pa dang bral ba snyam du shes so/ /de nas byang chub sems dpa' sems dpa' chen po sprin chen snying pos chos kyi 'od kyi bkod pa de mthong nas thal mo sbyar te bcom ldan 'das la 'di skad ces gsol to/ /bcom ldan 'das 'di ltar phyogs bcur 'od gda' ba 'di dang pad ma'i</text></item>
<item><p>204b6</p><section>mdo sde</section><text>bkod pa byung ba 'di su'i snga ltas lags/ de nas lha mo dri ma med pa'i 'od kyis sprin chen snying po la 'di skad ces smras so/ /'phags pa sprin chen snying po ci'i phyir bcom ldan 'das 'di su'i snga ltas lags zhes smra/ mtshan ma med pa'i chos rmi lam lta bu yin yang 'dri bar byed dam khyod la ni da</text></item>
<item><p>204b7</p><section>mdo sde</section><text>dung yang phyin ci log yod pa 'dra'o/ /smras pa/ lha mo legs so/ /legs so/ /de de bzhin te/ lha mo khyod legs so/ /kho bo ni rmi lam lta bu'i yul dag la mtshan mar lta ba 'dzin pa'i 'du shes bcom ldan 'das la zhu bar byed do/ /smras pa/ 'phags pa sprin chen snying po su'i don</text></item>
<item><p>205a1</p><section>mdo sde</section><text>gyi phyir mtshan mar lta ba 'dzin pa'i 'du shes smra bar byed/ smras pa/ sems can thams cad la phan par bya ba'i phyir ro/ /smras pa/ gang bdag gi lta ba bsal bar mi nus pa des gzhan gyi lta ba sel bar 'gyur ba de ni gnas med do/ /bcom ldan 'das kyis bka' stsal</text></item>
<item><p>205a2</p><section>mdo sde</section><text>pa/ sprin chen snying po de ni lha mos ji skad smras pa bzhin te/ ting nge 'dzin 'di la gnas pa'i byang chub sems dpa' gang yin pa de ni mtshan ma med pa'i 'du shes yang dag par mthong ba yin no/ /gsol pa/ bcom ldan 'das 'di la gnas pa'i byang chub sems dpa' rigs kyi bu'am/</text></item>
<item><p>205a3</p><section>mdo sde</section><text>rigs kyi bu mo mtshan ma ma mchis pa'i 'du shes yang dag par blta bar 'tshal bas ji ltar yang dag par blta bar bgyi/ bka' stsal pa/ sprin chen snying po ting nge 'dzin 'di la gnas pa'i byang chub sems dpa' sems dpa' chen po ni stong gsum gyi stong chen po'i 'jig rten gyi khams su</text></item>
<item><p>205a4</p><section>mdo sde</section><text>bdag nyid rnam pa du mar ston par byed do/ /gsol pa/ bcom ldan 'das ting nge 'dzin 'di la gnas pa'i byang chub sems dpa' stong gsum gyi stong chen po'i 'jig rten gyi khams su bdag nyid rnam pa du mar ji ltar ston par bgyid/ bcom ldan 'das kyis bka' stsal pa/ sprin chen</text></item>
<item><p>205a5</p><section>mdo sde</section><text>snying po 'di lta ste/ dper na sgyu ma mkhan nam/ sgyu ma mkhan gyi slob ma nan tan du sbyangs pa mkhas pas rol mo'i nang du bdag nyid ror gyur par ston par byed/ bud med kyi lus rnam pa sna tshogs su yang ston par byed/ gcan gzan gyis zin pa dang / lus zhu ba dang / lus mi snang ba</text></item>
<item><p>205a6</p><section>mdo sde</section><text>dang / tshig pa dang / bcad pa dang / gtub pa'i rnam pas pha rol 'drid pa lta bur gsang ba rnam pa sna tshogs kyi tshul du bdag nyid ston pa dag kyang mthong na/ der rgyus shes pa'i mis 'jigs par mi bya/ mya ngan du mi bya bar de la rig sngags kyi rang bzhin du blta bar bya'o/ /de bzhin du</text></item>
<item><p>205a7</p><section>mdo sde</section><text>ting nge 'dzin 'di la gnas pa'i byang chub sems dpa' rtag pa nyid kyi lam la nan tan du sbyangs pas sems can rnams nges par bsgral ba'i phyir stong gsum gyi stong chen po'i 'jig rten gyi khams 'dir bdag nyid rnam pa sna tshogs kyi tshul du ston par byed de/ ting nge 'dzin 'di la gnas pa'i byang</text></item>
<item><p>205b1</p><section>mdo sde</section><text>chub sems dpa' bdag nyid rnam pa sna tshogs kyi tshul du ston pa mthong na/ bstan pa'i rgyus shes shing mkhas pas skrag par mi bya/ kun tu skrag par mi bya/ dngang bar mi bya/ 'jigs par mi bya/ mya ngan du mi bya bar de la sems can rtag pa nyid kyi rang bzhin du blta bar bya'o/ /sprin</text></item>
<item><p>205b2</p><section>mdo sde</section><text>chen snying po gzhan yang ting nge 'dzin 'di la gnas pa'i byang chub sems dpa' ni stong gsum gyi stong chen po'i 'jig rten gyi khams su 'jig rten dang 'thun par 'jug pa'i bya ba rnam pa grangs med/ dpag tu med pa bgrang ba las 'das pa rnam pa sna tshogs su bdag nyid ston to/ /'dzam bu'i gling bye</text></item>
<item><p>205b3</p><section>mdo sde</section><text>ba phrag sum khri dag tu yang gong ma bzhin du sbyar ro/ /de lta bu'i tshul du bye ba phrag brgyar bsgre bar bya ste/ gong ma bzhin du sbyar ro/ gsol pa/ bcom ldan 'das ting nge 'dzin 'di la gnas pa'i byang chub sems dpa' sems dpa' chen pos stong gsum gyi stong chen po'i 'jig rten gyi</text></item>
<item><p>205b4</p><section>mdo sde</section><text>khams su 'jig rten dang 'thun par 'jug par bya ba'i rnam pa'i grangs ma mchis dpag tu ma mchis pa rnam pa sna tshogs su bdag nyid ji ltar ston par bgyid/ bka' stsal pa/ ting nge 'dzin 'di la gnas pa'i byang chub sems dpas 'dzam bu'i gling la lar bdag nyid mngal nas skye ba lta</text></item>
<item><p>205b5</p><section>mdo sde</section><text>bur ston te/ sems can rnams kyis bu btsas par shes kyang 'khrig pa la brten nas byung ba yang ma yin zhing bu'i rang bzhin yang ma yin no/ /'dzam bu'i gling la lar mngon par 'byung ba yang ston te/ sems can rnams kyis mngon par 'byung bar shes kyang de la mngon par 'byung ba'i</text></item>
<item><p>205b6</p><section>mdo sde</section><text>'du shes 'jug pa yang med do/ /'dzam bu'i gling la lar ni gtsug phud 'breg pa'i las lta bur ston te/ sems can rnams kyis gtsug phud 'breg pa'i las byed par shes kyang de la de'i 'du shes 'jug pa yang med do/ /'dzam bu'i gling la lar ni mkhan po'i khyim du 'gro ba lta bur</text></item>
<item><p>205b7</p><section>mdo sde</section><text>ston te/ bslab par bya ba'i yi ge slob par sems can rnams kyis shes kyang bskal pa du mar bslab pa'i bya ba shin tu tshar phyin par byas shing / bskal pa bye ba phrag brgya stong du ma nas bzo'i bya ba thams cad kyang mthar phyin to/ /'dzam bu'i gling la lar ni mi'i seng ge dang ngang pa'i</text></item>
<item><p>206a1</p><section>mdo sde</section><text>stabs su 'gro ba lta bur ston te/ sems can rnams kyis mi'i seng ge dang / ngang pa'i stabs su 'gro bar shes kyang bskal pa bye ba phrag du ma la sogs pa nas ngang pa'i stabs kyi 'du shes de yang spangs so/ /'dzam bu'i gling la lar ni bu dang chung ma yang ston par</text></item>
<item><p>206a2</p><section>mdo sde</section><text>byed de/ sems can rnams kyis 'dod pa la yongs su spyod par shes kyang de'ang rtag tu chos 'dod pa la yongs su spyod kyi nyon mongs pa dang 'dod pa la gnas pa ma yin no/ /'dzam bu'i gling la lar ni bshang ba dang / gci ba lta bur ston par byed de/ sems can rnams kyis bshang ba dang /</text></item>
<item><p>206a3</p><section>mdo sde</section><text>gci ba byed par shes kyang bskal pa bye ba phrag grangs med pa nas bshang ba dang gci ba'i 'du shes kyang rnam par spangs te 'du shes de yang 'jug pa med do/ /'dzam bu'i gling la lar ni sa shing spyod pa lta bur ston te/ so shing 'cha' bar sems can rnams kyis shes kyang bskal pa bye ba</text></item>
<item><p>206a4</p><section>mdo sde</section><text>grangs med pa nas nyon mongs pa'i so shing rnam par spangs te kha yang ud pa la'i dri dang ldan no/ /'dzam bu'i gling la lar ni gdugs dang / lham 'chang ba lta bur ston te/ gdugs dang lham 'chang bar sems can rnams kyis shes kyang bskal pa bye ba du ma nas nyon mongs pa'i</text></item>
<item><p>206a5</p><section>mdo sde</section><text>gdugs dang lham gyi 'du shes de yang rnam par spangs te/ lus dag cing rtag tu chos kyi bde ba dang ting nge 'dzin gyi gdugs 'chang zhing rin po che'i gdugs du ma dang pad ma'i lham thams cad ston par byed do/ /'dzam bu'i gling la lar ni khrus byed pa lta bur ston te/ khrus byed</text></item>
<item><p>206a6</p><section>mdo sde</section><text>par sems can rnams kyis shes kyang bskal pa bye ba phrag du ma nas khrus kyi 'du shes de rnam par spangs te/ mdo du ma nas byung ba'i chus rtag tu khrus byed cing sems can thams cad kyi mu stegs su gyur pa yin no/ /'dzam bu'i gling la lar ni nad kyi rang bzhin lta bur ston te/ sman la sten</text></item>
<item><p>206a7</p><section>mdo sde</section><text>par sems can rnams kyis shes kyang bskal pa bye ba phrag du ma nas nyon mongs pa thams cad dang bral zhing nad rnams bsal ba ste/ sems can nad kyis thebs pa rnams dang 'dod chags kyi rang bzhin dag las kyang gso bar byed do/ /'dzam bu'i gling la lar ni grang ba dang tsha ba la sten pa</text></item>
<item><p>206b1</p><section>mdo sde</section><text>lta bur ston te/ grang ba dang tsha ba la sten par sems can rnams kyis shes kyang bskal pa bye ba phrag du ma la sogs pa nas grang ba dang tsha ba'i 'jigs pa yang rnam par spangs so/ /'dzam bu'i gling la lar ni bkres pa dang skom pas sred cing zhen pa dang ldan par ston te/ bkres shing skom</text></item>
<item><p>206b2</p><section>mdo sde</section><text>pas gdungs par sems can rnams kyis shes kyang bskal pa bye ba phrag du ma nas bkres pa dang skom pa'i 'du shes kyis 'jigs pa'i klung gi rgyun las kyang rgal nas rtag tu bkres pa dang skom pas sred par gyur pa'i 'byung po thams cad kyi kha zas su gyur cig ces zer ro/ /'dzam bu'i gling la</text></item>
<item><p>206b3</p><section>mdo sde</section><text>lar ni sbyin pa'i pha rol tu phyin pa spyod pa la rtsom pa lta bur ston te/ kye ma sbyin pa la brtson pa'i sems can yin par sems can rnams kyis shes kyang bskal pa bye ba phrag du ma nas kyang pha rol tu phyin pa du ma rtag tu spyad pas pha rol tu phyin pa bcu po rnams la sems can rnams sdud pa'i rgyur gyur to/ /</text></item>
<item><p>206b4</p><section>mdo sde</section><text>'dzam bu'i gling la lar ni 'khor los sgyur ba'i rgyal srid kyi tshul ston te/ 'khor los sgyur ba'i rgyal por sems can rnams kyis shes kyang de 'khor los sgyur ba'i rgyal po phal gyi spyad pa yang mi spyod de/ rtag tu phyir mi ldog pa'i chos kyi 'khor los sgyur ba'i rgyal po byed cing sems can</text></item>
<item><p>206b5</p><section>mdo sde</section><text>thams cad kyang byed du 'jug go/ /'dzam bu'i gling la lar ni de lta bu'i rgyal srid phun sum tshogs pa shin tu rgya che ba dag kyang rtswa bzhin du bor nas rab tu byung ba'i gzugs dang mtshan ma ston par byed de/ la lar ni rab tu byung ba lta bu/ la lar ni rab tu ma byung ba lta bur sems can rnams</text></item>
<item><p>206b6</p><section>mdo sde</section><text>kyis shes so/ /'dzam bu'i gling la lar ni ya mtshan can thams cad kyi rab tu byung ba lta bur lta ba ngan pa rab tu 'byung ba la rab tu byung bar sems can rnams kyis shes kyang ya mtshan can thams cad 'thun par rab tu byung ba yang ma yin te de dag nges par bsgral ba'i phyir rab tu 'byung ngo / /'dzam</text></item>
<item><p>206b7</p><section>mdo sde</section><text>bu'i gling la lar ni de bzhin gshegs pa rab tu 'byung bar rtsom pa lta bur ston te/ de bzhin gshegs pa rab tu 'byung bas rab tu 'byung bar sems can rnams kyis shes kyang / bskal pa bye ba phrag du ma nas de bzhin gshegs pa'i rab tu 'byung ba'i bya ba yang mthar phyin par</text></item>
<item><p>207a1</p><section>mdo sde</section><text>byas so/ /'dzam bu'i gling la lar ni sbyangs pa'i yon tan bcu gsum yang dag par 'dzin pa lta bur ston te/ sbyangs pa'i yon tan can yo byad bsnyungs pa yin par sems can rnams kyis shes kyang / bskal pa bye ba phrag du ma nas sbyangs pa'i yon tan rdzogs shing rtag tu mnyam par</text></item>
<item><p>207a2</p><section>mdo sde</section><text>bzhag pa yang yin no/ /'dzam bu'i gling la lar ni byang chub kyi snying por rtswa bting ba la 'dug pa lta bur ston te/ byang chub kyi snying po la 'dug par sems can rnams kyis shes kyang / rtag tu byang chub kyi bya ba mthar phyin par byas pa yang yin no/ /'dzam bu'i gling la lar ni bsam gtan dang</text></item>
<item><p>207a3</p><section>mdo sde</section><text>ting nge 'dzin dang / snyoms par 'jug pa la snyoms par zhugs pa lta bur ston te/ bsam gtan dang / ting nge 'dzin dang / snyoms par 'jug pa la snyoms par zhugs par sems can rnams kyis shes kyang rtag tu snyoms par 'jug pa'i spyod pa du ma la spyod pa yang yin no/ /'dzam bu'i gling</text></item>
<item><p>207a4</p><section>mdo sde</section><text>la lar ni yan lag dgu pa'i mdo 'chad pa lta bur ston te/ bcom ldan 'das kyis yan lag dgu pa'i mdo gsungs pa 'chad par sems can rnams kyis shes kyang rtag tu mdo du ma la sogs pa yang 'chad do/ /'dzam bu'i gling la lar ni bslab pa'i gzhi'i tshad nges par byed pa lta bur ston</text></item>
<item><p>207a5</p><section>mdo sde</section><text>te/ bslab pa'i gzhi'i tshad nges par 'cha' bar byed par sems can rnams kyis shes kyang / chos kyi phung po brgyad khri bzhi stong gi mdo dag kyang rtag tu byed cing / bslab pa'i gzhi du ma dag kyang rtag tu 'cha' bar byed do/ /'dzam bu'i gling la lar ni byang chub kyi shing drung du bdud</text></item>
<item><p>207a6</p><section>mdo sde</section><text>'dul ba lta bur ston te/ bdud kyi sde pham par byas par sems can rnams kyis shes kyang / bdud kyi 'du shes gcig kyang mi 'byung ste/ nyon mongs pa'i bdud dang / phung po'i bdud la sogs pa bdud bye ba phrag du ma dag kyang rtag tu zad par byed do/ /'dzam bu'i gling la lar ni</text></item>
<item><p>207a7</p><section>mdo sde</section><text>rgyun tu zhugs pa'i 'bras bu la sogs pa 'bras bu bzhi thob pa lta bur ston te/ 'bras bu bzhi thob par sems can rnams kyis shes kyang 'bras bu bzhi'i 'du shes kyang mi 'byung ste/ 'bras bu'i bya ba du ma dag la yang spyod cing phyir mi 'ong ba yang ma yin la/ sems can</text></item>
<item><p>207b1</p><section>mdo sde</section><text>rnams nges par bsgral ba'i phyir rtag tu srid pa'i yan lag rnams su yang 'ong ngo / /'dzam bu'i gling la lar ni yon gnas lta bur ston te/ 'jig rten gyi yon gnas yin par sems can rnams kyis shes kyang / yon gnas kyi nga rgyal la yang mi spyod de nam sems can thams cad bla na med</text></item>
<item><p>207b2</p><section>mdo sde</section><text>pa yang dag par rdzogs pa'i byang chub tu yon gnas su gyur pa de'i tshe bdag yon gnas kyi 'du shes la 'jug go snyam nas ma gos pa'i spyad pa la spyod de/ 'dzam bu'i gling la lar ni dge 'dun gyi dbyen byed pa lta bur ston te/ dge 'dun gyi dbyen byed par sems can rnams kyis shes</text></item>
<item><p>207b3</p><section>mdo sde</section><text>kyang / sngon gyi bskal pa bye ba phrag grangs med pa nas dge 'dun gyi dbye na sngon cad kyang ma byas te dge 'dun la phan par bsgrub par spyod pa yin no/ /'dzam bu'i gling la lar ni de bzhin gshegs pa'i zhabs kyis reg pa'i rdul gud du 'dor bar byed pa lta bur ston te/ kye ma ngur smrig tsam</text></item>
<item><p>207b4</p><section>mdo sde</section><text>'chang zhing mi bzad pa'i las byed pa zhig yin par sems can rnams kyis shes kyang ngur smrig tsam 'chang ba yang ma yin te/ sems can thams cad la phan pa dang / bde ba ston pa yang yin no/ /de la sogs pa gzhan yang de bzhin gshegs pa'i zhabs kyi drung du chos mnyan pa thos na/ kye</text></item>
<item><p>207b5</p><section>mdo sde</section><text>ma dge sbyong gau ta ma ni brda phrad dka' ba sha stag zer ro zhes 'phya ba lta bur ston te/ kye ma g.yengs pa shes rab rtul ba'i dge sbyong zhig yin par sems can rnams kyis shes kyang bskal pa bye ba phrag du ma nas de bzhin gshegs pa la phan pa dang / bde ba byed pa yang yin no/ /'dzam</text></item>
<item><p>207b6</p><section>mdo sde</section><text>bu'i gling la lar ni de bzhin gshegs pa la zas dug can 'bul zhing bslab pa'i gzhi dang / pham pa'i 'gal ba byed pa lta bur ston te/ pham pa can du sems can rnams kyis shes kyang sems can thams cad kyi tshul khrims kyi sdom pa skyed par byed pa yang yin no/ /'dzam bu'i gling la</text></item>
<item><p>207b7</p><section>mdo sde</section><text>lar ni de bzhin gshegs pa rnams kyi mdzad pa mang po ston pa lta bur ston te/ yang dag par ston pa po yin par sems can rnams kyis shes kyang yang dag par ston pa po yang ma yin te/ de bzhin gshegs pa'i rgyan byed pa yang yin no/ /'dzam bu'i gling la lar ni nyan thos dang / rang</text></item>
<item><p>208a1</p><section>mdo sde</section><text>sangs rgyas thams cad lta bur bdag nyid ston te/ nyan thos dang / rang sangs rgyas thams cad yin par sems can rnams kyis shes so/ /'dzam bu'i gling la lar ni yongs su mya ngan las 'da' ba lta bur bdag nyid ston te/ yongs su mya ngan las 'das par sems can rnams kyis</text></item>
<item><p>208a2</p><section>mdo sde</section><text>shes kyang sngan chad gtan du yongs su mya ngan las 'das pas ni nams kyang yongs su mya ngan las ma 'das so/ /lan cig yongs su mya ngan las 'das pas yongs su mya ngan las 'das pa yang ma yin te/ lan mang du yang yongs su mya ngan las 'das pas yongs su mya ngan las 'da'o/ /lan</text></item>
<item><p>208a3</p><section>mdo sde</section><text>grangs bye ba phrag brgyad khri bzhi stong du yongs su mya ngan las 'das pas yongs su mya ngan las 'da' bar byed de/ lan bye ba phrag nyi khri chig stong du 'dod chags las yongs su mya ngan las 'das pas yongs su mya ngan las 'da' bar 'gyur la/ 'dod chags las brten te yongs su mya ngan</text></item>
<item><p>208a4</p><section>mdo sde</section><text>las 'das pa yang ma yin no/ /lan bye ba phrag nyi khri chig stong du zhe sdang las yongs su mya ngan las 'da'o/ /lan bye ba phrag nyi khri chig stong du gti mug las yongs su mya ngan las 'da'o lan bye ba phrag nyi khri chig stong du cha mnyam pa las yongs su mya ngan las 'das pas yongs su mya ngan las</text></item>
<item><p>208a5</p><section>mdo sde</section><text>'da' bar byed de/ rnam pa bzhi po 'di lta bus yongs su mya ngan las 'das pa chen por yongs su mya ngan las 'da' bar 'gyur la/ 'dod chags dang / zhe sdang dang / gti mug dang / cha mnyam pa la yang mi rten to/ /de ltar yongs su mya ngan las 'das pa chen po bzhi po dag gis</text></item>
<item><p>208a6</p><section>mdo sde</section><text>bskal pa bye ba phrag du ma nas bya ba mthar phyin te 'dul ba'i dbang gis yongs su mya ngan las 'da' ba lta bur ston te/ mi dge ba'i phyogs ji snyed yod par yongs su mya ngan las 'das pa yang de snyed de/ rtag tu skad cig dang / thang cig dang / yud tsam gyis yongs su mya ngan las 'da'o/ /de</text></item>
<item><p>208a7</p><section>mdo sde</section><text>bas na rnam pa mang po dag gis yongs su mya ngan las 'da' bar byed la gtan du yongs su mya ngan las 'da' ba'i ming yang med pa'i phyir yongs su mya ngan las mi 'da'o/ /'dzam bu'i gling la lar ni bdud kyi las byed par bdag nyid ston te/ bdud sdig can yin par sems can rnams kyis shes</text></item>
<item><p>208b1</p><section>mdo sde</section><text>kyang bdud kyi las kyang mi byed do/ /'dod chags dang / zhe sdang dang / gti mug gi 'jigs pa la sogs pa mi dge ba'i phyogs ji snyed pa de snyed kyi bdud kyi las rtag tu byed la/ shin tu gcod par byed pa'i bdud kyi las la rten pa yang ma yin no/ /byang gi sgra mi snyan la lar ni bdag nyid mngal</text></item>
<item><p>208b2</p><section>mdo sde</section><text>nas skyes pa lta bur ston te/ sems can rnams kyis bu btsas par shes kyang 'khrig pa la brten nas byung ba yang ma yin zhing bu'i rang bzhin yang ma yin no/ /byang gi sgra mi snyan la lar ni mngon par 'byung ba yang ston te/ sems can rnams kyis mngon par 'byung bar shes kyang / de la mngon par</text></item>
<item><p>208b3</p><section>mdo sde</section><text>'byung ba'i 'du shes 'jug pa yang med do/ /byang gi sgra mi snyan la lar ni gtsug phud breg pa'i las lta bur ston te/ sems can rnams kyis gtsug phud 'breg pa'i las byed par shes kyang de la de'i 'du shes 'jug pa yang med do/ /byang gi sgra mi snyan la lar ni mkhan po'i khyim du 'gro ba lta bur ston te/</text></item>
<item><p>208b4</p><section>mdo sde</section><text>bslab par bya ba'i yi ge slob par sems can rnams kyis shes kyang bskal pa du mar bslab pa'i bya ba shin tu tshar phyin par byas shing bskal pa bye ba phrag brgya stong du ma nas bzo'i bya ba thams cad kyang mthar phyin to/ /byang gi sgra mi snyan la lar ni mi'i seng ge dang / ngang pa'i stabs su 'gro ba lta bur ston te/</text></item>
<item><p>208b5</p><section>mdo sde</section><text>sems can rnams kyis mi'i seng ge dang / ngang pa'i stabs su 'gro bar shes kyang bskal pa bye ba phrag du ma la sogs pa nas ngang pa'i stabs kyi 'du shes de yang spangs so/ /byang gi sgra mi snyan la lar ni bu dang chung ma yang ston par byed de/ sems can rnams kyis 'dod pa la yongs su spyod par</text></item>
<item><p>208b6</p><section>mdo sde</section><text>shes kyang / de'ang rtag tu chos 'dod pa la yongs su spyod kyi nyon mongs pa dang / 'dod pa la gnas pa yang ma yin no/ /byang gi sgra mi snyan la lar ni bshang ba dang / gci ba lta bur ston par byed de/ sems can rnams kyis bshang ba dang / gci ba byed par shes kyang bskal pa bye ba phrag grangs med pa</text></item>
<item><p>208b7</p><section>mdo sde</section><text>nas bshang ba dang / gci ba'i 'du shes kyang rnam par spangs te 'du shes de yang 'jug pa med do/ /byang gi sgra mi snyan la lar ni so shing spyod pa lta bur ston te/ so shing 'chang bar sems can rnams kyis shes kyang bskal pa bye ba grangs med pa nas nyon mongs pa'i so shing rnam par spangs te/ kha yang</text></item>
<item><p>209a1</p><section>mdo sde</section><text>ud pa la'i dri dang ldan no/ /byang gi sgra mi snyan la lar ni gdugs dang / lham 'chang ba lta bur ston te/ gdugs dang / lham 'chang bar sems can rnams kyis shes kyang / bskal pa bye ba phrag du ma nas nyon mongs pa'i gdugs dang / lham gyi 'du shes kyang rnam par spangs te lus</text></item>
<item><p>209a2</p><section>mdo sde</section><text>dag cing rtag tu chos kyi bde ba dang / ting nge 'dzin gyi gdugs 'chang zhing rin po che'i gdugs dang / pad ma'i lham thams cad sten par byed do/ /byang gi sgra mi snyan la lar ni khrus byed pa lta bur ston te/ khrus byed par sems can rnams kyis shes kyang bskal pa bye ba phrag du ma nas khrus kyi 'du</text></item>
<item><p>209a3</p><section>mdo sde</section><text>shes de rnam par spangs te/ mdo du ma nas byung ba'i chus rtag tu khrus byed cing sems can thams cad kyi mu stegs su gyur pa yang yin no/ /byang gi sgra mi snyan la lar ni nad kyi rang bzhin lta bur ston te/ sman la sten par sems can rnams kyis shes kyang / bskal pa bye ba phrag du ma nas nyon</text></item>
<item><p>209a4</p><section>mdo sde</section><text>mongs pa thams cad dang bral zhing nad rnams bsal ba ste/ sems can nad kyis thebs pa rnams dang / 'dod chags kyi rang bzhin dag las kyang gso bar byed do/ /byang gi sgra mi snyan la lar ni grang ba dang / tsha ba la sten pa lta bur ston te/ grang ba dang / tsha ba la sten par sems can rnams</text></item>
<item><p>209a5</p><section>mdo sde</section><text>kyis shes kyang / bskal pa bye ba phrag du ma la sogs pa nas grang ba dang / tsha ba'i 'jigs pa yang rnam par spangs so/ /byang gi sgra mi snyan la lar ni bkres pa dang / skom pas sred cing zhen pa dang ldan par ston te/ bkres shing skom pa la skom pas gdungs par sems can rnams kyis shes kyang /</text></item>
<item><p>209a6</p><section>mdo sde</section><text>bskal pa bye ba phrag du ma nas bkres pa dang / skom pa'i 'du shes kyi 'jigs pa'i klung gi rgyun las kyang rgal nas rtag tu bkres pa dang / skom pas sred par gyur pa'i 'byung po thams cad kyi kha zas su gyur cig ces zer ro/ /byang gi sgra mi snyan la lar ni sbyin pa'i pha rol tu phyin pa spyod pa la</text></item>
<item><p>209a7</p><section>mdo sde</section><text>rtsom pa lta bur ston te/ kye ma sbyin pa la brtson pa'i sems can yin par sems can rnams kyis shes kyang / bskal pa bye ba phrag du ma nas kyang pha rol tu phyin pa du ma rtag tu spyad pas pha rol tu phyin pa bcu po rnams la sems can rnams sdud pa'i rgyur gyur to/ /byang gi sgra mi snyan la lar ni 'khor</text></item>
<item><p>209b1</p><section>mdo sde</section><text>los sgyur ba'i rgyal srid kyi tshul ston te/ 'khor los sgyur ba'i rgyal por sems can rnams kyis shes kyang de 'khor los sgyur ba'i rgyal po phal gyi spyad pa yang mi spyod de rtag tu phyir mi ldog pa'i chos kyi 'khor lo skor ba'i rgyal po byed cing sems can thams cad kyang byed du 'jug go/ /byang</text></item>
<item><p>209b2</p><section>mdo sde</section><text>gi sgra mi snyan la lar ni de lta bu'i rgyal srid phun sum tshogs pa shin tu rgya che ba dag kyang rtswa bzhin du bor nas rab tu byung ba'i gzugs dang / mtshan ma ston par byed de/ la lar ni rab tu byung ba lta bu/ la lar ni rab tu ma byung ba lta bur sems can rnams kyis shes so/ /byang gi sgra mi snyan la lar ni</text></item>
<item><p>209b3</p><section>mdo sde</section><text>ya mtshan can thams cad kyi rab tu byung ba lta bur lta ba ngan pa rab tu 'byung ba la rab tu byung bar sems can rnams kyis shes kyang / ya mtshan can thams cad dang 'thun par rab tu byung ba yang ma yin te/ de dag nges par bsgral ba'i phyir rab tu 'byung ngo / /byang gi sgra mi snyan la lar ni de bzhin</text></item>
<item><p>209b4</p><section>mdo sde</section><text>gshegs pa'i rab tu 'byung bar rtsom pa lta bur ston te/ de bzhin gshegs pa'i rab tu 'byung bas rab tu 'byung bar sems can rnams kyis shes kyang bskal pa bye ba phrag du ma nas de bzhin gshegs pa'i rab tu 'byung ba'i bya ba yang mthar phyin par byas so/ /byang gi sgra mi snyan la lar ni sbyangs</text></item>
<item><p>209b5</p><section>mdo sde</section><text>pa'i yon tan bcu gsum yang dag par 'dzin pa lta bur ston te/ sbyangs pa'i yon tan can yo byad bsnyungs pa yin par sems can rnams kyis shes kyang / bskal pa bye ba phrag du ma nas sbyangs pa'i yon tan rdzogs shing rtag tu mnyam par gzhag pa yang yin no/ /byang gi sgra mi snyan la lar ni byang chub</text></item>
<item><p>209b6</p><section>mdo sde</section><text>kyi snying por rtswa bting ba lta bur ston te/ byang chub kyi snying po la 'dug par sems can rnams kyis shes kyang rtag tu byang chub kyi bya ba mthar phyin par byas pa yang yin no/ /byang gi sgra mi snyan la lar ni bsam gtan dang / ting nge 'dzin dang / snyoms par 'jug pa la snyoms par zhugs pa lta bur ston</text></item>
<item><p>209b7</p><section>mdo sde</section><text>te/ bsam gtan dang / ting nge 'dzin dang / snyoms par 'jug pa la snyoms par zhugs par sems can rnams kyis shes kyang rtag tu snyoms par 'jug pa'i spyod pa du ma spyod pa yang yin no/ /byang gi sgra mi snyan la lar ni yan lag dgu'i mdo 'chad pa lta bur ston te/ bcom ldan 'das kyis yan</text></item>
<item><p>210a1</p><section>mdo sde</section><text>lag dgu'i mdo gsungs pa 'chad par sems can rnams kyis shes kyang / rtag tu mdo du ma la sogs pa yang 'chad do/ /byang gi sgra mi snyan la lar ni bslab pa'i gzhi tshad nges par byed pa lta bur ston te/ bslab pa'i gzhi tshad nges par 'cha' bar byed par sems can rnams kyis</text></item>
<item><p>210a2</p><section>mdo sde</section><text>shes kyang chos kyi phung po brgyad khri bzhi stong gi mdo dag kyang rtag tu byed cing bslab pa'i gzhi du ma dag kyang rtag tu 'cha' bar byed do/ /byang gi sgra mi snyan la lar ni byang chub kyi shing drung du bdud 'dul ba lta bur ston te/ bdud kyi sde pham par byas par sems can rnams kyis shes kyang / bdud kyi</text></item>
<item><p>210a3</p><section>mdo sde</section><text>'du shes gcig kyang mi 'byung ste/ nyon mongs pa'i bdud dang / phung po'i bdud la sogs pa bdud bye ba du ma dag kyang rtag tu zad par byed do/ /byang gi sgra mi snyan la lar ni rgyun du zhugs pa'i 'bras bu la sogs pa 'bras bu bzhi thob pa lta bur ston te/ 'bras bu bzhi thob par sems can</text></item>
<item><p>210a4</p><section>mdo sde</section><text>rnams kyis shes kyang 'bras bu bzhi'i 'du shes kyang mi 'byung ste/ 'bras bu'i bya ba du ma dag la yang spyod cing phyir mi 'ong ba yang ma yin la sems can rnams nges par bsgral ba'i phyir rtag tu srid pa'i yan lag rnams su yang 'ong ngo / /byang gi sgra mi snyan la lar ni yon gnas lta bur ston te/</text></item>
<item><p>210a5</p><section>mdo sde</section><text>'jig rten na yon gnas yin par sems can rnams kyis shes kyang yon gnas kyi nga rgyal la yang mi spyod de/ nam sems can thams cad bla na med pa yang dag par rdzogs pa'i byang chub tu yon gnas su gyur pa de'i tshe bdag yon gnas kyi 'du shes la 'jug go snyam nas ma gos pa'i spyad pa</text></item>
<item><p>210a6</p><section>mdo sde</section><text>la spyod do/ /byang gi sgra mi snyan la lar ni dge 'dun gyi dbyen byed pa lta bur ston te/ dge 'dun gyi dbyen byed par sems can rnams kyis shes kyang / sngon gyi bskal pa grangs med pa nas dge 'dun gyi dbyen sngon chad kyang ma byas te dge 'dun la phan par sgrub pa spyod pa yin no/ /byang gi sgra mi</text></item>
<item><p>210a7</p><section>mdo sde</section><text>snyan la lar ni de bzhin gshegs pa'i zhabs kyis reg pa'i rdul gud du 'dor bar byed pa lta bur ston te/ kye ma ngur smrig tsam 'chang zhing mi zad pa'i las byed pa zhig yin par sems can rnams kyis shes kyang / ngur smrig tsam 'chang ba yang ma yin te/ sems can thams cad la phan pa dang /</text></item>
<item><p>210b1</p><section>mdo sde</section><text>bde ba ston pa yang yin no/ /de la sogs pa gzhan yang de bzhin gshegs pa'i zhabs kyi drung du chos nyan pa thos pa nas/ kye ma dge sbyong gau ta ma ni brda phrad dka' ba sha stag zer ro zhes bya ba lta bur ston te/ kye ma g.yengs pa shes rab rtul ba'i dge slong zhig yin par sems can rnams</text></item>
<item><p>210b2</p><section>mdo sde</section><text>kyis shes kyang / bskal pa bye ba phrag du ma nas de bzhin gshegs pa sems can la phan pa dang / bde ba byed pa yang yin no/ /byang gi sgra mi snyan la lar ni de bzhin gshegs pa la zas dug can 'bul zhing bslab pa'i gzhi dang / pham pa'i 'gal ba byed pa lta bur ston te/</text></item>
<item><p>210b3</p><section>mdo sde</section><text>pham pa can du sems can rnams kyis shes kyang / sems can thams cad kyi tshul khrims kyi sdom pa skyed par byed pa yang yin no/ /byang gi sgra mi snyan la lar ni de bzhin gshegs pa rnams kyi mdzad pa mang po ston pa lta bur ston te/ yang dag par ston pa po yin par sems can rnams kyis</text></item>
<item><p>210b4</p><section>mdo sde</section><text>shes kyang yang dag par ston pa po yang ma yin te de bzhin gshegs pa'i rgyan byed pa yin no/ /byang gi sgra mi snyan la lar ni nyan thos dang / rang sangs rgyas thams cad lta bur bdag nyid ston te/ nyan thos dang / rang sangs rgyas thams cad yin par sems can rnams kyis shes so/ /byang gi sgra mi</text></item>
<item><p>210b5</p><section>mdo sde</section><text>snyan la lar ni yongs su mya ngan las 'da' ba lta bur bdag nyid ston te/ yongs su mya ngan las 'das par sems can rnams kyis shes kyang sngon chad gtan du yongs su mya ngan las 'das pas ni nams kyang yongs su mya ngan las ma 'das so/ /lan cig yongs su mya ngan las 'das pas yongs</text></item>
<item><p>210b6</p><section>mdo sde</section><text>su mya ngan las 'das pa yang ma yin te/ lan mang du yang yongs su mya ngan las 'das pas yongs su mya ngan las 'da'o/ /lan grangs bye ba phrag brgyad khri bzhi stong du yongs su mya ngan las 'das pas yongs su mya ngan las 'da' bar byed de lan bye ba phrag nyi khri chig stong du 'dod chags las</text></item>
<item><p>210b7</p><section>mdo sde</section><text>yongs su mya ngan las 'das pas yongs su mya ngan las 'da' bar 'gyur la 'dod chags las brten te yongs su mya ngan las 'da' ba yang ma yin no/ /lan bye ba phrag nyi khri chig stong du zhe sdang las yongs su mya ngan las 'da'o/ /lan bye ba phrag nyi khri chig stong du gti mug las yongs su mya ngan</text></item>
<item><p>211a1</p><section>mdo sde</section><text>las 'da'o/ /lan bye ba phrag nyi khri chig stong du cha mnyam pa las yongs su mya ngan las 'das pas yongs su mya ngan las 'da' bar byed de/ rnam pa bzhi po 'di lta bus yongs su mya ngan las 'das pa chen por yongs su mya ngan las 'da' bar 'gyur la/ 'dod chags dang / zhe sdang dang /</text></item>
<item><p>211a2</p><section>mdo sde</section><text>gti mug dang / cha mnyam pa la yang mi brten no/ /de ltar yongs su mya ngan las 'das pa chen po bzhi po dag gis bskal pa bye ba phrag du ma nas bya ba mthar phyin te/ 'dul ba'i dbang gis yongs su mya ngan las 'da' ba lta bur ston to/ /mi dge ba'i phyogs ji snyed yod par yongs su mya ngan las 'das</text></item>
<item><p>211a3</p><section>mdo sde</section><text>pa yang de snyed de/ rtag tu skad cig dang / thang cig dang / yud tsam gyis yongs su mya ngan las 'da'o/ /de bas na rnam pa mang po dag gis yongs su mya ngan las 'da' bar byed la gtan du yongs su mya ngan las 'da' ba'i ming yang med pa'i phyir yongs su mya ngan las mi 'da'o/ /byang gi sgra mi snyan</text></item>
<item><p>211a4</p><section>mdo sde</section><text>la lar ni bdud kyi las byed pa ltar bdag nyid ston te/ bdud sdig can yin par sems can rnams kyis shes kyang / bdud kyi las kyang mi byed do/ /'dod chags dang / zhe sdang dang / gti mug gi 'jigs pa la sogs pa mi dge ba'i phyogs ji snyed pa de snyed kyi bdud kyi las rtag tu byed la/</text></item>
<item><p>211a5</p><section>mdo sde</section><text>shin tu gcod par byed pa'i bdud kyi las la rten pa yang ma yin no/ /'dzam bu'i gling dang / byang gi sgra mi snyan ji lta ba de bzhin du gling thams cad la yang sbyar bar bya'o/ /rgyal chen bzhi la la dag tu 'am/ de bzhin du sum cu rtsa gsum pa'i tshogs kyis yongs su bskor ba'i nang du lha'i dbang po brgya byin</text></item>
<item><p>211a6</p><section>mdo sde</section><text>lta bur bdag nyid ston te/ lha rnams kyi dbang po brgya byin yin par sum cu rtsa gsum pa'i lha rnams kyis shes so/ /'jig rten skyong ba bzhi la yang de bzhin du sbyar ro/ /srid pa thams cad du yang srid pa thams cad kyi tshul du mngal du skye ba rnam par ston te/ srid pa thams cad kyi sems can rnams rang rang gi</text></item>
<item><p>211a7</p><section>mdo sde</section><text>gzugs dang 'dra bar sems so/ /de bzhin du srid pa'i yan lag bcu gnyis kyi rang bzhin thams cad du yang bdag nyid ston cing sems can thams cad kyang khams kyi 'du shes la 'jug par byed la/ sems can gyi khams la yang mi gnas shing chos kyi dbyings yin la/ rtag tu chos kyi gtam byed</text></item>
<item><p>211b1</p><section>mdo sde</section><text>par yang sems can rnams kyis shes so/ /sprin chen snying po de bas na zab mo brtan pa'i chu'i rgya mtsho'i dus tshod kyi ting nge 'dzin 'di la gnas pa'i byang chub sems dpa' la ni 'jug pa'i gnas kyi gzhi gcig tu chad pa med de/ nyan thos dang / rang sangs rgyas kyi yul gyi rgyu ba la rgyu bar mi byed do/ /'jig rten</text></item>
<item><p>211b2</p><section>mdo sde</section><text>dang 'thun par 'jug pa'i bya ba du ma dang / sems can thams cad nges par bsgral ba'i phyir ni rgyu bar yang byed de/ rtag tu 'jig rten thams cad dang 'thun par 'jug cing gang dang gang du gdul bar bya ba rnams snang ba de dang der yang bdag nyid ston te/ de bas na mtshan ma med pa'i 'du shes la spyod pa zhes bya'o/ /</text></item>
<item><p>211b3</p><section>mdo sde</section><text>gang gis mtshan ma'i dngos po ngan pa'i 'du shes mthong ba des ni yang dag par mthong ngo zhes nga smra'o/ /lha mo dri ma med pa'i 'od 'di mtshan ma med pa'i ye shes ston pa de bzhin du de bzhin gshegs pa thams cad kyang ting nge 'dzin 'di la gnas pa'i byang chub sems dpa' la 'di ston par mdzad do/ /de nas sprin chen snying</text></item>
<item><p>211b4</p><section>mdo sde</section><text>pos gsol pa/ kye ma bcom ldan 'das lha mo dri ma med pa'i 'od 'di ni shin tu mkhas te phra ba shes pa dang ldan zhing mtshan ma ma mchis pa'i ye shes kyi yul bsam gyis mi khyab pa la sgom par bgyid de/ shin tu legs par yang dag par mthong ba lags so/ /de nas de'i tshe bcom ldan 'das thams</text></item>
<item><p>211b5</p><section>mdo sde</section><text>cad mkhyen cing thams cad mkhyen pa dang ldan pas 'dzum pa mdzad nas 'od 'phro ba sngon po dang ser po dang / dmar po dang / dkar po dang / leb rgan dang / shel dang / dngul gyi kha dog can bcom ldan 'das kyi zhal gyi sgo nas byung ste/ 'jig rten gyi khams mtha' yas mu med par 'od kyis khyab par gyur</text></item>
<item><p>211b6</p><section>mdo sde</section><text>nas tshangs pa'i 'jig rten la thug pa'i bar du song ste slar yang log nas/ bcom ldan 'das la lan gsum bskor ba byas te/ bcom ldan 'das kyi spyi gtsug tu mi snang bar gyur to/ /de'i tshe sa rnam pa drug tu g.yos rab tu g.yos/ ldeg rab tu ldeg par gyur te/ rigs kyi bu dper na/ byang gi sgra mi snyan</text></item>
<item><p>211b7</p><section>mdo sde</section><text>gyi gling rtag tu shin tu brgyan cing kho ra khor yug nas yongs su mdzes par byas pa de bzhin du stong gsum gyi stong chen po'i 'jig rten gyi khams 'di legs par brgyan par mthong ngo / /de nas de'i tshe byang chub sems dpa' sems dpa' chen po sprin chen snying po stan las langs te/ bla gos phrag pa gcig tu gzar</text></item>
<item><p>212a1</p><section>mdo sde</section><text>nas/ bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to/ /bcom ldan 'das de bzhin gshegs pa ni don ma mchis par 'dzum pa mi mdzad na/ 'dzum pa mdzad pa'i rgyu gang lags/ rkyen gang lags/ ci'i slad du ni</text></item>
<item><p>212a2</p><section>mdo sde</section><text>'od zer rnams byung bar gyur/ bcom ldan 'das kyis bka' stsal pa/ 'di ni snga ma'i tshe nub phyogs nas byang chub sems dpa'i mar gyur pa'i 'od chen po byung ba mthong nas khyod kyi yid la ngo mtshar du gyur te/ bcom ldan 'das 'di su'i snga ltas lags zhes zer ba de nyid kyi don dang /</text></item>
<item><p>212a3</p><section>mdo sde</section><text>sems can thams cad la phan pa'i phyir nga 'dzum pa mdzad do/ /gsol pa bcom ldan 'das kyis byang chub sems dpa' mi mchog de mchi shig par bka' stsal du gsol/ bka' stsal pa/ byang chub sems dpa' 'di ni nub phyogs logs na de bzhin gshegs pa dgra bcom pa yang dag par</text></item>
<item><p>212a4</p><section>mdo sde</section><text>rdzogs pa'i sangs rgyas 'od dpag med ces bya ba 'jig rten gyi khams bde ba can zhes bya ba de na da ltar 'tsho zhing gzhes te chos kyang ston pa'i de bzhin gshegs pa dgra bcom pa yang dag par rdzogs pa'i sangs rgyas des btang ste/ bcom ldan 'das shAkya thub pa 'jig rten gyi khams mi mjed na da</text></item>
<item><p>212a5</p><section>mdo sde</section><text>ltar 'dzam bu'i gling pa'i mi bsod nams chung ngu rnams la phan pa dang / bde ba dang / yid dang ba skye bar bya ba'i phyir sprin chen po zhes bya ba'i sangs rgyas thams cad kyi tshul gyi chos chen po ston gyis song la ting nge 'dzin 'di yang zung shig ces gsungs so/ /sprin chen snying po khyod kyis 'di'i rang bzhin gyi</text></item>
<item><p>212a6</p><section>mdo sde</section><text>lus mthong ngam/ gsol pa bcom ldan 'das 'di'i rang bzhin gyi lus kyi ngo bo la dpag tshad sa ya phrag dgu dang dgu 'bum mchis te/ lus che zhing snang ba chen por gda' ba mthong lags na/ bcom ldan 'das kye ma byang chub sems dpa' lus che ba 'di'i ming ni ci zhes bgyi/ gal te tha mal</text></item>
<item><p>212a7</p><section>mdo sde</section><text>pa'i lus 'di 'dra ba lags na bsgyur ba'i lus ci 'dra bar 'gyur/ ji ltar sems can thams cad la sman pa'i slad du mchis pa/ sems can thams cad la sman pa'i slad du bcom ldan 'das kyis bshad du gsol/ bcom ldan 'das kyis bka' stsal pa/ byang chub sems dpa' 'od mtha' yas zhes bya ba</text></item>
<item><p>212b1</p><section>mdo sde</section><text>thabs la mkhas pa 'di ni lha mo dri ma med pa'i 'od 'di lung bstan pa yongs su gzung ba dang / sems can thams cad yid dang bar bya ba dang / sems can thams cad la phan pa dang / bde bar bya ba dang / nges par bsgral ba dang / ting nge 'dzin 'di la mchod pa bya ba'i phyir 'ongs so/ /gsol pa/ lha mo dri</text></item>
<item><p>212b2</p><section>mdo sde</section><text>ma med pa'i 'od gang du bud med kyi lus las ldog par 'gyur ba bcom ldan 'das de bzhin gshegs pas lung bstan tu gsol/ bka' stsal pa/ sprin chen snying po bud med kyi lus las gang du ldog par 'gyur zhes de ltar ma lta shig gsol pa/ bcom ldan 'das 'o na ji lta bu lags/ bka' stsal pa/</text></item>
<item><p>212b3</p><section>mdo sde</section><text>'di ni bud med ma yin te/ lha mo dri ma med pa'i 'od 'di ni bskal pa bye ba phrag grangs med pa nas byang chub sems dpa'i bya ba byed pa yin te/ sems can 'dul ba'i dbang gis bud med kyi lus 'dzin pas na 'di ni thabs kyi lus yin par blta'o/ /ting nge 'dzin 'di la gnas pa'i byang chub sems dpa' sems dpa'</text></item>
<item><p>212b4</p><section>mdo sde</section><text>chen po ni rtag tu thabs thams cad la 'jug pa'i phyir sems kyi smon lam gyis smon par byed de 'dod bzhin du bud med kyi lus kyi 'du shes la 'jug go/ /de ltar bud med kyi lus bsgrub pa'i bsam pa las 'jug kyang 'dod pa'i sems kyis gos par mi 'gyur zhing 'dres par yang mi 'gyur ro/ /</text></item>
<item><p>212b5</p><section>mdo sde</section><text>gsol pa/ sems can thams cad kyi don gyi slad du lha mo dri ma med pa'i 'od lung bstan pa rigs dang / grong dang bcas par cho ga bzhin du bcom ldan 'das kyis 'dir bshad du gsol/ bcom ldan 'das kyis bka' stsal pa/ lha mo dri ma med pa'i 'od 'di ni nga thabs kyis yongs su mya ngan las 'das pa'i</text></item>
<item><p>212b6</p><section>mdo sde</section><text>'og tu lo bdun brgya lon pa na lho phyogs kyi rgyud du yul 'khor mun pa can zhes bya ba zhig 'byung bar 'gyur te/ yul 'khor chen po de na chu klung nag po bzang zhes bya ba zhig yod pa de'i lho phyogs kyi 'gram na grong khyer dpal yon can nges pa zhes bya bar khams kyi rgyal po bde spyod ces bya ba'i rigs</text></item>
<item><p>212b7</p><section>mdo sde</section><text>su 'byung bar 'gyur te/ khams kyi rgyal po de'i rigs rabs gsum lon pa na rgyal po dpal 'phel zhes bya ba zhig 'byung bar 'gyur te/ rgyal po de'i bu mo snying du sdug cing byams la yid du 'ong ba dang / gnang ba dang mchog tu mdzes shing gzugs bzang la rigs kyi spyod pa'i tshul phun sum tshogs pa skyong</text></item>
<item><p>213a1</p><section>mdo sde</section><text>ba'i rang bzhin can du skye bar 'gyur te/ de'i tshe de'i dus na bu mo de ji tsam du skyes pa de tsam du bdag nyid kyi rgyal po'i pho brang 'khor 'phel bar byed de/ rgyal po'i pho brang 'khor de 'byor cing rgyas par 'gyur ro/ /de bzhin du mun pa can gyi yul 'khor yang de'i tshe 'byor cing rgyas par 'gyur te skye bo mang pos kyang gang bar 'gyur ro/ /</text></item>
<item><p>213a2</p><section>mdo sde</section><text>'bru rnams kyi lo tog kyang shin tu phun sum tshogs par 'gyur ro/ /mi rnams kyang bden par smra bar 'gyur ro/ /nad med pa dang / 'jigs pa med pa dang / bde bar yang 'gyur ro/ /de nas bu mo'i pha rgyal po dpal 'phel gyis bdag nyid kyi bsod nams kyis grong khyer dang / yul 'khor 'byor cing rgyas la yul gyi mi rnams shin</text></item>
<item><p>213a3</p><section>mdo sde</section><text>tu legs par 'khod pa dang / 'bru shin tu tshogs par mthong nas bdag nyid kyi bu mo'i ming lo tog 'byor ma zhes yon tan dang 'thun pa'i ming 'dogs so/ /de nas rim gyis rgyal po dpal 'phel rang gi bsod nams zad nas 'chi ba'i dus byed par 'gyur ro/ /de nas grong khyer dang / grong rdal dang / yul gyi mi rnams 'dus te/</text></item>
<item><p>213a4</p><section>mdo sde</section><text>gzhon nu rgyal po nus pa 'ga' yang med kyis lha mo lo tog 'byor ma 'di nyid rgyal por dbang bskur la rgyal po'i pho brang du de 'dra ba'i gzhon nu 'ga' zhig ming khyer tsam du bzhag ste/ de ltar byas na legs so snyam mo/ /de nas lha mo de dang / rgyal bu gzhon nu de rgyal po byed du bcug ste/ pho 'ud ti mo 'ud ti bzhin du snyad</text></item>
<item><p>213a5</p><section>mdo sde</section><text>btags nas bdag nyid kyi yul du bdag nyid kyis bud med kyi gzugs kyis rgyal srid chen po yongs su spyad de/ mu stegs can ngan pa'i sde mngon par 'dul bar byed cing 'dzam bu'i gling gi sa gzhi thams cad de bzhin gshegs pa'i mchod rten gyi mngon mtshan can du byas nas bkur stir byed/ bla mar byed/ rim gror byed/ mchod</text></item>
<item><p>213a6</p><section>mdo sde</section><text>par byed de/ rin po che thams cad kyi gdugs chen po dang / rin po che thams cad kyi ba dan rnams dang / rin po che thams cad kyi rnam par rgyal ba'i ba dan rnams dang / spos thams cad kyis bsgos pa'i tsan dan gyi phye ma dang / spos dang / me tog thams cad dang / rnga pa Ta ha dang / khar rnga dang / rdza rnga dang / pi bang dang / gling</text></item>
<item><p>213a7</p><section>mdo sde</section><text>bu dang / sil snyan brgya phrag thams cad kyis mchod pa byas nas 'dzam bu'i gling thams cad bskor te/ dge slong tshul khrims dang ldan pa dang / yon tan dang ldan pa rnams la chos gos dang / bsod snyoms dang mal stan dang / na ba'i gsos sman dang / yo byad rnams dang ldan par byas te/ pha rol tu phyin pa bcu'i spyad pa spyod cing rtag tu</text></item>
<item><p>213b1</p><section>mdo sde</section><text>bslab pa'i gzhi lnga bzung nas dbul po la sogs pa khyim bkol gyi sems can thams cad gang dang gang la ci dang cis don du 'gyur ba de dang de la de dang de byin nas 'du shes bcu'i bsdu bas bsdus te spyod par byed cing / sems can bye ba phrag mang po dag rim bzhin du btul te sems can de dag gi dge ba'i rtsa ba yongs su smin par</text></item>
<item><p>213b2</p><section>mdo sde</section><text>shes nas/ sprin chen snying po'i mdo 'di la sogs pa de bzhin gshegs pa thams cad kyis gsungs pa mtshungs pa med pa'i mdo rin po che'i dam pa'i chos bstan pa 'byung bar bya ba'i phyir ci'i thabs kyis kyang mtshungs pa med pa'i sgra sgrogs par byed cing / mtshungs pa med pa'i glegs bam bris pa'i snod sangs rgyas kyis gang dang</text></item>
<item><p>213b3</p><section>mdo sde</section><text>gang du byin gyis brlabs pa'i gnas rnams su 'jog par byed de/ de ltar mtshungs pa med pa'i sa bon bskyed nas de'i 'og tu 'chi ba'i dus byed par 'gyur ro/ /de'i tshe lha mo lo tog 'byor ma shes rab chen mo thabs mkhas pa zab mo shes pa dang ldan pa'i lha mos bud med kyi lus las ldog par 'gyur ro/ /sprin chen snying</text></item>
<item><p>213b4</p><section>mdo sde</section><text>pos gsol pa/ bcom ldan 'das ci lha mo 'di sems can thams cad kyi dad pa bskyed pa'i slad du cho 'phrul chen po bgyis nas yongs su mya ngan las 'da' bar 'gyur ram/ bka' stsal pa/ sprin chen snying po ci lha mo 'di cho 'phrul chen po byed mi nus zhes khyod smra'am/ bcom ldan 'das de ni ma lags so/ /bka' stsal pa/</text></item>
<item><p>213b5</p><section>mdo sde</section><text>sprin chen snying po lha mo 'di cho 'phrul chen po ston mi nus so zhes de skad ma zer cig /'on kyang 'dul ba'i dbang gis ni mi 'dod do/ /de ci'i phyir zhe na/ 'dzam bu'i gling 'di na lha mo 'di la sogs pa dge slong ngam/ dge slong ma tshul khrims dang ldan par gyur nas yongs su mya ngan las 'da' bar mi 'gyur ba'i sems can</text></item>
<item><p>213b6</p><section>mdo sde</section><text>de gang yang med de de ni gnas med do/ /sprin chen snying po de bas na ma 'ongs pa'i sems can bsod nams chung ngu thams cad kyi dad pa bskyed pa'i phyir mdo 'di las byang chub sems dpa' rnams lung bstan par byed do zhes nga smra'o/ /sprin chen snying po de'i tshe lha mo 'di bud med kyi lus las bzlog nas de bzhin</text></item>
<item><p>213b7</p><section>mdo sde</section><text>gshegs pa 'od dpag med kyi sangs rgyas kyi zhing 'jig rten gyi khams bde ba can du skye ba len par 'gyur te/ 'jig rten gyi khams der bde ba nyams su myong nas rim gyis sangs rgyas su 'gyur ro/ /gsol pa/ bcom ldan 'das thabs la mkhas pa dang ldan pa'i lha mo 'di yun ji srid cig na sangs rgyas su</text></item>
<item><p>214a1</p><section>mdo sde</section><text>'gyur 'di'i ming yang ji skad ces bgyi bar 'gyur/ bcom ldan 'das de'i 'jig rten gyi khams ni ci 'dra bar 'gyur/ bka' stsal pa/ lha mo 'di ni bskal pa grangs med pa phrag lnga brgya 'das pa na stong gsum gyi stong chen po'i 'jig rten gyi khams 'dir bla na med pa yang dag par rdzogs pa'i byang chub</text></item>
<item><p>214a2</p><section>mdo sde</section><text>mngon par 'tshang rgya bar 'gyur te/ de bzhin gshegs pa dgra bcom pa yang dag par rdzogs pa'i sangs rgyas/ rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das gtsang zhing bden</text></item>
<item><p>214a3</p><section>mdo sde</section><text>pa'i mtshams 'phel bar mdzad pa zhes bya bar 'gyur ro/ /'jig rten gyi khams mi mjed 'di yang 'jig rten gyi khams gtsang ma sbyong ba zhes bya bar 'gyur ro/ /bskal pa ni gtsang zhing bden pa'i mtshams zhes bya bar 'gyur te/ 'jig rten gyi khams gtsang ma sbyong ba de 'byor par 'gyur/ rgyas par 'gyur/ bde ba dang /</text></item>
<item><p>214a4</p><section>mdo sde</section><text>nyams dga' ba dang / lo legs pa dang / skye bo dang / mi mang pos gang bar 'gyur ro/ /'byor cing rgyas par gyur pa de'i tshe 'dzam bu'i gling 'dir grong khyer gtsang ma bsung ldan zhes bya ba zhig 'byung bar 'gyur te/ grong khyer gtsang ma bsung ldan du mi bye ba brgya stong phrag dgu bcu rtsa brgyad 'byung bar 'gyur ro/ /dpe</text></item>
<item><p>214a5</p><section>mdo sde</section><text>med pa'i grong khyer der ra ba dang / yang tog dang / bla 'tshogs dang / 'obs dpe med pa dag kyang 'byung bar 'gyur ro/ /dag cing nyon mongs pa zhi bar byed pa'i chu'i klung nag po bzang zhes bya ba ni de'i tshe gtsang ma bzang po zhes bya bar 'gyur te/ 'gram pha rol tshu rol dpe med pa'i shing ljon pa'i kun dga' ra ba nyams</text></item>
<item><p>214a6</p><section>mdo sde</section><text>dga' ba dang ldan par 'gyur ro/ /'jig rten gyi khams gtsang ma sbyong ba de yang 'di lta ste dper na dga' ldan gyi lha rnams kyi longs spyod dang / yongs su spyod pa bzhin te/ ri dang / rdo dang / bong ba dang / gyo mo dang / gseg ma la sogs pa med par 'gyur zhing mu stegs can gyi ming yang med par 'gyur ro/ /nyan thos dang / rang</text></item>
<item><p>214a7</p><section>mdo sde</section><text>sangs rgyas thams cad kyi ming yang mi grag par 'gyur ro/ /skyes pa dang bud med dag gi byang chub sems dpa'i dge 'dun yang 'byung bar 'gyur ro/ /de na nyan thos dang / rang sangs rgyas shes pa'i gtam gyi ming yang med de/ theg pa chen po'i mdo'i gtam rgyas par ston par 'gyur ro/ /bdud dang phyir rgol ba bcom pa'i</text></item>
<item><p>214b1</p><section>mdo sde</section><text>sems can rnams 'byung bar 'gyur ro/ /dag cing bzod pa chen po'i rnyed pa thob pa dag 'byung bar 'gyur ro/ /sa gzhi yang nor bu rin po che thams cad las grub par 'gyur te/ 'dzam bu'i chu bo'i gser gyi me tog dang / pad ma thams cad kyis spros par 'gyur ro/ /de bzhin gshegs pa de yang tshe dpag tu</text></item>
<item><p>214b2</p><section>mdo sde</section><text>med par 'gyur ro/ /de bzhin du mi rnams kyi tshe yang tshad med par 'gyur ro/ /de bzhin gshegs pa de ni grong khyer gtsang ma bsung ldan du bzhugs par 'gyur ro/ /bcom ldan 'das de'i smon lam gyi khyad par gyis na ma 'ongs pa'i sems can gyi tshogs mang po dag gis de bzhin gshegs pa de'i mtshan thos pa</text></item>
<item><p>214b3</p><section>mdo sde</section><text>tsam gyis rang gi lus las shi 'phos ma thag tu 'jig rten gyi khams gtsang ma sbyong ba der grong khyer gtsang ma bsung ldan du skye bar 'gyur zhes nga smra'o/ /ngan song bzhi yang de dag gi spyod yul gyi sar mi 'gyur ro/ /sprin chen snying po de bas na nga ni bcom ldan 'das de'i 'jig rten gyi khams gtsang ma sbyong ba dang /</text></item>
<item><p>214b4</p><section>mdo sde</section><text>bskal pa gtsang zhing bden pa'i mtshams zhes bya ba dang / de bzhin gshegs pa gtsang zhing bden pa'i mtshams 'phel bar mdzad pa zhes bya ba yon tan gzung ba smra'o/ /de nas 'khor chen po'i nang nas lha dang mi'i tshogs tshad med pas bcom ldan 'das la mchod pa chen po'i las byas te gar byas/ glu blangs</text></item>
<item><p>214b5</p><section>mdo sde</section><text>nas bcom ldan 'das de'i byang chub sems dpa'i spyod pa la sems bskyed do/ /'di ni ma 'ongs pa'i sems can bye ma snyed dag lung ston pa sprin chen po'i mdo tsheg bar brgyad par sbyar ba'i le'u 'bum pa las lung bstan pa'i rgyud yin no/ /bcom ldan 'das kyis de skad ces bka' stsal nas/ sprin chen</text></item>
<item><p>214b6</p><section>mdo sde</section><text>snying po la sogs pa lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang / mi ma yin pa rnams yi rangs te/ bcom ldan 'das kyis gsungs pa la mngon par bstod do/ /'phags pa sprin</text></item>
<item><p>214b7</p><section>mdo sde</section><text>chen po zhes bya ba theg pa chen po'i mdo rdzogs so// //rgya gar gyi mkhan po su ren dra bo d+hi dang / zhu chen gyi lo ts+tsha ba ban de ye shes sdes zhus te gtan la phab pa// //</text></item>
<item><p>215a1</p><section>mdo sde</section><text>@##/ /rgya gar skad du/ Ar+ya ma hA me g+ha sU trA da da sha dig bo d+hi sa twa sa mu dra san ni ba ti ma hot+sa ba bi krI Di ta nA ma pa ri brta/ bod skad du/ 'phags pa sprin chen po'i mdo las phyogs bcu'i byang chub sems dpa' rgya mtsho 'dus pa'i dga' ston chen po la rtse ba zhes bya ba'i le'u/ sangs</text></item>
<item><p>215a2</p><section>mdo sde</section><text>rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri la 'od srung chen po la sogs pa dge slong gi dge 'dun chen po sa ya phrag brgyad dang / skye dgu'i bdag mo chen mo la</text></item>
<item><p>215a3</p><section>mdo sde</section><text>sogs pa dge slong ma sa ya phrag drug dang lnga 'bum dang / byang chub sems dpa' sprin chen snying po la sogs pa byang chub sems dpa' sa ya phrag drug dang / brgyad 'bum dang / seng ge la sogs pa lid tsa bI gzhon nu sa ya phrag lnga dang / brgyad 'bum dang thabs cig tu bzhugs so/ /</text></item>
<item><p>215a4</p><section>mdo sde</section><text>de'i tshe rgyal po chen po 'phags skyes po la sogs pa rgyal chen bzhi pa'i lha'i bu 'bum phrag tshad med/ grangs med pa dag bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /lha'i bu de dag thams cad</text></item>
<item><p>215a5</p><section>mdo sde</section><text>kyang theg pa chen po la mngon du phyogs pa dang / theg pa chen po la yang dag par zhugs pa'i byang chub sems dpa' sems dpa' chen po sha stag go/ /yang de'i tshe sum cu rtsa gsum gyi gnas nas lha'i dbang po brgya byin la sogs pa sum cu rtsa gsum gyi ris kyi lha'i bu 'bum phrag tshad med grangs</text></item>
<item><p>215a6</p><section>mdo sde</section><text>med pa dag bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /lha'i bu de dag thams cad kyang theg pa chen po la mngon du phyogs pa dang / theg pa chen po la yang dag par zhugs pa'i byang chub</text></item>
<item><p>215a7</p><section>mdo sde</section><text>sems dpa' sems dpa' chen po sha stag go / yang de'i tshe 'phrul dga'i lha'i ris nas lha'i rgyal po rab 'phrul dga' la sogs pa lha'i bu 'bum phrag tshad med grangs med pa dag bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/</text></item>
<item><p>215b1</p><section>mdo sde</section><text>phyogs gcig tu 'khod do/ /lha'i bu de dag thams cad kyang theg pa chen po la mngon du phyogs pa dang / theg pa chen po la yang dag par zhugs pa'i byang chub sems dpa' sems dpa' chen po sha stag go/ /yang de'i tshe gzhan 'phrul dbang byed kyi lha'i ris nas lha'i rgyal po dbang sgyur la sogs</text></item>
<item><p>215b2</p><section>mdo sde</section><text>pa lha'i bu 'bum phrag tshad med grangs med pa dag bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /lha'i bu de dag thams cad kyang theg pa chen po la mngon du phyogs pa dang / theg pa chen po la yang dag par</text></item>
<item><p>215b3</p><section>mdo sde</section><text>zhugs pa'i byang chub sems dpa' sems dpa' chen po sha stag go/ /yang de'i tshe na klu'i rgyal po pad ma can la sogs pa klu'i rgyal po sa ya phrag gnyis dang brgyad 'bum la klu'i rgyal po re re la yang 'khor klu 'bum phrag grangs med pa dag dang bcom ldan 'das ga la ba der dong ste lhags nas/ bcom</text></item>
<item><p>215b4</p><section>mdo sde</section><text>ldan 'das kyi zhabs la mgo bos phyag 'tshal te/ phyogs gcig tu 'khod do/ /klu'i rgyal po de dag thams cad kyang byang chub sems dpa' sems dpa' chen po ting nge 'dzin tha dad pa thob pa sha stag go/ /yang de'i tshe gnod sbyin gyi rgyal po rnam thos kyi bu la sogs pa gnod sbyin gyi rgyal po</text></item>
<item><p>215b5</p><section>mdo sde</section><text>sa ya phrag gsum dang drug 'bum la gnod sbyin gyi rgyal po re re yang 'khor gnod sbyin 'bum phrag grangs med pa dag dang bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /gnod sbyin gyi rgyal po de dag</text></item>
<item><p>215b6</p><section>mdo sde</section><text>thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe dri za'i rgyal po dga' ba la sogs pa dri za'i rgyal po sa ya phrag gnyis dang brgyad 'bum la dri za'i rgyal po re re yang 'khor dri za 'bum phrag grangs med pa</text></item>
<item><p>215b7</p><section>mdo sde</section><text>dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /dri za'i rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha</text></item>
<item><p>216a1</p><section>mdo sde</section><text>stag go/ /yang de'i tshe lha ma yin gyi rgyal po thags zangs ris la sogs pa lha ma yin gyi rgyal po sa ya phrag brgyad dang / brgyad 'bum la lha ma yin gyi rgyal po re re yang 'khor lha ma yin 'bum phrag grangs med pa dag dang / bcom ldan 'das ga la ba der dong ste lhags</text></item>
<item><p>216a2</p><section>mdo sde</section><text>nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /lha ma yin gyi rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe nam mkha' lding gi rgyal po dri za'i</text></item>
<item><p>216a3</p><section>mdo sde</section><text>glang po la sogs pa nam mkha' lding gi rgyal po sa ya phrag bzhi dang dgu 'bum la nam mkha' lding gi rgyal po re re la yang 'khor nam mkha' lding 'bum phrag grangs med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/</text></item>
<item><p>216a4</p><section>mdo sde</section><text>phyogs gcig tu 'khod do/ /nam mkha' lding gi rgyal po de dag thams cad kyang / byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe mi 'am ci'i rgyal po legs mthong la sogs pa mi 'am ci'i rgyal po sa ya phrag dgu dang brgyad</text></item>
<item><p>216a5</p><section>mdo sde</section><text>'bum la mi 'am ci'i rgyal po re re yang 'khor mi 'am ci 'bum phrag grangs med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /mi 'am ci'i rgyal po de dag thams cad</text></item>
<item><p>216a6</p><section>mdo sde</section><text>kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe lto 'phye chen po'i rgyal po yon tan zla ba la sogs pa lto 'phye chen po'i rgyal po 'bum phrag mang po la lto 'phye chen po'i rgyal po re re yang 'khor lto 'phye chen po 'bum phrag grangs</text></item>
<item><p>216a7</p><section>mdo sde</section><text>med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /lto 'phye chen po'i rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par</text></item>
<item><p>216b1</p><section>mdo sde</section><text>rtse ba sha stag go/ /yang de'i tshe srin po'i rgyal po 'brog gnas la sogs pa srin po'i rgyal po sa ya phrag brgyad dang brgyad 'bum la srin po'i rgyal po re re yang 'khor srin po 'bum phrag grangs med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs</text></item>
<item><p>216b2</p><section>mdo sde</section><text>la mgo bos phyag 'tshal te phyogs gcig tu 'khod do/ /srin po'i rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe grul bum gyi rgyal po drod ldan la sogs pa grul bum gyi rgyal po sa ya phrag bdun dang</text></item>
<item><p>216b3</p><section>mdo sde</section><text>brgyad 'bum la grul bum gyi rgyal po re re yang 'khor grul bum 'bum phrag grangs med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /grul bum gyi rgyal po de dag thams cad kyang byang chub</text></item>
<item><p>216b4</p><section>mdo sde</section><text>sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe gcod byed kyi bu'i rgyal po glog legs btsun la sogs pa gcod byed kyi bu'i rgyal po sa ya phrag brgyad la gcod byed kyi bu'i rgyal po re re yang 'khor gcod byed kyi bu 'bum phrag grangs</text></item>
<item><p>216b5</p><section>mdo sde</section><text>med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /gcod byed kyi bu'i rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam</text></item>
<item><p>216b6</p><section>mdo sde</section><text>par rtse ba sha stag go/ /yang de'i tshe rig sngags 'chang gi rgyal po rin chen 'dzin la sogs pa rig sngags 'chang gi rgyal po sa ya phrag drug la rig sngags 'chang gi rgyal po re re yang 'khor rig sngags 'chang 'bum phrag grangs med pa dag dang / bcom ldan 'das ga la ba der dong ste/</text></item>
<item><p>216b7</p><section>mdo sde</section><text>lhags nas bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /yang de'i tshe 'byung po'i rgyal po glang po'i snying po la sogs pa 'byung po'i rgyal po sa ya phrag gsum dang / brgyad 'bum la 'byung po'i rgyal po re re yang 'khor 'byung po 'bum phrag</text></item>
<item><p>217a1</p><section>mdo sde</section><text>grangs med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /yang de'i tshe drang srong mes sbyin la sogs pa drang srong sa ya phrag dgu la drang srong de dag thams cad kyang mngon</text></item>
<item><p>217a2</p><section>mdo sde</section><text>par shes pa lnga dang ldan pa sha stag ste/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal nas phyogs gcig tu 'khod do/ /yang de'i tshe mnyan yod kyi grong khyer chen po nas ko sa la'i rgyal po gsal rgyal 'khor 'bum phrag du ma</text></item>
<item><p>217a3</p><section>mdo sde</section><text>dang dpung gi tshogs yan lag bzhi pa dag dang / bcom ldan 'das ga la ba der dong ste lhags nas/ de bzhin gshegs pa la rgyal mtshan dang ba dan rnams dngar te/ bcom ldan 'das kyi zhabs la mgo bos phyag 'tshal nas phyogs gcig tu 'khod do/ /yang de'i tshe yul tsam</text></item>
<item><p>217a4</p><section>mdo sde</section><text>pa nas khyim bdag legs sbyin khyim bdag 'bum phrag du ma dang lhan cig tu bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /yang de'i tshe grong dang / grong khyer dang / grong rdal</text></item>
<item><p>217a5</p><section>mdo sde</section><text>dang / rgyal po'i pho brang thams cad nas yul bcu drug gi mi rnams bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /de dag thams cad kyang byang chub sems dpa' sems dpa'</text></item>
<item><p>217a6</p><section>mdo sde</section><text>chen po sha stag go/ /yang de'i tshe mnyan yod kyi grong khyer chen po nas btsun mo ma li ka la sogs pa btsun mo khri drug stong dang / dge bsnyen ma sa ga la sogs pa dge bsnyen ma 'bum phrag du ma thams cad kyang theg pa chen po la yang dag par zhugs pa sha stag bcom ldan 'das kyi zhabs la mgo</text></item>
<item><p>217a7</p><section>mdo sde</section><text>bos phyag 'tshal nas phyogs gcig tu 'khod do/ /lha'i bu dbang phyug chen po la sogs pa gnas gtsang ma'i ris kyi lha'i bu 'bum phrag du ma lha'i bu de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /tshangs</text></item>
<item><p>217b1</p><section>mdo sde</section><text>pa rin chen skyong la sogs pa tshangs pa 'bum phrag du ma yang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /lha'i bu mo chu shing lta bu la sogs pa lha'i bu mo 'bum phrag du ma yang 'khor</text></item>
<item><p>217b2</p><section>mdo sde</section><text>de nyid kyi nang du 'dus te/ gar byed cing glu len la lha'i bu mo re res kyang de bzhin gshegs pa la gdugs dang / rgyal mtshan dang / ba dan dpe med pa dngar cing mngon par dngar to/ /dngar cing mngon par dngar nas bcom ldan 'das kyi zhabs la mgo bos phyag 'tshal te phyogs</text></item>
<item><p>217b3</p><section>mdo sde</section><text>gcig tu 'khod do/ /lha'i bu mo de dag thams cad kyang bud med kyi skyon dang bral ba'i byang chub sems dpa' sems dpa' chen po sha stag go/ /lha'i ris re re nas kyang lha'i bu mo 'bum phrag du ma gar byed cing glu len te/ bcom ldan 'das ga la ba der dong ste lhags nas/ de bzhin</text></item>
<item><p>217b4</p><section>mdo sde</section><text>gshegs pa la lha'i gdugs kyi sprin dang / rgyal mtshan gyi sprin dang / ba dan gyi sprin dag dngar cing mngon par dngar te mngon par rab tu dang ra to/ /dngar cing mngon par dngar te mngon par rab tu dngar nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /</text></item>
<item><p>217b5</p><section>mdo sde</section><text>lha'i bu mo de dag thams cad kyang bud med kyi skyon dang bral ba'i byang chub sems dpa' sems dpa' chen po sha stag go/ /yang de'i tshe phyogs dang phyogs mtshams dag na dge slong gnas pa de dag kyang 'khor de nyid du 'dus par gyur te/ tshogs nas bcom ldan 'das kyi zhabs la mgo</text></item>
<item><p>217b6</p><section>mdo sde</section><text>bos phyag 'tshal te phyogs gcig tu 'khod do/ /yang de'i tshe rlung gi rgyal po chen po bzhi la 'di lta ste/ rlung gi rgyal po chen po rnam par 'thor rlung zhes bya ba dang / rlung gi rgyal po chen po rnam par 'thor rlung chen po zhes bya ba dang / rlung gi rgyal po chen po shugs dri ma med pa zhes bya ba</text></item>
<item><p>217b7</p><section>mdo sde</section><text>dang / rlung gi rgyal po chen po rjes su cher chags zhes bya ba me tog dang / spos thams cad dang lhan cig ldang zhing bcom ldan 'das ga la ba der dong ste lhags nas/ bcom ldan 'das kyi seng ge'i sgra'i chos snang ba'i sgo zhu bar byed do/ /sprin gyi rgyal po chen po 'bum phrag du ma yang</text></item>
<item><p>218a1</p><section>mdo sde</section><text>glu dang rol mo'i sgra sna tshogs sgrogs shing nor bu rin po che sna tshogs kyi char 'bebs te/ bcom ldan 'das ga la ba der dong nas lhags te/ seng ge'i sgra'i chos kyi snang ba'i sgo zhu bar byed do/ /yang de'i tshe seng ge dpa' bo la sogs pa ngang pa'i rgyal po 'bum phrag grangs med pa</text></item>
<item><p>218a2</p><section>mdo sde</section><text>dag la ngang pa'i rgyal po re re yang 'khor ngang pa 'bum phrag du ma dag dang / bcom ldan 'das ga la ba der dong ste lhags nas/ bcom ldan 'das la ngang pa'i skad dpe med pa dag gis bstod nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /ngang pa'i</text></item>
<item><p>218a3</p><section>mdo sde</section><text>rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe rma bya'i rgyal po legs mthong la sogs pa rma bya'i rgyal po 'bum phrag grangs med pa la rma bya'i rgyal po re re yang 'khor rma bya 'bum phrag grangs</text></item>
<item><p>218a4</p><section>mdo sde</section><text>med pa dag dang / bcom ldan 'das ga la ba der dong ste lhags nas rma bya'i sgra skad snyan pas bcom ldan 'das la mngon par bstod nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /rma bya'i rgyal po de dag thams cad kyang byang chub sems dpa'</text></item>
<item><p>218a5</p><section>mdo sde</section><text>sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe khu byug gi rgyal po sde la sogs pa khu byug gi rgyal po 'bum phrag grangs med pa la khu byug gi rgyal po re re yang 'khor khu byug 'bum phrag grangs med pa dag dang / bcom ldan 'das ga la ba der dong</text></item>
<item><p>218a6</p><section>mdo sde</section><text>ste lhags nas khu byug gi skad snyan pas bcom ldan 'das la bstod de phyogs gcig tu 'khod do/ /khu byug gi rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe ka la ping ka'i rgyal po pad</text></item>
<item><p>218a7</p><section>mdo sde</section><text>ma'i 'dab ma 'dra ba'i mig la sogs pa ka la ping ka'i rgyal po 'bum phrag grangs med pa la ka la ping ka'i rgyal po re re yang 'khor ka la ping ka 'bum phrag grangs med pa dag ka la ping ka'i sgra skad snyan pa 'byin cing bcom ldan 'das ga la ba der dong ste lhags nas/ sangs rgyas kyi bstod pa</text></item>
<item><p>218b1</p><section>mdo sde</section><text>yang dag pa dag gis bcom ldan 'das la bstod nas phyogs gcig tu 'khod do/ /ka la ping ka'i rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe shang shang te'u yi rgyal po rgyal ba la</text></item>
<item><p>218b2</p><section>mdo sde</section><text>sogs pa shang shang te'u yi rgyal po 'bum phrag grangs med pa la shang shang te'u yi rgyal po re re yang 'khor shang shang te'u 'bum phrag grangs med pa dag dang / bcom ldan 'das ga la ba der dong ste lhags nas/ sangs rgyas bcom ldan 'das la lha'i sgra skad snyan pas bstod de/ bcom</text></item>
<item><p>218b3</p><section>mdo sde</section><text>ldan 'das kyi zhabs la mgo bos phyag 'tshal nas phyogs gcig tu 'khod do/ /shang shang te'u yi rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe bya'i rigs 'dres pa la sogs pa tha dad pa</text></item>
<item><p>218b4</p><section>mdo sde</section><text>grangs med pa las bya'i rigs 'dres pa re re la bya'i rgyal po 'bum phrag grangs med pa yod de/ bya'i rgyal po re re yang 'khor bya 'bum phrag grangs med pa dag dang / bcom ldan 'das ga la ba der dong ste lhags nas/ so so'i bya skad kyi rol mo'i sgra dpe med pa'i gdangs kyis sangs</text></item>
<item><p>218b5</p><section>mdo sde</section><text>rgyas kyi yon tan yang dag pa'i bstod pa dag gis bcom ldan 'das la mngon par bstod nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /bya'i rigs 'dres pa de dag thams cad kyang byang chub sems dpa' sems dpa' chen po ting nge 'dzin tha dad</text></item>
<item><p>218b6</p><section>mdo sde</section><text>pa dag la rnam par rtse ba sha stag go/ /yang de'i tshe seng ge'i rgyal po rin po che pad ma la sogs pa seng ge'i rgyal po 'bum phrag grangs med pa la seng ge'i rgyal po re re yang 'khor seng ge 'bum phrag grangs med pa dag dang / bcom ldan 'das ga la ba der dong ste lhags nas/ seng ge'i sgra</text></item>
<item><p>218b7</p><section>mdo sde</section><text>skad kyi rol mo'i sgra snyan pas bcom ldan 'das la sangs rgyas kyi yon tan yang dag pa dag gis bstod nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /seng ge'i rgyal po de dag thams cad kyang byang chub sems dpa' sems dpa' chen po ting nge 'dzin</text></item>
<item><p>219a1</p><section>mdo sde</section><text>tha dad pa dag la rnam par rtse ba sha stag go/ /yang de'i tshe spos kyi glang po'i rgyal po ri ka'i na bun lta bu zhes bya ba la sogs pa spos kyi glang po'i rgyal po 'bum phrag grangs med pa la spos kyi glang po'i rgyal po re re yang 'khor spos kyi glang po 'bum phrag grangs med pa dag dang / bcom</text></item>
<item><p>219a2</p><section>mdo sde</section><text>ldan 'das ga la ba der dong ste lhags nas/ bcom ldan 'das la sangs rgyas kyi yon tan yang dag pa dag gis bstod de/ bcom ldan 'das kyi zhabs la mgo bos phyag 'tshal nas lan gsum bskor ba byas te phyogs gcig tu 'khod do/ /spos kyi glang po de dag thams cad kyang byang</text></item>
<item><p>219a3</p><section>mdo sde</section><text>chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe sbrul dang / stag dang / rigs tha dad pa 'dres pa thams cad bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te</text></item>
<item><p>219a4</p><section>mdo sde</section><text>phyogs gcig tu 'khod do/ /sbrul dang / stag dang / de dag thams cad kyang theg pa chen po la mngon du phyogs pa dang / theg pa chen po la yang dag par zhugs pa'i byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /</text></item>
<item><p>219a5</p><section>mdo sde</section><text>yang de'i tshe sha sbrang dang / sbrang bu mchu dang / sbrang ma dang / bi shu ka dang / nya dang / ru sbal dang / chu srin byis pa gsod dang / se sa ra dang / 'ug pa dang / sdig pa dang / srin gyi rigs grangs med pa'i yang grangs med pa dag dang / sdig sbrul tha dad pa 'dres pa gnas pa</text></item>
<item><p>219a6</p><section>mdo sde</section><text>thams cad dang / phag dang / khyi dang / wa dang / gzhan yang srog chags phra mo rnams bcom ldan 'das ga la ba der dong ste lhags nas/ sangs rgyas kyi yon tan yang dag pa dag gis bcom ldan 'das la mngon par bstod de/ bcom ldan 'das kyi zhabs la mgo bos phyag 'tshal nas</text></item>
<item><p>219a7</p><section>mdo sde</section><text>phyogs gcig tu 'khod do/ /yang de'i tshe sbrul dang / myur du gdug pa dang / sbrul gzi gu dang / sbrul mi bzad pa'i gdug pa'i rigs 'bum phrag grangs med pa dag bcom ldan 'das ga la ba der dong ste lhags nas/ sangs rgyas kyi yon tan yang dag pa dag gis sangs rgyas bcom ldan</text></item>
<item><p>219b1</p><section>mdo sde</section><text>'das la bstod de/ bcom ldan 'das kyi zhabs la mgo bos phyag 'tshal nas phyogs gcig tu 'khod do/ /yang de'i tshe lhun po dang lhun po chen po dang / btang bzung dang / btang bzung chen po dang / khor yug dang / khor yug chen po dag dang / ri gzhan dag gi lha rnams rang</text></item>
<item><p>219b2</p><section>mdo sde</section><text>rang gi khang par zhugs nas bcom ldan 'das ga la ba der dong ste lhags nas/ bcom ldan 'das la sangs rgyas kyi yon tan yang dag pa dag gis mngon par bstod de/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /lha de dag thams cad kyang byang chub</text></item>
<item><p>219b3</p><section>mdo sde</section><text>sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe sman dang nags kyi lha thams cad rang rang gi khang par zhugs nas bcom ldan 'das ga la ba der dong ste lhags nas/ bcom ldan 'das la sangs rgyas kyi yon tan yang dag pa dag gis</text></item>
<item><p>219b4</p><section>mdo sde</section><text>bstod de/ bcom ldan 'das kyi zhabs la mgo bos phyag 'tshal nas phyogs gcig tu 'khod do/ /lha de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe byang chub sems dpa' sprin chen snying po 'khor rnams dang /</text></item>
<item><p>219b5</p><section>mdo sde</section><text>byang chub sems dpa' kha cig 'di snyam du sems te/ bcom ldan 'das kyi skad cig gcig la bskal pa rgya mtsho dpag tu med pa/ grangs med pa/ bsam gyis mi khyab pa/ mtshungs pa med pa/ gzhal du med pa/ tshad med pa/ brjod du med pa'i yang brjod du med pa la 'jug</text></item>
<item><p>219b6</p><section>mdo sde</section><text>par mdzad pa de ni ji ltar shes par rung / bcom ldan 'das mngon par rdzogs par sangs rgyas pa'i bskal pa bye ba phrag ni ji snyed/ phyogs bcu'i 'jig rten gyi khams kun nas nyon mongs pa can dag tu ni thabs rnam pa sna tshogs la mkhas pa'i tshul gyis mtshams sbyor ba'i 'jig rten gyi</text></item>
<item><p>219b7</p><section>mdo sde</section><text>spyod pa rnams dang / ye shes dang / gzigs pa dang / khams dang / rgyu dang / dmigs pa dang / nges pa'i tshig dang / gdags pa dang / rnam par gzhag pa'i byin gyi rlabs kyi stobs la sbyor ba dag gis sems can rgya mtsho ji snyed cig bla na med pa yang dag par rdzogs pa'i</text></item>
<item><p>220a1</p><section>mdo sde</section><text>byang chub tu yongs su smin par mdzad cig gu snyam mo/ /yang de'i tshe byang chub sems dpa' sems dpa' chen po sgrib pa thams cad rnam par sel ba sangs rgyas kyis gnang ste/ mi 'jigs pa thob pas byang chub sems dpa' sems dpa' chen po de dag gi sems kyi</text></item>
<item><p>220a2</p><section>mdo sde</section><text>yongs su rtog pa sems kyis shes nas/ byang chub sems dpa' sems dpa' chen po sprin chen snying po la 'di skad ces smras so/ /sprin chen snying po sprin chen po'i mdo la de bzhin gshegs pa rnams kyi dga' ldan gyi gnas su skye ba rnam par gzhag pa'i byin gyi rlabs kyi stobs la sbyor</text></item>
<item><p>220a3</p><section>mdo sde</section><text>ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dga' ldan gyi gnas na bzhugs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin</text></item>
<item><p>220a4</p><section>mdo sde</section><text>gshegs pa rnams kyi dga' ldan gyi gnas nas 'chi 'pho rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi lha mo sgyu 'phrul gyi lhums su skye ba rnam par gzhag pa'i byin gyi rlabs kyi</text></item>
<item><p>220a5</p><section>mdo sde</section><text>stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi lha mo sgyu 'phrul gyi lhums su cha phra bar snang ba rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen</text></item>
<item><p>220a6</p><section>mdo sde</section><text>po'i mdo la de bzhin gshegs pa rnams kyi lum bi ni'i skyed mos tshal du sku bltams pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi lum bi ni'i skyed mos tshal na bzhugs pa</text></item>
<item><p>220a7</p><section>mdo sde</section><text>rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi lum bi ni'i skyed mos tshal du phyogs su gzigs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i</text></item>
<item><p>220b1</p><section>mdo sde</section><text>sgo yod do/ /sprin chen snying po sprin chen po'i mdo la de bzhin gshegs pa rnams kyi lum bi ni'i skyed mos tshal du gsung brjod pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams</text></item>
<item><p>220b2</p><section>mdo sde</section><text>kyi lum bi ni'i skyed mos tshal nas grong khyer chen po ser skya'i gnas su gshegs pa'i rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dbang phyug chen po rim gro byed du 'ong ba</text></item>
<item><p>220b3</p><section>mdo sde</section><text>rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi stobs kyis rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin</text></item>
<item><p>220b4</p><section>mdo sde</section><text>chen po'i mdo la de bzhin gshegs pa rnams kyi byis pa'i rtse mo rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi yi ge slob pa'i grwa gang du gshegs pa rnam par gzhag pa'i byin</text></item>
<item><p>220b5</p><section>mdo sde</section><text>gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi yi ge dang / bstan bcos dang / lag rtsis dang / brtsi ba dang / shod dgod pa bslab pa rnam par gzhag pa'i byin gyi rlabs kyi stobs la sbyor</text></item>
<item><p>220b6</p><section>mdo sde</section><text>ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi shAkya'i bu mo sa 'tsho ma dam bcas pa thob par bya ba'i bslab pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying</text></item>
<item><p>220b7</p><section>mdo sde</section><text>po sprin chen po'i mdo la de bzhin gshegs pa rnams kyi btsun mo'i 'khor na bzhugs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi skyed mos tshal gyi sar gshegs</text></item>
<item><p>221a1</p><section>mdo sde</section><text>pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi rgan po dang / nad pa dang / shi ba dang / rab tu byung ba la gzigs pa rnam par gzhag pa'i byin</text></item>
<item><p>221a2</p><section>mdo sde</section><text>gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi rab tu 'byung ba'i phyir grong khyer chen po ser skya'i gnas nas mngon par 'byung ba rnam par gzhag pa'i byin gyi rlabs kyi stobs la sbyor ba zhes bya ba'i chos</text></item>
<item><p>221a3</p><section>mdo sde</section><text>snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi na bza' ngur smrig ba zhes pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi</text></item>
<item><p>221a4</p><section>mdo sde</section><text>dka' ba spyod cing bzhugs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dka' ba spyod pa las bzhengs pa rnam par gzhag pa'i byin gyi rlabs kyi stobs la sbyor ba zhes</text></item>
<item><p>221a5</p><section>mdo sde</section><text>bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi khrus mdzad pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi</text></item>
<item><p>221a6</p><section>mdo sde</section><text>zhal zas la longs spyod pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi byang chub kyi snying por gshegs pa rnam par gzhag pa'i byin gyi rlabs kyi stobs la sbyor ba zhes bya</text></item>
<item><p>221a7</p><section>mdo sde</section><text>ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi byang chub kyi snying po la zhugs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs</text></item>
<item><p>221b1</p><section>mdo sde</section><text>pa rnams kyi bdud 'gugs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi bdud 'dul ba rnam par gzhag pa'i byin gyi rlabs kyi stobs la sbyor ba zhes bya ba'i chos snang</text></item>
<item><p>221b2</p><section>mdo sde</section><text>ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi mngon par rdzogs par byang chub pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi</text></item>
<item><p>221b3</p><section>mdo sde</section><text>chos kyi 'khor lo bskor bar bskul ba rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi lan gsum du bzlas te chos kyi 'khor lo rnam pa bcu gnyis su bskor ba rnam par</text></item>
<item><p>221b4</p><section>mdo sde</section><text>gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi me'i 'od dang / glog gi 'od dang / zla ba dang / nyi ma'i 'od dang / nor bu'i 'od dang / brgya byin dang / tshangs pa dang / 'jig rten</text></item>
<item><p>221b5</p><section>mdo sde</section><text>skyong gi 'od rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi rgyal po'i bka' rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen</text></item>
<item><p>221b6</p><section>mdo sde</section><text>snying po sprin chen po'i mdo la de bzhin gshegs pa rnams kyi rigs bzhi rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi long ba dang / 'phye bo dang / lkugs pa dang / 'on</text></item>
<item><p>221b7</p><section>mdo sde</section><text>pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi sems can dmyal ba dang / dud 'gro dang / dang / gshin rje'i 'jig rten du skye ba rnam par gzhag pa'i byin</text></item>
<item><p>222a1</p><section>mdo sde</section><text>gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi mi khom pa rnam pa sna tshogs su skye ba rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /</text></item>
<item><p>222a2</p><section>mdo sde</section><text>sprin chen snying po sprin chen po'i mdo la de bzhin gshegs pa rnams kyi dge ba bcu'i las kyi lam rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi bsod nams bya ba'i dngos</text></item>
<item><p>222a3</p><section>mdo sde</section><text>po rnam pa sna tshogs rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi spyod pa dang / kun tu rgyu ba dang / gcer bu pa la sogs pa mu stegs byed pa rnam par gzhag pa'i</text></item>
<item><p>222a4</p><section>mdo sde</section><text>byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dug brgyad cu rtsa bzhi kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin</text></item>
<item><p>222a5</p><section>mdo sde</section><text>chen snying po sprin chen po'i mdo la de bzhin gshegs pa rnams kyi 'phrog ma kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi sor mo'i phreng ba'i nad</text></item>
<item><p>222a6</p><section>mdo sde</section><text>kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi gnod sbyin 'brog gnas kun tu 'khrug pa rnam par gzhag pa'i byin gyi rlabs kyi stobs la sbyor ba zhes</text></item>
<item><p>222a7</p><section>mdo sde</section><text>bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi klu'i rgyal po sog ma med kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin</text></item>
<item><p>222b1</p><section>mdo sde</section><text>gshegs pa rnams kyi mu ge kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi chom rkun kun tu 'khrug pa rnam par gzhag pa'i byin gyi rlabs</text></item>
<item><p>222b2</p><section>mdo sde</section><text>kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi mi ngas kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen</text></item>
<item><p>222b3</p><section>mdo sde</section><text>po'i mdo la de bzhin gshegs pa rnams kyi klu'i gnas dag tu bye ma rab tu 'bar ba kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi klu'i</text></item>
<item><p>222b4</p><section>mdo sde</section><text>gnas dag tu nam mkha' lding kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dge 'dun gyi dbyen kun tu 'khrug pa rnam par gzhag pa'i byin gyi</text></item>
<item><p>222b5</p><section>mdo sde</section><text>rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi brag 'phen pa dang 'jog pa kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin</text></item>
<item><p>222b6</p><section>mdo sde</section><text>chen snying po sprin chen po'i mdo la de bzhin gshegs pa rnams kyi glang po che nor gyis 'jug pa kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi bram ze'i</text></item>
<item><p>222b7</p><section>mdo sde</section><text>bu mo slu byed kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi kun tu rgyu ma mdzes mas sgro btags nas kun tu rgyu kun tu 'khrug pa rnam par gzhag pa'i byin</text></item>
<item><p>223a1</p><section>mdo sde</section><text>gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi shAkya gsod pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin</text></item>
<item><p>223a2</p><section>mdo sde</section><text>chen po'i mdo la de bzhin gshegs pa rnams kyi nyan thos rnams kyi las su bya ba rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi rang gi lus la las su bya ba rnam par</text></item>
<item><p>223a3</p><section>mdo sde</section><text>gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi theg pa gsum rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen</text></item>
<item><p>223a4</p><section>mdo sde</section><text>po'i mdo la de bzhin gshegs pa rnams kyi 'jigs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi lta bar gyur pa rnam par gzhag pa'i byin gyi rlabs kyi stobs la sbyor ba</text></item>
<item><p>223a5</p><section>mdo sde</section><text>zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi sgro btags pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams</text></item>
<item><p>223a6</p><section>mdo sde</section><text>kyi las su bsgo ba rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi blang ba dang dor ba rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod</text></item>
<item><p>223a7</p><section>mdo sde</section><text>do/ /sprin chen snying po sprin chen po'i mdo la de bzhin gshegs pa rnams kyi 'degs pa dang 'jog pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi 'dus byas rnam</text></item>
<item><p>223b1</p><section>mdo sde</section><text>par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dngos po bzhi rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying</text></item>
<item><p>223b2</p><section>mdo sde</section><text>po sprin chen po'i mdo la de bzhin gshegs pa rnams kyi gnas rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dngos po rnam par gzhag pa'i byin gyi rlabs kyi</text></item>
<item><p>223b3</p><section>mdo sde</section><text>stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi gnyis rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de</text></item>
<item><p>223b4</p><section>mdo sde</section><text>bzhin gshegs pa rnams kyi mtshan nyid rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dmigs pa rnam par gzhag pa'i byin gyi rlabs kyi stobs la sbyor</text></item>
<item><p>223b5</p><section>mdo sde</section><text>ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi mtha' rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin</text></item>
<item><p>223b6</p><section>mdo sde</section><text>gshegs pa rnams kyi lus rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi 'khor rnam par gzhag pa'i byin gyi rlabs kyi stobs la sbyor ba zhes bya ba'i chos snang</text></item>
<item><p>223b7</p><section>mdo sde</section><text>ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi brjod du med pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams</text></item>
<item><p>224a1</p><section>mdo sde</section><text>kyi kun nas nyon mongs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi chags pa rnam par gzhag pa'i byin gyi rlabs kyi stobs la sbyor ba zhes bya</text></item>
<item><p>224a2</p><section>mdo sde</section><text>ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi rlom sems rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi</text></item>
<item><p>224a3</p><section>mdo sde</section><text>yod pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi ming rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying</text></item>
<item><p>224a4</p><section>mdo sde</section><text>po sprin chen po'i mdo la de bzhin gshegs pa rnams kyi bdag tu rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi rgyu dang rkyen gyi rnam par gzhag pa'i byin gyi rlabs kyi stobs</text></item>
<item><p>224a5</p><section>mdo sde</section><text>la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi 'dres pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa</text></item>
<item><p>224a6</p><section>mdo sde</section><text>rnams kyi yi ge rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi nga rgyal med pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /</text></item>
<item><p>224a7</p><section>mdo sde</section><text>sprin chen snying po sprin chen po'i mdo la de bzhin gshegs pa rnams kyi yul bsam gyis mi khyab pa'i rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /de dag la sogs pa de bzhin gshegs pa rnams kyi chos snang ba'i sgo bye ba khrag khrig brgya</text></item>
<item><p>224b1</p><section>mdo sde</section><text>stong phrag gang gA'i klung gi bye ma snyed yod do/ /de'i tshe bcom ldan 'das kyi mdzod spu nas 'od zer chags pa med pa'i 'jigs pa med pa'i rigs zhes bya ba 'od zer gyi 'khor grangs med pa dag byung ste/ des phyogs bcu'i 'jig rten gyi khams rab 'byam thams cad snang ba chen</text></item>
<item><p>224b2</p><section>mdo sde</section><text>pos khyab par byas te/ bdud kyi gnas thams cad mog mog por byas nas sangs rgyas kyi khyu mchog tu gyur pa bstan te/ sems can gyi khams mtha' yas pa bla na med pa yang dag par rdzogs pa'i byang chub tu yongs su smin par byas nas phyir log ste de bzhin gshegs pa</text></item>
<item><p>224b3</p><section>mdo sde</section><text>la lan grangs med par bskor ba byas nas byang chub sems dpa' kun tu bzang po'i lus la phog par gyur to/ /de nas byang chub sems dpa' sems dpa' chen po kun tu bzang pos mi 'jigs pa thob nas stan las langs te/ bla gros phrag pa gcig tu gzar nas pus mo</text></item>
<item><p>224b4</p><section>mdo sde</section><text>g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das kyis dga' ldan gyi gnas su skye ba rnam par gzhag pa'i byin gyi rlabs kyi stobs la sbyor bas byang chub sems dpa'</text></item>
<item><p>224b5</p><section>mdo sde</section><text>gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis dga' ldan gyi gnas na bzhugs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na</text></item>
<item><p>224b6</p><section>mdo sde</section><text>med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis 'chi 'pho rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang</text></item>
<item><p>224b7</p><section>mdo sde</section><text>chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis lha mo sgyu 'phrul gyi lhums su skye ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu</text></item>
<item><p>225a1</p><section>mdo sde</section><text>bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis lha mo sgyu 'phrul gyi lhums su cha phra bar snang ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu</text></item>
<item><p>225a2</p><section>mdo sde</section><text>bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis lum bi ni'i skyed mos tshal du sku bltams pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu</text></item>
<item><p>225a3</p><section>mdo sde</section><text>bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis lum bi ni'i skyed mos tshal du gom pa 'dor ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa</text></item>
<item><p>225a4</p><section>mdo sde</section><text>de dag bcom ldan 'das kyis 'khor 'dir bsdu bar gsol/ bcom ldan 'das kyis lum bi ni'i skyed mos tshal du phyogs su gzigs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang</text></item>
<item><p>225a5</p><section>mdo sde</section><text>chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis lum bi ni'i skyed mos tshal du gsung brjod pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs</text></item>
<item><p>225a6</p><section>mdo sde</section><text>pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis lum bi ni'i skyed mos tshal nas grong khyer chen po ser skya'i gnas su gshegs pa rnam par gzhag pa'i byin gyi rlabs kyi stobs la sbyor bas byang chub sems dpa'</text></item>
<item><p>225a7</p><section>mdo sde</section><text>gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis dbang phyug chen po rim gro bgyid du mchi ba rnam par gzhag pa'i byin gyi rlabs kyi stobs la sbyor bas byang chub sems dpa'</text></item>
<item><p>225b1</p><section>mdo sde</section><text>gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis stobs kyi rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag</text></item>
<item><p>225b2</p><section>mdo sde</section><text>par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis byis pa'i rtsed mo rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag</text></item>
<item><p>225b3</p><section>mdo sde</section><text>bcom ldan 'das kyis 'khor 'dir bsdu bar gsol/ bcom ldan 'das kyis yi ge slob pa'i grwa gang du gshegs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan</text></item>
<item><p>225b4</p><section>mdo sde</section><text>'das kyis 'khor 'dir bsdu bar gsol/ bcom ldan 'das kyis yi ge dang / bstan bcos dang / lag rtsis dang / brtsi ba dang / shod dgod pa bslab pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang</text></item>
<item><p>225b5</p><section>mdo sde</section><text>chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis shAkya'i bu mo sa 'tsho ma dam bcas pa thob par bgyi ba'i bslab pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par</text></item>
<item><p>225b6</p><section>mdo sde</section><text>rdzogs pa'i byang chub la bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis btsun mo'i 'khor na bzhugs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i</text></item>
<item><p>225b7</p><section>mdo sde</section><text>byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis grong khyer chen po ser skya'i gnas nas skyed mos tshal gyi sar gshegs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa</text></item>
<item><p>226a1</p><section>mdo sde</section><text>yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis rgan po dang / nad pa dang / shi ba dang / rab tu byung ba gzigs pa rnam par gzhag pa'i byin gyi rlabs kyi stobs la sbyor bas byang</text></item>
<item><p>226a2</p><section>mdo sde</section><text>chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis rab tu 'byung bar mngon par phyogs te/ grong khyer chen po ser skya'i gnas nas mngon par 'byung ba rnam</text></item>
<item><p>226a3</p><section>mdo sde</section><text>par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis na bza' ngur smrig bzhes pa rnam par gzhag pa'i</text></item>
<item><p>226a4</p><section>mdo sde</section><text>byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis dka' thub spyod cing bzhugs pa rnam par gzhag pa'i byin gyi</text></item>
<item><p>226a5</p><section>mdo sde</section><text>rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis dka' thub spyod pa la bzhengs pa rnam par gzhag pa'i byin gyi rlabs kyi</text></item>
<item><p>226a6</p><section>mdo sde</section><text>stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis khrus mdzad pa rnam par gzhag pa'i byin gyi rlabs kyi stobs la sbyor bas byang chub</text></item>
<item><p>226a7</p><section>mdo sde</section><text>sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis zhal zas la longs spyod pa rnam par gzhag pa'i byin gyi rlabs kyi stobs la sbyor bas byang chub sems dpa'</text></item>
<item><p>226b1</p><section>mdo sde</section><text>gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis byang chub kyi snying por gshegs pa rnam par gzhag pa'i byin gyi rlabs kyi stobs la sbyor bas byang chub sems dpa'</text></item>
<item><p>226b2</p><section>mdo sde</section><text>gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis byang chub kyi snying po la bzhugs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag</text></item>
<item><p>226b3</p><section>mdo sde</section><text>bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis bdud 'gugs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag</text></item>
<item><p>226b4</p><section>mdo sde</section><text>par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis bdud 'dul ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu</text></item>
<item><p>226b5</p><section>mdo sde</section><text>bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis mngon par rdzogs par byang chub pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod</text></item>
<item><p>226b6</p><section>mdo sde</section><text>pa de dag bcom ldan 'das kyis 'khor 'dir bsdu bar gsol/ bcom ldan 'das kyis chos kyi 'khor lo bskor bar bskul ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de</text></item>
<item><p>226b7</p><section>mdo sde</section><text>dag bcom ldan 'das kyis 'khor 'dir bsdu bar gsol/ bcom ldan 'das kyis lan gsum du bzlas te chos kyi 'khor lo rnam pa bcu gnyis su bskor ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par</text></item>
<item><p>227a1</p><section>mdo sde</section><text>rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis zhugs kyi 'od dang glog gi 'od dang / zla ba dang nyi ma'i 'od dang / nor bu'i 'od dang / brgya byin dang / tshangs pa dang / 'jig rten skyong ba'i</text></item>
<item><p>227a2</p><section>mdo sde</section><text>'od rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis rgyal po'i bka' rnam par gzhag pa'i byin</text></item>
<item><p>227a3</p><section>mdo sde</section><text>gyi rlabs kyi stobs lasbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis rigs bzhi rnam par gzhag pa'i byin gyi rlabs kyi stobs la sbyor</text></item>
<item><p>227a4</p><section>mdo sde</section><text>bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis long ba dang / 'phye bo dang / lkugs pa dang / 'on pa rnam par gzhag pa'i byin gyi rlabs kyi</text></item>
<item><p>227a5</p><section>mdo sde</section><text>stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis sems can dmyal ba dang / dud 'gro dang / dang / gshin rje'i</text></item>
<item><p>227a6</p><section>mdo sde</section><text>'jig rten du skye ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis phyogs bcu'i 'jig</text></item>
<item><p>227a7</p><section>mdo sde</section><text>rten gyi khams kun nas nyon mongs pa can dag tu mi khom pa rnam pa sna tshogs su skye ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir</text></item>
<item><p>227b1</p><section>mdo sde</section><text>bsdu bar gsol/ bcom ldan 'das kyis dge ba bcu'i las kyi lam rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/</text></item>
<item><p>227b2</p><section>mdo sde</section><text>bcom ldan 'das kyis bsod nams bgyi ba'i dngos po rnam pa sna tshogs rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu</text></item>
<item><p>227b3</p><section>mdo sde</section><text>bar gsol/ bcom ldan 'das kyis spyod pa pa dang / kun tu rgyu ba dang / gcer bu pa la sogs pa mu stegs can rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan</text></item>
<item><p>227b4</p><section>mdo sde</section><text>'das kyis 'khor 'dir bsdu bar gsol/ bcom ldan 'das kyis dug brgyad cu rtsa bzhi kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan</text></item>
<item><p>227b5</p><section>mdo sde</section><text>'das kyis 'khor 'dir bsdu bar gsol/ bcom ldan 'das kyis 'phrog ma kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor</text></item>
<item><p>227b6</p><section>mdo sde</section><text>'dir bsdu bar gsol/ bcom ldan 'das kyis sor mo'i phreng ba kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu</text></item>
<item><p>227b7</p><section>mdo sde</section><text>bar gsol/ bcom ldan 'das kyis gnod sbyin 'brog gnas kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir</text></item>
<item><p>228a1</p><section>mdo sde</section><text>bsdu bar gsol/ bcom ldan 'das kyis klu'i rgyal po sog ma med kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das</text></item>
<item><p>228a2</p><section>mdo sde</section><text>kyis 'khor 'dir bsdu bar gsol/ bcom ldan 'das kyis mu ge kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar</text></item>
<item><p>228a3</p><section>mdo sde</section><text>gsol/ bcom ldan 'das kyis chom rkun kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/</text></item>
<item><p>228a4</p><section>mdo sde</section><text>bcom ldan 'das kyis mi ngas kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das</text></item>
<item><p>228a5</p><section>mdo sde</section><text>kyis phyogs bcu'i 'jig rten gyi khams kun nas nyon mongs pa can dag gi klu'i gnas dag tu bye ma rab tu 'bar ba kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de</text></item>
<item><p>228a6</p><section>mdo sde</section><text>dag bcom ldan 'das kyis 'khor 'dir bsdu bar gsol/ bcom ldan 'das kyis klu'i gnas dag tu nam mkha' lding kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu</text></item>
<item><p>228a7</p><section>mdo sde</section><text>bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis dge 'dun gyi dbyen kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod</text></item>
<item><p>228b1</p><section>mdo sde</section><text>pa de dag bcom ldan 'das kyis 'khor 'dir bsdu bar gsol/ bcom ldan 'das kyis brag 'phen pa dang 'jog pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag</text></item>
<item><p>228b2</p><section>mdo sde</section><text>bcom ldan 'das kyis 'khor 'dir bsdu bar gsol/ bcom ldan 'das kyis glang po che nor gyis 'jug kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de</text></item>
<item><p>228b3</p><section>mdo sde</section><text>dag bcom ldan 'das kyis 'khor 'dir bsdu bar gsol/ bcom ldan 'das kyis bram ze'i bu mo slu byed kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu</text></item>
<item><p>228b4</p><section>mdo sde</section><text>bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis kun tu rgyu ma mdzes mas sgro btags nas kun tu rgyu kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa</text></item>
<item><p>228b5</p><section>mdo sde</section><text>yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis shAkya gsod pa kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang</text></item>
<item><p>228b6</p><section>mdo sde</section><text>dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis nyan thos rnams kyi las su bya ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par</text></item>
<item><p>228b7</p><section>mdo sde</section><text>rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis rang gi lus la las su bya ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs</text></item>
<item><p>229a1</p><section>mdo sde</section><text>pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das bgrod pa ni gcig pur bas te/ gnyis sam gsum ma mchis la/ phyogs bcu'i 'jig rten thams cad na yang bgrod pa gcig pur bas te/ gnyis</text></item>
<item><p>229a2</p><section>mdo sde</section><text>dang gsum du ma mchis pa 'di ni chos nyid lags na bcom ldan 'das kyis phyogs bcu'i 'jig rten gyi khams kun nas nyon mongs pa can dag tu theg pa gsum rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs</text></item>
<item><p>229a3</p><section>mdo sde</section><text>pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni 'jig pa ma mchis pa lags te/ 'jig pa rnam par dag pa lags so/ /de ci'i slad du zhe na/ 'jig pa'i rang bzhin las gzhan ma lags pa'i slad</text></item>
<item><p>229a4</p><section>mdo sde</section><text>du ste/ 'jig pa'i rang bzhin las 'jig pa ma mchis pa gzhan ma lags te/ 'jig pa'i rang bzhin nyid 'jig pa ma mchis pa lags te/ 'jig pa'i rang bzhin gyis 'jig pa ma mchis pa shes pa des chos thams cad 'jig pa ma mchis pa lags na bcom ldan 'das</text></item>
<item><p>229a5</p><section>mdo sde</section><text>kyis 'jig pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni stong pa ste/</text></item>
<item><p>229a6</p><section>mdo sde</section><text>lta bar gyur pa rnam par dag pa lags so/ /de ci'i slad du zhe na/ lta bar gyur pa'i rang bzhin las gzhan ma lags pa'i slad du ste/ lta bar gyur pa'i rang bzhin las stong pa nyid gzhan ma lags kyi lta bar gyur pa'i rang bzhin nyid stong pa nyid lags te/ lta bar gyur pa'i rang</text></item>
<item><p>229a7</p><section>mdo sde</section><text>bzhin gyis stong pa nyid shes pa des chos thams cad stong pa lags na bcom ldan 'das kyis lta bar gyur pa/ rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan</text></item>
<item><p>229b1</p><section>mdo sde</section><text>'das kyis 'khor 'dir bsdu bar gsol/ bcom ldan 'das chos thams cad ni sgro btags pa ma mchis pa ste/ sgro btags pa rnam par dag pa lags so/ /de ci'i slad du zhe na/ sgro btags pa'i rang bzhin las gzhan ma lags pa'i slad du ste/ sgro btags pa'i</text></item>
<item><p>229b2</p><section>mdo sde</section><text>rang bzhin las sgro btags pa ma mchis pa gzhan ma lags kyi/ sgro btags pa'i rang bzhin nyid sgro btags pa ma mchis pa lags te/ sgro btags pa'i rang bzhin gyis sgro btags pa ma mchis pa shes pa des chos thams cad sgro btags pa ma mchis pa lags na</text></item>
<item><p>229b3</p><section>mdo sde</section><text>bcom ldan 'das kyis sgro btags pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa gang lags pa de dag bcom ldan 'das kyis 'khor 'dir bsdu bar gsol/ bcom ldan</text></item>
<item><p>229b4</p><section>mdo sde</section><text>'das chos thams cad ni las su bsko ba ma mchis pa ste/ las su bsko ba rnam par dag pa lags so/ /de ci'i slad du zhe na/ las su bsko ba'i rang bzhin las gzhan ma lags pa'i slad du ste/ las su bsko ba'i rang bzhin las las su bsko ba ma mchis pa gzhan</text></item>
<item><p>229b5</p><section>mdo sde</section><text>ma lags kyi/ las su bsko ba'i rang bzhin nyid las su bsko ba ma mchis pa lags te/ las su bsko ba'i rang bzhin gyis las su bsko ba ma mchis pa shes pa des chos thams cad las su bsko ba ma mchis pa lags na/ bcom ldan 'das kyis las su bsko ba rnam par gzhag</text></item>
<item><p>229b6</p><section>mdo sde</section><text>pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni blang ba dang dor ba ma mchis pa ste/ blang ba</text></item>
<item><p>229b7</p><section>mdo sde</section><text>dang dor ba rnam par dag pa lags so/ /de ci'i slad du zhe na/ blang ba dang dor ba'i rang bzhin las gzhan ma lags pa'i slad du ste/ blang ba dang dor ba'i rang bzhin las blang ba dang dor ba ma mchis pa gzhan ma lags kyi blang ba dang dor ba'i rang bzhin nyid blang ba dang dor ba</text></item>
<item><p>230a1</p><section>mdo sde</section><text>ma mchis pa lags te/ blang ba dang dor ba'i rang bzhin gyis blang ba dang dor ba ma mchis pa shes pa des chos thams cad blang ba dang dor ba ma mchis pa lags na bcom ldan 'das kyis blang ba dang dor ba rnam par gzhag pa'i byin gyi rlabs kyi stobs la sbyor bas</text></item>
<item><p>230a2</p><section>mdo sde</section><text>byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni 'deg pa dang 'jog pa ma mchis pa ste/ 'deg pa dang 'jog pa rnam par dag</text></item>
<item><p>230a3</p><section>mdo sde</section><text>pa lags so/ /de ci'i slad du zhe na/ 'deg pa dang 'jog pa'i rang bzhin las gzhan ma lags pa'i slad du ste/ 'deg pa dang 'jog pa'i rang bzhin las 'deg pa dang 'jog pa ma mchis pa gzhan ma lags kyi/ 'deg pa dang 'jog pa'i rang bzhin nyid 'deg pa</text></item>
<item><p>230a4</p><section>mdo sde</section><text>dang 'jog pa ma mchis pa lags te/ 'deg pa dang 'jog pa'i rang bzhin gyis 'deg pa dang 'jog pa ma mchis pa shes pa des chos thams cad 'deg pa dang 'jog pa ma mchis pa lags na bcom ldan 'das kyis 'deg pa dang 'jog pa rnam par gzhag pa'i byin gyi rlabs</text></item>
<item><p>230a5</p><section>mdo sde</section><text>kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni 'dus ma byas pa ste/ 'dus byas rnam par dag pa lags so/ /</text></item>
<item><p>230a6</p><section>mdo sde</section><text>de ci'i slad du zhe na/ 'dus byas kyi rang bzhin las gzhan ma lags pa'i slad du ste/ 'dus byas kyi rang bzhin las 'dus ma byas gzhan ma lags kyi/ 'dus byas kyi rang bzhin nyid 'dus ma byas lags te/ 'dus byas kyi rang bzhin gyis 'dus ma byas shes pa des</text></item>
<item><p>230a7</p><section>mdo sde</section><text>chos thams cad 'dus ma byas pa lags na bcom ldan 'das kyis 'dus byas rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar</text></item>
<item><p>230b1</p><section>mdo sde</section><text>gsol/ bcom ldan 'das chos thams cad ni dngos gzhi ma mchis pa lags te/ dngos gzhi rnam par dag pa lags so/ /de ci'i slad du zhe na/ dngos gzhi'i rang bzhin las gzhan ma lags pa'i slad du ste/ dngos gzhi'i rang bzhin las dngos gzhi ma mchis pa</text></item>
<item><p>230b2</p><section>mdo sde</section><text>gzhan ma lags kyi/ dngos gzhi'i rang bzhin nyid dngos gzhi ma mchis pa lags te/ dngos gzhi'i rang bzhin gyis dngos gzhi ma mchis par shes pa des chos thams cad dngos gzhi ma mchis pa lags na bcom ldan 'das kyis dngos gzhi rnam par gzhag pa'i byin gyi rlabs</text></item>
<item><p>230b3</p><section>mdo sde</section><text>kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni gnas ma mchis pa ste/ gnas rnam par dag pa lags so/ /</text></item>
<item><p>230b4</p><section>mdo sde</section><text>de ci'i slad du zhe na/ gnas kyi rang bzhin las gzhan ma lags pa'i slad du ste/ gnas kyi rang bzhin las gnas ma mchis pa gzhan ma lags kyi/ gnas kyi rang bzhin nyid gnas ma mchis pa lags te/ gnas kyi rang bzhin gyis gnas ma mchis pa shes pa des</text></item>
<item><p>230b5</p><section>mdo sde</section><text>chos thams cad gnas ma mchis pa lags na bcom ldan 'das kyis gnas rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar</text></item>
<item><p>230b6</p><section>mdo sde</section><text>gsol/ bcom ldan 'das chos thams cad ni dngos po ma mchis pa lags te/ dngos po rnam par dag pa lags so/ /de ci'i slad du zhe na/ dngos po'i rang bzhin las gzhan ma lags pa'i slad du ste/ dngos po'i rang bzhin las dngos po ma mchis pa gzhan ma lags</text></item>
<item><p>230b7</p><section>mdo sde</section><text>kyi/ dngos po'i rang bzhin nyid dngos po ma mchis pa lags te/ dngos po'i rang bzhin gyis dngos po ma mchis pa shes pa des chos thams cad dngos po ma mchis pa lags na bcom ldan 'das kyis dngos po rnam par gzhag pa'i byin gyi rlabs kyi stobs la sbyor bas byang chub</text></item>
<item><p>231a1</p><section>mdo sde</section><text>sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni gnyis su ma mchis pa lags te/ gnyis rnam par dag pa lags so/ /de</text></item>
<item><p>231a2</p><section>mdo sde</section><text>ci'i slad du zhe na/ gnyis kyi rang bzhin las gzhan ma lags pa'i slad du ste/ gnyis kyi rang bzhin las gnyis su ma mchis pa gzhan ma lags kyi/ gnyis kyi rang bzhin nyid gnyis su ma mchis pa lags te/ gnyis kyi rang bzhin gyis gnyis su ma mchis pa shes</text></item>
<item><p>231a3</p><section>mdo sde</section><text>pa des chos thams cad gnyis su ma mchis pa lags na/ bcom ldan 'das kyis gnyis rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor</text></item>
<item><p>231a4</p><section>mdo sde</section><text>'dir bsdu bar gsol/ bcom ldan 'das chos thams cad ni mtshan nyid ma mchis pa lags te/ mtshan nyid rnam par dag pa lags so/ /de ci'i slad du zhe na/ mtshan nyid kyi rang bzhin las gzhan ma lags pa'i slad du ste/ mtshan nyid kyi rang bzhin las mtshan</text></item>
<item><p>231a5</p><section>mdo sde</section><text>nyid ma mchis pa gzhan ma lags kyi/ mtshan nyid kyi rang bzhin nyid mtshan nyid ma mchis pa lags te/ mtshan nyid kyi rang bzhin gyis mtshan nyid ma mchis pa shes pa des chos thams cad mtshan nyid ma mchis pa lags na bcom ldan 'das kyis mtshan nyid rnam par gzhag pa'i</text></item>
<item><p>231a6</p><section>mdo sde</section><text>byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni dmigs pa ma mchis pa lags te/ dmigs pa rnam</text></item>
<item><p>231a7</p><section>mdo sde</section><text>par dag pa lags so/ /de ci'i slad du zhe na/ dmigs pa'i rang bzhin las gzhan ma lags pa'i slad du ste/ dmigs pa'i rang bzhin las dmigs pa ma mchis pa gzhan ma lags kyi/ dmigs pa'i rang bzhin nyid dmigs pa ma mchis pa lags te/ dmigs pa'i rang</text></item>
<item><p>231b1</p><section>mdo sde</section><text>bzhin gyis/ dmigs pa ma mchis pa shes pa des chos thams cad dmigs pa ma mchis pa lags na bcom ldan 'das kyis dmigs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub</text></item>
<item><p>231b2</p><section>mdo sde</section><text>tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni dbu ma'i lam lags te/ mtha' rnam par dag pa lags so/ /de ci'i slad du zhe na/ mtha'i rang bzhin las gzhan ma lags pa'i slad du ste/ mtha'i rang</text></item>
<item><p>231b3</p><section>mdo sde</section><text>bzhin las dbu ma'i lam gzhan ma lags kyi/ mtha'i rang bzhin nyid dbu ma'i lam lags te/ mtha'i rang bzhin gyis dbu ma'i lam shes pa des chos thams cad dbu ma'i lam lags na bcom ldan 'das kyis mtha' rnam par gzhag pa'i byin gyi rlabs kyi stobs la sbyor</text></item>
<item><p>231b4</p><section>mdo sde</section><text>bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni lus ma mchis pa lags te/ lus rnam par dag pa lags so/ /de ci'i slad du zhe na/</text></item>
<item><p>231b5</p><section>mdo sde</section><text>lus kyi rang bzhin las gzhan ma lags pa'i slad du ste/ lus kyi rang bzhin las lus ma mchis pa nyid gzhan ma lags kyi/ lus kyi rang bzhin nyid lus ma mchis pa nyid lags te/ lus kyi rang bzhin gyis lus ma mchis pa shes pa des chos thams cad lus ma mchis pa</text></item>
<item><p>231b6</p><section>mdo sde</section><text>lags na bcom ldan 'das kyis lus rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni</text></item>
<item><p>231b7</p><section>mdo sde</section><text>'khor ba ma mchis pa lags te/ 'khor ba rnam par dag pa lags so/ /de ci'i slad du zhe na/ 'khor ba'i rang bzhin las gzhan ma lags pa'i slad du ste/ 'khor ba'i rang bzhin las 'khor ba ma mchis pa gzhan ma lags kyi/ 'khor ba'i rang bzhin nyid 'khor ba ma mchis</text></item>
<item><p>232a1</p><section>mdo sde</section><text>pa lags te/ 'khor ba'i rang bzhin gyis 'khor ba ma mchis pa shes pa des chos thams cad 'khor ba ma mchis pa lags na bcom ldan 'das kyis 'khor ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang</text></item>
<item><p>232a2</p><section>mdo sde</section><text>dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni brjod du med pa ma mchis pa lags te/ brjod du med pa rnam par dag pa lags so/ /de ci'i slad du zhe na/ brjod du med pa'i rang bzhin</text></item>
<item><p>232a3</p><section>mdo sde</section><text>las gzhan ma lags pa'i slad du ste/ brjod du med pa'i rang bzhin las brjod du med pa ma mchis pa gzhan ma lags kyi/ brjod du med pa'i rang bzhin nyid brjod du med pa ma mchis pa lags te/ brjod du med pa'i rang bzhin gyis brjod du med pa ma mchis pa shes pa des chos thams</text></item>
<item><p>232a4</p><section>mdo sde</section><text>cad brjod du med pa ma mchis pa lags na bcom ldan 'das kyis brjod du med pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar</text></item>
<item><p>232a5</p><section>mdo sde</section><text>gsol/ bcom ldan 'das chos thams cad ni kun nas nyon mongs pa ma mchis pa lags te/ kun nas nyon mongs pa rnam par dag pa lags so/ /de ci'i slad du zhe na/ kun nas nyon mongs pa'i rang bzhin las gzhan ma lags pa'i slad du ste/ kun nas nyon mongs</text></item>
<item><p>232a6</p><section>mdo sde</section><text>pa'i rang bzhin las kun nas nyon mongs pa ma mchis pa gzhan ma lags kyi/ kun nas nyon mongs pa'i rang bzhin nyid kun nas nyon mongs pa ma mchis pa lags te/ kun nas nyon mongs pa'i rang bzhin gyis kun nas nyon mongs pa ma mchis pa shes pa des chos thams cad kun nas</text></item>
<item><p>232a7</p><section>mdo sde</section><text>nyon mongs pa ma mchis pa lags na bcom ldan 'das kyis kun nas nyon mongs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/</text></item>
<item><p>232b1</p><section>mdo sde</section><text>bcom ldan 'das chos thams cad ni chags pa ma mchis pa lags te/ chags pa rnam par dag pa lags so/ /de ci'i slad du zhe na/ chags pa'i rang bzhin las gzhan ma lags pa'i slad du ste/ chags pa'i rang bzhin las chags pa ma mchis pa gzhan ma lags kyi/</text></item>
<item><p>232b2</p><section>mdo sde</section><text>chags pa'i rang bzhin nyid chags pa ma mchis pa lags te/ chags pa'i rang bzhin gyis chags pa ma mchis pa shes pa des chos thams cad chags pa ma mchis pa lags na bcom ldan 'das kyis chags pa rnam par gzhag pa'i byin gyi rlabs kyi stobs la sbyor bas byang chub</text></item>
<item><p>232b3</p><section>mdo sde</section><text>sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni rlom sems ma mchis pa lags te/ rlom sems rnam par dag pa lags so/ /de ci'i slad</text></item>
<item><p>232b4</p><section>mdo sde</section><text>du zhe na/ rlom sems kyi rang bzhin las gzhan ma lags pa'i slad du ste/ rlom sems kyi rang bzhin las rlom sems ma mchis pa gzhan ma lags kyi/ rlom sems kyi rang bzhin nyid rlom sems ma mchis pa lags te/ rlom sems kyi rang bzhin gyis rlom sems ma</text></item>
<item><p>232b5</p><section>mdo sde</section><text>mchis pa shes pa des chos thams cad rlom sems ma mchis pa lags na/ bcom ldan 'das kyis rlom sems rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das</text></item>
<item><p>232b6</p><section>mdo sde</section><text>kyis 'khor 'dir bsdu bar gsol/ bcom ldan 'das chos thams cad ni yod pa ma mchis pa lags te/ yod pa rnam par dag pa lags so/ /de ci'i slad du zhe na/ yod pa'i rang bzhin las gzhan ma lags pa'i slad du ste/ yod pa'i rang bzhin las yod pa ma mchis pa</text></item>
<item><p>232b7</p><section>mdo sde</section><text>gzhan ma lags kyi/ yod pa'i rang bzhin nyid yod pa ma mchis pa lags te/ yod pa'i rang bzhin gyis yod pa ma mchis pa shes pa des chos thams cad yod pa ma mchis pa lags na/ bcom ldan 'das kyis yod pa rnam par gzhag pa'i byin gyi rlabs kyi stobs la sbyor bas</text></item>
<item><p>233a1</p><section>mdo sde</section><text>byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni ming ma mchis pa lags te/ ming rnam par dag pa lags so/ /de ci'i slad</text></item>
<item><p>233a2</p><section>mdo sde</section><text>du zhe na/ ming gi rang bzhin las gzhan ma lags pa'i slad du ste/ ming gi rang bzhin las ming ma mchis pa gzhan ma lags kyi ming gi rang bzhin nyid ming ma mchis pa lags te/ ming gi rang bzhin gyis ming ma mchis pa shes pa des chos thams cad ming ma mchis pa lags na bcom ldan</text></item>
<item><p>233a3</p><section>mdo sde</section><text>'das kyis ming rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni bdag ma mchis pa</text></item>
<item><p>233a4</p><section>mdo sde</section><text>lags te/ bdag rnam par dag pa lags so/ /de ci'i slad du zhe na/ bdag gi rang bzhin las gzhan ma lags pa'i slad du ste/ bdag gi rang bzhin las bdag ma mchis pa'i rang bzhin gzhan ma lags kyi/ bdag gi rang bzhin nyid bdag ma mchis pa lags te/ bdag</text></item>
<item><p>233a5</p><section>mdo sde</section><text>gi rang bzhin gyis bdag ma mchis pa shes pa des/ chos thams cad bdag ma mchis pa lags na bcom ldan 'das kyis bdag rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag</text></item>
<item><p>233a6</p><section>mdo sde</section><text>bcom ldan 'das kyis 'khor 'dir bsdu bar gsol/ bcom ldan 'das chos thams cad ni rgyu dang rkyen gyi bya ba ma mchis pa lags te/ rgyu dang rkyen gyi bya ba rnam par dag pa lags so/ /de ci'i slad du zhe na/ rgyu dang rkyen gyi bya ba'i rang bzhin las gzhan ma lags pa'i slad du ste/</text></item>
<item><p>233a7</p><section>mdo sde</section><text>rgyu dang rkyen gyi bya ba'i rang bzhin las rgyu dang rkyen gyi bya ba ma mchis pa gzhan ma lags kyi/ rgyu dang rkyen gyi bya ba'i rang bzhin nyid rgyu dang rkyen gyi bya ba ma mchis pa lags te/ rgyu dang rkyen gyi bya ba'i rang bzhin gyis rgyu dang rkyen gyi bya ba ma mchis pa shes pa des chos thams cad rgyu dang rkyen gyi bya</text></item>
<item><p>233b1</p><section>mdo sde</section><text>ba ma mchis pa lags na/ bcom ldan 'das kyis rgyu dang rkyen gyi bya ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/</text></item>
<item><p>233b2</p><section>mdo sde</section><text>bcom ldan 'das chos thams cad ni 'dres pa ma mchis pa lags te/ 'dres pa rnam par dag pa lags so/ /de ci'i slad du zhe na/ 'dres pa'i rang bzhin las gzhan ma lags pa'i slad du ste/ 'dres pa'i rang bzhin las 'dres pa ma mchis pa gzhan ma lags kyi/ 'dres pa'i</text></item>
<item><p>233b3</p><section>mdo sde</section><text>rang bzhin nyid 'dres pa ma mchis pa lags te/ 'dres pa'i rang bzhin gyis 'dres pa ma mchis pa shes pa des chos thams cad 'dres pa ma mchis pa lags na bcom ldan 'das kyis 'dres pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag</text></item>
<item><p>233b4</p><section>mdo sde</section><text>bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni yi ge ma mchis pa lags te/ yi ge rnam par dag pa lags so/ /de ci'i slad du zhe na/ yi ge'i rang bzhin</text></item>
<item><p>233b5</p><section>mdo sde</section><text>las gzhan ma lags pa'i slad du ste/ yi ge'i rang bzhin las yi ge ma mchis pa gzhan ma lags kyi/ yi ge'i rang bzhin nyid yi ge ma mchis pa lags te/ yi ge'i rang bzhin gyis yi ge ma mchis pa shes pa des chos thams cad yi ge ma mchis pa lags na bcom</text></item>
<item><p>233b6</p><section>mdo sde</section><text>ldan 'das kyis yi ge rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni nga rgyal</text></item>
<item><p>233b7</p><section>mdo sde</section><text>med pa ma mchis pa lags te/ nga rgyal med pa rnam par dag pa lags so/ /de ci'i slad du zhe na/ nga rgyal med pa'i rang bzhin las gzhan ma lags pa'i slad du ste/ nga rgyal med pa'i rang bzhin las nga rgyal med pa ma mchis pa gzhan ma lags kyi/ nga rgyal med pa'i rang</text></item>
<item><p>234a1</p><section>mdo sde</section><text>bzhin nyid nga rgyal ma mchis pa lags te/ nga rgyal med pa'i rang bzhin gyis nga rgyal med pa ma mchis pa shes pa des chos thams cad nga rgyal med pa ma mchis pa lags na/ bcom ldan 'das kyis nga rgyal med pa rnam par gzhag pa'i byin gyi rlabs kyi stobs la</text></item>
<item><p>234a2</p><section>mdo sde</section><text>sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni yul bsam gyis mi khyab pa lags te/ yul bsam gyis mi khyab pa rnam</text></item>
<item><p>234a3</p><section>mdo sde</section><text>par dag pa lags so/ /de ci'i slad du zhe na/ yul bsam gyis mi khyab pa'i rang bzhin las gzhan ma lags pa'i slad du ste/ yul bsam gyis mi khyab pa'i rang bzhin las yul bsam gyis mi khyab pa ma mchis pa gzhan ma lags kyi/ yul bsam gyis mi khyab</text></item>
<item><p>234a4</p><section>mdo sde</section><text>pa'i rang bzhin nyid yul bsam gyis mi khyab pa ma mchis pa lags te/ yul bsam gyis mi khyab pa'i rang bzhin gyis yul bsam gyis mi khyab pa ma mchis pa shes pa des chos thams cad yul bsam gyis mi khyab pa ma mchis pa lags na/ bcom ldan 'das kyis phyogs bcu'i 'jig rten</text></item>
<item><p>234a5</p><section>mdo sde</section><text>gyi khams kun nas nyon mongs pa can dag tu yul bsam gyis mi khyab pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/</text></item>
<item><p>234a6</p><section>mdo sde</section><text>de bzhin du stong pa nyid kyi sgor 'jug pa grangs med pa dag la phan tshun gnyen por gyur pa 'dres pa'i tshul dag gis 'jug par bya'o/ /bcom ldan 'das kyis phyogs bcu'i 'jig rten gyi khams kun nas nyon mongs pa can dag tu thabs rnam pa sna tshogs la mkhas pa'i tshul gyis</text></item>
<item><p>234a7</p><section>mdo sde</section><text>mtshams sbyor ba'i 'jig rten gyi spyod pa rnams dang / ye shes dang / gzigs pa dang / khams dang / rgyu dang / dmigs pa dang / nges pa'i tshig dang / gdags pa dang / rnam par gzhag pa'i byin gyi rlabs kyi stobs la sbyor bas sems can rgya mtsho ji snyed bla na med pa</text></item>
<item><p>234b1</p><section>mdo sde</section><text>yang dag par rdzogs pa'i byang chub tu yongs su smin par mdzad pa'i byang chub sems dpa' gang lags pa de dag bcom ldan 'das kyis 'khor 'dir bsdu bar gsol/ de skad ces gsol nas/ bcom ldan 'das kyis 'khor de dag gi lhag pa'i bsam pa thugs su chud de/ phyogs</text></item>
<item><p>234b2</p><section>mdo sde</section><text>bcu'i byang chub sems dpa' rnams kyi mthong bar 'dod pa mkhyen nas bsam pa yongs su rdzogs par mdzad pa dang / byang chub sems dpa' de dag bsdu bar bya ba'i phyir zhabs gnyis kyi mthil nas 'od zer rgya mtsho'i sprin 'jig rten gyi khams rgya mtsho gang gA'i klung lnga bcu'i bye ma snyed kyi</text></item>
<item><p>234b3</p><section>mdo sde</section><text>rdul phra rab kyi rdul 'bum phrag bye ba khrag khrig grangs med pa snyed phyung ngo / /de bzhin du zhabs gnyis kyi sor mo'i tshigs re re dang / de bzhin du rje ngar gnyis dang / de bzhin du pus mo'i lha nga gnyis dang / de bzhin du brla gnyis dang / de bzhin du sta zur gnyis dang / de bzhin du</text></item>
<item><p>234b4</p><section>mdo sde</section><text>rtsib logs gnyis dang / de bzhin du lte ba khung dang / de bzhin du phrag pa gnyis dang / de bzhin du dpung mgo gnyis dang / de bzhin du dpung pa gnyis dang / de bzhin du lag mthil gnyis dang / de bzhin du phyag sor gyi tshigs re re dang / de bzhin du gtsug tor dang / de bzhin</text></item>
<item><p>234b5</p><section>mdo sde</section><text>du mdzod spu dang / de bzhin du dbu'i skra nyag ma re re dang / de bzhin du mtshan re re dang / de bzhin du dpe byad bzang po re re dang / de bzhin du spu'i khung bu re re nas kyang 'od zer rgya mtsho'i sprin 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba</text></item>
<item><p>234b6</p><section>mdo sde</section><text>khrag khrig grangs med pa snyed phyung ste/ shar phyogs su 'phros so/ /de las 'od zer gcig gis kyang 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho snang ba chen</text></item>
<item><p>234b7</p><section>mdo sde</section><text>pos khyab par gyur te/ 'jig rten gyi khams rgya mtsho gang 'od zer gcig gis khyab pa de gnyis kyis khyab par mi byed do/ /shar phyogs ji lta ba de bzhin du lho dang / nub dang / byang dang / de bzhin du byang shar gyi mtshams dang / de bzhin du shar lho'i mtshams dang / de</text></item>
<item><p>235a1</p><section>mdo sde</section><text>bzhin du lho nub kyi mtshams dang / de bzhin du nub byang gi mtshams dang / de bzhin du steng dang 'og gi phyogs su yang 'od zer rgya mtsho de dag thams cad 'phros so/ /de las 'od zer gcig gis kyang 'jig rten gyi khams rgya mtsho gang gA'i klung lnga bcu'i bye ma snyed kyi rdul</text></item>
<item><p>235a2</p><section>mdo sde</section><text>phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho snang ba chen pos khyab par gyur te/ gang gcig gis khyab pa de gnyis kyis khyab par mi byed do/ /yang de'i tshe shar phyogs kyi 'jig rten gyi khams rgya mtsho 'od zer de dag gis snang bar byas</text></item>
<item><p>235a3</p><section>mdo sde</section><text>pa gang yin pa de dag las 'jig rten gyi khams re re nas byang chub sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed lhags so/ /byang chub sems dpa' re re'i 'khor kyang byang chub</text></item>
<item><p>235a4</p><section>mdo sde</section><text>sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed lhags na/ 'khor byang chub sems dpa' sems dpa' chen po 'jig rten gyi khams rgya mtsho nyi shu rtsa lnga'i rdul phra rab kyi rdul 'bum</text></item>
<item><p>235a5</p><section>mdo sde</section><text>phrag bye ba khrag khrig grangs med pa snyed lta ci smos/ 'khor byang chub sems dpa' sems dpa' chen po sangs rgyas kyi zhing bcu'i rdul phra rab kyi rdul 'bum phrag bye ba khrag khrig grangs med pa snyed lta ci smos/ 'khor sangs rgyas kyi zhing bcu'i rdul phra rab kyi rdul 'bum phrag bye ba khrag</text></item>
<item><p>235a6</p><section>mdo sde</section><text>khrig brjod du med pa snyed lta ci smos/ 'khor 'jig rten gyi khams 'bum gyi rdul phra rab kyi rdul snyed lta ci smos/ 'khor 'jig rten gyi khams stong gi rdul phra rab kyi rdul snyed lta ci smos/ 'khor 'jig rten gyi khams lnga bcu'i rdul phra rab kyi rdul snyed lta ci smos/ 'khor 'jig rten</text></item>
<item><p>235a7</p><section>mdo sde</section><text>gyi khams nyi shu rtsa lnga'i rdul phra rab kyi rdul snyed lta ci smos/ 'khor 'jig rten gyi khams bcu'i rdul phra rab kyi rdul snyed lta ci smos/ 'khor 'jig rten gyi khams lnga'i rdul phra rab kyi rdul snyed lta ci smos/ 'khor 'jig rten gyi khams gcig gi rdul phra rab kyi rdul snyed lta ci smos/ 'khor</text></item>
<item><p>235b1</p><section>mdo sde</section><text>gang gA'i klung brgya'i bye ma snyed lta ci smos/ 'khor gang gA'i klung lnga bcu'i bye ma snyed lta ci smos/ 'khor gang gA'i klung nyi shu rtsa lnga'i bye ma snyed lta ci smos/ 'khor gang gA'i klung bcu'i bye ma snyed lta ci smos/ 'khor gang gA'i klung lnga'i bye ma snyed lta ci smos/ 'khor gang gA'i klung gcig</text></item>
<item><p>235b2</p><section>mdo sde</section><text>gi bye ma snyed lta ci smos/ 'khor gang gA'i klung gi bye ma'i bzhi cha snyed lta ci smos/ 'khor gang gA'i klung gi bye ma'i brgyad cha snyed lta ci smos/ 'khor gang gA'i klung gi bye ma'i bcu drug cha snyed lta ci smos/ 'khor gang gA'i klung gi bye ma'i cha nyi shu snyed lta ci smos/ 'khor bye ba phrag brgya lta ci smos/</text></item>
<item><p>235b3</p><section>mdo sde</section><text>'khor bye ba phrag lnga bcu lta ci smos/ 'khor bye ba phrag nyi shu rtsa lnga lta ci smos/ 'khor bye ba phrag bcu lta ci smos/ 'khor bye ba phrag lnga lta ci smos/ 'khor byang chub sems dpa' sems dpa' chen po bye ba gcig lta ci smos te/ byang chub sems dpa' sems dpa' chen po de dag thams</text></item>
<item><p>235b4</p><section>mdo sde</section><text>cad kyang bcom ldan 'das ga la ba der dong ste/ byang chub sems dpa' sems dpa' chen po re res kyang nor bu rin po che'i rgyal po'i sprin bsod nams kyi tshogs rgya mtsho grangs med pa brjod pa/ stong gsum gyi stong chen po bcu'i tshad tsam gyi char gyis chags pa med cing sgrib pa med la ma 'dres</text></item>
<item><p>235b5</p><section>mdo sde</section><text>pa'i nam mkha' khyab par phab nas/ bcom ldan 'das ga la ba der dong ste lhags nas/ byang chub sems dpa' sems dpa' chen po re res kyang nor bu rin po che'i rgyal po'i sprin ye shes kyi tshogs rgya mtsho grangs med pa brjod pa stong gsum gyi stong chen po bcu'i tshad tsam gyis de bzhin gshegs</text></item>
<item><p>235b6</p><section>mdo sde</section><text>pa la gtor cing mngon par gtor to/ /gtor cing mngon par gtor nas bcom ldan 'das la lan grangs med par bskor ba byas te phyogs gcig tu 'khod do/ /shar phyogs ji lta ba de bzhin du lho dang / nub dang / byang gi phyogs su yang de dang 'dra'o/ /shar lho'i mtshams su yang de dang</text></item>
<item><p>235b7</p><section>mdo sde</section><text>'dra'o/ /lho nub kyi mtshams su yang de dang 'dra'o/ /nub byang gi mtshams su yang de dang 'dra'o/ /byang shar gyi mtshams su yang de dang 'dra'o/ /steng du yang de dang 'dra'o/ /'og gi phyogs su yang de dang 'dra ste/ 'jig rten gyi khams rgya mtsho gang dag 'od zer de dag gis snang bar byas pa</text></item>
<item><p>236a1</p><section>mdo sde</section><text>de dag las 'jig rten gyi khams gcig nas kyang byang chub sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed lhags so/ /byang chub sems dpa' re re yang 'khor byang chub</text></item>
<item><p>236a2</p><section>mdo sde</section><text>sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyis bskor nas/ 'khor sangs rgyas kyi zhing bcu'i rdul phra rab kyi rdul 'bum phrag bye ba khrag khrig brjod du med pa snyed lta ci smos/ 'khor</text></item>
<item><p>236a3</p><section>mdo sde</section><text>'jig rten gyi khams brgya'i rdul phra rab kyi rdul snyed lta ci smos/ 'khor 'jig rten gyi khams lnga bcu'i rdul phra rab kyi rdul snyed lta ci smos/ 'khor 'jig rten gyi khams nyi shu rtsa lnga'i rdul phra rab kyi rdul snyed lta ci smos/ 'khor 'jig rten gyi khams bcu'i rdul phra rab kyi rdul snyed lta ci</text></item>
<item><p>236a4</p><section>mdo sde</section><text>smos/ 'khor 'jig rten gyi khams lnga'i rdul phra rab kyi rdul snyed lta ci smos/ 'khor 'jig rten gyi khams gcig gi rdul phra rab kyi rdul snyed lta ci smos/ 'khor gang gA'i klung gcig gi bye ma snyed kyi bar du lta ci smos/ 'khor bye ba phrag brgya lta ci smos/ 'khor bye ba phrag lnga bcu lta ci smos/</text></item>
<item><p>236a5</p><section>mdo sde</section><text>'khor bye ba phrag nyi shu rtsa lnga lta ci smos/ 'khor bye ba phrag bcu lta ci smos/ 'khor bye ba phrag lnga lta ci smos/ 'khor byang chub sems dpa' sems dpa' chen po bye ba gcig lta ci smos te/ byang chub sems dpa' re res kyang / nor bu rin po che'i rgyal po'i sprin pha rol tu phyin pa rgya</text></item>
<item><p>236a6</p><section>mdo sde</section><text>mtsho grangs med pa brjod pa stong gsum gyi stong chen po bcu'i tshad tsam gyi char gyis chags pa med cing sgrib pa med la ma 'dres pa'i nam mkha' khyab par phab nas/ bcom ldan 'das ga la ba der dong ste lhags nas byang chub sems dpa' re res kyang nor bu rin po che'i rgyal po'i sprin sa rgya</text></item>
<item><p>236a7</p><section>mdo sde</section><text>mtsho grangs med pa brjod pa/ stong gsum gyi stong chen po bcu'i tshad tsam gyis de bzhin gshegs pa la gtor cing mngon par gtor to/ /gtor cing mngon par gtor nas/ bcom ldan 'das kyi zhabs la mgo bos phyag 'tshal te/ lan grangs med par bskor ba byas nas phyogs</text></item>
<item><p>236b1</p><section>mdo sde</section><text>gcig tu 'khod do/ /yang de'i tshe phyogs bcu kun gyi phyogs cha re rer 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho las/ 'jig rten gyi khams re re'i rdul</text></item>
<item><p>236b2</p><section>mdo sde</section><text>phra rab kyi rdul re re la byang chub sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed gnas par gyur te/ 'on kyang sems can su la yang gnod pa'am sgrib pa med do/ /'jig rten</text></item>
<item><p>236b3</p><section>mdo sde</section><text>gyi khams rnams dang / gling rnams dang / lhun po dang / lhun po chen po dang / btang bzung dang / btang bzung chen po dang / gangs dang / gangs chen po dang / khor yug dang / khor yug chen po rnams dang / rgya mtsho dang / rgya mtsho chen po rnams dang / lha'i gnas rnams dang /</text></item>
<item><p>236b4</p><section>mdo sde</section><text>klu dang / mtsho bran dang / mtshe'u rnams dang / grong dang / grong khyer dang / grong rdal dang / ljongs dang / yul 'khor dang / rgyal po'i pho brang rnams la yang gnod pa'am sgrib pa med de/ sngon ji lta ba de bzhin du phyis kyang bya ba la 'jug par gyur to/ /byang chub sems dpa'</text></item>
<item><p>236b5</p><section>mdo sde</section><text>rnams kyis kyang bsam pa ji lta ba dang / 'dul ba ji lta ba de bzhin du de bzhin gshegs pa mngon sum du bzhugs par mthong ngo / /de ci'i phyir zhe na/ ma 'dres pa'i chos dang ldan pa'i phyir ro/ /de nas byang chub sems dpa' kun tu bzang po'i 'khor dang / byang chub</text></item>
<item><p>236b6</p><section>mdo sde</section><text>sems dpa' kha cig 'di snyam du sems te/ bcom ldan 'das kyis phyogs bcu'i 'jig rten gyi khams kun nas nyon mongs pa can dag tu thabs rnam pa sna tshogs la mkhas pa'i tshul gyi mtshams sbyor ba'i 'jig rten gyi spyod pa rnams dang / ye shes dang / gzigs pa dang /</text></item>
<item><p>236b7</p><section>mdo sde</section><text>khams dang / rgyu dang / dmigs pa dang / nges pa'i tshig dang / gdags pa dang / rnam par gzhag pa'i byin gyi rlabs kyi stobs la sbyor ba dag gis sems can gang dag bla na med pa yang dag par rdzogs pa'i byang chub tu yongs su smin par mdzad pa dag ci thams cad 'khor 'dir</text></item>
<item><p>237a1</p><section>mdo sde</section><text>'dus sam/ 'on te gzhan yang gang dag ma 'dus pa dag kyang yod dam zhig gu snyam mo/ /de nas bcom ldan 'das kyis byang chub sems dpa' de dag gi sems kyi yongs su rtog pa thugs kyis mkhyen nas/ byang chub sems dpa' sems dpa' chen</text></item>
<item><p>237a2</p><section>mdo sde</section><text>po kun tu bzang po la bka' stsal pa/ kye rgyal ba'i sras dper na nyan thos chen po rgya mtsho rdzu 'phrul dang ldan pa/ mngon par shes pa la rnam par rtse ba/ 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed</text></item>
<item><p>237a3</p><section>mdo sde</section><text>yod par gyur la/ nyan thos chen po de dag re res kyang se gol gtogs pa re re la sems bskyed pa rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed bskyed de/ nyan thos chen po re res kyang sems</text></item>
<item><p>237a4</p><section>mdo sde</section><text>bskyed pa re res gom pa 'dor ba rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed song la/ gom pa re re bor bas kyang 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi</text></item>
<item><p>237a5</p><section>mdo sde</section><text>rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho 'da' bar byed de/ 'jig rten gyi khams rgya mtsho gang du nyan thos chen po gcig 'gro ba der gnyis mi 'gro ba de lta bu'i tshul gyis bskal pa rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi</text></item>
<item><p>237a6</p><section>mdo sde</section><text>rdul phra rab kyi rdul 'bum phrag bye ba khrag khrig grangs med pa snyed du 'gro bar byed de/ shar phyogs ji lta ba de bzhin du lho dang / nub dang / byang dang / de bzhin du shar lho'i mtshams dang / de bzhin du lho nub kyi mtshams dang / de bzhin du nub byang gi mtshams dang / de bzhin du byang</text></item>
<item><p>237a7</p><section>mdo sde</section><text>shar gyi mtshams phyogs su song zhing / nyan thos chen po gcig gang du song ba der gnyis mi 'gro la de nas mi la la zhig gis 'jig rten gyi khams rgya mtsho de dag thams cad grong khyer gcig tu byas la/ srid pa'i rtse mor thug par ra bas kun nas bskor te/ lag mthil bzhin du mnyam</text></item>
<item><p>237b1</p><section>mdo sde</section><text>par gyur cing rdo dang / gseg ma dang / gyo mo med par byas nas/ bye mas bkang ste/ byur bur byas la/ de nas mi des bye ma'i grong khyer de nas bye ma 'bru re re nas blangs la/ grong khyer de'i nang gi bye ma'i 'bru ji snyed yod pa de snyed kyi char gses te/ rtsi ba'i thabs 'dis bye ma'i</text></item>
<item><p>237b2</p><section>mdo sde</section><text>'bru de dag thams cad char gses la/ de nas mi de bye ma'i 'bru char gses pa de dag thams cad shar phyogs su khyer te/ bye ma'i 'bru char gses pa de dag ji snyed pa de snyed kyi 'jig rten gyi khams rgya mtsho 'das shing / bye ma'i 'bru char gses pa gcig bor te/ rtsis</text></item>
<item><p>237b3</p><section>mdo sde</section><text>pa'i thabs 'dis bye ma'i 'bru char gses pa de dag thams cad bor te/ shar phyogs su ji lta ba de bzhin du lho dang / de bzhin du nub dang / de bzhin du byang dang / de bzhin du shar lho'i mtshams dang / de bzhin du lho nub kyi mtshams dang / de bzhin du nub byang gi mtshams dang /</text></item>
<item><p>237b4</p><section>mdo sde</section><text>de bzhin du byang shar gyi mtshams su bor la/ de nas mi des 'jig rten gyi khams rgya mtsho gang dag tu bye ma'i 'bru char gses pa de dag bor ba dang / gang dag tu ma bor ba'i 'jig rten gyi khams rgya mtsho de dag thams cad grong khyer gcig tu byas la/ srid pa'i rtse mor thug par ra bas</text></item>
<item><p>237b5</p><section>mdo sde</section><text>kun nas bskor te/ lag mthil bzhin du mnyam par gyur cing / rdo dang / gseg ma dang / gyo mo med par byas nas bye mas bkang ste byur bur byas la/ nga'i byang chub sems dpa' 'khor 'dir 'dus pa 'di dag ni bye ma'i grong khyer de las bye ma'i 'bru gcig tsam du zad do/ /nga'i byang</text></item>
<item><p>237b6</p><section>mdo sde</section><text>chub sems dpa' 'dir ma 'dus pa ni grong khyer de'i nang gi bye ma lhag ma ji snyed pa tsam mo/ /de'i lhag ma'i bye ma snyed kyi byang chub sems dpa' sems dpa' chen po thams cad kyang ming 'thun la rus gcig pa sha stag yin na/ ming tha dad pa dang rus tha dad pa lta ci smos/ byang chub</text></item>
<item><p>237b7</p><section>mdo sde</section><text>sems dpa' de dag kyang dpa' bar 'gro ba'i ting nge 'dzin thob pa dang / sangs rgyas kyi sku'i kha dog yongs su grub pa mtha' yas pa la sgrub pa'i gzungs thob pa dang / 'jig rten gyi khams yongs su dag pa du mar sangs rgyas 'byung ba ston pa dang / 'jig rten gyi khams kun nas nyon</text></item>
<item><p>238a1</p><section>mdo sde</section><text>mongs pa can yongs su sbyong ba dang / sems can gyi khams bsam gyis mi khyab pa yongs su smin par byed pa'i khyu mchog tu gyur pa dang ldan pa sha stag go/ /de nas byang chub sems dpa'i 'khor de dag 'di snyam du sems te/ bdag cag gis byang chub sems dpa'</text></item>
<item><p>238a2</p><section>mdo sde</section><text>de dag gi nang nas kha cig gi sems can yongs su smin par byed pa'i khyu mchog tu gyur pa mthong na ci ma rung snyam mo/ /de nas bcom ldan 'das kyis byang chub sems dpa' de dag 'khor de'i nang du bsdu ba dang / de dag gis sems can yongs su smin par byed pa'i khyu mchog tu gyur pa</text></item>
<item><p>238a3</p><section>mdo sde</section><text>bstan pa'i phyir se gol gyi sgra mdzad do/ /de'i tshe shar phyogs kyi 'jig rten gyi khams rgya mtsho gang dag nas byang chub sems dpa' de dag 'khor der 'dus pa'i 'jig rten gyi khams rgya mtsho de dag gi 'dab kyi 'jig rten gyi khams rgya mtsho gang yin pa de dag gi ches pha rol 'jig rten gyi</text></item>
<item><p>238a4</p><section>mdo sde</section><text>khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho rnams 'gul/ rab tu 'gul/ kun tu rab tu 'gul/ g.yo/ rab tu g.yo/ kun tu rab tu g.yo/ ldeg /rab tu ldeg /kun tu</text></item>
<item><p>238a5</p><section>mdo sde</section><text>rab tu ldeg /chem chem/ rab tu chem chem/ kun tu rab tu chem chem/ 'khrug /rab tu 'khrug /kun tu rab tu 'khrug /'ur 'ur/ rab tu 'ur 'ur/ kun tu rab tu 'ur 'ur te/ 'jig rten gyi khams rgya mtsho'i 'jig rten gyi khams re re na shar phyogs dma' na nub phyogs</text></item>
<item><p>238a6</p><section>mdo sde</section><text>mtho/ nub phyogs dma' na shar phyogs mtho/ lho phyogs dma' na byang phyogs mtho/ byang phyogs dma' na lho phyogs mtho/ byang shar mtshams kyi phyogs dma' na lho nub mtshams kyi phyogs mtho/ lho nub mtshams kyi phyogs dma' na byang shar mtshams kyi phyogs mtho/</text></item>
<item><p>238a7</p><section>mdo sde</section><text>shar lho mtshams kyi phyogs dma' na nub byang mtshams kyi phyogs mtho/ nub byang mtshams kyi phyogs dma' na shar lho mtshams kyi phyogs mtho/ mtha' dma' na dbus mtho/ dbus dma' na mtha' mtho ste/ shar phyogs ji lta ba de bzhin du lho phyogs kyang de dang 'dra'o/ /</text></item>
<item><p>238b1</p><section>mdo sde</section><text>nub phyogs kyang de dang 'dra'o/ /byang phyogs kyang de dang 'dra'o/ /shar lho'i mtshams dang / lho nub kyi mtshams dang / nub byang gi mtshams dang / byang shar gyi mtshams kyang de dang 'dra'o/ /steng dang 'og gi phyogs kyang de dang 'dra'o/ /'jig rten gyi khams rgya mtsho'i 'jig rten gyi khams gang</text></item>
<item><p>238b2</p><section>mdo sde</section><text>dag nas byang chub sems dpa' de dag 'khor der 'dus pa'i 'jig rten gyi khams rgya mtsho de dag gi 'dab kyi 'jig rten gyi khams rgya mtsho gang yin pa de dag gi pha rol gyi yang ches pha rol/ 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba</text></item>
<item><p>238b3</p><section>mdo sde</section><text>khrag khrig grangs med pa snyed kyi 'jig rten gyi khams rgya mtsho 'gul/ rab tu 'gul/ kun tu rab tu 'gul/ g.yo/ rab tu g.yo/ kun tu rab tu g.yo/ ldeg /rab tu ldeg /kun tu rab tu ldeg /chem chem/ rab tu chem chem/ kun tu rab tu chem chem/ 'khrug /rab tu 'khrug /</text></item>
<item><p>238b4</p><section>mdo sde</section><text>kun tu rab tu 'khrug /'ur 'ur/ rab tu 'ur 'ur/ kun tu rab tu 'ur 'ur te/ 'jig rten gyi khams rgya mtsho'i 'jig rten gyi khams re re yang shar phyogs dma' na nub phyogs mtho/ nub phyogs dma' na shar phyogs mtho/ lho phyogs dma' na byang phyogs mtho/ byang phyogs dma' na</text></item>
<item><p>238b5</p><section>mdo sde</section><text>lho phyogs mtho/ byang shar mtshams kyi phyogs dma' na lho nub mtshams kyi phyogs mtho/ lho nub mtshams kyi phyogs dma' na byang shar mtshams kyi phyogs mtho/ shar lho mtshams kyi phyogs dma' nanub byang mtshams kyi phyogs mtho/ nub byang mtshams kyi phyogs dma' na shar lho</text></item>
<item><p>238b6</p><section>mdo sde</section><text>mtshams kyi phyogs mtho/ mtha' dma' na dbus mtho/ dbus dma' na mtha' mtho bar gyur to/ /yang de'i tshe de bzhin gshegs pa'i 'khor gyi dkyil 'khor gyi kun nas phyogs bcur 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba</text></item>
<item><p>238b7</p><section>mdo sde</section><text>khrag khrig grangs med pa snyed kyi 'jig rten gyi khams rgya mtsho dag gi 'jig rten gyi khams re re na rdul phra rab kyi rdul re re na/ 'jig rten gyi khams rgya mtsho gang gA'i klung lnga bcu'i rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho gnas par</text></item>
<item><p>239a1</p><section>mdo sde</section><text>gyur te/ 'dzam bu'i chu bo'i gser gyi stegs bu rin po ches spras pas ni bskor rin po che'i tsong tsong gis ni mdzes par byas/ gdugs dang / rgyal mtshan dang / ba dan ni bsgreng / dril bu g.yer ka'i dra ba'i bla re ni bres/ tsan dan sbrul gyi snying pos ni byugs/ nor bu rin po</text></item>
<item><p>239a2</p><section>mdo sde</section><text>che dbang gi rgyal po'i dra bas ni bkab/ rin po che mthon kha chen po ni mig ris su bris te nor bu rin po che'i dra ba'i phyogs re re nas kyang mu tig gi rgyan phreng kha dog sna tshogs pa kha dog du ma dang ldan pa 'bum phrag bye ba khrag khrig dpag tu med grangs med pa dag 'phyang ngo / /rin po che'i rgyan</text></item>
<item><p>239a3</p><section>mdo sde</section><text>phreng kha dog sna tshogs pa kha dog du ma dang ldan pa 'bum phrag bye ba khrag khrig dpag tu med grangs med pa dag 'phyang ngo / /dar gyi lda ldi kha dog sna tshogs pa kha dog du ma dang ldan pa 'bum phrag bye ba khrag khrig dpag tu med grangs med pa dag 'phyang ngo / /ras kyi lda ldi kha dog sna tshogs pa kha dog</text></item>
<item><p>239a4</p><section>mdo sde</section><text>du ma dang ldan pa 'bum phrag bye ba khrag khrig dpag tu med grangs med pa dag 'phyang ngo / /dar gyi chun kor kha dog du ma dang ldan pa 'bum phrag bye ba khrag khrig grangs med dpag tu med pa dag 'phyang ngo / /dril bu g.yer ka'i dra ba kha dog sna tshogs pa kha dog du ma dang ldan pa 'bum phrag bye ba khrag</text></item>
<item><p>239a5</p><section>mdo sde</section><text>khrig dpag tu med grangs med pa dag 'phyang ngo / /rin po che'i rgyan phreng dang / mu tig gi rgyan phreng de dag la rlung gis phog na yang / lha'i sgra yid du 'ong ba dag 'byung ste/ rin po che'i rgyan phreng dang / mu tig gi rgyan phreng rlung gis phog pa de dag las lha'i sgra yid du 'ong ba 'byung ba de lta bu ni sil</text></item>
<item><p>239a6</p><section>mdo sde</section><text>snyan gyi yan lag dpe med pa 'bum phrag bye ba brdungs pa'i slob dpon gyis brdungs pa las kyang de lta bu'i sgra snyan pa mi 'byung ngo / /dril bu g.yer ka'i phreng ba rlung gis phog pa de dag las kyang lha yul pa'i sgra yid du 'ong zhing zab pa/ 'byung ba de lta bu ni gser gyi snod 'dzam bu'i gling gi tshad</text></item>
<item><p>239a7</p><section>mdo sde</section><text>tsam brdungs pa las kyang de lta bu'i sgra zab cing yid du 'ong ba mi 'byung ngo / /mig ris re re las kyang rin po che'i shing ljon pa re re yod de/ rin po che'i stegs bus ni bskor/ nor bu dang / mu tig dang / rin po che'i phreng bas ni mdzes par byas/ gdugs dang / rgyal mtshan dang / ba</text></item>
<item><p>239b1</p><section>mdo sde</section><text>dan ni bsgreng / rin po che'i rgyan phreng gi rgyan dpag tu med grangs med pas ni brgyan/ mu tig gi rgyan phreng gi rgyan dpag tu med grangs med pas kyang brgyan to/ /ras kyi lda ldi'i rgyan dpag tu med grangs med pa dang / me tog gi lda ldi'i rgyan dpag tu med grangs med pa dang / dril bu</text></item>
<item><p>239b2</p><section>mdo sde</section><text>g.yer ka'i dra ba'i rgyan dpag tu med grangs med pas kyang brgyan to/ /rin po che'i shing ljon pa re re'i drung na yang rin po che'i seng ge'i khri 'phang du dpag tshad lnga brgya pa yod de/ rin po che'i stegs bus ni bskor/ nor bu dang / mu tig dang / rin po che'i phreng bas ni mdzes par byas/</text></item>
<item><p>239b3</p><section>mdo sde</section><text>gdugs dang / rgyal mtshan dang / ba dan ni bsgreng / dril bu g.yer ka'i dra ba'i bla re ni bres/ tsan dan sbrul gyi snying pos ni byugs/ me tog man dA ra ba dang / man dA ra ba chen po dang / man dzu sha ka dang / man dzu sha ka chen po dang / mdog mdzes dang / mdog mdzes chen po</text></item>
<item><p>239b4</p><section>mdo sde</section><text>dang / 'khor lo dang / 'khor lo chen po dang / sna ma dang / bar shi ka dang / ta ru ni dang / bal li dang / go ta ra ni dang / rab tu dri zhim dang / da nu ska ri dang / lha'i sna ma dang / ud pa la dang / pad ma dang / ku mu da dang / pad ma dkar po dang / me tog chen po rnams ni bkram/ nor</text></item>
<item><p>239b5</p><section>mdo sde</section><text>bu rin po che glog gi sgron ma'i rgyan phreng gi rgyan dpag tu med grangs med pa dang / nor bu rin po che nyi zla'i sgron ma'i rgyan phreng gi rgyan dpag tu med grangs med pa dang / nor bu rin po che snang ba thams cad 'dus pa'i rgyan phreng gi rgyan dpag tu med grangs med pa dang / nor bu rin po che dbang gi rgyal</text></item>
<item><p>239b6</p><section>mdo sde</section><text>po'i rgyan phreng gi rgyan dpag tu med grangs med pa dang / nor bu rin po che ze ba can gyi rgyan phreng gi rgyan dang / nor bu rin po che seng ge'i ze ba can gyi rgyan phreng gi rgyan dang / nor bu rin po che seng ge rgyal mtshan gyi rgyan phreng gi rgyan dang / nor bu rin po che brgya byin thogs pa'i rgyan phreng gi rgyan dang /</text></item>
<item><p>239b7</p><section>mdo sde</section><text>nor bu rin po che lha thams cad kyi 'od kyi rgyan phreng gi rgyan dang / nor bu rin po che rdo rje'i 'od kyi rgyan phreng gi rgyan dang / nor bu rin po che pad ma ral gri rgyan phreng gi rgyan dang / nor bu rin po che chu 'dang gi rgyan phreng gi rgyan dang / nor bu rin po che bai dUr+ya'i rgyan phreng gi rgyan dang / nor bu rin po che an</text></item>
<item><p>240a1</p><section>mdo sde</section><text>da rnyil gyi rgyan phreng gi rgyan gyis kyang brgyan to/ /nor bu rin po che rdo'i snying po'i rgyan phreng gi rgyan gyis kyang brgyan to/ /nor bu rin po che dpal gyi snying po'i rgyan phreng gi rgyan gyis kyang brgyan to/ /nor bu rin po che mdzes bkod kyi rgyan phreng gi rgyan gyis kyang brgyan to/ /</text></item>
<item><p>240a2</p><section>mdo sde</section><text>mu tig dkar po'i rgyan phreng gi rgyan gyis kyang brgyan to/ /mu tig mthon ka'i rgyan phreng gi rgyan gyis kyang brgyan to/ /mu tig ser po'i rgyan phreng gi rgyan gyis kyang brgyan to/ /mu tig dmar po'i rgyan phreng gi rgyan gyis kyang brgyan to/ /mu tig gser mdog gi rgyan phreng gi rgyan gyis kyang</text></item>
<item><p>240a3</p><section>mdo sde</section><text>brgyan to/ /mu tig nam mkha' mdog gi rgyan phreng gi rgyan gyis kyang brgyan to/ /mu tig gi 'bru'i ngos re re dang / rin po che'i 'bru'i ngos re re nas kyang sems kyi skad cig re re la 'od zer rgya mtsho'i sprin dpag tu med pa dang / grangs med pa dang / mtshungs pa med pa dang / gzhal</text></item>
<item><p>240a4</p><section>mdo sde</section><text>du med pa dang / tshad med pa dag byung ngo / /de la 'od zer rgya mtsho'i sprin kha cig las ni bsod nams kyi tshogs tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni ye shes kyi tshogs tha dad pa rgya mtsho grangs med pa'i khyad par</text></item>
<item><p>240a5</p><section>mdo sde</section><text>bstan pa rjod pa dag byung ngo / /'od zer rgya mtsho'i sprin kha cig la ni pha rol tu phyin pa tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni sa tha dad pa rgya mtsho grangs med pa'i khyad par bstan pa rjod pa dag byung ngo / /'od zer</text></item>
<item><p>240a6</p><section>mdo sde</section><text>rgya mtsho'i sprin kha cig las ni gzungs tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni rnam par thar pa tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni</text></item>
<item><p>240a7</p><section>mdo sde</section><text>so so yang dag par rig pa tha dad pa rgya mtsho grangs med pa'i khyad par bstan pa rjod pa dag byung ngo / 'od zer rgya mtsho'i sprin kha cig las ni mngon par shes pa tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni smon lam</text></item>
<item><p>240b1</p><section>mdo sde</section><text>tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni brtson 'grus rtsom pa tha dad pa'i rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni dbugs 'byin pa 'thob pa tha dad pa</text></item>
<item><p>240b2</p><section>mdo sde</section><text>rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni byang chub sems dpa' la 'jug pa tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni de bzhin gshegs pa</text></item>
<item><p>240b3</p><section>mdo sde</section><text>la 'jug pa tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni sems can gyi bsam pa dang / spyod pa la 'jug pa tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i</text></item>
<item><p>240b4</p><section>mdo sde</section><text>sprin kha cig las ni 'jig rten gyi khams la 'jug pa tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni bskal pa la 'jug pa tha dad pa rgya mtsho grangs med pa'i khyad par bstan pa rjod pa dag byung ngo / /yang de'i tshe shar</text></item>
<item><p>240b5</p><section>mdo sde</section><text>phyogs kyi 'jig rten gyi khams rgya mtsho gang yin pa de dag ni 'gul/ rab tu 'gul/ kun tu rab tu 'gul/ g.yo/ rab tu g.yo/ kun tu rab tu g.yo/ ldeg /rab tu ldeg /kun tu rab tu ldeg /chem chem/ rab tu chem chem/ kun tu rab tu chem chem/</text></item>
<item><p>240b6</p><section>mdo sde</section><text>'khrug /rab tu 'khrug /kun tu rab tu 'khrug /'ur 'ur/ rab tu 'ur 'ur/ kun tu rab tu 'ur 'ur ro/ /de nas 'jig rten gyi khams rgya mtsho de dag las/ 'jig rten gyi khams re re nas kyang / byang chub sems dpa' 'jig rten gyi khams rgya mtsho gang gA'i</text></item>
<item><p>240b7</p><section>mdo sde</section><text>klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed lhags so/ /byang chub sems dpa' sems dpa' chen po re re'i 'khor yang byang chub sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra</text></item>
<item><p>241a1</p><section>mdo sde</section><text>rab kyi rdul 'bum phrag bye ba khrag khrig grangs med pa snyed lhags so/ /byang chub sems dpa' re res kyang nor bu rin po che'i rgyal po'i sprin gzungs rgya mtsho grangs med pa rjod pa stong gsum gyi stong chen po bcu'i tshad tsam gyi char gyis chags pa med cing / sgrib pa med la ma 'dres pa'i nam mkha'</text></item>
<item><p>241a2</p><section>mdo sde</section><text>khyab par byas nas bcom ldan 'das ga la ba der dong ste lhags nas/ byang chub sems dpa' re res kyang lha'i nor bu rin po che'i rgyal po'i sprin ting nge 'dzin rgya mtsho grangs med pa rjod pa stong gsum gyi stong chen po bcu'i tshad tsam gyis chags pa med cing sgrib pa med la ma 'dres pa'i nam mkha' khyab par byas te/</text></item>
<item><p>241a3</p><section>mdo sde</section><text>de bzhin gshegs pa la gtor cing mngon par gtor la mngon par rab tu gtor to/ /gtor cing mngon par gtor la mngon par rab tu gtor nas bcom ldan 'das kyi zhabs la mgo bos phyag 'tshal te/ lan grangs med par bskor ba byas nas/ rang rang gi smon lam las byung ba'i seng ge'i khri la 'khod do/ /</text></item>
<item><p>241a4</p><section>mdo sde</section><text>shar phyogs ji lta ba de bzhin du lho dang / nub dang / byang dang / shar lho'i mtshams dang / lho nub kyi mtshams dang / nub byang gi mtshams dang / byang shar gyi mtshams dang / steng dang 'og gi phyogs kyi 'jig rten gyi khams rgya mtsho gang yin pa de dag kyang 'gul/ rab tu 'gul/ kun tu rab tu 'gul/ g.yo rab tu g.yo/ kun</text></item>
<item><p>241a5</p><section>mdo sde</section><text>tu rab tu g.yo/ ldeg rab tu ldeg /kun tu rab tu ldeg /chem chem/ rab tu chem chem/ kun tu rab tu chem chem/ 'khrug /rab tu 'khrug /kun tu rab tu 'khrug /'ur 'ur/ rab tu 'ur 'ur/ kun tu rab tu 'ur 'ur ro/ /'jig rten gyi khams de dag re re nas kyang byang chub sems dpa' rgya mtsho 'jig rten gyi khams gang gA'i</text></item>
<item><p>241a6</p><section>mdo sde</section><text>klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed lhags so/ /byang chub sems dpa' re re'i 'khor yang byang chub sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed lhags</text></item>
<item><p>241a7</p><section>mdo sde</section><text>so/ /byang chub sems dpa' re res kyang nor bu rin po che'i rgyal po'i sprin rnam pa tha dad pa rgya mtsho grangs med pa rjod pa stong gsum gyi stong chen po bcu'i tshad tsam gyi char gyis chags pa med cing sgrib pa med la ma 'dres pa'i nam mkha' khyab par byas nas bcom ldan 'das ga la ba der dong ste lhags nas/ byang chub sems</text></item>
<item><p>241b1</p><section>mdo sde</section><text>dpa' re res kyang nor bu rin po che'i rgyal po'i sprin so so yang dag par rig pa rgya mtsho grangs med pa rjod pa stong gsum gyi stong chen po bcu'i tshad tsam gyis de bzhin gshegs pa la gtor cing mngon par gtor la mngon par rab tu gtor to/ /gtor cing mngon par gtor la mngon par rab tu gtor nas bcom ldan</text></item>
<item><p>241b2</p><section>mdo sde</section><text>'das kyi zhabs la mgo bos phyag 'tshal te/ lan grangs med par bskor ba byas nas rang rang gi smon lam las byung ba'i seng ge'i khri la 'khod do/ /yang de'i tshe bcom ldan 'das kyi gtsug tor dang / mdzod spu dang / mtshan dang / dpe byad bzang po re re dang / ba spu'i khung bu re re nas kyang 'jig rten gyi khams rgya</text></item>
<item><p>241b3</p><section>mdo sde</section><text>mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho'i rdul phra rab kyi rdul lta shin tu nyung gi /de bas ches mang ba'i byang chub sems dpa' rgya mtsho dag byung ste/ de dag thams cad kyang lus 'dzam bu'i chu bo'i gser gyi mdog can</text></item>
<item><p>241b4</p><section>mdo sde</section><text>gzi brjid nyi ma 'bum phrag bye ba khrag khrig grangs med pa bas lhag pa/ dpa' bar 'gro ba'i ting nge 'dzin la rnam par rtse ba/ sangs rgyas kyi sku mdog yongs su grub pa mtha' yas pa sgrub pa'i gzungs thob pa/ 'jig rten gyi khams sangs rgyas mi bzhugs pa dag tu sangs rgyas 'byung ba ston pa 'jig rten</text></item>
<item><p>241b5</p><section>mdo sde</section><text>gyi khams kun nas nyon mongs pa can yongs su sbyong ba pad ma'i stan la 'khod pa sha stag go/ /pad ma re re yang rin po che thams cad kyis spras pa sdong bu rnam pa sna tshogs pa nor bu rin po che'i ze ba can gser gyi 'dab ma bkod pa shin tu rgyas pa'i gzugs can 'dzam bu chu bo'i gser gyi snying po dang ldan pa/ 'od kyi</text></item>
<item><p>241b6</p><section>mdo sde</section><text>dkyil 'khor sna tshogs kyis phyogs thams cad kyi sprin snang bar byed pa/ kun nas 'od zer bkod pa sangs rgyas kyi yul mtha' yas pa'i gsung brjod pa'i 'od zer nor bu dang / mu tig dang / rin po che'i phreng ba rab tu 'gyed pas mdzes par byas shing gdugs dang / rgyal mtshan dang / ba dan bsgreng ba sha stag go/ /de</text></item>
<item><p>241b7</p><section>mdo sde</section><text>nas byang chub sems dpa' de dag gis 'od zer rgya mtsho 'bum phrag bye ba khrag khrig grangs med pa btang nas pad ma de dag las babs te/ lha'i gdugs kyi sprin dang / rgyal mtshan gyi sprin dang / ba dan gyi sprin dang / me tog gi sprin dang / spos kyi sprin dang / rin po che'i sprin dang / rol mo'i sgra'i sprin dang / rgyan gyi sprin dang</text></item>
<item><p>242a1</p><section>mdo sde</section><text>seng ge'i rgyal mtshan gyi rtse mo'i sprin dang / lha'i sil snyan dang / pheg rdob pa dang / glu'i dbyangs kyi sgra'i sprin chags pa med cing sgrib pa med la ma 'dres pa stong gsum gyi stong chen po bcu'i tshad tsam gyis byang chub sems dpa' de dag la gtor cing mngon par gtor la mngon par rab tu gtor to/ /gtor cing</text></item>
<item><p>242a2</p><section>mdo sde</section><text>mngon par gtor la mngon par rab tu gtor nas lan grangs med par bskor ba byas te/ bcom ldan 'das kyi zhabs la mgo bos phyag 'tshal nas lan grangs med par bskor ba byas te/ rang rang gi pad ma'i stan la 'khod do/ /byang chub sems dpa' gang dag de bzhin gshegs pa'i sku'i nang du chud pa'i 'jig</text></item>
<item><p>242a3</p><section>mdo sde</section><text>rten gyi khams rgya mtsho'i 'jig rten gyi khams dag nas byung ba de dag thams cad kyang / byang chub sems dpa' de dag gis bla na med pa yang dag par rdzogs pa'i byang chub tu yongs su smin par byas pa sha stag go/ /de nas 'khor de dag 'di snyam du sems te/ de bzhin gshegs pa'i sku'i nang du chud pa'i 'jig rten gyi khams</text></item>
<item><p>242a4</p><section>mdo sde</section><text>rnams sangs rgyas kyi mthus bdag cag gis mthong na ci ma rung snyam mo/ /de nas bcom ldan 'das kyis byang chub sems dpa' de dag gi sems kyi yongs su rtog pa thugs kyis mkhyen nas gtsug tor nas de bzhin gshegs pa'i sku'i nang du chud pa'i 'jig rten gyi khams ston pa zhes bya ba'i 'od zer 'khor 'od zer</text></item>
<item><p>242a5</p><section>mdo sde</section><text>grangs med pa dag byung ste/ des phyogs bcu'i 'jig rten gyi khams rab 'byam thams cad snang ba chen pos khyab par byas nas/ bdud kyi gnas thams cad mog mog por byas so/ /sangs rgyas kyi rnam par 'phrul ba thams cad kyang bstan te/ sems can gyi khams mtha' yas pa yongs su smin par byas nas/ yang phyir log</text></item>
<item><p>242a6</p><section>mdo sde</section><text>ste/ de bzhin gshegs pa dgra bcom pa yang dag par rdzogs pa'i sangs rgyas la lan grangs med par bskor ba byas nas/ byang chub sems dpa' de dag gi lus la phog par gyur to/ /byang chub sems dpa' de dag gi lus la 'od zer des phog ma thag tu yang de'i tshe byang chub sems dpa' de dag thams cad kyis bcom ldan</text></item>
<item><p>242a7</p><section>mdo sde</section><text>'das kyi mdzod spu dang / gtsug tor dang / mtshan dang / dpe byad bzang po re re dang / spu'i khung bu re re la 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho'i rdul phra rab kyi rdul lta shin tu nyung gi /de bas ches mang ba'i 'jig</text></item>
<item><p>242b1</p><section>mdo sde</section><text>rten gyi khams rgya mtsho dag na mes 'jig pa dang / chus 'jig pa dang / rlung gis 'jig pa dag mthong ste/ dper na 'jig rten gyi khams rgya mtsho gang gA'i klung gi bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho srid pa'i rtse mor thug par ra bas bskor te/ rdo</text></item>
<item><p>242b2</p><section>mdo sde</section><text>dang / gseg ma dang / gyo mo med cing / lag mthil ltar mnyam par gyur nas rdul phra rab kyi rdul gyis gang ba la 'jig rten gyi khams gang dag tu me'i 'jig pa dang / chu'i 'jig pa dang / rlung gi 'jig par mthong ba de dag ni ra ba de'i nang gi rdul phra rab kyi rdul gcig lta bur blta bar bya'o/ /'jig rten gyi khams rgya mtsho de</text></item>
<item><p>242b3</p><section>mdo sde</section><text>dag las 'jig rten gyi khams rgya mtsho gnas pa ni rdul phra rab kyi rdul lhag ma ji snyed yod pa tsam du blta bar bya'o/ /de la 'jig rten gyi khams rgya mtsho la la ni nor bu rin po che skar 'od las grub pa yin no/ /'jig rten gyi khams rgya mtsho la la ni nor bu rin po che glog gi sgron ma las grub pa yin no/ /'jig rten gyi khams</text></item>
<item><p>242b4</p><section>mdo sde</section><text>rgya mtsho la la ni nor bu rin po che nyi zla'i sgron ma las grub pa yin no/ /'jig rten gyi khams rgya mtsho la la ni nor bu rin po che snang ba thams cad 'dus pa las grub pa yin no/ /'jig rten gyi khams rgya mtsho la la ni nor bu rin po che dbang gi rgyal po las grub pa yin no/ /'jig rten gyi khams rgya mtsho la la ni nor bu rin po che ze ba</text></item>
<item><p>242b5</p><section>mdo sde</section><text>can las grub pa yin no/ /'jig rten gyi khams rgya mtsho la la ni nor bu rin po che seng ge'i ze ba las grub pa yin no/ /'jig rten gyi khams rgya mtsho la la ni nor bu rin po che seng ge'i rdo rje'i rtse mo las grub pa yin no/ /'jig rten gyi khams rgya mtsho la la ni nor bu rin po che brgya byin thogs pa las grub pa yin no/ /'jig</text></item>
<item><p>242b6</p><section>mdo sde</section><text>rten gyi khams rgya mtsho la la ni nor bu rin po che lha thams cad kyi 'od las grub pa yin no/ /'jig rten gyi khams rgya mtsho la la ni nor bu rin po che rdo rje'i 'od las grub pa yin no/ /'jig rten gyi khams rgya mtsho la la ni nor bu rin po che pad ma rA ga las grub pa yin no/ /'jig rten gyi khams rgya mtsho la la ni nor bu</text></item>
<item><p>242b7</p><section>mdo sde</section><text>rin po che chu 'dang las grub pa yin no/ /'jig rten gyi khams rgya mtsho la la ni yid bzhin gyi nor bu rin po che las grub pa yin no/ /'jig rten gyi khams rgya mtsho la la ni nor bu rin po che bai dUr+ya las grub pa yin no/ /'jig rten gyi khams rgya mtsho la la ni nor bu rin po che an da rnyil las grub pa yin no/ /</text></item>
<item><p>243a1</p><section>mdo sde</section><text>'jig rten gyi khams rgya mtsho la la ni nor bu rin po che mthon ka chen po las grub pa yin no/ /'jig rten gyi khams rgya mtsho la la ni nor bu rin po che rdo'i snying po las grub pa yin no/ /'jig rten gyi khams rgya mtsho la la ni nor bu rin po che dpal gyi snying po las grub pa yin no/ /'jig rten gyi</text></item>
<item><p>243a2</p><section>mdo sde</section><text>khams rgya mtsho la la ni nor bu rin po che mdzes bkod las grub pa yin no/ /'jig rten gyi khams rgya mtsho la la ni mu tig dkar po las grub pa yin no/ /'jig rten gyi khams rgya mtsho la la ni mu tig gser mdog las grub pa yin no/ /'jig rten gyi khams rgya mtsho la la ni mu tig nam mkha' mdog las</text></item>
<item><p>243a3</p><section>mdo sde</section><text>grub pa yin no/ /'jig rten gyi khams rgya mtsho la la ni nor bu rin po che bsod nams kyi tshogs rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che ye shes kyi tshogs rgya mtsho grangs med pa'i khyad par bstan pa brjod pa las grub pa yin</text></item>
<item><p>243a4</p><section>mdo sde</section><text>no/ /'jig rten gyi khams rgya mtsho la la ni nor bu rin po che pha rol tu phyin pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po ches rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la</text></item>
<item><p>243a5</p><section>mdo sde</section><text>ni nor bu rin po che gzungs rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che rnam par thar pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che so so yang</text></item>
<item><p>243a6</p><section>mdo sde</section><text>dag par rig pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che mngon par shes pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che smon lam rgya</text></item>
<item><p>243a7</p><section>mdo sde</section><text>mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che brtson 'grus rtsom pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che dbugs 'byin thob pa rgya mtsho</text></item>
<item><p>243b1</p><section>mdo sde</section><text>grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che byang chub sems dpa' la 'jug pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che de bzhin gshegs pa la</text></item>
<item><p>243b2</p><section>mdo sde</section><text>'jug pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che sems can gyi bsam pa dang / spyod pa la 'jug pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin</text></item>
<item><p>243b3</p><section>mdo sde</section><text>po che 'jig rten gyi khams la 'jug pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che bskal pa la 'jug pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni</text></item>
<item><p>243b4</p><section>mdo sde</section><text>'jig rten gyi khams kyi rdul phra mo re re la zhing bsam gyis mi khyab pa zhing thams cad kyi rdul snyed du sna tshogs su gnas pa dag snang ngo / /zhing re re na yang sangs rgyas bcom ldan 'das bsam gyis mi khyab pa dag snang bar gyur te/ zhing thams cad kyi rdul snyed kyi kha dog tu gnas pa dag snang ngo / /sangs</text></item>
<item><p>243b5</p><section>mdo sde</section><text>rgyas bcom ldan 'das de dag sngon byang chub sems dpa'i spyad pa spyod pa na/ sangs rgyas bcom ldan 'das gang dag gis byang chub tu sems bskyed du bcug pa dang / byang chub sems dpa'i spyod pa slob tu bcug pa'i sangs rgyas bcom ldan 'das de dag kyang snang bar gyur to/ /sangs rgyas bcom ldan</text></item>
<item><p>243b6</p><section>mdo sde</section><text>'das de dag sngon byang chub sems dpa'i spyad pa spyod pa na byang chub tu sems bskyed du bcug pa'i sangs rgyas bcom ldan 'das gang yin pa de dag kyang snang ngo / /de bzhin du sangs rgyas bcom ldan 'das gcig nas gcig tu brgyud pa phyi ma'i mthar thug pa'i bar du bstan kyang sangs rgyas gcig nas gcig</text></item>
<item><p>243b7</p><section>mdo sde</section><text>tu brgyud pa de dag gi mtha' bstan par mi nus so/ /sangs rgyas bcom ldan 'das re re la yang 'khor gyi dkyil 'khor rgya mtsho dpag tu med grangs med pa dag snang ngo / /byang chub sems dpa' de dag gi byang chub sems dpa'i spyod pa rgya mtsho rnam pa sna tshogs bstan pa gang yin pa de dag kyang thos so/ /</text></item>
<item><p>244a1</p><section>mdo sde</section><text>byang chub sems dpa' de dag gi mngon par rdzogs par byang chub pa yang snang ngo / /de dag gi byang chub sems dpa'i 'khor gyi dkyil 'khor rgya mtsho dag kyang snang ngo / /byang chub sems dpa' de dag gi byang chub kyi spyod pa rgya mtsho rnam pa sna tshogs bstan pa gang yin pa de dag kyang thos so/ /</text></item>
<item><p>244a2</p><section>mdo sde</section><text>byang chub sems dpa' de dag gi mngon par rdzogs par byang chub pa dag kyang snang ngo / /sangs rgyas bcom ldan 'das re re'i byang chub sems dpa'i 'khor gyi dkyil 'khor dpag tu med pa grangs med pa dag kyang snang ngo / /de dag gi byang chub sems dpa'i spyod pa rnam pa sna tshogs gang yin pa de dag kyang snang</text></item>
<item><p>244a3</p><section>mdo sde</section><text>zhing thos so/ /de bzhin du ma 'ongs pa'i sangs rgyas bcom ldan 'das de dag gi sangs rgyas gcig nas gcig tu brgyud pa yang bskal pa rgya mtsho 'jig rten gyi khams thams cad kyi rdul phra rab kyi rdul snyed kyi bar du bstan kyang mthar phyin par mi 'gyur ro/ /de ci'i phyir zhe na/ sku dang ye shes chags pa med</text></item>
<item><p>244a4</p><section>mdo sde</section><text>pa brnyes pa'i phyir ro/ /de nas byang chub sems dpa'i 'khor de dag 'di snyam du sems te/ byang chub sems dpa' gang dag chos kyi rnam grangs 'di thos nas mos par byed cing 'chang ba dang / klog pa dang / 'don pa dang / 'don du 'jug pa dang / mar me dang / bdug pa dang / spos dang / me tog phreng dang / byug</text></item>
<item><p>244a5</p><section>mdo sde</section><text>pa dang / phye ma dang / chos gos dang / gdugs dang / rgyal mtshan dang / ba dan la sogs pas mchod pa de dag gi bsod nams ji snyed cig 'phel bar 'gyur zhig gu snyam mo/ /de nas bcom ldan 'das kyis byang chub sems dpa' de dag gi sems kyi yongs su rtog pa thugs kyis mkhyen nas/ 'jam</text></item>
<item><p>244a6</p><section>mdo sde</section><text>dpal gzhon nur gyur pa la bka' stsal pa/ 'jam dpal 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho'i rdul phra rab kyi rdul lta shin tu nyung gi/ de bas ches mang ba'i byang chub sems dpa' rgya</text></item>
<item><p>244a7</p><section>mdo sde</section><text>mtsho dag gi dge ba'i rtsa ba pha rol tu phyin pa lnga las byung ba bskal pa dpag tu med grangs med pa'i bar du bskyed pa yang chos kyi rnam grangs 'di la mos pa'i byang chub sems dpa' tha na dud 'gro'i skye gnas su gyur pa la zan chang gcig tsam yongs su btang bas byang chub sems dpa' de dag gi dge ba'i rtsa ba</text></item>
<item><p>244b1</p><section>mdo sde</section><text>pha rol tu phyin pa lnga las byung ba de zil gyis gnon par 'gyur ro/ /'jam dpal dper na zla ba yar gyi ngo tshes lnga'i nam phyed kyi dus na zla ba'i dkyil 'khor gyis 'di ltar mtho ba dang / mtshungs pa med pa dang / che bas skar ma'i 'khor thams cad zil gyis gnon te/ lham me/ lhan ne/ lhang nger 'dug</text></item>
<item><p>244b2</p><section>mdo sde</section><text>go/ /'jam dpal de bzhin du chos kyi rnam grangs 'di la mos pa'i byang chub sems dpa' 'di ltar dge ba'i rtsa ba mtho ba dang / mtshungs pa med pa dang / che bas byang chub sems dpa' 'jig rten gyi khams thams cad kyi rdul snyed kyi dge ba'i rtsa ba pha rol tu phyin pa lnga las byung ba rnams zil gyis gnon</text></item>
<item><p>244b3</p><section>mdo sde</section><text>te/ lham me/ lhan ne/ lhang nger 'dug go/ /'jam dpal byang chub sems dpa' gang la las/ stong gsum gyi stong chen po'i 'jig rten gyi khams su gtogs pa'i sems can thams cad dbyug pas bsnun tam/ mtshon gyis btab ste/ bdog pa thams cad phrogs pa bas/ 'jam dpal</text></item>
<item><p>244b4</p><section>mdo sde</section><text>byang chub sems dpa' gzhan zhig gis byang chub sems dpa' la gnod sems dang / tha ba dang / khro ba'i sems bskyed de brnyas pa'i sems kyang bskyed na 'di ni de bas ches sdig pa mang po 'phel bar 'gyur ro/ /de ci'i phyir zhe na/ byang chub sems dpa'as byang chub sems dpa' la gnod sems dang /</text></item>
<item><p>244b5</p><section>mdo sde</section><text>tha ba dang / khro ba'i sems bskyed pa dang / brnyas pa'i sems bskyed pas ni chos kyis phongs par 'gyur ba'i las byas par 'gyur te/ chos ma yin pa yongs su bzung bar 'gyur ro/ /chos ma yin pa yongs su 'dzin pa ni sangs rgyas kyi gdung gcod par byed pa yin no/ /sangs rgyas rnams ma byung na</text></item>
<item><p>244b6</p><section>mdo sde</section><text>rgyal chen bzhi'i lha'i ris rnams 'byung bar mi 'gyur ro/ /sum cu rtsa gsum pa rnams dang / 'thab bral ba rnams dang / dga' ldan pa rnams dang / 'phrul dga' ba rnams dang / gzhan 'phrul dbang byed pa rnams dang / bdud kyi ris rnams kyang 'byung bar mi 'gyur ro/ /brgya byin dang / tshangs pa dang /</text></item>
<item><p>244b7</p><section>mdo sde</section><text>'jig rten skyong ba thams cad kyang 'byung bar mi 'gyur ro/ /zla ba dang nyi ma thams cad kyang 'byung bar mi 'gyur ro/ /'khor los sgyur ba dang / stobs kyis 'khor los sgyur ba rnams kyang 'byung bar mi 'gyur ro/ /mi'i 'jig rten yang 'byung bar mi 'gyur ro/ /de ci'i phyir zhe na/ de dag thams cad ni rdzogs pa'i</text></item>
<item><p>245a1</p><section>mdo sde</section><text>sangs rgyas dang phrad pa las 'byung la/ sangs rgyas bcom ldan 'das rnams ni byang chub sems dpa' las 'byung ba'i phyir ro/ /de bas na sangs rgyas thams cad la mchod par 'dod pas ni byang chub sems dpa' rnams la mchod par bya'o/ /byang chub sems dpa' rnams la mchod pa byas na sangs rgyas</text></item>
<item><p>245a2</p><section>mdo sde</section><text>thams cad la mchod par 'gyur ro/ /byang chub sems dpa' rnams la bkur sti byas na sangs rgyas thams cad la bkur sti byas par 'gyur ro/ /'jam dpal byang chub sems dpa' gang la las sangs rgyas bcom ldan 'das 'jig rten gyi khams thams cad kyi rdul snyed la lha'i zhal zas ro brgya dang ldan pa dang /</text></item>
<item><p>245a3</p><section>mdo sde</section><text>lha'i na bza' phul te/ sbyin pa de lta bu bskal pa rgya mtsho gang gA'i klung gi bye ma snyed kyi 'jig rten gyi khams kyi rdul snyed kyi bar du phul la/ byang chub sems dpa' gzhan zhig gis ni byang chub sems dpa' la dmigs pa gang yang rung ba zhig gis byang chub tu sems bskyed de/ bdug pa las dmigs pa 'am/ mar</text></item>
<item><p>245a4</p><section>mdo sde</section><text>me las dmigs pa 'am/ me tog las dmigs pa 'am/ spos las dmigs pa 'am/ gzhan gang yang rung ba zhig las dmigs te/ byang chub tu sems bskyed na 'di ni de bas ches grangs med pa'i bsod nams 'phel bar 'gyur na gzhan skyed du 'jug pa gang yin pa dag lta ci smos te/ 'di ni de bas bsod nams</text></item>
<item><p>245a5</p><section>mdo sde</section><text>ches grangs med pa skyed par 'gyur ro/ /snga ma des ni bsod nams mngon par 'du byed pa 'di'i brgya'i char yang mi phod stong gi char yang mi phod/ 'bum gyi char yang mi phod bye ba'i char yang mi phod/ bye ba brgya'i char yang mi phod/ bye ba stong gi char yang mi phod/ bye ba 'bum gyi char yang mi phod de/ dpe dang rgyur yang mi bzod</text></item>
<item><p>245a6</p><section>mdo sde</section><text>do/ /'jam dpal byang chub sems dpa' gang la las sems can thams cad byang chub kyi sems la bkod la/ byang chub sems dpa' gzhan zhig ni stong pa nyid la mos par gyur na 'di ni de bas ches grangs med par bsod nams 'phel bar 'gyur na gzhan mos pa skyed du 'jug pa gang yin pa dag lta ci smos te/</text></item>
<item><p>245a7</p><section>mdo sde</section><text>'di ni de bas bsod nams ches grangs med par skyed par 'gyur ro/ /bsod nams mngon par 'du byed pa snga ma de ni bsod nams mngon par 'du byed pa 'di'i brgya'i char yang mi phod/ stong gi char yang mi phod/ 'bum gyi char yang mi phod/ bye ba'i char yang mi phod/ bye ba brgya'i char yang mi phod/ bye ba</text></item>
<item><p>245b1</p><section>mdo sde</section><text>stong gi char yang mi phod/ bye ba 'bum gyi char yang mi phod de/ dpe dang rgyur yang mi bzod do/ /'jam dpal byang chub sems dpa' gang la las byang chub sems dpa'i zan bcad dam/ khros te tha na byang chub sems dpa' glang po cher skyes pa de'i dge ba'i rtsa ba sangs rgyas la bskyed pa gcig</text></item>
<item><p>245b2</p><section>mdo sde</section><text>bcad la/ 'jam dpal byang chub sems dpa' gzhan zhig gis ni chos kyi rjes su 'brang ba dang / don gyi rjes su 'brang ba dang / brgyad pa dang / rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas 'jig rten gyi khams thams</text></item>
<item><p>245b3</p><section>mdo sde</section><text>cad kyi rdul snyed kyi zan bcad de/ khros nas lhung bzed dang / chos gos med par byas la/ sems can thams cad long bar byas na mi dge ba'i las 'di ni snga ma'i mi dge ba de'i brgya'i char yang mi phod pa nas/ dpe'i bar du yang mi bzod do/ /bcom ldan 'das kyis de skad ces bka' stsal nas/</text></item>
<item><p>245b4</p><section>mdo sde</section><text>dge slong dang / dge slong ma dang / dge bsnyen dang / dge bsnyen ma de dag dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / brgya byin dang / tshangs pa dang / 'jig rten skyong ba dang / mi dang / mi ma yin pa</text></item>
<item><p>245b5</p><section>mdo sde</section><text>rnams dang / phyogs tha dad pa nas lhags pa'i byang chub sems dpa' rgya mtsho grangs med/ tshad med pa rnams yi rangs te/ bcom ldan 'das kyis gsungs pa la mngon par bstod do/ /mdo'i rgyal po chen po sprin chen po'i le'u re re la/ chos snang ba'i sgo stong phrag gang gA'i klung grangs med pa'i bye</text></item>
<item><p>245b6</p><section>mdo sde</section><text>ma snyed yang dag par 'du bya ba snang ba'i dkyil 'khor gyi dpal gyi glog gis gsal bar byas pa'i le'u chen po'i tshogs mtha' yas pa gang gA'i klung gi bye ma snyed las dga' ldan na gnas pa la sogs pa 'jig rten grangs med pa dang 'thun par 'jug pa'i stobs la sbyor ba'i mthu las byung bas dbang byed cing /</text></item>
<item><p>245b7</p><section>mdo sde</section><text>phyogs bcu'i byang chub sems dpa' rgya mtsho 'dus pa'i dga' ston chen po la rtse ba zhes bya ba'i le'u ste sum cu rtsa bdun pa rdzogs so// //rgya gar gyi mkhan po su ren dra bo d+hi dang / zhu chen gyi lo ts+tsha ba ban de ye shes sdes zhus te gtan la phab pa// //</text></item>
<item><p>246a1</p><section>mdo sde</section><text>@#/ /rgya gar skad du/ Ar+ya ma hA me g+ha bA yu maN+Da la pa ri brta sarba nA ga hr-i da ya nA ma ma hA yA na sU tra/ bod skad du/ 'phags pa sprin chen po rlung gi dkyil 'khor gyi le'u klu thams cad kyi snying po zhes bya ba theg pa chen po'i mdo/ sangs rgyas dang byang chub sems</text></item>
<item><p>246a2</p><section>mdo sde</section><text>dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgya mtsho chen po na nor bu rin po che'i rtse mo can gyi khang pa brtsegs pa na/ klu stong du tshang ba'i klu'i tshogs chen po klu thams cad kyang rdzu 'phrul che zhing klu'i 'khor chen po dang ldan</text></item>
<item><p>246a3</p><section>mdo sde</section><text>pa sha stag la 'di lta ste/ klu'i rgyal po dga' bo dang / klu'i rgyal po nye dga' dang / klu'i rgyal po yang dag sgul dang / klu'i rgyal po glog phreng can dang / klu'i rgyal po gzi can dang / klu'i rgyal po gzi can chen po dang / klu'i rgyal po btang bzung dang / klu'i rgyal po dung dang / klu'i rgyal</text></item>
<item><p>246a4</p><section>mdo sde</section><text>po e la'i 'dab ma dang / klu'i rgyal po mtshams dang / klu'i rgyal po stobs kyis rgyu dang / klu'i rgyal po glog 'byung dang / klu'i rgyal po snang ldan gtsug phud can dang / klu'i rgyal po sprin chen rnam par 'phrul dang / klu'i rgyal po sprin chen rgyas byed dang / klu'i rgyal po</text></item>
<item><p>246a5</p><section>mdo sde</section><text>'brug sgrogs dang / klu'i rgyal po char 'byung dang / klu'i rgyal po skar mda' stong dang / klu'i rgyal po dus min sgrogs dang / klu'i rgyal po 'brug skad dang / klu'i rgyal po glog rab tu gtong dang / klu'i rgyal po sa 'dzin dang / klu'i rgyal po sog ma med dang / klu'i rgyal po legs</text></item>
<item><p>246a6</p><section>mdo sde</section><text>mthong dang / klu'i rgyal po rnam par snang dang / klu'i rgyal po 'brug chen sgrogs dang / klu'i rgyal po 'od chen lam lam dang / klu'i rgyal po dpal gyi gzi brjid dang / klu'i rgyal po mtha' yas dang / klu'i rgyal po mdongs bu dang / klu'i rgyal po dpal 'dzin dang / klu'i</text></item>
<item><p>246a7</p><section>mdo sde</section><text>rgyal po rnga sgra dang / klu'i rgyal po rnga sgra rnam par sgrogs pa'i skad dang / klu'i rgyal po la ba dang / klu'i rgyal po 'dren byed dang / klu'i rgyal po dpal mgrin dang / klu'i rgyal po dpal dang / klu'i rgyal po sha sho sgra chen dang / klu'i rgyal po sgra dang / klu'i rgyal</text></item>
<item><p>246b1</p><section>mdo sde</section><text>po rab 'joms dang / klu'i rgyal po char 'byung dang / klu'i rgyal po rlung chen rnam par 'phrul dang / klu'i rgyal po rlung rab tu gtong dang / klu'i rgyal po 'jog po dang / klu'i rgyal po dpal ldan dang / klu'i rgyal po smad dkris bzang dang / klu'i rgyal po bkra shis dang / klu'i</text></item>
<item><p>246b2</p><section>mdo sde</section><text>rgyal po sprin rgyas dang / klu'i rgyal po sprin gyis dga' byed dang / klu'i rgyal po sprin gyis 'gebs pa'i rigs dang / klu'i rgyal po legs par 'gebs dang / klu'i rgyal po rnam par rtse dang / klu'i rgyal po nor rgyas kyi bu dang / klu'i rgyal po ma dros pa dang / klu'i rgyal po 'od</text></item>
<item><p>246b3</p><section>mdo sde</section><text>dang / klu'i rgyal po mthong dga' dang / klu'i rgyal po don yod dga' dang / klu'i rgyal po sprin gyi dkyil 'khor gyis legs par 'gebs dang / klu'i rgyal po gzhan gyis mi thub pa dang / klu'i rgyal po sprin las chu 'byin dang / klu'i rgyal po bde mthong dang / klu'i</text></item>
<item><p>246b4</p><section>mdo sde</section><text>rgyal po rlung 'byung dang / klu'i rgyal po rlung 'khrug par byed dang / klu'i rgyal po gtsug na nor bu dang / klu'i rgyal po chen po de dag dang / gzhan yang klu'i rgyal po chen po stong dang thabs cig tu bzhugs te/ de dag thams cad kyang klu'i rdzu 'phrul chen po dang / klu'i rnam par 'phrul pa</text></item>
<item><p>246b5</p><section>mdo sde</section><text>chen pos nam mkha' la di ri rir sgrogs shing / rdzi char chen po rab tu 'bebs te/ bcom ldan 'das la sri zhu bya ba dang / chos mnyan pa'i phyir lhags so/ /kye klu chen po dang klu dag tshur sheg /mu lu mu lu tsa ta tsa ta/ pa Ta pa Ta/ ma Ta ma Ta/ hA hA/ glog 'bar ba rab tu phyung</text></item>
<item><p>246b6</p><section>mdo sde</section><text>zhing rdzi char chen po'i rgyun thong la char phob shig /kye kye klu chen po dag sangs rgyas kyi bden pa dang / chos kyi bden pa dang / dge 'dun gyi bden pa dran par gyis shig /kye klu chen po dag tshur tshur/ tshur sheg tshur sheg /'dzam bu'i gling du char rab tu phob shig /gu Du gu Du/ mu</text></item>
<item><p>246b7</p><section>mdo sde</section><text>Du mu Du/ hi hi hi hi/ tsu Da tsu Da/ ma hA nA gA hr-i da ya/ sarba nA gA na/ A ka D+D+h+ya/ san tso da ya/ shi grA nad ra swA hA/ sprin chen po rnam par 'phrul pa'i rgyan bkod pa dag gser snam gyi mtha' rin po che thams cad tshon gyi lda ldis mdzes pa/ mu tig gi rgyan phreng rab tu 'phyang ba/</text></item>
<item><p>247a1</p><section>mdo sde</section><text>rgya mtsho chen po'i sprin dag dang / lha'i rin po ches mdzes par byas pa'i gzhal med khang me tog rab tu 'phyang ba/ rgya mtsho chen po'i sprin dag gis nam mkha'i dkyil 'khor kun tu khebs par byin gyis rlobs la rin po che'i sprin rab tu 'phyang zhing lha'i ras bcos bu mang</text></item>
<item><p>247a2</p><section>mdo sde</section><text>po dang mu tig gi rgyan phreng rgya mtsho chen po'i sprin dag dang / sangs rgyas kyi rnam par 'phrul pa zab mo sna tshogs kyi byin gyis brlabs kyis sgra sgrogs pa rgya mtsho'i sprin dag dang / de bzhin gshegs pa'i yon tan gyi rgyan bkod pa bsam gyis mi khyab pa rnam pa sna tshogs yang dag</text></item>
<item><p>247a3</p><section>mdo sde</section><text>par ston pa'i rin po che bkod pa chen po rgya mtsho'i sprin dag gis nam mkha'i dkyil kun tu khebs par byin gyis brlabs te/ sprin chen po rnam par 'phrul pa'i sgra sgrogs pa rgya mtsho'i sprin dag dang / rin po che sna tshogs kyi lha'i bla re dril bu'i sgra snyan pa sgrogs pa rgya mtsho'i sprin dag dang /</text></item>
<item><p>247a4</p><section>mdo sde</section><text>bya'i tshogs thams cad skad 'byin cing me tog gi char chen po rab tu 'bebs pa rgya mtsho chen po'i sprin dag dang / rgya mtsho sprin chen pos sgra cher sgrogs shing lha'i rin po che rab tu 'phyang la/ mu tig gi lda ldi rnam pa sna tshogs rab tu 'phyang ba/ rgya mtsho'i sprin dag dang / gser skud kyis</text></item>
<item><p>247a5</p><section>mdo sde</section><text>brgyan pa'i snang ba chen po can gyi rtse mos nam mkha' kun tu khebs par byed pa rgya mtsho chen po'i sprin dag dang / rin po che sna tshogs kyi phreng ba'i 'od kyi dkyil 'khor gyis nam mkha' kun tu khebs par byed pa la mkhas pa rgya mtsho'i sprin dag dang / snang ba dang ldan pa'i rgya mtsho</text></item>
<item><p>247a6</p><section>mdo sde</section><text>chen po'i sgras kun tu khebs pa'i rgya mtsho chen po'i sprin dag gis nam mkha' mngon par khebs par gyis shig /klu dang klu'i rgyal po thams cad tshur shog /sa'i steng 'dir 'brug sgra sgrogs shig /char phob shig /char rab tu phob shig /char kun tu rab tu phob shig di ri rir</text></item>
<item><p>247a7</p><section>mdo sde</section><text>sgrog shig /glog chen po snang ba rab tu phyung shig /'du zhing kun tu 'du la tog yar dir dir zhing 'dug ste/ klu'i skad chen po yid du 'ong ba'i sgra chen po 'byin cing dbyangs chen po rab tu sgrogs pa dag 'dzam bu'i gling du char rab tu phob shig /g+ha Da g+ha Da g+hi Di g+hi Di/ hu Du hu Du/ gu Du gu Du// ga Da</text></item>
<item><p>247b1</p><section>mdo sde</section><text>ga Da/ gi Di gi Di/ ma Ta ma Ta/ tsa Ta tsa Ta/ pa Ta pa Ta/ kye kye klu dang klu chen po dag tshur tshur/ tshur sheg tshur sheg /ng+hu ng+hu ng+hu ng+hu/ hA hA hA hA/ hI hI/ hU hU/ hUM hUM/ 'brug sgra chen po sgrogs shing rlung chen po rab tu gtong bdag sangs rgyas kyi bden pas 'dzam bu'i gling 'dir</text></item>
<item><p>247b2</p><section>mdo sde</section><text>char rab tu phob shig swA hA/ kye kye klu dang / klu'i rgyal po dag klu thams cad la yang dag par bskul gyis 'dzam bu'i gling du char phob shig /g+hu Du g+hu Du/ pha Da pha Da/ hA hA/ he he/ klu chen po dag 'dus shig /sa'i steng du char rab tu phob shig /gu ru g+hu ru/ ki ri ki ri/ tsi ri</text></item>
<item><p>247b3</p><section>mdo sde</section><text>tsi ri/ mi ri mi ri/ di ri di ri/ ki li ki li/ zhing thams cad yongs su gang bar gyis shig /'bru dang / shing ljon pa dang / rtswa dang shing gel pa dang / sman thams cad rab tu skye bar gyis shig /byams pa'i sems kyis tshur sheg /sangs rgyas kyi bden pa dang /</text></item>
<item><p>247b4</p><section>mdo sde</section><text>chos kyi bden pa dang / dge 'dun gyi bden pa dang / lag na rdo rje'i bden pa dang / klu thams cad kyi bden pas klu chen po dag tshur sheg /tshur sheg /klu'i rgyal po mdongs bu la yang dag par bskul lo/ /sangs rgyas kyi bden pas 'dzam bu'i gling 'dir char rab tu phob</text></item>
<item><p>247b5</p><section>mdo sde</section><text>shig swA hA/ klu'i rgyal po dpal gyi gzi brjid la yang dag par bskul lo/ /chos kyi bden pas 'dzam bu'i gling 'dir char rab tu phob shig swA hA/ klu'i rgyal po mtha' yas la yang dag par bskul lo/ /dge 'dun gyi bden pas 'dzam bu'i gling 'dir char rab tu phob shig</text></item>
<item><p>247b6</p><section>mdo sde</section><text>swA hA/ klu'i rgyal po nor rgyas kyi bu la yang dag par bskul lo/ /lag na rdo rje'i bden pas 'dzam bu'i gling 'dir char rab tu phob shig swA hA/ klu'i rgyal po 'jog po la yang dag par bskul lo/ /tshangs pa'i bden pas 'dzam bu'i gling 'dir char rab tu phob shig swA hA/</text></item>
<item><p>247b7</p><section>mdo sde</section><text>klu'i rgyal po dpal mgrin la yang dag par bskul lo/ /dbang po'i bden pas 'dzam bu'i gling 'dir char rab tu phob shig swA hA/ klu'i rgyal po sa srung gi bu la yang dag par bskul lo/ /khyab 'jug gi bden pas 'dzam bu'i gling 'dir char rab tu phob shig swA hA/ klu'i</text></item>
<item><p>248a1</p><section>mdo sde</section><text>rgyal po phreng ba can la yang dag par bskul lo/ /drag po'i bden pas 'dzam bu'i gling 'dir char rab tu phob shig swA hA/ klu'i rgyal po gzi can la yang dag par bskul lo/ /drang srong gi bden pas 'dzam bu'i gling 'dir char rab tu phob shig swA hA/ klu'i rgyal</text></item>
<item><p>248a2</p><section>mdo sde</section><text>po skrag 'bros byed la yang dag par bskul lo/ /lha'i bden pas 'dzam bu'i gling 'dir char rab tu phob shig swA hA/ klu'i rgyal po gzi can chen po la yang dag par bskul lo/ /klu thams cad kyi bden pas 'dzam bu'i gling 'dir char rab tu phob shig swA hA/ klu'i rgyal po rab</text></item>
<item><p>248a3</p><section>mdo sde</section><text>'joms la yang dag par bskul lo/ /gnod sbyin gyi bden pas 'dzam bu'i gling 'dir char rab tu phob shig swA hA/ klu'i rgyal po thams cad la yang dag par bskul lo/ /srin po'i bden pas 'dzam bu'i gling 'dir char rab tu phob shig swA hA/ klu gong ma gong ma thams cad kyi</text></item>
<item><p>248a4</p><section>mdo sde</section><text>bden pas char rab tu phob shig /char phob shig /ma 'phyi bar tshur sheg /tshur sheg /kye kye klu chen po dag klu thams cad kyi snying po la yang dag par bskul lo/ /kun nas drang ngo / /sa ra sa ra/ hA hA ng+hu ma d+hu ma/ hA hA hA hA/ hi hi hi hi/ e h+ye hi/ tha tha tha/ tsa tsa tsa rata/</text></item>
<item><p>248a5</p><section>mdo sde</section><text>zhing thams cad kun tu gang bar gyis shig /'bru thams cad kyi char phob shig /rlung chen po rab tu thong shig /d+hu ma d+hu ma/ g+hUng g+hUng / bUm bU ma/ Ta Ta Ta Ta/ ni pA ra Ni/ stam b+ha ni/ mo ha ni/ dzAM gU li/ pug ka si/ bra hA nA+e/ ma tang gi /dza ye bi dza ye/ hA hA swA hA/</text></item>
<item><p>248a6</p><section>mdo sde</section><text>de bzhin gshegs pa sprin chen snying po dpal gyi gzi brjid dang / de bzhin gshegs pa sprin chen rab 'joms dang / de bzhin gshegs pa sprin 'byung dang / de bzhin gshegs pa sprin chen snying po dang / de bzhin gshegs pa sprin chen kun tu 'gebs dang / de bzhin gshegs pa</text></item>
<item><p>248a7</p><section>mdo sde</section><text>'brug chen sgrog dang / de bzhin gshegs pa sprin chen rgyas mdzad dang / de bzhin gshegs pa 'brug chen rnam par sgrogs pa'i sgra'i rgyal po dang / de bzhin gshegs pa sprin chen 'jig mdzad dang / de bzhin gshegs pa sprin chen srung dang / de bzhin gshegs pa sprin chen</text></item>
<item><p>248b1</p><section>mdo sde</section><text>rnga sgra dang / de bzhin gshegs pa 'brug chen sgra dang / de bzhin gshegs pa sprin chen dpal gyi gzi brjid dang / de bzhin gshegs pa sprin chen dbyangs snyan dang / de bzhin gshegs pa sprin chen skar ma'i rgyal po dang / de bzhin gshegs pa sprin chen tshub ma'i rgyal</text></item>
<item><p>248b2</p><section>mdo sde</section><text>po dang / de bzhin gshegs pa sprin chen shin tu brtan pa'i rgyal po dang / de bzhin gshegs pa sprin chen brtan pa'i dga' bar mdzad pa dang / de bzhin gshegs pa sprin chen 'ur 'ur sgra dang / de bzhin gshegs pa sprin chen 'jigs pa'i 'jigs mdzad dang / de bzhin</text></item>
<item><p>248b3</p><section>mdo sde</section><text>gshegs pa sprin chen thog tog rab 'bebs dang / de bzhin gshegs pa sprin chen rnam par 'phrul pa'i rgyal po dang / de bzhin gshegs pa sprin chen bkra shis kyi ched dang / sangs rgyas thams cad kyi byin gyis brlabs dang / byang chub sems dpa' thams cad kyi byin</text></item>
<item><p>248b4</p><section>mdo sde</section><text>gyis brlabs kyi phyir/ de bzhin gshegs pa sprin chen po sprin chen snying po thams cad la yang dag par bskul lo/ /klu thams cad kyi bden pas klu thams cad kyi snying po la yang dag par bskul lo/ /dkon mchog gsum gyi bka' lung gis myur du sheg shig /kye kye</text></item>
<item><p>248b5</p><section>mdo sde</section><text>klu dang klu chen po dag tshur sheg tshur sheg /hu lu hu lu/ su ru su ru/ d+ha pa d+ha pa/ g+ha ra g+ha ra/ b+hu ru b+hu ru/ ma 'phyi bar sangs rgyas kyi bden pas tshur sheg /chos kyi bden pas tshur sheg /dge 'dun gyi bden pas tshur sheg /klu thams cad dang / klu chen</text></item>
<item><p>248b6</p><section>mdo sde</section><text>po gong ma gong ma dag gi bden pas 'dzam bu'i gling du char phob shig /a la la zhes gar byed cing / a la la zhes glu len pa dang / a la la zhes klu'i rnam par 'phrul pa chen po byed cing 'du la/ char gyi rgyun chen po 'bebs par byed klu chen po rnams kyi chos kyi sgra yid du 'ong ba</text></item>
<item><p>248b7</p><section>mdo sde</section><text>ston pa gang / gu lu gu lu/ na ge na ge/ ste tsan ta nA ga ni/ ha ha Ti shi/ nA ga nA gi ni nA ge/ sarba nA ga bish+Ta ma b+ha ne/ ma ra Na Ta ra Na Ta re/ Ta ra Ta ra/ TA re ka bi la/ ke Shi/ bi ka te daSh+Ti/ b+ha ya na ye/ a kad D+ha/ a kad D+ha/ mA bi/ ma bi lam ba tha/ bi Tu da re/ go ra re</text></item>
<item><p>249a1</p><section>mdo sde</section><text>bi ni/ ka li a ka le/ gardzi te/ sarba me g+ha bi kurba Ni/ saM tso da na/ sarba k+She tra a pUr Ni/ tsakri/ tsakra brte/ he ru he ru/ bi gi ba bi/ sma ra sma ra/ ka li ka li/ ma hA kA li/ hr-i da ya/ pra ba tha/ ad te/ mad te/ sarba na ga /a kaR+Sha Ni/ pUr ya pU ra ya/</text></item>
<item><p>249a2</p><section>mdo sde</section><text>hU ma hU ma/ rat+na tra ya bi ku te/ badzre Ni/ badzri Ni/ badzra badzra pA Ni/ kA la sho da re/ nA ga rU pi Ni/ su rU pe/ b+ho gi b+ho gi /ma hA b+ho gi /b+ho ga rU pa ta ya/ ba le/ baR+Sha Ni/ sarba nA ga sany+tso da ni swA hA/ na mo rat+na tra yA ya/ na ma sh+tsaN+Da badzra pA Na ye/ ban d+ha ban d+ha/</text></item>
<item><p>249a3</p><section>mdo sde</section><text>su rU pe/ ka li rU pa ni/ swA hA/ chos smra bas thog ma kho nar srung ba'i cho ga byas la/ chos gos kyi grwar lan bdun bzlas brjod byas te/ mdud pa bor nas rlung gi dkyil 'khor gyi/ le'u klu thams cad kyi snying po zhes bya ba 'di/ zhag nyi shu rtsa gcig gi bar du rgyun ma chad par</text></item>
<item><p>249a4</p><section>mdo sde</section><text>bklag par bya'o/ /shar phyogs su ni ba lang gi lci bas klu'i rgyal po mgo gsum pa/ zhes bya ba 'khor dang bcas te bri bar bya'o/ /lho phyogs su ni klu'i rgyal po rab tu rgyas byed ces bya ba mgo lnga pa 'khor dang bcas te bri bar bya'o/ /nub phyogs su ni klu'i rgyal po snang ldan gtsug</text></item>
<item><p>249a5</p><section>mdo sde</section><text>phud can zhes bya ba mgo bdun pa 'khor dang bcas te bri bar bya'o/ /byang phyogs su ni klu'i rgyal po sprin bskul zhes bya ba mgo dgu pa 'khor dang bcas te bri bar bya'o/ /bla re dang / gos sngon po dang / rgyal mtshan sngon po dang / lha bshos thams cad kyang sngon por bya'o/ /klu rnams</text></item>
<item><p>249a6</p><section>mdo sde</section><text>la dbab pa ni mngar gsum gyis bya'o/ /mngar gsum gyi dgang blugs bdun yang klu'i snying pos sbyin bsreg bya'o/ /sprin gyi rgyal po rnams kyang bris te char gyi rgyun 'bebs la phan tshun thug cing mthar glog 'gyu bar bya'o/ /'dir dbab pa ni khur ba bkra shis ldan dang / pen tse dang / sha</text></item>
<item><p>249a7</p><section>mdo sde</section><text>dang / nya sha dang / sbrang rtsi las byas pa'i zas mchog rgyas par bya'o/ /de nas chos smra ba gtsang zhing gos gtsang ma bgos rlung gi dkyil 'khor gyi le'u klu thams cad kyi snying po bklag par bya'o/ /de nas klu rnams dang po'i nyin mo nas brtsams te/ di ri rir sgra sgrogs par byed</text></item>
<item><p>249b1</p><section>mdo sde</section><text>cing sgra yid du 'ong ba dag 'byin par 'gyur te/ le'u 'di la the tsom dang brnyas par mi bya'o/ /gal te rgya mtsho dus tshod las yol na 'di yang char las yol bar 'gyur ro/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dpal gyi snying</text></item>
<item><p>249b2</p><section>mdo sde</section><text>po brtsegs pa rnam par bsgrags pa'i rgyal po la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnga sgra sgrogs la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs</text></item>
<item><p>249b3</p><section>mdo sde</section><text>pa'i sangs rgyas sprin bdal la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'brug sgra sgrogs la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i</text></item>
<item><p>249b4</p><section>mdo sde</section><text>sangs rgyas sprin kun tu ston la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sprin 'dzag la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>249b5</p><section>mdo sde</section><text>sprin rnam par rgyas mdzad la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sprin gyi yan lag mdzes la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>249b6</p><section>mdo sde</section><text>sprin lta bu'i na bza' mnabs la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sprin gyis 'bru skrun la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i</text></item>
<item><p>249b7</p><section>mdo sde</section><text>sangs rgyas sprin gyi phreng ba can la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sprin thor la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>250a1</p><section>mdo sde</section><text>sprin gyi dbang phyug la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sprin 'dzin la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs</text></item>
<item><p>250a2</p><section>mdo sde</section><text>rgyas 'brug sgra la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sprin gyis byin la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'brug sgra rnam</text></item>
<item><p>250a3</p><section>mdo sde</section><text>par sgrogs la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sprin gyi chu la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sprin sdud la phyag</text></item>
<item><p>250a4</p><section>mdo sde</section><text>'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'brug nges par bsgrags la phyag 'tshal lo/ /sangs rgyas thams cad la phyag 'tshal lo/ /sems can thams cad la bde legs su gyur cig /'byung po</text></item>
<item><p>250a5</p><section>mdo sde</section><text>thams cad la byams par gyur cig /dud 'gror gyur pa thams cad 'jigs pa med par gyur cig /ngan 'gro thams cad zhi bar gyur cig /sgrib pa thams cad rnam par sel ba la phyag 'tshal lo/ /de bzhin gshegs pa thams cad kyi cho ga /sangs rgyas thams</text></item>
<item><p>250a6</p><section>mdo sde</section><text>cad kyis gzigs pa'i cho ga 'di grub par gyur cig /tad+ya thA/ spu ta spu ta/ spu Ta spu Ta spu Ta swA hA/ char mi 'bab pa'i tshe/ dge slong ngam/ dge slong ma'am/ dge bsnyen nam/ dge bsnyen ma gang la la zhig gis mgo bkrus te/ gos gtsang ma bgos la byams pa'i</text></item>
<item><p>250a7</p><section>mdo sde</section><text>sems dang ldan pas de bzhin gshegs pa'i mtshan 'di dag yi ger bris nas gdan gtsang ma la bzhag ste/ pog phor bdun gyis nam mkha' la gyen du bdug cing / de bzhin gshegs pa'i mtshan rnams lan lnga bcu'i bar du brjod la mchod pa chen po byas te/ zhag bdun gyi bar du</text></item>
<item><p>250b1</p><section>mdo sde</section><text>rgyun ma chad par byas na char 'bab par 'gyur ro/ /'phags pa sprin chen po rlung gi dkyil 'khor gyi le'u klu thams cad kyi snying po zhes bya ba theg pa chen po'i mdo rdzogs so/ /rgya gar gyi mkhan po dzi na mi tra dang / su ren+d+ra bo d+hi dang / zhu chen gyi lo ts+tsha ba ban+deye shes sdes zhus</text></item>
<item><p>250b2</p><section>mdo sde</section><text>te gtan la phab pa// @##/ /rgya gar skad du/ Ar+ya ma hA me g+ha/ bod skad du/ 'phags pa sprin chen po/ sangs rgyas dang / byang chub sems dpa' thams cad la</text></item>
<item><p>250b3</p><section>mdo sde</section><text>phyag 'tshal lo/ /'di skad bdag gis thos pa dus gcig na/ bcom ldan 'das klu'i rgyal po dga' bo dang / nye dga' bo'i gnas na nor bu rin po che dpal gyi snying po'i sprin gyi dkyil 'khor chen po'i khang pa brtsegs pa na dge slong gi dge 'dun chen po dang / byang chub sems</text></item>
<item><p>250b4</p><section>mdo sde</section><text>dpa'i dge 'dun chen po dang / klu'i rgyal po'i tshogs chen po 'di lta ste/ klu'i rgyal po dga' bo dang / nye dga' dang / rgya mtsho dang / ma dros pa dang / gzi can dang / chu lha dang / 'jog po dang / yul 'khor srung dang / nor rgyas kyi bu dang / klu'i rgyal po btang bzung dang /</text></item>
<item><p>250b5</p><section>mdo sde</section><text>sa srung gi bu dang / mdongs bu dang / dpal gyi gzi brjid dang / dpal dang / glog gi phreng ba dang / gtsug na nor bu rin po che dang / gtsug na nor bu thogs dang / snang ldan gtsug phud can dang / gtsug phud 'ja' can dang / klu'i rgyal po dbang po'i rgyal mtshan dang /</text></item>
<item><p>250b6</p><section>mdo sde</section><text>dbang po'i mchod sdong dang / 'dzam bu'i rgyal mtshan dang / bkra shis ldan dang / dkyil 'khor chen po can dang / lag gis 'gro chen po dang / skar mdog dang / zla ba'i gzi brjid dang / dpal gyi blo gros dang / zla mthong dang / klu'i rgyal po legs mthong dang / shin</text></item>
<item><p>250b7</p><section>mdo sde</section><text>tu brtan dang / mgul na nor bu dang / sprin byung dang / char rgyun dang / rab 'joms dang / rnam par 'joms dang / mthu bsgyings dang / gdengs ka chen po dang / dbyangs zab dang / klu'i rgyal po cher sgrogs dang / rnam par sgra 'byin dang / ud pal dang / rtsal chen dang /</text></item>
<item><p>251a1</p><section>mdo sde</section><text>gshol mda' 'dzin dang / sna tshogs sde dang / zhags pa chen po dang / klu'i rgyal po e la'i 'dab ma dang / kun tu snang dang / rna rtsub dang / dung dang / da ra da ra dang / klu'i rgyal po u pa da ra da ra dang / bde byed dang / lag 'gro dang / lag 'gro chen po dang / dri</text></item>
<item><p>251a2</p><section>mdo sde</section><text>ma chen po dang / 'phur lding dang / sog ma med dang / 'phyang ba dang / srin bu gnas dang / nag po dang / klu'i rgyal po dbang po sde dang / 'dam bu dang / nye ba'i 'dam bu dang / dung thogs dang / 'gro lding dang / rab mdzes dang / glang chen sna dang / rnon po dang / ser skya dang /</text></item>
<item><p>251a3</p><section>mdo sde</section><text>glog 'bar dang / glog 'od chen po dang / stobs lha dang / chu stobs dang / klu'i rgyal po dam pa 'gebs dang / bdud rtsi can dang / mu stegs can dang / bai dUr+ya'i 'od can dang / gser mdog sgra dang / gser 'od dang / zla ba'i rgyal mtshan 'od dang / nyi 'od dang /</text></item>
<item><p>251a4</p><section>mdo sde</section><text>'char 'od dang / bal glang mgo dang / klu'i rgyal po dkar po dang / nag po dang / gshin rje dang / dge tshul dang / sbal pa dang / ngang pa'i gzi brjid dang / mu khyud 'dzin dang / sa 'dzin dang / mgo stong can dang / gtsug na nor bu dang / klu'i rgyal po don yod mthong</text></item>
<item><p>251a5</p><section>mdo sde</section><text>dang / sprin chen dang / sde dang / sa skyong dang / mis byin dang / rnam par dul dang / rga ba 'byung dang / chu srin kun b+hi ra dang / chu srin kun b+ha ra'i gdong dang / dug 'dzin dang / klu'i rgyal po myur gdug dang / pad ma ka dang / 'jug ma dang / rab 'phyang dang / 'jigs</text></item>
<item><p>251a6</p><section>mdo sde</section><text>byed dang / gzi brjid mdzes dang / mgo lnga pa dang / bal li ra dang / shing rtas rgyal dang / klu'i rgyal po bla ma dang / klu'i rgyal po mjug dang / mgo bo che dang / bim pi ka dang / bi ta ra dang / mgyogs 'gro dang / klu'i rgyal po mgo gsum dang / klu sde dang /</text></item>
<item><p>251a7</p><section>mdo sde</section><text>gzi chen dang / 'dam bu byin dang / klu'i rgyal po skrag byed dang / 'od 'bar dang / mgo bdun pa dang / sdong chen dang / mthong dga' dang / rab tu cher gtums dang / dri med gzi brjid dang / mig dang / drag po chen po dang / 'od 'phro phung po dang / klu'i</text></item>
<item><p>251b1</p><section>mdo sde</section><text>rgyal po gtum po dang / khro bo drag shul can dang / rin chen chu sbyin dang / chu sbyin sprin chen dang / dbang po'i 'od dang / rkang pas 'thung dang / sprin zla dang / rgya mtsho'i sprin dang / me tog dri chen dang / ku mu da'i 'byung gnas dang / klu'i rgyal po rin chen mig dang / tog chen po'i rgyal</text></item>
<item><p>251b2</p><section>mdo sde</section><text>mtshan dang / sprin chen snying po dang / kha ba can dang / dpal gyi snying po dang / sprin mthu can dang / mtshan mo 'dzin dang / chu sbyin dang / chu sbyin chen po dang / klu'i rgyal po gzi brjid me 'dra dang / sprin gyi dbang phyug rgyal po dang / khro med dang / sa'i bum pa dang / klu</text></item>
<item><p>251b3</p><section>mdo sde</section><text>dpa' dang / chu 'dzin dang / sprin gdugs dang / ing gi ra'i gdong dang / gzi brjid can dang / sprin las mngon byung dang / klu'i rgyal po gom stabs mtha' yas dang / cha byad mdzes dang / lus chen dang / spyang lto dang / zhi ba dang / dpa' ba dang / gser ngad can dang /</text></item>
<item><p>251b4</p><section>mdo sde</section><text>mchog tu brtson dang / dug drag dang / dbyangs snyan dang / klu'i rgyal po bdud rtsi'i snying po dang / rab tu char 'bebs chen po dang / rnam par g.yo dang / 'khrug sgra dang / rnga sgra dang / bdud rtsi rgyun dang / dga' bar byed pa dang / 'brug sgrogs dang / dpa' sde dang /</text></item>
<item><p>251b5</p><section>mdo sde</section><text>sred med kyi bu dang / rgya mtsho'i glong dang / klu'i rgyal po yon po dang / klu'i rgyal po chen po de dag la sogs pa klu bye ba khrag khrig brgya stong phrag brgyad cu rtsa bzhi dag 'dus te 'khod pa dang thabs cig tu bzhugs so/ /de'i tshe klu'i rgyal po de dag 'khor dang bcas te stan las langs nas bla</text></item>
<item><p>251b6</p><section>mdo sde</section><text>gos phrag pa gcig tu gzar te/ pus mo g.yas pa'i lha nga sa la btsugs nas/ bcom ldan 'das ga la ba de logs su thal mo sbyar ba btud nas bla ma la gus pa dang / phu dud chen po byed pas me tog dang / bdug pa dang / spos dang / phreng ba dang / byug pa dang / phye ma dang / na bza' dang /</text></item>
<item><p>251b7</p><section>mdo sde</section><text>gdugs dang / rgyal mtshan dang / ba dan dang / dar gyi lda ldi dang / rol mo'i sgra dang / sil snyan dang / pheg rdob pa dang / glu dbyangs dang / rin po che'i me tog dang / rin po che'i lda ldi dang / mu tig gi phreng ba dang / klu'i me tog dang / mu tig gi dra ba mchog tu mdzes pa rnam</text></item>
<item><p>252a1</p><section>mdo sde</section><text>pa sna tshogs dpag tu med grangs med pa dag bcom ldan 'das la phul nas bskor ba byas te phyogs gcig tu 'dug go/ /phyogs gcig tu 'dug nas smon lam rnams btab pa/ lus rgya mtsho 'jig rten gyi khams rgya mtsho thams cad kyi rdul phra rab kyi rdul snyed</text></item>
<item><p>252a2</p><section>mdo sde</section><text>kyis sangs rgyas dang / byang chub sems dpa'i 'khor gyi dkyil 'khor rgya mtsho thams cad dang / 'jig rten gyi khams rab 'byam rgya mtsho thams cad dang / sa dang / chu dang / me dang / rlung thams cad kyi rdul phra rab kyi rdul rnams dang / gzugs su snang ba thams cad kyi</text></item>
<item><p>252a3</p><section>mdo sde</section><text>rdul phra rab kyi rdul rnams las rdul phra rab kyi rdul re re la yang lus kyi sprin/ rgya mtsho bgrang ba'i rgya mtsho thams cad las yang dag par 'das pa grangs med/ dpag tu med/ bsam gyis mi khyab mtshungs pa med/ gzhal du med/ brjod du med pa las yang dag par 'das</text></item>
<item><p>252a4</p><section>mdo sde</section><text>pa dag dang / lus re re la yang lag pa rgya mtsho'i sprin phyogs kun gyi rgyun du mngon par phyogs pa dpag tu med grangs med pa dag byin gyis brlabs nas/ rdul phra rab kyi rdul gyi cha re re las kyang mchod pa thams cad kyi sprin rgya mtsho phyogs kun gyi gzhi rgyas par 'gengs</text></item>
<item><p>252a5</p><section>mdo sde</section><text>pa/ ma 'dres pa rnams kyis sangs rgyas dang / byang chub sems dpa' thams cad la mchod pa bya'o snyam pa 'di lta ste/ kun du spyod pa'i lus rgya mtsho sprin ma 'dres pa dpag tu med/ grangs med/ bsam gyis mi khyab/ gzhal du med/ tshad med/ brjod du med pa dag gis nam</text></item>
<item><p>252a6</p><section>mdo sde</section><text>mkha'i dkyil kun du khebs par byin gyis brlabs nas byang chub sems dpa'i lus rgya mtsho sprin rnams kyis ji lta ba de bzhin du rin po che thams cad kyi kha dog dang / 'od zer stug po dang / nyi ma dang / zla ba thams cad lta bu'i lus kyi 'khor gyi dkyil 'khor rgya mtsho sprin rnams</text></item>
<item><p>252a7</p><section>mdo sde</section><text>dang / rin po che thams cad kyi phreng ba dang / me tog gi rgya mtsho sprin rnams dang / rin po che thams cad kyi snang ba chen po'i snying po'i khang pa brtsegs pa rgya mtsho'i sprin rnams dang / phye ma dang / shing ljon pa thams cad kyi mdzod rgya mtsho sprin rnams dang / spos dang / bdug pa</text></item>
<item><p>252b1</p><section>mdo sde</section><text>thams cad kyi gzugs kun du ston pa rgya mtsho sprin rnams dang / sgra thams cad sgrogs pa'i rol mo'i sgra rgya mtsho sprin rnams dang / spos thams cad kyi shing ljon pa rgya mtsho sprin rnams kyis nam mkha'i dkyil kun du khebs par byin gyis brlabs nas de la sogs pa mchod pa thams cad kyi sprin</text></item>
<item><p>252b2</p><section>mdo sde</section><text>rgya mtsho dpag tu med/ grangs med/ bsam gyis mi khyab/ gzhal du med/ tshad med/ brjod du med pa/ ma 'dres pa rnams kyis/ sangs rgyas dang / byang chub sems dpa' rgya mtsho thams cad la bsti stang du bya'o/ /bla mar bya'o/ /ri mor bya'o/ /mchod par bya'o/ /yul thams cad du</text></item>
<item><p>252b3</p><section>mdo sde</section><text>bkod pa rnam par snang bar byas pa'i snying po can gyi nor bu'i rgyal po rgya mtsho sprin rnams kyis nam mkha'i dkyil kun du khebs par byin gyis brlabs te/ sangs rgyas dang / byang chub sems dpa' rgya mtsho thams cad la bsti stang du bya'o/ /bla mar bya'o/ /ri mor bya'o/ /mchod par bya'o/ /</text></item>
<item><p>252b4</p><section>mdo sde</section><text>thams cad kun du snang ba'i rin po che'i char 'bab pa bkod pa'i nor bu'i rgyal po rgya mtsho sprin rnams dang / rin po che thams cad kyi 'od 'phro ba 'bar ba dang ldan pa sangs rgyas la nges par gyur pa'i dbyangs kyi nor bu'i rgyal po rgya mtsho sprin rnams dang / kun du sgras 'gengs pa sangs rgyas kyi</text></item>
<item><p>252b5</p><section>mdo sde</section><text>chos thams cad kyi dbyangs can nor bu'i rgyal po rgya mtsho sprin rnams dang / kun nas sgo rin po che 'od zer gyis sangs rgyas kyi sprul pa snang bar byed pa rgya mtsho sprin rnams dang / 'khor gyi dkyil 'khor ma 'dres pa rnams su bkod pa thams cad snang ba kun du ston pa'i nor bu'i rgyal po</text></item>
<item><p>252b6</p><section>mdo sde</section><text>rgya mtsho sprin rnams dang / 'od 'phro ba sgron ma sangs rgyas kyi yul thams cad kyi rjes su 'jug pa'i nor bu'i rgyal po rgya mtsho sprin rnams dang / sangs rgyas kyi zhing bsam gyis mi khyab pa rnams su de bzhin gshegs pa'i gzhal med khang snang ba kun du ston pa'i nor bu'i rgyal po rgya mtsho</text></item>
<item><p>252b7</p><section>mdo sde</section><text>sprin rnams dang / rin po che sna tshogs thams cad kyi rdul la dus gsum gyi sangs rgyas kyi sku snang ba rnam par snang bar byed pa'i nor bu'i rgyal po rgya mtsho sprin rnams kyis nam mkha'i dkyil kun du khebs par byin gyis brlabs te/ sangs rgyas dang byang chub sems dpa' rgya mtsho sprin thams</text></item>
<item><p>253a1</p><section>mdo sde</section><text>cad la bsti stang du bya'o/ /bla mar bya'o/ /ri mor bya'o/ /mchod par bya'o/ /rin po che dang / spos dang / me tog sna tshogs thams cad kyi khang pa brtsegs pa ma 'dres pa rgya mtsho'i sprin rnams dang / nor bu rin po che'i rgyal po kha dog mtha' yas pa thams cad kyis rab tu</text></item>
<item><p>253a2</p><section>mdo sde</section><text>brgyan pa'i khang pa brtsegs pa rgya mtsho sprin rnams dang / rin po che'i sgron ma dang / spos kyi 'od 'phro ba can gyi khang pa brtsegs pa rgya mtsho sprin rnams dang / mu tig thams cad kyis rnam par spras pa'i khang pa brtsegs pa rgya mtsho sprin rnams dang / me tog thams cad kyi ze ba rgya mtsho</text></item>
<item><p>253a3</p><section>mdo sde</section><text>sprin rnams dang / rin po che'i phreng ba mtha' yas pas legs par brgyan pa'i khang pa brtsegs pa'i rgya mtsho sprin rnams kyis nam mkha'i dkyil kun du khebs par byin gyis brlabs nas/ phyogs bcu kun du 'od zer snang ba'i snying po can/ bkod pa thams cad yang dag par</text></item>
<item><p>253a4</p><section>mdo sde</section><text>'du ba'i khang pa brtsegs pa rgya mtsho sprin rnams dang / rin po che thams cad kyi rdul phra rab kyis rab tu brgyan pa bkod pa du ma kun du ston pa'i khang pa brtsegs pa rgya mtsho sprin rnams dang / bkod pa thams cad kyis rab tu brgyan pa kun du rgyas par 'gengs pa'i khang pa brtsegs pa rgya</text></item>
<item><p>253a5</p><section>mdo sde</section><text>mtsho sprin rnams dang / sgo kun du me tog gi rta babs dril bu'i dra ba dpyangs pa rgya mtsho sprin rnams kyis nam mkha'i dkyil kun du khebs par byin gyis brlabs te/ sangs rgyas dang / byang chub sems dpa' rgya mtsho thams cad la bsti stang du bya'o/ /bla mar bya'o/ /ri mor bya'o/ /mchod par</text></item>
<item><p>253a6</p><section>mdo sde</section><text>bya'o/ /gser dang / rin po che sna tshogs kyi tsong tsong dang / phreng ba dang / rin po che'i mgul gdub kyi snying po can gyi seng ge'i khri rgya mtsho sprin rnams dang / me tog ltar snang ba sna tshogs kyi snying po can gyi seng ge'i khri rgya mtsho sprin rnams dang / an da rnyil dang / 'dzam bu'i chu bo'i</text></item>
<item><p>253a7</p><section>mdo sde</section><text>gser gyi pad ma sna tshogs kyi snying po can gyi seng ge'i khri rgya mtsho sprin rnams dang / nor bu rin po che'i sgron ma'i pad ma'i snying po can gyi seng ge'i khri rgya mtsho sprin rnams dang nor bu rin po che snang gsal rgyal mtshan gyi pad ma sna tshogs kyi snying po can gyi seng ge'i khri rgya mtsho sprin rnams dang / rin</text></item>
<item><p>253b1</p><section>mdo sde</section><text>po ches brgyan pa pad ma sna tshogs kyi snying po can gyi seng ge'i khri rgya mtsho sprin rnams dang / an da rnyil mdzes par 'bar ba'i 'od zer ldan pa'i pad ma'i snying po can gyi seng ge'i khri rgya mtsho sprin rnams dang / 'od zer 'bar ba zad mi shes pa'i gzi brjid dang ldan pa'i pad ma'i snying po can gyi</text></item>
<item><p>253b2</p><section>mdo sde</section><text>seng ge'i khri rgya mtsho sprin rnams dang / rin po che 'bar ba thams cad byung ba'i pad ma'i snying po can gyi seng ge'i khri rgya mtsho sprin rnams dang / rin po che 'bar ba mchog dam pa thams cad byung ba'i pad ma'i snying po can gyi seng ge'i khri rgya mtsho sprin rnams dang / sangs rgyas kyi gsung sgra'i</text></item>
<item><p>253b3</p><section>mdo sde</section><text>'od zer dang ldan pa'i pad ma'i snying po can gyi seng ge'i khri rgya mtsho sprin ma 'dres pa rnams kyis nam mkha'i dkyil kun du khebs par byin gyis brlabs te/ sangs rgyas dang byang chub sems dpa' rgya mtsho thams cad la bsti stang du bya'o/ /bla mar bya'o/ /ri mor bya'o/ /mchod par</text></item>
<item><p>253b4</p><section>mdo sde</section><text>bya'o/ /spos dang / nor bu sna tshogs thams cad kyi shing ljon pa rgya mtsho sprin rnams dang / kun nas sgo lo ma las thal mo sbyar ba'i sprin 'byung ba'i spos kyi shing ljon pa rgya mtsho sprin rnams dang / shing ljon pa thams cad kyi gzugs mtha' yas pa bkod pa kun du ston pa'i shing ljon</text></item>
<item><p>253b5</p><section>mdo sde</section><text>pa rgya mtsho sprin rnams dang / me tog thams cad kyi sprin rab tu 'phyang ba'i sprin shing ljon pa rgya mtsho sprin rnams dang / bkod pa thams cad 'byung ba'i mdzod mtha' yas pa dang ldan pa'i shing ljon pa rgya mtsho sprin rnams dang / rin po che 'od 'phro ba thams cad kyi dkyil 'khor rnam par snang bar byed</text></item>
<item><p>253b6</p><section>mdo sde</section><text>pa'i shing ljon pa rgya mtsho sprin rnams dang / byang chub sems dpa'i lus phyed tsan dan thams cad kyi phye mar kun du ston pa'i shing ljon pa rgya mtsho sprin rnams dang / byang chub kyi snying po thams cad kyi bkod pa bsam gyis mi khyab pa'i 'od can gyi shing ljon pa'i rin po che'i gos thams cad</text></item>
<item><p>253b7</p><section>mdo sde</section><text>kyi mdzod nyi ma ltar snang bar byas pa dang ldan pa'i shing ljon pa rgya mtsho sprin rnams dang / sgra dbyangs thams cad sgrogs pa yid du 'ong ba'i dbyangs kun du gtong ba'i shing ljon pa rgya mtsho sprin rnams dang / rin po che kha dog mtha' yas pa'i pad ma'i snying po can gyi seng ge'i khri rgya mtsho sprin rnams</text></item>
<item><p>254a1</p><section>mdo sde</section><text>dang / kun du mngon par phyogs pa'i nor bu'i rgyal po snang bar byed pa'i snying po can gyi seng ge'i khri rgya mtsho sprin rnams dang / rgyan bkod pa thams cad kyis rab tu brgyan pa'i snying po can gyi seng ge'i khri rgya mtsho sprin rnams dang / rin po che sna tshogs 'od 'phro ba'i sgron ma'i</text></item>
<item><p>254a2</p><section>mdo sde</section><text>phreng ba'i snying po can gyi seng ge'i khri rgya mtsho sprin rnams dang / kun nas sgra rin po che'i shing ljon pa 'byung ba'i snying po can gyi seng ge'i khri rgya mtsho sprin rnams dang / spos dang me tog dang / pad ma thams cad kyi phreng ba rin po che'i snying po can gyi seng ge'i khri rgya mtsho sprin rnams dang /</text></item>
<item><p>254a3</p><section>mdo sde</section><text>sangs rgyas thams cad kyi gdan bkod pa kun du ston pa'i nor bu rin po che'i rgyal po'i snying po can gyi seng ge'i khri rgya mtsho sprin rnams dang / bkod pa thams cad kyi phreng ba rab tu dpyangs pa'i rta babs stegs bus rab tu brgyan pa rin po che'i sprin gyi snying po can gyi seng ge'i khri rgya mtsho sprin rnams</text></item>
<item><p>254a4</p><section>mdo sde</section><text>dang / nor bu rin po che'i yal ga dang / phye ma'i mdzod yod pa'i sdong po thams cad kyi snying po can gyi seng ge'i khri rgya mtsho sprin rnams dang / spos sna tshogs dang rin po che'i dril bu g.yer ka'i dra ba kun nas rgyan nyi ma snang bar byed pa'i snying po can gyi seng ge'i khri rgya mtsho sprin rnams</text></item>
<item><p>254a5</p><section>mdo sde</section><text>kyis nam mkha'i dkyil kun du khebs par byin gyis brlabs te/ sangs rgyas dang / byang chub sems dpa' rgya mtsho thams cad la bsti stang du bya'o/ /bla mar bya'o/ /ri mor bya'o/ /mchod par bya'o/ /yid bzhin gyi nor bu'i rgyal po thams cad kyi gzhal med khang rgya</text></item>
<item><p>254a6</p><section>mdo sde</section><text>mtsho sprin rnams dang / an da rnyil gyi ze ba can gyi me tog bkod pa thams cad kyi bla re rgya mtsho sprin rnams dang / spos dang / nor bu thams cad kyi bla re rgya mtsho sprin rnams dang / rin po che'i 'od 'phro ba'i sgron ma'i gzugs kyi bla re rgya mtsho sprin rnams dang / sangs rgyas kyi rdzu</text></item>
<item><p>254a7</p><section>mdo sde</section><text>'phrul rnam par ston par snang ba'i dbyangs can gyi nor bu'i rgyal po'i bla re rgya mtsho sprin rnams dang / nor bu sna tshogs kyi gos bkod pa thams cad snang ba kun tu ston pa'i bla re rgya mtsho sprin rnams dang / me tog thams cad kyi chu bo 'bar bar snang ba'i rin po che'i bla re rgya mtsho sprin rnams dang /</text></item>
<item><p>254b1</p><section>mdo sde</section><text>dril bu sna tshogs kyi sgras kun du rgyas par 'gengs pa'i dra ba'i bla re rgya mtsho sprin rnams dang / pad ma 'bar ba kha dog mtha' yas pa sna tshogs su snang ba'i nor bu'i snying po can gyi pad ma'i dra ba'i bla re rgya mtsho sprin rnams dang / gser gyi ze ba can gyi 'od zer snang ba'i rgyal mtshan gyi bla re</text></item>
<item><p>254b2</p><section>mdo sde</section><text>rgya mtsho sprin rnams dang / bkod pa bsam gyis mi khyab par snang ba'i 'od mtha' yas pa bkod pa thams cad kyi rgyan gyi bla re rgya mtsho sprin rnams kyis nam mkha'i dkyil kun du khebs par byin gyis brlabs te/ sangs rgyas dang / byang chub sems dpa' gang chen mtsho sprin rgya mtsho</text></item>
<item><p>254b3</p><section>mdo sde</section><text>thams cad la bsti stang du bya'o/ /bla mar bya'o/ /ri mor bya'o/ /mchod par bya'o/ /nor bu rin po che sna tshogs thams cad kyi gdugs rgya mtsho sprin rnams kyis nam mkha'i dkyil kun du khebs par byin gyis brlabs la rin po che bcu'i 'od zer snang ba bkod pa'i me tog gi gdugs rgya</text></item>
<item><p>254b4</p><section>mdo sde</section><text>mtsho sprin rnams dang / mu tig kha dog mtha' yas pa'i mdzod kyi gdugs rgya mtsho sprin rnams dang / sangs rgyas dang / byang chub sems dpa' thams cad kyi snying rje'i sgo'i sgra'i nor bu'i rgyal po'i gdugs rgya mtsho sprin rnams dang / rin po che sna tshogs kyi 'od 'phro ba'i phreng</text></item>
<item><p>254b5</p><section>mdo sde</section><text>ba'i gdugs rgya mtsho sprin rnams dang / rin po che'i rdul kun du snang bas rab tu brgyan pa'i dril bu'i dra ba dpyangs pa'i gdugs rgya mtsho sprin rnams dang / nor bu thams cad kyi sdong po'i yal ga'i rgyan can gyi gdugs rgya mtsho sprin rnams dang / nyi ma rnam par snang bar byed pa'i 'od</text></item>
<item><p>254b6</p><section>mdo sde</section><text>'phro ba'i nor bu'i rgyal po dang / spos dang / bdug pa thams cad kyi gdugs rgya mtsho sprin rnams dang / tsan dan gyi phye ma'i mdzod kun du rgyas par 'gengs pa'i gdugs rgya mtsho sprin rnams dang / sangs rgyas kyi yul rgya chen po snang bar byed pa kun du bkod pas rgyas par 'gengs</text></item>
<item><p>254b7</p><section>mdo sde</section><text>pa'i gdugs rgya mtsho sprin ma 'dres pa rnams kyis sangs rgyas dang byang chub sems dpa' rgya mtsho thams cad la bsti stang du bya'o/ /bla mar bya'o/ /ri mor bya'o/ /mchod par bya'o/ /rin po che thams cad snang ba'i dkyil 'khor rgya mtsho sprin rnams dang / rin po che 'od 'phro ba</text></item>
<item><p>255a1</p><section>mdo sde</section><text>thams cad kyi gzugs kyi 'od kyi dkyil 'khor rgya mtsho sprin ma 'dres pa rnams dang / me tog gi sprin snang bar byed pa'i 'od kyi dkyil 'khor rgya mtsho sprin rnams dang / rin po che thams cad kyi 'od zer sangs rgyas kyi sprul pa'i 'od kyi dkyil 'khor dang ldan pa rgya mtsho sprin rnams dang /</text></item>
<item><p>255a2</p><section>mdo sde</section><text>sangs rgyas kyi zhing thams cad snang bar gtogs pa'i 'od kyi dkyil 'khor rgya mtsho sprin rnams dang / kun nas sgo sangs rgyas kyi yul sgrogs pa rin po che'i yal ga'i 'od kyi dkyil 'khor rgya mtsho sprin rnams dang / bai dUr+ya dang / rin po che'i rigs dang / nor bu rin po che'i rgyal po</text></item>
<item><p>255a3</p><section>mdo sde</section><text>thams cad kyi 'od zer gyi 'od kyi dkyil 'khor rgya mtsho sprin rnams dang / sems can gyi gzugs mtha' yas pa dag sems kyi skad cig la kun du ston pa'i 'od kyi dkyil 'khor rgya mtsho sprin rnams dang / sangs rgyas thams cad kyi smon lam las byung ba yid du 'ong ba'i sgra rab tu</text></item>
<item><p>255a4</p><section>mdo sde</section><text>'byin pa dang ldan pa'i 'od kyi dkyil 'khor rgya mtsho sprin rnams dang / 'khor gyi dkyil 'khor thams cad du sems can 'dul ba'i dbyangs can nor bu'i rgyal po'i 'od kyi dkyil 'khor rgya mtsho sprin rnams kyis sangs rgyas dang byang chub sems dpa' rgya mtsho thams cad la bsti stang du</text></item>
<item><p>255a5</p><section>mdo sde</section><text>bya'o/ /bla mar bya'o/ /ri mor bya'o/ /mchod par bya'o/ /nor bu thams cad kyi mdzod kyi 'od zer rgya mtsho sprin rnams dang / sangs rgyas thams cad kyi gzugs dang / sgra dang / dri dang / ro dang / reg bya'i 'od zer rgya mtsho sprin rnams dang / rin po che thams</text></item>
<item><p>255a6</p><section>mdo sde</section><text>cad kyi 'od 'phro ba rgya mtsho sprin rnams dang / sangs rgyas thams cad kyi chos sgrogs pa rgyas par 'gengs pa'i 'od zer rgya mtsho sprin rnams dang / sangs rgyas kyi zhing bkod pa thams cad snang bar byed pa'i 'od zer rgya mtsho sprin rnams dang / me tog gi khang pa brtsegs pa thams cad</text></item>
<item><p>255a7</p><section>mdo sde</section><text>kyi 'od zer rgya mtsho sprin rnams dang / rin po che thams cad kyi rdul gyi 'od zer rgya mtsho sprin rnams dang / bskal pa gcig nas gcig tu brgyud pa thams cad du sangs rgyas 'byung bas sems can yongs su smin par byed pa sgrogs pa can gyi 'od zer rgya mtsho sprin rnams dang / rin po che</text></item>
<item><p>255b1</p><section>mdo sde</section><text>mi zad pa thams cad bstan pa dang / me tog thams cad kyi ze ba'i 'od zer rgya mtsho sprin rnams dang / khri stan bkod pa thams cad kun tu ston pa'i 'od zer rgya mtsho sprin ma 'dres pa rnams kyis sangs rgyas dang / byang chub sems dpa' rgya mtsho thams cad la bsti stang du bya'o/ /bla mar bya'o/ /ri mor</text></item>
<item><p>255b2</p><section>mdo sde</section><text>bya'o/ /mchod par bya'o/ /rin po che'i 'od 'phro ba kha dog mtha' yas pa rgya mtsho sprin ma 'dres pa rnams dang / kun tu 'od kyi nor bu'i rgyal po 'od 'phro ba rgya mtsho sprin rnams dang / sangs rgyas thams cad kyi zhing rgya chen po bkod pa snang bar byed pa'i 'od 'phro ba rgya mtsho sprin rnams dang / spos</text></item>
<item><p>255b3</p><section>mdo sde</section><text>thams cad kyi 'od 'phro ba rgya mtsho sprin rnams dang / bkod pa thams cad kyi 'od 'phro ba rgya mtsho sprin rnams dang / sangs rgyas thams cad kyi sprul pa'i 'od 'phro ba rgya mtsho sprin rnams dang / rin po che sna tshogs kyi shing gi ze ba 'od 'phro ba rgya mtsho sprin rnams dang / gos thams cad kyi 'od</text></item>
<item><p>255b4</p><section>mdo sde</section><text>'phro ba rgya mtsho sprin rnams dang / byang chub sems dpa' mtha' yas pa'i spyod pa dbyangs can nor bu'i rgyal po'i 'od 'phro ba rgya mtsho sprin rnams dang / mu tig gi sgron ma thams cad kyi 'od 'phro ba rgya mtsho sprin ma 'dres pa rnams kyis sangs rgyas dang / byang chub sems dpa' gang chen</text></item>
<item><p>255b5</p><section>mdo sde</section><text>mtsho'i sprin gyi rgya mtsho thams cad la bsti stang du bya'o/ /bla mar bya'o/ /ri mor bya'o/ /mchod par bya'o/ /spos dang me tog sna tshogs thams cad kyi rgyan rgya mtsho sprin bsam gyis mi khyab pa rnams dang / rin po che 'od 'phro ba thams cad kyi pad ma'i dra ba rgya mtsho sprin rnams dang /</text></item>
<item><p>255b6</p><section>mdo sde</section><text>nor bu rin po che kha dog mtha' yas pa'i 'od kyi dkyil 'khor rgya mtsho sprin rnams dang / rin po che thams cad kyi kha dog dang ldan pa'i mu tig gi mdzod rgya mtsho sprin rnams dang / rin po che dang / spos dang / tsan dan thams cad kyi phye ma rgya mtsho sprin rnams dang / rin po che thams cad</text></item>
<item><p>255b7</p><section>mdo sde</section><text>kyi gdugs rgya mtsho sprin rnams dang / nor bu'i rgyal po yid du 'ong zhing sdug pa mdzes pa'i dbyangs can rgya mtsho sprin rnams dang / nyi ma'i 'od kyi nor bu'i tshogs kyi phreng ba rgya mtsho sprin rnams dang / rin po che'i mdzod mtha' yas pa rgya mtsho sprin rnams dang / thams cad kun tu bzang</text></item>
<item><p>256a1</p><section>mdo sde</section><text>po'i lus ma 'dres pa rgya mtsho sprin rnams kyis sangs rgyas dang / byang chub sems dpa' gang chen mtsho'i sprin gyi rgya mtsho thams cad la bsti stang du bya'o/ /bla mar bya'o/ /ri mor bya'o/ /mchod par bya'o/ /zhes de lta bu'i smon lam btab nas klu'i rgyal po</text></item>
<item><p>256a2</p><section>mdo sde</section><text>de dag gis yang bcom ldan 'das la lan gsum bskor ba byas te zhabs la phyag 'tshal ba dang / bcom ldan 'das kyis gnang nas rang rang gi stan la 'khod do/ /de'i tshe stong gsum gyi stong chen po klu'i bdag po chen po phyir mi ldog pa'i smon lam gyi stobs can g.yog mtha' yas</text></item>
<item><p>256a3</p><section>mdo sde</section><text>rgya mtsho'i sprin bkod pa'i gzi brjid kyi dkyil 'khor gdugs lta bu'i rgyal po zhes bya ba de bzhin gshegs pa la mchod pa bya ba dang / phyag bya ba dang / bsnyen bkur bya ba dang / chos mnyan pa'i phyir 'dzam bu'i gling 'dir 'ongs so/ /de nas klu'i bdag po g.yog mtha' yas rgya mtsho'i</text></item>
<item><p>256a4</p><section>mdo sde</section><text>sprin bkod pa'i gzi brjid kyi dkyil 'khor gdugs lta bu'i rgyal po stan las langs te bla gos phrag pa gcig tu gzar nas pus mo g.yas pa'i lha nga sa la btsugs te bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /</text></item>
<item><p>256a5</p><section>mdo sde</section><text>gal te zhus na zhu ba lung bstan pa'i slad du bcom ldan 'das kyis bdag la skabs phye na/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu'o/ /de skad ces gsol pa dang / bcom ldan 'das kyis klu'i bdag</text></item>
<item><p>256a6</p><section>mdo sde</section><text>po g.yog mtha' yas rgya mtsho'i sprin bkod pa'i gzi brjid kyi dkyil 'khor gdugs lta bu'i rgyal po la 'di skad ces bka' stsal to/ /klu'i bdag po ci dang / ci 'dod pa dris shig dang / ngas dris pa de dang de'i lung bstan pas khyod kyi sems rangs par bya'o/ /de skad ces</text></item>
<item><p>256a7</p><section>mdo sde</section><text>bka' stsal pa dang / bcom ldan 'das la klu'i bdag po g.yog mtha' yas rgya mtsho'i sprin bkod pa'i gzi brjid kyi dkyil 'khor gdugs lta bu'i rgyal pos 'di skad ces gsol to/ /bcom ldan 'das ji ltar na klu thams cad kyi klu'i sdug bsngal thams cad rgyun chad par 'gyur/</text></item>
<item><p>256b1</p><section>mdo sde</section><text>bde ba thams cad dang ldan pa dang rab tu dga' bar 'gyur/ 'dzam bu'i gling 'dir dus dus su char gyi rgyun 'beb par 'gyur/ rtswa dang / shing gel ba dang / sman dang / nags tshal thams cad 'khrung bar 'gyur/ 'bru thams cad skye bar 'gyur/ bcud thams cad yang dag par</text></item>
<item><p>256b2</p><section>mdo sde</section><text>skye bar 'gyur/ gang gis 'dzam bu'i gling gi mi rnams bde ba dang ldan par 'gyur/ de skad ces gsol pa dang / bcom ldan 'das kyis klu'i bdag po g.yog mtha' yas rgya mtsho'i sprin bkod pa'i gzi brjid kyi dkyil 'khor gdugs lta bu'i rgyal po la 'di skad ces bka' stsal to/ /</text></item>
<item><p>256b3</p><section>mdo sde</section><text>klu'i bdag po khyod sems can thams cad la phan pa dang / bde ba'i phyir zhugs te de bzhin gshegs pa la don 'di yongs su 'dri bar sems pa legs so/ /legs so/ /klu'i bdag po de'i phyir legs par rab tu nyon la yid la zung shig dang / ngas khyod la bshad do/ /klu'i bdag</text></item>
<item><p>256b4</p><section>mdo sde</section><text>po chos gcig dang ldan na/ klu thams cad kyi klu'i sdug bsngal thams cad rgyun chad par 'gyur bde ba dang ldan par 'gyur ro/ /chos gcig po gang zhe na/ 'di lta ste/ byams pa'o/ /klu'i bdag po byams pa de la gnas pa'i lha dang / mi rnams ni mes mi tshig /mtshon gyis mi</text></item>
<item><p>256b5</p><section>mdo sde</section><text>tshugs/ chus mi khyer/ dug gis mi tshugs/ pha rol gyi dmag tshogs kyis zil gyis mi non/ bde bar gnyid kyis log par 'gyur/ bde bar sad par 'gyur/ rang gi bsod nams kyis yongs su bsrung bar 'gyur/ bsod nams chen po'i gzi brjid kyis gzi can du</text></item>
<item><p>256b6</p><section>mdo sde</section><text>'gyur/ lha dang bcas pa'i 'jig rten gyis mi brdzi bar 'gyur/ mdzes pa dang mthong na dga' bar 'gyur/ 'gro ba thams cad du thags thogs med par 'gyur/ sdug bsngal thams cad rgyun chad pa dang rab tu dga' bar 'gyur/ bde ba thams cad dang ldan pa dang / mi'i chos</text></item>
<item><p>256b7</p><section>mdo sde</section><text>bla ma rtogs nas/ lus zhig pa'i 'og tu tshangs pa'i 'jig rten du skye bar 'gyur te/ klu'i bdag po lha dang mi'i byams pa la gnas pa rnams kyi phan yon ni 'di dag go/ /klu'i bdag po de bas na byams pa'i lus kyi las dang / byams pa'i ngag gi las dang / byams pa'i yid kyi</text></item>
<item><p>257a1</p><section>mdo sde</section><text>las kyis gnas par bya'o/ /klu'i bdag po gzhan yang bde ba thams cad sbyin pa zhes bya ba'i gzungs brjod par bya ste/ des klu thams cad kyi klu'i sdug bsngal thams cad rgyun gcod par byed/ bde ba thams cad sbyin par byed de/ 'dzam bu'i gling 'dir dus</text></item>
<item><p>257a2</p><section>mdo sde</section><text>dus su char gyi rgyun 'bebs par byed/ rtswa dang / shing gel pa dang / sman dang / nags tshal dang / lo thog thams cad skye bar byed do/ /klu'i bdag po de la bde ba thams cad sbyin pa zhes bya ba'i gzungs de gang zhe na/ tad+ya thA/ ng+hA ra Ni d+hA ra Ni/ ud+d+hA ra Ni/ sam pra tiSh+Thi te/ bi dza ya bar+Na/ sa t+ya pra</text></item>
<item><p>257a3</p><section>mdo sde</section><text>ti dz+nyA sa ra dA/ dz+nyA na ba ti/ u ta pa da ni bi nA ma ni/ a b+hi She tsa ni/ a b+hi byA hA ra/ shu b+ha ba ti/ dzI ma tu/ e hi ku ma bA lan/ ba ha ha ra/ kle shA na d+hu na pA ba ma/ sho d+ha ya mArga na/ ni rA hi ka d+harmA tA shud d+hA/ lo ka bi ti mi ra rA dza sa du kha/ sha man sarba bud+d+ha a ba lo ka na a d+hi Sh+Thi</text></item>
<item><p>257a4</p><section>mdo sde</section><text>te/ pra dz+nyA dz+nyA na b+he swA hA/ klu'i bdag po gzungs kyi tshig don thams cad sgrub par byed pa chos kyi sku la 'jug pa/ sangs rgyas thams cad kyis byin gyis brlabs pa/ bde ba thams cad sbyin pa 'di dag gzung bar bya/ brjod par bya'o/ /klu'i bdag po gzhan yang sprin gyi rigs las</text></item>
<item><p>257a5</p><section>mdo sde</section><text>'byung ba'i byin gyi rlabs bkod pa gzi brjid kyi snying po sprul pa snang bar byed pa/ ye shes kyi tog gi chu'i rgyun gyi sprin gyi dkyil 'khor dpal dang ldan pa gser gyi 'od zer rnam par snang bar byed pa/ skra'i rtse mo'i cha shas gcig las byung ba'i rus dang rigs kyi de bzhin gshegs pa rnams</text></item>
<item><p>257a6</p><section>mdo sde</section><text>kyi mtshan bzung bar bya/ yid la bya'o/ /de dag gis klu thams cad dang / klu'i rigs thams cad dang / klu'i rus thams cad dang / klu'i cho rigs thams cad dang / klu'i 'byung ba thams cad dang / klu'i skye gnas thams cad dang / klu'i rgyal po thams cad dang / klu'i bu mo</text></item>
<item><p>257a7</p><section>mdo sde</section><text>thams cad dang / klu'i g.yog thams cad kyi klu'i sdug bsngal thams cad rgyun gcod par byed/ bde ba'i yo byad thams cad sgrub par byed do/ /klu'i bdag po de la de bzhin gshegs pa'i mtshan de dag gang zhe na/ 'di lta ste/ bcom ldan 'das de bzhin gshegs pa rnam par snang mdzad</text></item>
<item><p>257b1</p><section>mdo sde</section><text>snying po can gyi sprin chen po la phyag 'tshal lo/ /bcom ldan 'das de bzhin gshegs pa klu'i rigs las byung ba sprin gyis rnam par mdzes la phyag 'tshal lo/ /bcom ldan 'das de bzhin gshegs pa sprin gyi chu 'dzin la phyag 'tshal lo/ /bcom ldan 'das de bzhin gshegs pa dpal</text></item>
<item><p>257b2</p><section>mdo sde</section><text>ldan sprin gyi gzi brjid la phyag 'tshal lo/ /bcom ldan 'das de bzhin gshegs pa sprin chen 'byung la phyag 'tshal lo/ /bcom ldan 'das de bzhin gshegs pa rlung gi dkyil 'khor thams cad rnam par 'joms pa'i sprin la phyag 'tshal lo/ /bcom ldan 'das de bzhin</text></item>
<item><p>257b3</p><section>mdo sde</section><text>gshegs pa nam mkha' dpag med la phyag 'tshal lo/ /bcom ldan 'das de bzhin gshegs pa sprin chen po'i glog 'bar ba'i tshogs la phyag 'tshal lo/ /bcom ldan 'das de bzhin gshegs pa sprin chen mthu rtsal dpa' bo la phyag 'tshal lo/ /bcom ldan 'das de bzhin</text></item>
<item><p>257b4</p><section>mdo sde</section><text>gshegs pa sprin mdzes la phyag 'tshal lo/ /bcom ldan 'das de bzhin gshegs pa sprin stug chen po la phyag 'tshal lo/ /bcom ldan 'das de bzhin gshegs pa sprin gyi dkyil 'khor chen po la phyag 'tshal lo/ /bcom ldan 'das de bzhin gshegs pa sprin gyi 'od</text></item>
<item><p>257b5</p><section>mdo sde</section><text>la phyag 'tshal lo/ /bcom ldan 'das de bzhin gshegs pa sprin chen seng ge la phyag 'tshal lo/ /bcom ldan 'das de bzhin gshegs pa sprin chen gdugs la phyag 'tshal lo/ /bcom ldan 'das de bzhin gshegs pa blta sdug sprin chen la phyag 'tshal lo/ /bcom</text></item>
<item><p>257b6</p><section>mdo sde</section><text>ldan 'das de bzhin gshegs pa sprin chen pos khebs pa la phyag 'tshal lo/ /bcom ldan 'das de bzhin gshegs pa sprin las byung ba snang bar byed pa'i dkyil 'khor phyogs bcu mtho 'gebs rnga'i sgra dbyangs shin tu rab sgrogs la phyag 'tshal lo/ /bcom ldan 'das de</text></item>
<item><p>257b7</p><section>mdo sde</section><text>bzhin gshegs pa sprin chen bsil 'byung mi dga' rab 'joms sgra zab sgrogs pa la phyag 'tshal lo/ /bcom ldan 'das de bzhin gshegs pa sprin chen bdal la phyag 'tshal lo/ /bcom ldan 'das de bzhin gshegs pa gang gA'i chu sprin la phyag 'tshal lo/ /bcom</text></item>
<item><p>258a1</p><section>mdo sde</section><text>ldan 'das de bzhin gshegs pa rtsal gyis sprin ltar dpa' bo la phyag 'tshal lo/ /bcom ldan 'das de bzhin gshegs pa 'brug sgra bsgrags la phyag 'tshal lo/ /bcom ldan 'das de bzhin gshegs pa sprin kun du ston la phyag 'tshal lo/ /bcom ldan</text></item>
<item><p>258a2</p><section>mdo sde</section><text>'das de bzhin gshegs pa sprin rgya chen la phyag 'tshal lo/ /bcom ldan 'das de bzhin gshegs pa sprin 'dzag la phyag 'tshal lo/ /bcom ldan 'das de bzhin gshegs pa sprin ltar rnam par sgrogs la phyag 'tshal lo/ /bcom ldan 'das de bzhin gshegs pa sprin ltar</text></item>
<item><p>258a3</p><section>mdo sde</section><text>'phags la phyag 'tshal lo/ /bcom ldan 'das de bzhin gshegs pa sprin lta bu'i na bza' mnabs pa la phyag 'tshal lo/ /bcom ldan 'das de bzhin gshegs pa sprin gyis lo tog skyed la phyag 'tshal lo/ /bcom ldan 'das de bzhin gshegs pa sprin gyi gnas la</text></item>
<item><p>258a4</p><section>mdo sde</section><text>gnas pa la phyag 'tshal lo/ /bcom ldan 'das de bzhin gshegs pa char sprin gyi sprin la phyag 'tshal lo/ /bcom ldan 'das de bzhin gshegs pa sprin 'du bar mdzad la phyag 'tshal lo/ /bcom ldan 'das de bzhin gshegs pa sprin rnam par rgyas la phyag 'tshal lo/ /bcom</text></item>
<item><p>258a5</p><section>mdo sde</section><text>ldan 'das de bzhin gshegs pa sprin chen ud pa la la phyag 'tshal lo/ /bcom ldan 'das de bzhin gshegs pa sprin chen spos kyi sku la phyag 'tshal lo/ /bcom ldan 'das de bzhin gshegs pa sprin chen 'phags la phyag 'tshal lo/ /bcom ldan 'das de bzhin</text></item>
<item><p>258a6</p><section>mdo sde</section><text>gshegs pa sprin chen dbang phyug la phyag 'tshal lo/ /bcom ldan 'das de bzhin gshegs pa sprin chen 'od mdzad la phyag 'tshal lo/ /bcom ldan 'das de bzhin gshegs pa sprin chen byin la phyag 'tshal lo/ /bcom ldan 'das de bzhin gshegs pa nor bu rin po che chen</text></item>
<item><p>258a7</p><section>mdo sde</section><text>po'i sprin lta bu la phyag 'tshal lo/ /bcom ldan 'das de bzhin gshegs pa sprin ltar rnam par 'joms pa la phyag 'tshal lo/ /bcom ldan 'das de bzhin gshegs pa sprin gyi chu bo la phyag 'tshal lo/ /bcom ldan 'das de bzhin gshegs pa sprin sdud la phyag 'tshal lo/ /bcom</text></item>
<item><p>258b1</p><section>mdo sde</section><text>ldan 'das de bzhin gshegs pa dus ma yin pa'i sprin dang lce 'bab pa rnam par 'joms pa la phyag 'tshal lo/ /bcom ldan 'das de bzhin gshegs pa sprin chen po ltar nam mkha' mthong nas bsgrags pa la phyag 'tshal lo/ /bcom ldan 'das de bzhin gshegs pa sprin chen sgra</text></item>
<item><p>258b2</p><section>mdo sde</section><text>'byin la phyag 'tshal lo/ /bcom ldan 'das de bzhin gshegs pa sprin chen char chu skyes la phyag 'tshal lo/ /bcom ldan 'das de bzhin gshegs pa snyoms pa'i gzi brjid sgrub pa'i sprin la phyag 'tshal lo/ /bcom ldan 'das de bzhin gshegs pa ro bro ba drug dang ldan</text></item>
<item><p>258b3</p><section>mdo sde</section><text>pa'i chu chen po'i sprin la phyag 'tshal lo/ /bcom ldan 'das de bzhin gshegs pa chu 'thor sprin chen la phyag 'tshal lo/ /bcom ldan 'das de bzhin gshegs pa sprin chen rgya mtsho 'gengs la phyag 'tshal lo/ /bcom ldan 'das de bzhin gshegs pa char mi 'bab pa na sprin</text></item>
<item><p>258b4</p><section>mdo sde</section><text>gyis kun du 'gebs pa la phyag 'tshal lo/ /bcom ldan 'das de bzhin gshegs pa sprin gzugs mtha' yas la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sprin chen po thams cad rnam par sgrub pa/</text></item>
<item><p>258b5</p><section>mdo sde</section><text>'dzam bu'i sprin gyi dpal gyi gzi brjid 'od mdzad pa sprin gyi 'od zer can rnams la phyag 'tshal lo/ /klu'i bdag po de bzhin gshegs pa'i mtshan 'di dag brjod pas klu thams cad kyi klu'i sdug bsngal thams cad rgyun 'chad pa dang / bde ba thams cad dang ldan pa dang / 'dzam</text></item>
<item><p>258b6</p><section>mdo sde</section><text>bu'i gling 'dir dus dus su char gyi rgyun 'bab pa dang / rtswa dang / shing gel pa dang / sman dang / nags tshal dang / lo thog thams cad skyed par byed do/ /de nas bcom ldan 'das la stong gsum gyi stong chen po'i klu'i bdag po g.yog mtha' yas rgya mtsho'i sprin bkod</text></item>
<item><p>258b7</p><section>mdo sde</section><text>pa'i gzi brjid kyi dkyil 'khor gdugs lta bu'i rgyal pos gsol ba btab pa/ bcom ldan 'das slad ma'i tshe slad ma'i dus na 'dzam bu'i gling 'dir char mi 'bab pa'i tshe gang dag brjod na char gyi rgyun chen po 'bab par bgyid pa dang / mi bzad pa'i dus kyi tshe dang / gnod pa</text></item>
<item><p>259a1</p><section>mdo sde</section><text>'byung ba'i dus kyi tshe dang / chos ma lags pas skye bo 'thab pa'i dus kyi tshe dang / yams kyi nad dang / gnod pa 'byung ba'i dus kyi tshe dang / nad dang 'chi ba'i dus kyi tshe dang / skar ma ma rungs pa gnas pa'i dus kyi tshe/ yams kyi nad dang / 'tshe ba dang / gnod</text></item>
<item><p>259a2</p><section>mdo sde</section><text>pa thams cad rab tu zhi bar bgyid pa de lta bu'i gzungs kyi gsang sngags kyi gzhi rnams bshad du gsol/ sangs rgyas kyi byin gyis rlabs kyis byin gyis brlabs par gsol/ gang dag klu thams cad la yang dag par bskul ma 'debs par 'gyur ba dang / lha thams cad rab tu dga'</text></item>
<item><p>259a3</p><section>mdo sde</section><text>bar 'gyur ba dang / bdud thams cad rnam par 'joms par 'gyur ba dang / sems can thams cad kyi 'jigs pa thams cad 'jig par 'gyur ba dang / gnod pa thams cad zlog par 'gyur ba dang / zhi ba dang bde legs su 'gyur ba bgyid pa dang / rgyu skar ma rungs pas bgyis</text></item>
<item><p>259a4</p><section>mdo sde</section><text>pa rab tu zhi bar 'gyur ba dang / bcom ldan 'das kyis char pa'i bar chad lnga gsungs pa gang lags pa de dag thams cad sel bar 'gyur ba dang / 'dzam bu'i gling 'dir char pa'i rgyun legs par 'bab par 'gyur ba de lta bu'i gzungs kyi gsang sngags kyi gzhi rnams bcom ldan</text></item>
<item><p>259a5</p><section>mdo sde</section><text>'das mchog tu thugs rje dang ldan pa/ sems can thams cad la phan par thugs brtse ba dang ldan pas bshad du gsol/ bcom ldan 'das bdag de bzhin gshegs pa la gsol pa 'tshal lo/ /de skad ces gsol pa dang / bcom ldan 'das kyis klu'i rgyal po g.yog</text></item>
<item><p>259a6</p><section>mdo sde</section><text>mtha' yas rgya mtsho'i sprin bkod pa'i gzi brjid kyi dkyil 'khor gdugs lta bu'i rgyal po la 'di skad ces bka' stsal to/ /klu'i bdag po khyod sems can thams cad kyi don dang / phan pa dang / bde ba'i phyir de bzhin gshegs pa la gsol ba 'debs pa legs so legs so/ /</text></item>
<item><p>259a7</p><section>mdo sde</section><text>klu'i bdag po de'i phyir legs par rab tu nyon la yid la zung shig dang / snying rje chen po las byung ba 'brug chen po'i sgra can bsgyings pa dpa' ba'i tog ces bya ba'i gzungs sems can thams cad kyi don dang / phan pa dang / bde ba'i phyir sangs rgyas thams cad kyis gsungs pa/</text></item>
<item><p>259b1</p><section>mdo sde</section><text>byin gyis brlabs pa/ rjes su yi rang ba bshad par bya ste/ de ni char med pa'i tshe char 'bab par byed/ char ches na gcod 'chi ba'i gnod pa rab tu zhi bar byed/ klu thams cad skul bar byed/ lha thams cad sim par byed/ bdud thams cad rnam par 'joms par byed/</text></item>
<item><p>259b2</p><section>mdo sde</section><text>sems can thams cad bde ba thams cad dang ldan par byed do/ /tad+ya thA/ ma hA dz+nyA na a ba b+hA sA ni/ shrI te dzo lak+Sh+mi br-iSh+Ti pikra ma/ badzra sing ha ta ne/ pa ra ma bi rA dza/ nirma la gu Na ke tu sUr+ya pra b+he/ bi ma lAng ga yaSh+Ti/ b+ha ra b+ha ra/ sam b+ha ra sam b+ha ra/ du dum bu/</text></item>
<item><p>259b3</p><section>mdo sde</section><text>ha na ha na/ ma ha pra b+he/ bi b+hU ta ma hA ma ho an d+ha kA re/ pradz+nyA gra shud d+he/ pa ri pU r+N+Na mai tre/ mai tra bi ra Na skan d+ha/ mai trA ma bud+d+ha re/ dza la dza la/ dza la dza la/ dza lam bud+d+ha re/ bo d+h+yad ga ku su me/ da sha ba le/ tsa tur be shwa ra d+he/ a sh+TA da sha/ a pa ni ga bud d+ha d+ha rme/ shu b+ha ma</text></item>
<item><p>259b4</p><section>mdo sde</section><text>di/ pu N+ya rA shi/ shu kla d+har ma sa ma n+wi te/ gam b+hI re/ bi ra dza se/ bi ma le bi shi Sha prA p+te/ ni rA sra pa d+harme/ sarba lo kadz+yaiSh+Tha/ dzeSh+Tha par pra ba re/ a nut+ta re/ a sang ge /d+ha ra d+ha ra/ d+hi ri d+hi ri/ d+hu ru d+hu ra shAn+ta ma te/ shAn ta be ge /tsa ra tsa ra/ tsa ra tsa</text></item>
<item><p>259b5</p><section>mdo sde</section><text>ra/ tsi ri tsi ri/ tsu ru tsu ru/ pa ra ma bud d+hA nu ma te/ ma ha pra dz+nyA pA ra mi te swA hA/ de bzhin gshegs pa rnam par snang mdzad ye shes rgya mtsho dang ldan pa la phyag 'tshal lo/ /sangs rgyas dang / byang chub sems dpa' thams cad la phyag 'tshal lo/ /de nas 'dzam bu'i gling 'dir</text></item>
<item><p>259b6</p><section>mdo sde</section><text>char dbab pa'i phyir klu thams cad kyi snying po brjod par bya'o/ /sangs rgyas dang / byang chub sems dpa' thams cad kyi bden pas char pa'i bar chad byed pa lnga bsal bar bya'o/ /sad+yA the dan/ sa ra sa ra/ si ri si ri/ su ru su ru nA gA nAn/ dza ba dza ba/ dzi bi dzi bi/ dzu bu dzu bu/</text></item>
<item><p>259b7</p><section>mdo sde</section><text>klu chen po dag tshur sheg /sangs rgyas kyi bden pas 'dzam bu'i gling 'dir char rab tu phob shig /tsa ra tsa ra/ tsi ri tsi ri/ tsu ru tsu ru/ klu'i bdag po chen po dag tshur sheg /kye klu chen po dag /sangs rgyas kyi bden pas 'dzam bu'i gling 'dir char rab tu phob shig /ba ra ba ra/</text></item>
<item><p>260a1</p><section>mdo sde</section><text>bi ri bi ri/ bu ru bu ru/ sangs rgyas kyi bden pas klu thams cad dgug par bya'o/ /byams pa'i sems dang / snying rje'i sems dang / dga' ba'i sems dang / btang snyoms kyi sems dang / sangs rgyas dang / byang chub sems dpa' thams cad</text></item>
<item><p>260a2</p><section>mdo sde</section><text>kyi byin gyi rlabs dang / bden pa dang / byams pa chen pos klu'i bdag po chen po dag tshur sheg /sangs rgyas rnams dang / sangs rgyas kyi chos rnams dang / byang chub sems dpa'i yon tan rnams dran par gyis shig /b+ha ra b+ha ra/ b+hi ri b+hi ri/ b+hu ru b+hu ru/ chu chen po'i</text></item>
<item><p>260a3</p><section>mdo sde</section><text>chu dang / sprin gyi chu 'chang ba can lag gis 'gro chen po'i g.yog rnams byams pa'i sems kyis tshur sheg /ston pa'i bstan pa dam pa dran par gyis shig /g+ha Da g+ha Da/ g+hi Di g+hi Di/ g+hu Du g+hu Du/ drag shul can khro ba shugs chen po dang ldan pa/ dug chen po'i lce 'byin pa</text></item>
<item><p>260a4</p><section>mdo sde</section><text>rnams byams pa'i sems dang ldan par tshur sheg /de bzhin gshegs pa thams cad kyi bden pas 'dzam bu'i gling 'dir char phob shig /swA hA/ ta Ta ta Ta/ ti Ti ti Ti/ tu Tu tu Tu/ nor bu chen po'i cod pan thogs pa dang ldan pa sbrul gdug pa'i gzugs can rnams dkon</text></item>
<item><p>260a5</p><section>mdo sde</section><text>mchog gsum gyi byin gyi rlabs dran par gyis la/ rdo rje 'chang gi bden pas 'dzam bu'i gling 'dir char phob shig /swA hA/ ka la ka la/ ki li ki li/ ku lu ku lu/ chu chen po la gnas pa dang ldan pa sprin chen po brtsegs pa'i bzhon pa la zhon nas mngon par 'gro ba rnams</text></item>
<item><p>260a6</p><section>mdo sde</section><text>tshur sheg /byams pa'i sems kyis 'dzam bu'i gling 'dir char gyi rgyun thong shig /de bzhin gshegs pa'i bden pa dang / de bzhin gshegs pa'i byin gyi rlabs kyis lag na rdo rjes bsgo ba/ ra la ra la/ ri li ri li/ ru lu ru lu/ lag gis 'gro ba thams cad khyed rnams</text></item>
<item><p>260a7</p><section>mdo sde</section><text>gnyid med par dus gsum gyi de bzhin gshegs pa'i bden pas/ g+ha ma g+ha ma/ g+hi mi g+hi mi/ g+hu mu g+hu mu swA hA/ klu thams cad dgug go/ /byams pa'i sems kyis byang chub kyi sems sngon du 'gro bas/ na ra na ra/ ni ri ni ri/ nu ru nu ru/ swA hA/ yon po sna tshogs</text></item>
<item><p>260b1</p><section>mdo sde</section><text>su gyur mgo stong pa/ mgo dang mig dmar ba/ stobs che ba'i lto 'phye chen po rnams dgug par bya'o/ /kye kye lag gis 'gro chen po dag mchog tu thugs rje can/ bsod nams thams cad kyi gzi brjid kyis brjid pa nyon mongs pa dang bral ba/ de bzhin gshegs pa</text></item>
<item><p>260b2</p><section>mdo sde</section><text>rnams kyi byin gyi rlabs dran par gyis shig /ga Ta ga Ta/ gi Ti gi Ti/ gu Tu gu Tu/ swA hA/ stobs dang / pha rol gnon pa dang / gzi brjid thogs pa med pa dang ldan pa dag gis 'dzam bu'i gling 'dir char gyi rgyun rnams phob shig /sha ra sha ra/ shi ri shi ri/ shu ru shu</text></item>
<item><p>260b3</p><section>mdo sde</section><text>ru/ swA hA/ kye kye klu chen po rnams rang rang gi rigs dang / cho rigs dran par gyis la ma shol bar lha thams cad kyi bden pa'i byin gyi rlabs kyis 'dzam bu'i gling 'dir char gyi rgyun phob shig swA hA/ tshangs pa'i bden pa'i byin gyi rlabs kyis 'dzam bu'i gling 'dir char rab tu</text></item>
<item><p>260b4</p><section>mdo sde</section><text>phob shig swA hA/ brgya byin gyi bden pas 'dzam bu'i gling 'dir char rab tu phob shig swA hA/ rgyal po chen po bzhi'i bden pas 'dzam bu'i gling 'dir char rab tu phob shig swA hA/ klu chen po dag brgyad po'i bden pas 'dzam bu'i gling 'dir char rab tu phob shig swA hA/ klu chen po</text></item>
<item><p>260b5</p><section>mdo sde</section><text>dag rgyun du zhugs pa'i bden pas 'dzam bu'i gling 'dir char rab tu phob shig swA hA/ klu chen po dag lan cig phyir 'ong ba'i bden pas 'dzam bu'i gling 'dir char rab tu phob shig swA hA/ klu chen po dag phyir mi 'ong ba'i bden pas 'dzam bu'i gling 'dir char rab tu phob shig swA hA/</text></item>
<item><p>260b6</p><section>mdo sde</section><text>klu chen po dag dgra bcom pa'i bden pas 'dzam bu'i gling 'dir char rab tu phob shig swA hA/ klu chen po dag rang sangs rgyas kyi bden pas 'dzam bu'i gling 'dir char rab tu phob shig swA hA/ klu chen po dag sangs rgyas dang / byang chub sems dpa' thams cad kyi bden pas</text></item>
<item><p>260b7</p><section>mdo sde</section><text>'dzam bu'i gling 'dir char rab tu phob shig swA hA/ klu chen po dag de bzhin gshegs pa thams cad kyi bden pa dang byin gyi rlabs kyis 'dzam bu'i gling 'dir char rab tu phob shig swA hA/ lha thams cad kyi bden pas gnod pa thams cad zhi bar gyis shig swA hA/ klu thams cad</text></item>
<item><p>261a1</p><section>mdo sde</section><text>kyi bden pas sa chen po 'dir rab tu char phob shig swA hA/ gnod sbyin thams cad kyi bden pas sems can thams cad srungs shig swA hA/ dri za thams cad kyi bden pas mi rnams kyi 'khrug pa dang gnod pa thams cad sol cig swA hA/ lha ma yin</text></item>
<item><p>261a2</p><section>mdo sde</section><text>thams cad kyi bden pas rgyu skar ma rungs pa thams cad rnam par zlog cig swA hA/ nam mkha' lding thams cad kyi bden pas klu thams cad byams par byos la 'dzam bu'i gling 'dir char chen po'i rgyun phob shig swA hA/ mi 'am ci thams cad kyi bden pas sdig pa thams cad zhi bar</text></item>
<item><p>261a3</p><section>mdo sde</section><text>gyis shig swA hA/ sems can thams cad tshim par gyis shig swA hA/ lto 'phye chen po thams cad kyi bden pas yangs shing rgya che ba'i char gyi rgyun phob shig swA hA/ 'dir char la sgrib pa lnga po dag yang dag par zung shig swA hA/ mi thams cad kyi bden pas mi thams cad la</text></item>
<item><p>261a4</p><section>mdo sde</section><text>yongs su srungs shig swA hA/ ka raka ra/ ki ri ki ri/ ku ru ku ru/ da ra da ra/ di ri di ri/ du ru du ru/ na Ta na Ta/ ni Ti ni Ti/ nu Tu nu Tu/ shin tu mgyogs par bzhud ma/ sprin chen po'i chu 'dzin ma/ sprin ldan ma/ sprin chen ldan ma/ sprin chen chu 'dzin ma/ sprin</text></item>
<item><p>261a5</p><section>mdo sde</section><text>gsal ma/ sprin 'byung ma/ dus sprin ma/ sprin gyi 'byung gnas ma/ sprin sgrogs ma/ sprin bzhugs ma/ sprin gyi cod pan ldan ma/ sprin gyi phreng ba mnga' ma/ sprin gyis rnam par brgyan ma/ sprin bcibs ma/ sprin la gnas bcas ma/ sprin gyi snying po/ sprin gyi</text></item>
<item><p>261a6</p><section>mdo sde</section><text>ral pa can/ sprin 'od ma/ sprin gyi 'khor ldan ma/ rgya chen sprin bzhugs ma/ mchod phyir sprin thogs ma/ lo thog 'ongs sgrub ma/ ri sul na bzhugs ma/ klu'i yum bcom ldan 'das ma/ sprin chen dpal ldan skar mdog can/ bsil reg ma/ tshub ma chen po</text></item>
<item><p>261a7</p><section>mdo sde</section><text>spyod yul ma/ klu chen rnam par rol mdzad ma/ bcom ldan 'das ma/ pon tra bcud kyis len drug 'dzin ma/ sangs rgyas kyi bden pas 'dzam bu'i gling 'dir char rab tu dbab tu gsol swA hA/ g+ha ra g+ha ra/ g+hi ri g+hi ri/ g+hu ru g+hu ru/ g+hi ri ni g+hari ni/ g+hu ma g+hu ma g+hu</text></item>
<item><p>261b1</p><section>mdo sde</section><text>ma g+hu ma g+hu ma g+hu ma g+hu ma g+hu ma g+hu ma ri/ dbu dgu dang ldan ma/ sprin chen phreng ldan ma/ klog tshogs phreng ldan ma/ lag gis 'gro thams cad 'dzin ma/ sprin lta bu'i na bza' man bsam/ dug drag po thams cad spyod yul ma/ sprin bkod pa la bcibs ma/ 'brug</text></item>
<item><p>261b2</p><section>mdo sde</section><text>sgrogs ma/ sgra sgrogs ma/ klu'i tshogs la skul ma/ lha mo sprin chen phreng ldan ma/ klu thams cad la ma shol bar de bzhin gshegs pa'i byin gyi rlabs kyis 'dzam bu'i gling 'dir char phob shig ces bskul du gsol swA hA/ ya ra ya ra/ yi ri yi ri/ yu ru yu ru/</text></item>
<item><p>261b3</p><section>mdo sde</section><text>dza ra dza ra/ dzi ri dzi ri/ dzu ru dzu ru/ dz+ha ra dz+ha ra/ gu tu gu tu/ gu gu tu/ ga Ta ga Ta/ gi Ti gi T+wi/ ha ra ha ra/ hi li hi li/ mu lu mu lu/ ta la ta la/ ti li ti li/ tu lu tu lu/ ha na ha na/ da ha da ha/ pa tsa pa tsa/ gr-ih+Na gr-ih+Na/ mar dmar da/ pra mar da</text></item>
<item><p>261b4</p><section>mdo sde</section><text>pra b.rasha big nan/ ma tre yod nyA pa ya ti/ swA hA/ bud d+he bud d+he/ bu bud d+he/ su bud d+he/ ha ra pA pa na/ sarba sa twA nAn/ a d+hisha ya pu N+ya ma/ sarba bud d+ha nAn/ d+ha ri ni d+ha re/ shu b+ha ma te/ gu NA graprA pa ne/ ma hA dz+nyA no la ke /shukla d+harme/ sang+ya pra ti dz+nyA/ ma</text></item>
<item><p>261b5</p><section>mdo sde</section><text>hA yA nA d+h+yu Shi te lo ka dz+yaiSh+Tha b+ha ga ba ti/ bud d+ha mai tre a yu bu ra ya sarba k+She trA ni/ shu kle shwe twam/ pa ra dA re/ pa na Ta ra ba si ni/ d+hu d+hu ru/ sha ma sha ma/ shAn+ta mA na se/ char gyi bgegs thams cad rnam par bsal bar gsol swA hA/ dus gsum gyi de bzhin gshegs</text></item>
<item><p>261b6</p><section>mdo sde</section><text>pa thams cad kyi bden pas byams pa'i thugs kyis yang dag pa brtul zhugs dang / dka' thub kyi thugs skyon med pas klu chen po rnams la yang dag par bskul lo/ /klu'i rgyal po chen po g.yog mtha' yas rgya mtsho'i sprin bkod pa'i gzi brjid kyi dkyil 'khor</text></item>
<item><p>261b7</p><section>mdo sde</section><text>gdugs lta bu'i rgyal po la yang dag par bskul lo/ /'dzam bu'i gling 'dir rab tu char phob shig swA hA/ klu'i rgyal po dga' bo dang nye dga' la yang dag par bskul lo/ /'dzam bu'i gling 'dir rab tu char phob shig swA hA/ klu'i rgyal po rgya mtsho la yang dag par bskul lo/ /</text></item>
<item><p>262a1</p><section>mdo sde</section><text>'dzam bu'i gling 'dir rab tu char phob shig swA hA/ klu'i rgyal po ma dros pa la yang dag par bskul lo/ /'dzam bu'i gling 'dir rab tu char phob shig swA hA/ klu'i rgyal po gzi can la yang dag par bskul lo/ /'dzam bu'i gling 'dir char rab tu phob</text></item>
<item><p>262a2</p><section>mdo sde</section><text>shig swA hA/ klu'i rgyal po chu lha la yang dag par bskul lo/ /'dzam bu'i gling 'dir char rab tu phob shig swA hA/ klu'i rgyal po 'jog po la yang dag par bskul lo/ /'dzam bu'i gling 'dir char rab tu phob shig swA hA/ klu'i rgyal po yul 'khor srung la yang dag par</text></item>
<item><p>262a3</p><section>mdo sde</section><text>bskul lo/ /'dzam bu'i gling 'dir char rab tu phob shig swA hA/ klu'i rgyal po nor rgyas kyi bu la yang dag par bskul lo/ /'dzam bu'i gling 'dir char rab tu phob shig swA hA/ klu'i rgyal po btang bzung la yang dag par bskul lo/ /'dzam bu'i gling 'dir char rab tu phob shig</text></item>
<item><p>262a4</p><section>mdo sde</section><text>swA hA/ klu'i rgyal po sa srung gi bu la yang dag par bskul lo/ /'dzam bu'i gling 'dir char rab tu phob shig swA hA/ klu'i rgyal po nu ta la yang dag par bskul lo/ /'dzam bu'i gling 'dir char rab tu phob shig swA hA/ klu'i rgyal po dpal gyi gzi brjid la yang dag par</text></item>
<item><p>262a5</p><section>mdo sde</section><text>bskul lo/ /'dzam bu'i gling 'dir char rab tu phob shig swA hA/ klu'i rgyal po dpa' la yang dag par bskul lo/ /'dzam bu'i gling 'dir char rab tu phob shig swA hA/ klu'i rgyal po glog gi phreng ba la yang dag par bskul lo/ /'dzam bu'i gling 'dir char rab tu phob shig</text></item>
<item><p>262a6</p><section>mdo sde</section><text>swA hA/ klu'i rgyal po gtsug na nor bu chen po la yang dag par bskul lo/ /'dzam bu'i gling 'dir char rab tu phob shig swA hA/ klu'i rgyal po gtsug na nor bu thogs la yang dag par bskul lo/ /'dzam bu'i gling 'dir char rab tu phob shig swA hA/ klu'i rgyal po snang ldan</text></item>
<item><p>262a7</p><section>mdo sde</section><text>gtsug pud can la yang dag par bskul lo/ /'dzam bu'i gling 'dir char rab tu phob shig swA hA/ de dag la sogs pa klu'i rgyal po thams cad la yang dag par bskul lo/ /'dzam bu'i gling 'dir char rab tu phob shig swA hA/ nA ge na ge/ /ma hA nA ge /g+ho ra mA na se/ nA</text></item>
<item><p>262b1</p><section>mdo sde</section><text>ga hr-id ya/ d+hu maku le/ u gra ro She/ pra tsaN+Da te dzo/ bi Sho gre/ A shA bi she/ a hi g+ho re/ kriSh+Ra ping ga le/ tsa na tsa le/ lo la dzi hwe/ ma hA pha na ka re/ kA la pA she/ rauM dra bA si ni/ Tu Tu ma be/ g+ha Na g+ha Na/ shi khi ni/ ka Na ka Na/ ga Na ga Na/ ma hA ga Na</text></item>
<item><p>262b2</p><section>mdo sde</section><text>ga Ne/ pa ra pa ra/ pi ri pi ri/ pu ru pu ru/ bi s+phurdza ne/ b+hu ru b+hu ru/ ma hA b+ho ge /ma Ni d+ha ri/ phi ri phi ri/ phu ru phu ru/ pha ra pha ra/ bar Sha bar Sha/ dza lAm bu d+ha re/ sham bu sham bu/ ba ta Du tum pe/ d+hud d+hud d+hudad+hum be/ me g+ha pra b+he/ me g+ha bA hine/ D+ha ka D+ha</text></item>
<item><p>262b3</p><section>mdo sde</section><text>ka D+ha ka D+hu D+hum be/ g+ha NA g+ha NA/ shi ki ni/ ka na ka na/ ga Na ga Na/ ma hA nA ga ga ne/ ni rA tra N+ya/ pa dza ra da kA ri ma hA nA gA d+hi ba ta ye/ g+hu ma g+hu ma g+hu ma pa ya sti ka/ dzAng gA ri b+hu dzang sha me/ pi ka ta sang ka te/ g+ho ra bi s+phurdza ni bi dzr-im b+han+te/ klu thams cad dgug go/ /</text></item>
<item><p>262b4</p><section>mdo sde</section><text>sangs rgyas thams cad kyi byin gyi rlabs dang / dus gsum gyi de bzhin gshegs pa thams cad kyi bden pa dang / byams pa'i thugs kyis 'dzam bu'i gling 'dir char rab tu phob shig swA hA/ na maHsarba bu ng+d+he b+h+yaHsid d+han tu man+t+ra pa dA ni swA hA/ 'phags pa sprin chen po theg</text></item>
<item><p>262b5</p><section>mdo sde</section><text>pa chen po'i mdo/ stong phrag brgya pa las char dbab pa rlung gi dkyil 'khor ces bya ba'i le'u ste drug cu rtsa bzhi'o// //cho ga ni char cher dbab par 'dod na bla gab med pa'i sa phyogs gtsang mar bla re sngon po bre/ ba dan sngon po dpyang ngo / /chos smra ba lus</text></item>
<item><p>262b6</p><section>mdo sde</section><text>bkrus la yan lag brgyad pa la nye bar gnas shing gos gtsang ma sngon po bgos la/ spos dri zhim pos bskus nas zas dkar gsum zos la stan sngon po'i steng du 'dug nas/ kha shar phyogs su bltas te/ de bzhin gshegs pa thams cad la gsol ba btab nas sprin</text></item>
<item><p>262b7</p><section>mdo sde</section><text>chen po'i dkyil 'khor gyi le'u 'di nyin mtshan rgyun mi 'chad par bklag par bya'o/ /chu sngon pos bkang ba'i bum pa gang ba bzhi gzhag par bya'o/ /gtor ma dang / bdug pa dang / me tog ci nus kyis sbyar ro/ /de la chos smra bas phyogs bzhir ba'i lci ba'i khu bas bri bar</text></item>
<item><p>263a1</p><section>mdo sde</section><text>bya ste/ shar phyogs su khru gsum tsam du klu'i rgyal po mgo gsum pa klu'i g.yog 'khor sna tshogs dang bcas pa ba'i lci bas bri bar bya'o/ /lho phyogs su khru lnga tsam du klu'i rgyal po mgo lnga pa klu'i g.yog 'khor sna tshogs dang bcas pa bri bar bya'o/ /nub phyogs</text></item>
<item><p>263a2</p><section>mdo sde</section><text>su khru bdun tsam du klu'i rgyal po mgo bdun pa klu'i g.yog 'khor sna tshogs dang bcas pa bri bar bya'o/ /byang phyogs su khru dgu tsam du klu'i rgyal po mgo dgu pa klu'i g.yog 'khor sna tshogs dang bcas pa bri bar bya'o/ /chos smra bas rang gi lus bsrungs la byams pa la gnas te</text></item>
<item><p>263a3</p><section>mdo sde</section><text>sems can thams cad la snying rje'i sems nye bar gzhag nas sangs rgyas dang / byang chub sems dpa' thams cad la gsol ba btab la klu rnams dang dge ba'i rtsa ba bgo bar bya ste/ 'di ni cho ga'o/ /gang zhig char mi 'bab pa'i tshe/ sprin chen po'i rlung gi dkyil 'khor gyi le'u 'di</text></item>
<item><p>263a4</p><section>mdo sde</section><text>klog na/ nyin zhag gcig gam/ gnyis nas nyin zhag bdun tshun chad gdon mi za bar char 'bab par 'gyur ro/ /rgya mtsho ni dus las yol kyang srid kyi/ thub pa chen po'i gsung rab char gyi cho ga 'di ni gzhan du mi 'gyur ro/ /de lta mod kyi tshul khrims dang yon tan la</text></item>
<item><p>263a5</p><section>mdo sde</section><text>gnas te/ 'chal pa'i tshul khrims dang / sha dang nya la sogs pa yongs su spang bar bya'o/ /'o thug dang zho dang 'o ma dang / 'bras chan bu ram can la sogs pa dang / mngar gsum za zhing bklag par bya'o/ /de ltar na 'grub par 'gyur te thub pa'i rgyal pos gsungs</text></item>
<item><p>263a6</p><section>mdo sde</section><text>pa bzhin du the tshom med par bya'o/ /'phags pa sprin chen po theg pa chen po'i mdo las char dbab pa rlung gi dkyil 'khor gyi le'u zhes bya ba drug cu rtsa bzhi pa cho ga dang bcas pa rdzogs so// //rgya gar gyi mkhan po dzi na mi tra dang / shI len dra bo d+hi dang / zhu chen gyi lo tsA ba</text></item>
<item><p>263a7</p><section>mdo sde</section><text>ban de ye shes sdes bsgyur cing zhus te skad gsar chad kyis kyang bcos nas gtan la phab pa// @##/ /bod skad du/ bcom ldan 'das kyi gtsug tor chen po de bzhin gshegs pa'i gsang ba sgrub pa'i don mngon par thob</text></item>
<item><p>263b1</p><section>mdo sde</section><text>pa'i rgyu byang chub sems dpa' thams cad kyi spyod pa dpa' bar 'gro ba'i mdo le'u stong phrag bcu pa las le'u bcu pa/ bam po dang po/ sangs rgyas dang / byang chub sems dpa' thams cad la phyag 'tshal lo/ /de nas de'i tshe de bzhin gshegs pa'i sku gser btso ma'i ri lta bu</text></item>
<item><p>263b2</p><section>mdo sde</section><text>dam pa'i chos kyi gdan seng ge'i khri las slar nur nas rin po che'i sku rten drangs te/ de la sku brten nas dga' bo la sogs pa'i 'khor thams cad la bka' stsal pa/ khyed la sogs pa slob pa dang / mi slob pa dang / rang sangs rgyas rnams kyis bla na med pa byang chub chen</text></item>
<item><p>263b3</p><section>mdo sde</section><text>po'i sems bskyed de tshor ba dam pa blang bar bya'o/ /ngas da yang dag par sgrub pa'i chos bshad zin na khyed kyis da dung du khong du ma chud do/ /zhi gnas dang lhag mthong rnal 'byor na phra ba'i yang phra ba'i bdud kyi las dang / bdud kyi khams mngon sum du snang ste/ khyed kyis de</text></item>
<item><p>263b4</p><section>mdo sde</section><text>rig par ma nus na sems yang dag par sbyangs par mi gdags te/ log pa'i lta bar ltung bas khyed bar bar ni phung po'i bdud kyis bar bar ni lha'i bdud/ bar bar ni dang lha ma yin gyis byin gyis brlabs te skabs rnyed do/ /nang du sems kyis ma tshor nas rkun po</text></item>
<item><p>263b5</p><section>mdo sde</section><text>la bu yin par bzung ste/ yang de'i nang nas chung shes tsam gyi thob pa la grub ste chog go snyam du sems pa ni bsam gtan bzhi la chags pa dang mtshungs so/ /de ni mtshams med pa'i dge slong ste 'phags pa thob bo snyam du bsams pas byas pa'o/ /lha tshe zad pa'i</text></item>
<item><p>263b6</p><section>mdo sde</section><text>khar yang ltas pa mngon du byung ste/ dgra bcom pa la yang phyi ma'i lus len to zhes skur pa btab nas mtshams med pa'i dmyal bar ltung ngo / /khyod nyon la legs par soms te yid la gyis shig dang / ngas da khyod kyi phyir zhib tu bye brag dbye'o/ /de skad ces bka'</text></item>
<item><p>263b7</p><section>mdo sde</section><text>stsal pa dang / dga' bo stan las langs pa dang / 'khor gyi nang nas slob pa 'thun pa dag kyang rab tu dga' nas spyi bos btud de lus dang sems shin tu gus shing dang bas bcom ldan 'das kyi thugs rjes dgongs pa las slar nyan to/ /de nas bcom ldan 'das kyis</text></item>
<item><p>264a1</p><section>mdo sde</section><text>dga' bo dang / 'khor thams cad la bka' stsal pa khyed la sogs pa shes par gyis shig /ngo bo nyid kyi tshor ba dam pa gsal ba de bzhin nyid kyi tshor ba rgyas pa ni phyogs bcu'i sangs rgyas thams cad dang / rigs bcu gnyis las skyes pa'i zag pa</text></item>
<item><p>264a2</p><section>mdo sde</section><text>can gyi 'jig rten par yang so so ma yin zhing tha mi dad mod kyi yang dag pa ma yin pa'i 'du shes kyi don nor ba'i nyes pa las thibs po dang sred pa byung zhing skyes so/ /de ltar skyes shing byung nas de'i phyir stong pa rang bzhin yod par 'gyur te thams cad du 'khrul pa yin no/ /</text></item>
<item><p>264a3</p><section>mdo sde</section><text>'khrul pa las rdzus pa rgyun mi 'chad pa'i phyir 'jig rten byung ngo / /de lta bas na phyogs bcu'i rdul phra mo'i zhing khams kyang mi zag pa med do/ /de lta bu ni 'khrul pa'i pho theg can yang dag pa ma yin pa'i 'du shes kyi gzhung 'dzugs par shes par byos shig /nam mkha'</text></item>
<item><p>264a4</p><section>mdo sde</section><text>stong pa ni nang nas khyed kyi sems las skyes so/ /dper na nam mkha' las sprin glo bur du byung na 'jig rten pa thams cad de'i nang na 'dug pa bzhin te/ khyed las 'ga' zhig gis yang dag pa 'di la ma phyogs na phyogs bcu'i stong pa thams cad kyang zhi zhing byang ste/ nam mkha'i</text></item>
<item><p>264a5</p><section>mdo sde</section><text>khams kyi yul thams cad ci'i phyir g.yo/ rab tu g.yo bar mi 'gyur/ phyogs bcu'i zag pa zad pa'i byang chub sems dpa' dang / dgra bcom pa dag khyed bsam gtan dang / ting nge 'dzin la rnal 'byor spyod de/ sems dang zhing sa le bar de bzhin nyid la rtse gcig gi ting</text></item>
<item><p>264a6</p><section>mdo sde</section><text>nger 'gyur na bdud kyi rgyal po thams cad dang / lha dang / mi dang / lha ma yin dang / sems can ma rabs la sogs pa'i khang khyim kun ni rnyil/ sa chen po ni rab tu g.yo bar 'gyur ro/ /chu'i nang na gnas pa dang / skam la gnas pa dang / nam mkha' la 'phur ba de</text></item>
<item><p>264a7</p><section>mdo sde</section><text>dag khyed la sogs pas/ ci'i phyir rnyil zhing g.yo bar 'gyur/ lha ma yin dang / dang / lha'i bdud dag zhe sdang che bar g.yo ba yang yod de/ khyed bsam gtan bsgom pa'i thad du 'ongs nas gnod pa byas su zin kyang mtshan ma'i dri ma la goms pa'i nang nas khyed kyis tshor</text></item>
<item><p>264b1</p><section>mdo sde</section><text>ba'i snying por gtugs na/ de'i phyir 'od pa rlung gis phog pa bzhin/ chu la ral gri btab pa ltar/ gcig gis gcig la gnod par mi 'gyur/ phas kyis rgol ba'i chab srom sra ba la khyod kyi drod kyis chu tshan khol bas khad kyis nye zhing myur du 'ju ba'i phyir bdud la sogs pas</text></item>
<item><p>264b2</p><section>mdo sde</section><text>byin gyis brlabs kyang rang nyon mongs su zad de don med do/ /de ltar na 'gron dang mtshungs te grub pa dang / bshig cing gyes par yang byed de/ khyed kyi sems kyi nang nas phung po lnga'i bdag po 'khrul te 'gron gyis skabs rnyed na de nyid du tshor bas chud par bsam gtan du</text></item>
<item><p>264b3</p><section>mdo sde</section><text>bsgoms na 'khrul par mi 'gyur te/ khyed la bdud kyi rgol bas mi thub bo/ /phung po byang ba'i gsal ba la zhugs na phyin ci log gi tshogs kun so sor med par 'gyur te snang bas ni mun nag sel nus so/ /nye bar 'ongs kyang rang dul bar 'gyur na/ bsam gtan pa la</text></item>
<item><p>264b4</p><section>mdo sde</section><text>gnod pa byed lta ga la zhig spobs/ de ltar tshor bas chud par ma byas na phung pos slu ba yin no/ /dga' bo khyod ni bdud kyi bur 'gyur te/ bdud kyi mi la sgrub pa byed do/ /ma thad ga lta bu mthu chung yang sngags kyi mthu'i phyir khyod kyi tshul khrims 'jig par nus so/ /khri</text></item>
<item><p>264b5</p><section>mdo sde</section><text>phrag brgyad kyi spyad pa'i nang nas/ tshul khrims gcig bshig kyang sems yongs su dag pa'i phyir khyod ma rmongs ma 'thoms te/ de ni bsod nams yod pa'i phyir khyod kyi rin po che'i lus ma 'khyams so/ /dper na blon po chen po'i khang khyim skad cig so sor bgos te khyed</text></item>
<item><p>264b6</p><section>mdo sde</section><text>la med na skyabs byed mi nus pa dang 'dra'o/ /dga' bo shes par gyis shig /khyed byang chub kyi snying por rnal 'byor na dang zhing gsal bas g.yo ba dang / mi g.yo ba thams cad kyis mi skul te/ drang ba dang brjod par ro gcig pa'i de kho na nyid la gnas na mtshan ma thams</text></item>
<item><p>264b7</p><section>mdo sde</section><text>cad zad de/ sgrib pa med na de ni mtshan ma dang bral ba'o/ /ting nge 'dzin la mnyam par bzhag na skyes bu mig dang ldan pa mun nag gi nang du phyin pa dang mtshungs te/ rang bzhin gsal zhing dngas mod kyi/ da dung sems kyi 'od ma byung bas de ni gzugs kyi phung pos bsgribs pa'o/ /</text></item>
<item><p>265a1</p><section>mdo sde</section><text>mig dang ldan pas ni phyogs bcur sa ler snang ste/ ci yang lus pa med de/ de'i ming ni gzugs kyi phung po zad de/ mi de ni bskal pa'i snyigs ma las 'das so/ /don de la brtags na yang dag ma yin pa'i 'du shes kyi rtsa ba bsrab pa'i phyir ro/ /dga' bo de lta bu</text></item>
<item><p>265a2</p><section>mdo sde</section><text>la gnas shing sbyangs na gsal zhing dngas te/ khams bzhi ma 'khrugs pa las sems skad cig tsam zhig lus thogs pa med par snang ste/ de'i ming ni dang zhing gsal ba mngon du lung par 'bab par bsgoms pa las/ yud tsam zhig byung ba yin gyi 'phags par gyur pa ni</text></item>
<item><p>265a3</p><section>mdo sde</section><text>ma yin no/ /de la 'phags pa'o snyam du ma bsams na dge ba'i mngon rtags su ni rung gi de la 'phags pa'o snyam du bsams na de log pa'i khams su ltung ngo / /dga' bo yang sems de nyid sbyangs shing dang ste/ lus kyi nang dngas shing gsal ba las yud tsam zhig mi de'i</text></item>
<item><p>265a4</p><section>mdo sde</section><text>lus kyi nang nas srin grol ma glo bur du byung yang lus kyi rang bzhin ji bzhin te/ smas shing nyams pa yang med par mthong ngo / /de'i ming ni gzugs kyi yan lag dang / gsal ba'i lung par 'bab pa'i brtson 'grus las gyur pa yin gyi/ 'phags pa'i 'bras bur gyur pa ni</text></item>
<item><p>265a5</p><section>mdo sde</section><text>ma yin no/ /de la 'phags pa'o snyam du ma bsams na dge ba'i ltas su ni rung gi /de la 'phags pa'o snyam du bsams na de log pa'i khams su ltung ngo / /dga' bo yang sems de nyid kyis sbyangs shing dang na de'i tshe sems dang / yid dang / rnam par shes pa rnams</text></item>
<item><p>265a6</p><section>mdo sde</section><text>'gron dang / sbyin bdag ji bzhin pa la mi 'gyur ba la spyod pas 'dzin pa'i lus ma gtogs par gzhan thams cad gcig tu bsdus shing mnyam par gzhag pa las sems skad cig tsam zhig nam mkha' stong pa las cig car du phyogs bcu nas chos zab mo'i don 'chang ba lta bu'i sgra thos</text></item>
<item><p>265a7</p><section>mdo sde</section><text>so/ /de'i ming ni sems dang / yid dang / rnam par shes pa ldang dub las dge ba'i rgyu grub pa yin te/ dge ba'i mtshan ma ni yin gyi 'phags pa'i 'bras bu ni ma yin no/ /de la 'phags pa'o snyam du sems na lam log par ltung ngo / /dga' bo yang sems de gsal zhing sa le ba'i nang</text></item>
<item><p>265b1</p><section>mdo sde</section><text>nas sems skad cig 'od byung ste/ phyogs bcu khyab par 'dzam bu gser gyi kha dog tu gyur te/ rnam pa sna tshogs thams cad kyang de bzhin gshegs pa'i skur gyur nas rnam par snang mdzad de bzhin gshegs pa'i lha'i 'od brtsegs pa'i khang pa na bzhugs te/ sangs</text></item>
<item><p>265b2</p><section>mdo sde</section><text>rgyas bcu'i 'khor gyis bskor cing sa ya phrag brgya'i zhing dang pad mor bcas pa lta bur byung bar snang ste/ de'i ming ni yid kyi rnam par shes pas chud cing 'jug pa'i chags pa ste/ sems sbyangs pa'i 'od las 'jig rten thams cad snang ba de yang thang cig tu zad de dge ba'i</text></item>
<item><p>265b3</p><section>mdo sde</section><text>mtshan mar ni rung gi 'phags pa'i 'bras bu ni ma yin no/ /de la 'phags pa'o snyam du 'dzin na lam 'og ma'i khams su ltung ngo / /yang sems de dang zhing gsal bar sbyangs pa las dpyod pa rgyun mi 'chad par brnyas shing btul/ 'dul bcil te 'phar nas de'i tshe sems</text></item>
<item><p>265b4</p><section>mdo sde</section><text>skad cig tsam zhig phyogs bcu'i nam mkha' las rin po che sna bdun gyi kha dog tu gyur te/ bar bar ni kha dog sna brgyad par 'gyur ro/ /yang khyab par gang ba ni sngon po ser po dmar po dkar po dag so so nas ma 'dres pa lta bur snang ste de ni brnyas shing btul bcil te 'phar</text></item>
<item><p>265b5</p><section>mdo sde</section><text>ba las gyur te/ de yang thang cig tu zad pas 'phags par gyur pa ni ma yin no/ /de la 'phags pa'o snyam du ma bsams na de dge ba'i mtshan mar ni rung gi de la 'phags pa'o snyam du bzung na/ lam log pa'i khams su ltung ngo / /yang sems de yun ring du sbyangs te/</text></item>
<item><p>265b6</p><section>mdo sde</section><text>ma 'phrogs shing dang ba las sems skad cig tsam zhig mtshan mo'i mun gnag nang nas rdzas sna tshogs mthong ste/ nyin mo mthong ba dang mtshungs so 'di ltar mthong ba de'i ming ni sems phra ba'i yang phra ba'i dang ba las gyur pa yin te/ dge ba'i mtshan ma yin gyi 'phags par gyur pa ma</text></item>
<item><p>265b7</p><section>mdo sde</section><text>yin no/ /de la 'phags pa'o snyam du bsams na log pa'i khams su ltung ngo / /yang sems de nam mkhar rgyas par bsgoms pa las sems skad cig tsam zhig khams bzhi yang rtswa shing dang 'dra bar mthong ste/ mes bsregs mtshon chas gtubs kyang mi tshor ro/ /</text></item>
<item><p>266a1</p><section>mdo sde</section><text>me'i 'od kyis mched kyang tshig par mi 'gyur zhing / sha bcad na yang shing bzhogs pa dang mtshungs so/ /de'i ming ni rdul phra mo 'dus pa khams bzhi'i phung po ma pa las de ltar gyur te/ de yang skad cig gcig tu zad de/ dge ba'i mtshan mar ni rung gi</text></item>
<item><p>266a2</p><section>mdo sde</section><text>'phags par gyur pa ni ma yin no/ /de la 'phags pa'o snyam du 'dzin na ni log pa'i khams su ltung ngo / /yang sems de yongs su dag par bsgrubs te/ brtson 'grus kyi spyod yul gyi mthar gnas pa las skad cig tsam zhig sems kyi phyogs bcu'i sa chen po dang / ri dang /</text></item>
<item><p>266a3</p><section>mdo sde</section><text>chu klung mthong ste/ de nyid sangs rgyas kyi zhing du gyur nas rin po che sna bdun dang ldan zhing / snod gang bas khyab cing gang ba dang / gang gA'i klung gi bye ma snyed kyi de bzhin gshegs pa'i sangs rgyas thams cad khang pa brtsegs pa brgyan pa na bzhugs te/ nam mkha' gang bar</text></item>
<item><p>266a4</p><section>mdo sde</section><text>mthong ngo / /yang 'og gi phyogs su sems can dmyal ba mthong / steng gi phyogs su yang lha'i gnas gzhal med khang dag bsgribs pa med pa lta bur mthong ste/ de'i ming ni skyo ba dang dga' bas bying ba'i 'du shes zab tu zhen pa yun rings pa las gyur pa yin gyi 'phags</text></item>
<item><p>266a5</p><section>mdo sde</section><text>par gyur pa ma yin no/ /de la 'phags pa'o snyam du bsams na dge ba'i mtshan ma ni yin gyi/ de la 'phags pa'i 'bras bu thob bo snyam du 'dzin na ni log pa'i khams su ltung ngo / /yang sems de dad pa yun ring du sbyangs pa las sems skad cig tsam zhig nam gyi</text></item>
<item><p>266a6</p><section>mdo sde</section><text>gung la rgyang ring po na tshong dus dang / grong khyer dang / gnyen bshes kyang mthong ngo / /bar bar ni gtam zer ba'i sgra yang thos shing / bar chad kyi phyi rol na 'dug pa lta bu yang mthong na/ de'i ming ni sems mnan cing bcil ba las gyur pa yin te/ dge ba'i ltas ni</text></item>
<item><p>266a7</p><section>mdo sde</section><text>yin gyi/ 'phags par gyur pa ni ma yin no/ de la 'phags pa'o snyam du bsams na log pa'i khams su ltung ngo / /yang sems de dang bar yun ring du sbyangs pa las rkyen med par dge ba'i bshes gnyen dag gi lus dang cha byad bsgyur zhing rnam pa sna tshogs lta bur mthong ste/</text></item>
<item><p>266b1</p><section>mdo sde</section><text>de'i ming ni slu ba'i sems te lha ma yin khong du zhugs pa'o/ /bar bar ni lha'i bdud kyis bslus te/ sems kyi khong du zhugs nas thogs pa med par chos zab mo'i don 'chad mkhas te de ni 'phags par gyur pa ni ma yin no/ /de la 'phags pa'o snyam du ma bsams na bdud</text></item>
<item><p>266b2</p><section>mdo sde</section><text>kyi las de zhi zhing med par 'gyur ro/ /de la 'phags pa'o snyam du bsams na log pa'i khams su ltung ngo / /dga' bo de rnams bcu ni ting nge 'dzin gyi snga ltas yin te/ 'di kun ni gzugs kyi phung po yin no/ /de dag ni bsgom pa nor ba las de'i phyir 'di 'dra bar gyur te/</text></item>
<item><p>266b3</p><section>mdo sde</section><text>pho theg can gyi skye bor bslad pas rang gi drod ma zin te/ rgyu rkyen de lta bu dang phrad nas 'khrul bar rang gis ma shes te/ bdag 'phags pa'o snyam du sems pa ni chen por 'gyur te/ sems can dmyal ba chen por ltung bar 'gyur ro/ /khyed la sogs pa de lta bu la rten</text></item>
<item><p>266b4</p><section>mdo sde</section><text>par gyis shig /de bzhin gshegs pa 'das pa'i phyin ma 'ongs pa'i dus lnga brgya'i tha ma la/ don de dag shod cig /ston cig /lha'i bus bdud kyi skabs ma rnyed par gzugs su bzung ste/ chongs la man ngag bzhag cing skyabs dang bsrung ba byas na bla na med pa'i don grub</text></item>
<item><p>266b5</p><section>mdo sde</section><text>bo/ /dga' bo rigs kyi bu dag ting nge 'dzin dang / zhi gnas la snyoms par zhugs te/ gzugs kyi phung po zad na sangs rgyas thams cad kyi sems mthong ste/ dper na me long dag pa'i nang na gzugs snang ba bzhin te/ spyad du nus par thob pa'o/ /log pa'i slad</text></item>
<item><p>266b6</p><section>mdo sde</section><text>mas sems la phog na g.yo bar mi nus te kyis non pa ltar rkang lag dang snga ma kho bzhin zhing sangs rgyas mthong ba dang thos pa ma 'khrul to/ /de'i ming ni tshor ba'i phung pos bsgribs pa'o/ /de ste non pa las sangs nas sems lus dang bral te slar 'dod la rtog na 'gro</text></item>
<item><p>266b7</p><section>mdo sde</section><text>ba dang 'dug pa la rang dbang du gyur te sgrib pa med do/ /de'i ming ni tshor ba'i phung po zad de/ mi de ni lta ba'i snyigs ma las 'das so/ /don de la brtags na yang dag pa ma yin pa'i 'du shes kyi rtsa ba gsog gi phyir ro/ /dga' bo rigs kyi bu dag de dag de la gnas te/</text></item>
<item><p>267a1</p><section>mdo sde</section><text>nang shin tu bsgribs pa las/ sems la nang nas gsal ba byung ste/ 'od zer chen po thob nas sems kyi skad cig tsam zhig mi zad pa'i snying rje skyes nas sbrang bu lcags phye la yang bu gcig pa bzhin byams par lta zhing / de bzhin du snying rje'i sems skyes</text></item>
<item><p>267a2</p><section>mdo sde</section><text>nas mi tshor bar mchi ma byung ste/ de'i ming ni lhag par spyod pa grags pa 'di las byung ba yin te/ de la tshor ba ni nyes pa med de 'phags par gyur pa ni ma yin no/ /de la tshor bas chud na nor bar mi 'gyur te/ ring zhig nas zhi zhing 'byung ngo / /de la 'phags pa'o snyam du</text></item>
<item><p>267a3</p><section>mdo sde</section><text>sems na ni snying rje'i bdud khong du zhugs te/ mi dag mthong na snying rje skye zhing mchi ma mi 'chad par 'byung ste/ yang dag pa'i gral stor nas log par gol bar ltung ngo / /yang dga' bo ting nge 'dzin de'i nang nas rigs kyi bu dag gzugs kyi phung po ni zhi bar mthong / tshor</text></item>
<item><p>267a4</p><section>mdo sde</section><text>ba'i phung po ni gsal zhing byang ste/ rgyal ba'i mtshan ma mngon sum du byung ba las de sems kyi skad cig tsam zhig bskyod du med pa'i sems skyes te/ dpa' brtun cing mgyogs par brtun ngas pa ni sangs rgyas thams cad dang mnyam par sems te/ yud tsam zhig bskal pa grangs</text></item>
<item><p>267a5</p><section>mdo sde</section><text>med pa gsum 'das par nus so snyam du sems so/ /de'i ming ni yon tan gyis myur ba'i lhag par thal ches pa'i khyad du gsod pa'o/ /de la tshor na ni nyes pa med de 'phags par 'gyur ba yang ma yin no/ /de la tshor bas chud na ni mi 'gyur te ring zhig nas zhi zhing 'byung ngo / /</text></item>
<item><p>267a6</p><section>mdo sde</section><text>de la 'phags pa'o snyam du sems na smyon pa'i bdud khong du zhugs te/ mi dag mthong na ngoms shing nga rgyal skyes nas rlom sems dpe med pa ni sangs rgyas ni bla mar mi byed mi ni 'og mar mi rtsi ste/ yang dag pa'i gral stor nas gol ba'i log par ltung ngo / /ting nge 'dzin de'i nang</text></item>
<item><p>267a7</p><section>mdo sde</section><text>nas rigs kyi bu dag gzugs kyi phung po ni zhi/ tshor ba'i phung po ni gsal zhing byang ba las ye shes kyi stobs ni zhen cing phra ste/ phyir log nas ci yang ma mthong ste/ sngon las gsar gyi don ni ma mthong / phyi ma sems de stor nas/ sems kyi nang nas sems kyi skad cig</text></item>
<item><p>267b1</p><section>mdo sde</section><text>tsam zhig shin tu brtson 'grus kyi skom pas gdungs te/ dus thams cad du ma gyes par sems gcig tu dran nas sems des brtson 'grus kyi mtshan nyid du gyur to snyam du sems te/ de'i ming ni shes rab 'chal par bsgom pa ste/ rang 'khyams pa yin no/ /de la tshor</text></item>
<item><p>267b2</p><section>mdo sde</section><text>na ni nyes pa med de 'phags par 'gyur ba ni ma yin no/ /de la 'phags pa'o snyam du sems na dran pa'i bdud khong du zhugs te rtag tu sems 'dzin par gcig tu dmigs te/ yang dag pa'i gral stor nas log pa'i gol bar ltung ngo / /yang de rigs kyi bu dag ting nge</text></item>
<item><p>267b3</p><section>mdo sde</section><text>'dzin gyi nang nas gzugs kyi phung po ni zhi/ tshor ba'i phung po ni gsal zhing byang ba las/ shes rab kyi stobs ni ting nge 'dzin gyis non nas rtul cing / rno ba'i sems ni stor bas rgyal ba'i rang bzhin sems kyi nang nas dran pa la ni rang gi sems la the tshom skyes nas</text></item>
<item><p>267b4</p><section>mdo sde</section><text>rang rnam par snang mdzad yin no snyam du sems so/ /thob pa la chog pa snyam du 'dzin pa de'i ming ni rtag par chud pa'i sgom pa ni stor cing nub/ shes shing mthong ba ni bying ba'o/ /de la tshor na ni nyes pa med de/ 'phags par 'gyur ba ni ma yin no/ /de la 'phags pa'o snyam du sems</text></item>
<item><p>267b5</p><section>mdo sde</section><text>na zhan cing dman pa'i chog mi shes pa'i bdud sems kyi khong du zhugs te/ mi dag mthong na rang gis bla na med pa'i don dam pa 'thob bo zhes smras te yang dag pa'i gral stor nas gol ba'i log par ltung ngo / /yang rigs kyi bu dag ting nge 'dzin de'i nang nas gzugs kyi phung</text></item>
<item><p>267b6</p><section>mdo sde</section><text>po ni zhi/ tshor ba'i phung po ni gsal zhing byang ba las don gsar du ni ma thob/ rnying pa'i sems ni stor te/ gnyi ga ma yin nas rang la dga' ba'i bag tsha ba'i sems skyes nas/ skad cig tsam zhig sems kyi skye shi thams cad 'tshe ba'i mya ngan grangs med par skyes te/</text></item>
<item><p>267b7</p><section>mdo sde</section><text>lcags kyi khri tsha ba'i steng na 'dug pa dang mtshungs/ dug 'thungs pa dang 'dra bar tshor ba mi 'dod par sems te/ rtag par mi gzhan la srog chod la rnam par grol ba blang bar byos shig zer ro/ /de'i ming ni spyod pa'i thabs stor ba ste/ de la tshor na ni nyes pa med de/</text></item>
<item><p>268a1</p><section>mdo sde</section><text>'phags par 'gyur ba ni ma yin no/ /de la 'phags pa'o snyam du sems na rigs gcig pa'i mya ngan can gyi bdud sems kyi khong du zhugs te/ lag pa na mtshon cha thogs nas bdag gi sha gcod cing tshe med par byed pa la dga'o/ /bar bar ni rtag tu mya ngan</text></item>
<item><p>268a2</p><section>mdo sde</section><text>skyes nas 'bros te/ ri dang lung du 'gro zhing mi dag mthong bar mi dga' ste/ yang dag pa'i gral stor nas gol ba'i log par ltung ngo / /yang rigs kyi bu dag ting nge 'dzin de'i nang nas gzugs kyi phung po ni zhi/ tshor ba'i phung po ni gsal zhing byang ste/ rnam par dag pa'i</text></item>
<item><p>268a3</p><section>mdo sde</section><text>nang nas sems kyi skad cig tsam zhig bdag gi sems dpag tu med par dga' ches pa bdag la rang dbang med par skyes so/ /de'i ming ni shes rab 'chal pa'i rang bzhin bde bas bcings pa de la tshor na ni nyes med de/ 'phags par gyur pa ni ma yin no/ /de la bdag 'phags</text></item>
<item><p>268a4</p><section>mdo sde</section><text>pa'o snyam du sems na rtag tu sred par dga' ba'i rigs gcig pa'i bdud sems kyi khong du zhugs te/ mi dag mthong na dgod cing / grong bar na bdag glu len cing bro rdung ste/ bdag rang gis bsgribs pa med pa'i rnam par grol ba thob bo snyam du sems shing / yang</text></item>
<item><p>268a5</p><section>mdo sde</section><text>dag pa'i gral stor nas gol ba'i log par ltung ngo / /yang rigs kyi bu dag ting nge 'dzin gyi nang na/ gzugs kyi phung po ni zhi/ tshor ba'i phung po ni snang zhing gsal ba las bdag ni chog go snyam du sems nas gzhi med par sems kyi skad cig tsam zhig nga rgyal chen po</text></item>
<item><p>268a6</p><section>mdo sde</section><text>g.yos te/ de bzhin du nga dang / cher sems pa'i nga rgyal dang / nga'i nga rgyal dang / nga zhes zer ba'i nga rgyal dang / nga'o zhes zer ba'i nga rgyal dang / cung zad ces zer ba'i nga rgyal dang / log pa'i nga rgyal rnams cig char du skyes te/ sems kyi nang nas bla ma'i</text></item>
<item><p>268a7</p><section>mdo sde</section><text>phyogs bcu'i de bzhin gshegs pa de dag la yang tshong dpog na/ 'og ma sa'i nyan thos dang / de'i rang sangs rgyas lta ci smos/ de'i ming ni bdag nyid rgyal ba thob ste/ 'chal pa'i shes rab kyis rang skyabs med pa'o/ /de la tshor na ni nyes med de/ 'phags par</text></item>
<item><p>268b1</p><section>mdo sde</section><text>gyur pa ni ma yin no/ /de la 'phags pa'o snyam du sems na nga rgyal chen po'i bdud sems kyi nang du zhugs te/ mchod rten dang / gtsug lag khang la phyag mi 'tshal/ d+har ma dang sku gzugs dag la 'dral bar byed/ yon bdag dag la 'di skad du smras te/ la la</text></item>
<item><p>268b2</p><section>mdo sde</section><text>ni gser dang / gar ba dang sa dang shing dang chu shun dang shing lo'o/ /la la ni ras dang me tog go zhes nas rang gus par mi byed cing / sha'i lus ni yang dag par rtag pa yin no zhes phyin ci log par sa dang / shing dag la yid rton par byed pa ni yang dag par na log pa yin no</text></item>
<item><p>268b3</p><section>mdo sde</section><text>zhes ston te/ dad cing yid ches bdag la shig cing grol te 'or la/ sa'i 'og tu sbos shig zer zhing / sems can dag la the tsom dang skur pas mtshams med pa'i sems can dmyal bar ltung ste/ yang dag pa'i gral stor nas gol ba'i log par ltung ngo / /yang rigs</text></item>
<item><p>268b4</p><section>mdo sde</section><text>kyi bu dag ting nge 'dzin de'i nang nas gzugs kyi phung po ni zhi tshor ba'i phung po ni gsal zhing byang ste/ dang zhing gsal ba'i nang nas don rgyas shing dang ba 'dir spyod pa rig pa'i rjes su gzhol ba chen po 'thob ste/ sems kyi skad cig tsam zhig dpag tu med par yang zhi</text></item>
<item><p>268b5</p><section>mdo sde</section><text>zhing bde ba'i sems skyes nas rang gis rang dbang chen po thob ste/ 'phags pa'o snyam du sems so/ /de'i ming ni shes rab dang zhing yang ba'i rgyu kun thob pa ste/ de la tshor na ni nyes pa med de/ 'phags par gyur pa ni ma yin no/ /de la 'phags pa'o snyam du sems</text></item>
<item><p>268b6</p><section>mdo sde</section><text>na yang zhing dang bsred par rigs gcig pa'i bdud sems kyi khong du zhugs nas bdag grub ste rdzogs so snyam zhing yang 'bogs pa la mi brtson no/ /ma thos pa'i dge slong de skur pa 'debs/ the tsom dang le lo byed pa ni phyis mtshams med pa sems can dmyal</text></item>
<item><p>268b7</p><section>mdo sde</section><text>bar ltung ste/ yang dag pa'i gral stor nas gol ba'i log par ltung ngo / /yang rigs kyi bu dag ting nge 'dzin gyi nang nas gzugs kyi phung po ni zhi zhing gsal ba'o/ /tshor ba'i phung po ni gsal zhing byang ste/ gsal ba'i tshor ba'i nang nas stong pa'i rang bzhin thob ste/</text></item>
<item><p>269a1</p><section>mdo sde</section><text>de'i nang nas sems skad cig tsam zhig zhi ba'i 'gog pa la zhugs nas rten cing 'brel par 'byung ba med do zhes phyogs gcig pa'i stong pa la zhugs te/ stong pa la mngon sum du snang ba'i bar du sems skyes nas rtag tu 'chad cing 'gog pa shes so snyam du sems</text></item>
<item><p>269a2</p><section>mdo sde</section><text>te/ de la tshor na ni nyes med de/ 'phags par gyur pa ni ma yin no/ /de la 'phags par gyur pa'o snyam du sems na stong pa'i bdud sems kyi khong du zhugs te khrims bsrung ba la skur pa 'debs so/ /de'i ming ni theg pa chung ngu ste/ mi des rtag par yid ches</text></item>
<item><p>269a3</p><section>mdo sde</section><text>pa'i yon bdag la 'di skad du smras te/ byang chub sems dpa' la bsrung ba dang zhig pa med kyis chang 'thung sha zo/ /g.yem dar rgyas par shod cig ces so/ /bdud kyi stobs kyi phyir mi dag kyang sdud do/ /mi dag kyang the tsom dang skur pa mi 'debs te/ sems</text></item>
<item><p>269a4</p><section>mdo sde</section><text>la ring du zhugs so/ /bar bar niskyag pa za gcin 'thung yang sha chang dang mtshungs so/ /de dag thams cad stong par ro gcig ces nas sangs rgyas kyi tshul khrims dang 'dul ba bshig go/ /gcig tu ma nges pa'i mi dag sdig nang du yang btsud de/ de ni</text></item>
<item><p>269a5</p><section>mdo sde</section><text>yang dag pa'i gral stor nas gol ba'i log par ltung ngo / /rigs kyi bu dag ting nge 'dzin gyi nang nas gzugs kyi phung po ni zhi/ tshor ba'i phung po ni gsal shing byang ba las 'das shing stong par snang ba'i sems 'dus pa'i nang du zab tu zhen pas/ yud tsam zhig dpag</text></item>
<item><p>269a6</p><section>mdo sde</section><text>tu med pa'i srid pa'i sems skyes nas/ srid pa'i mthar phyin pas smyos su cha ste/ nyid du g.yem pa spyod do/ /de'i ming ni ting nge 'dzin gyi ltas bde bar bgrod pa sems kyi nang du zhen te/ shes rab med pas rang la skyabs med de/ mi dag kyang g.yem pa spyod du btsud</text></item>
<item><p>269a7</p><section>mdo sde</section><text>do/ /de la tshor na ni nyes med de/ 'phags par gyur pa ni ma yin no/ /de la 'phags pa tsam du sems na 'dod chags kyi bdud sems kyi khong du zhugs te/ 'dod chags kyi phyogs ni byang chub kyi lam yin par ston te/ khyim bdag dang mtshungs par g.yem</text></item>
<item><p>269b1</p><section>mdo sde</section><text>par spyod cig /g.yem par spyod pa de ni chos kyi bu 'dzin pa yin no zhes ston to/ /lha ma yin gyi stobs kyis phyi ma'i dus na ma rabs glen pa'i grangs ni brgya'am/ de bzhin du nyis brgya'am/ sum brgya'am/ bzhi brgya'am/ lnga brgya'am/ drug brgya'am/</text></item>
<item><p>269b2</p><section>mdo sde</section><text>mang po stong khri'i bar dag la yang ston te/ de nas yang mi de la bdud skyo zhing chog pa'i sems skyes nas/ lus las bral ba dang / gzi brjid med par gyur nas rgyal po'i gyod la thogs so/ /sems can dag the tsom bskur te/ mtshams med pa'i sems can</text></item>
<item><p>269b3</p><section>mdo sde</section><text>dmyal bar ltung bar byed do/ /de rnam pa bcu ni ting nge 'dzin gyi snga ltas yin te/ 'di kun ni tshor ba'i phung po yin no/ /de dag ni sgom pa nor ba las de'i phyir 'di 'dra bar 'gyur te/ pho theg can gyi skye bo rnams la bslang nas/ bdag rang gi nyams drod ma zin te/ rgyu</text></item>
<item><p>269b4</p><section>mdo sde</section><text>rkyen de lta bu dang phrad nas 'khrul pa rang gis ma shes te/ bdag la 'phags pa'o snyam du sems pa de ni chen por 'gyur te/ mtshams med pa'i sems can dmyal bar ltung ngo / /khyed la sogs pa de bzhin gshegs pa'i bka' le te nga 'das pa'i phyir na</text></item>
<item><p>269b5</p><section>mdo sde</section><text>sems can thams cad la khyad par man ngag gzhag cing 'di'i don ston to/ /tshor bar gyis shig /lha'i bdud kyis skabs mi rnyed par gzungs su bzung ste/ gdams shing bsrungs na bla na med pa'i lam 'grub bo/ /dga' bo rigs kyi bu dag ting nge 'dzin</text></item>
<item><p>269b6</p><section>mdo sde</section><text>bsgoms pas tshor ba'i phung po zad nas zag pa ma zad mod kyi/ sems lus dang bral ma thag tu bya skon pa nas phyung ba dang mtshungs te/ de lta bu 'byor grub na ma rabs kyi lus las bla ma'i byang chub kyi 'phags pa'i gral drug cu'i bar du yid kyi lus thob ste/</text></item>
<item><p>269b7</p><section>mdo sde</section><text>'gro ba dang 'ong ba la thogs pa med do/ /dper na mi la la zhig gnyid kyis log pa las ma sad par rmi la bzhin smra mod kyi/ de'i don rang gis mi shes kyang / su dag ma log pa'i de'i sa ni tshig kun go ste/ de'i ming ni 'du shes kyi phung pos bsgribs</text></item>
<item><p>270a1</p><section>mdo sde</section><text>pa'o/ /g.yo ba'i mtshan ma de zad na spros pa kun zhi zhing byang ste tshor zhing gsal bas sems kyi dri ma'i gos pa phyis pa dang mtshungs so/ /'khor ba gcig pu'i skye shi'i mgo mjug tu khyab par bltas na/ de'i ming ni 'du shes kyi phung po zad pas de ni</text></item>
<item><p>270a2</p><section>mdo sde</section><text>nyon mongs pa'i snyigs ma las 'das pa'o/ /de ni don la brtags pa thogs pa med par zhi ba'i sgyu ma'i 'du shes kyi rtsa ba'i phyir ro/ /dga' bo rigs kyi bu dag tshor ba'i phung po stong zhing zab par log pa'i khrin lam thogs par bag byed pas ting nge 'dzin gsal ba rgyas</text></item>
<item><p>270a3</p><section>mdo sde</section><text>pa byung ba las sang nge ba'i ting nge 'dzin rgyas pa la sems sred cing / dge ba'i bzo la sems 'dod cing tshol lo/ /de'i tshe lha'i bdud kyi skabs rnyed nas nam mkha'i lha rdzu bas mi de la zhugs te/ ngag gis mdo sde dang / chos bshad pa dang / mi des ma tshor te/ bdud kyis</text></item>
<item><p>270a4</p><section>mdo sde</section><text>bslus pa la bdag gis bla na med pa'i mya ngan las 'das pa 'thob bo snyam du sems so/ /rigs kyi bu shes kyi khe 'dod pa'i gan du 'ongs nas gding ba bting ste chos 'chad cing sems kyi skad cig tsam bar bar ni dge slong gi lus su sprul te/ mi gzhan gyis mthong</text></item>
<item><p>270a5</p><section>mdo sde</section><text>bar byed do/ /bar bar ni brgya byin du sprul bar bar ni bud med du sprul/ bar bar ni dge slong mar sprul/ bar bar ni khang pa mun nag gi nang du nyal te lus la 'od 'gyed/ bar bar ni byang chub sems dpa' sprul te glen zhing 'khrul pa'i mis mthong na de yid ches par</text></item>
<item><p>270a6</p><section>mdo sde</section><text>byed do/ /mi des ni sems yal bar btang ste/ sangs rgyas kyi tshul khrims bshig nas lkog tu g.yem pa byed/ ltas ngan gyi gtam smras pa yang de bzhin du khyim pa'i nor phyugs dag kyang so sor med par 'gyur ro/ /bar bar ni sangs rgyas zhing khams che ge mo</text></item>
<item><p>270a7</p><section>mdo sde</section><text>zhig tu gshegs so zhes lung ston/ bar bar ni me'i bskal pa 'byung ngo zhes 'chad/ bar bar ni mtshon cha'i bskal pa 'byung ngo / /mi dag la 'jigs skrag par byed do/ /de mi srid pa'i de rgas pa dang bdud du gyur pa'o/ /de nas mi de las skyo ba dang /</text></item>
<item><p>270b1</p><section>mdo sde</section><text>chog shes pa'i sems skyes nas/ lus las bral ba dang / mkhan po dang slob mar bcas te rgyal po'i gyod la thogs so/ /khyod 'khor ba la ma 'jug par sngar tshor bar gyis shig /'khrul cing bslus par mi shes na mtshams med pa'i sems can dmyal bar ltung ngo / /</text></item>
<item><p>270b2</p><section>mdo sde</section><text>dga' bo rigs kyi bu dag tshor ba'i phung po stong zhing zab par log pa'i khrin la ma thogs par bag byed pas ting nge 'dzin gsal ba byung ba las/ ting nge 'dzin gyi nang nas 'grub pa med par sems g.yel bar btang ste/ 'phyar zhing 'khyams nas/ 'dod chags</text></item>
<item><p>270b3</p><section>mdo sde</section><text>skyes te/ de'i tshe lha'i bdud kyis glags rnyed nas/ nam mkha'i lhar rdzu bas mi de la zhugs te/ ngag gis mdo sde dang / chos bshad pa dang / mi des ma tshor te/ bdud kyis bslus pa la bdag gis bla na med pa'i mya ngan las 'das pa thob bo snyam du sems</text></item>
<item><p>270b4</p><section>mdo sde</section><text>te/ rigs kyi bu dag khyab par 'dod pa'i thad du 'ong nas/ gding ba bting ste/ chos bshad nas bdag gi lus nyid ma gyur kyang gzhan chos nyan pas rin po che'i pad ma'i steng du 'dug par mthong ngo / /chos nyan pa so so dag gis kyang lus thams cad</text></item>
<item><p>270b5</p><section>mdo sde</section><text>gser gyi kha dog tu gyur pa sngon ma mthong ba mthong ste/ mi de dag ni glen zhing 'khrul pa'o/ /bar bar ni byang chub sems dpa'i gzugs su sgyur ro/ /g.yem pa'i sems bde ste/ sangs rgyas kyi tshul khrims bshig /lkog tu g.yem pa'i 'dod chags</text></item>
<item><p>270b6</p><section>mdo sde</section><text>spyod cing / ngag gis 'di lta bu dag smras te/ sangs rgyas thams cad 'jig rten du gshegs so/ /che ge mo zhig gi gnas na che ge mo zhig gi mi zhig sangs rgyas yin te/ sku sprul nas 'dir gshegs so/ /che ge mo'i mi dag ni che ge mo'i byang chub</text></item>
<item><p>270b7</p><section>mdo sde</section><text>sems dpa' rnams yin te sprul nas 'jig rten du gshegs so zhes ma 'phrigs par log par ston par byed do/ /mi dag gis mthong ba dang gdung ba skyes so/ /de'i phyir ye shes kyi 'bras bu ni 'gag cing nub bo/ /de'i ming ni mig 'phrul byed pa'i</text></item>
<item><p>271a1</p><section>mdo sde</section><text>rgas te bdud du gyur nas mi de la gnod pa byed do/ /de nas mi de la skyo ba dang chog pa'i sems skyes nas/ mi de'i lus dang bral ba dang mkhan po slob mar bcas te rgyal po'i gyod la thogs so/ /khyod 'khor ba la ma 'jug par sngar tshor bar gyis shig /</text></item>
<item><p>271a2</p><section>mdo sde</section><text>'khrul cing bslus par mi shes na mtshams med pa'i sems can dmyal bar ltung ngo / /rigs kyi bu dag yang tshor ba'i phung po stong zhing zab par log pa'i khrin la ma thogs par bag byed pas ting nge 'dzin gsal ba rgyas par 'byung ba las/ sred pa'i sems kyi rlabs</text></item>
<item><p>271a3</p><section>mdo sde</section><text>gzhol bar 'khrul pa'i 'du shes kyis chags pas 'dod cing tshol ba la sbyor ro/ /de'i tshe lha'i bdud kyis glags rnyed nas nam mkha'i lha rdzu bas mi de la zhugs te/ ngag gis mdo sde dang / chos 'chad pa dang / mi des ma tshor nas/ bdud kyis bslus pa la bdag</text></item>
<item><p>271a4</p><section>mdo sde</section><text>gis bla na med pa yang dag pa'i mya ngan las 'das pa thob bo snyam du sems so/ /rigs kyi bu dag shes kyi khe 'dod cing tshol ba'i gan du 'ongs nas gding ba bting ste/ chos bshad pa dang / rang gi lus dang chos nyan pa'i mi dag kyang phyi'i gzugs med par chos nyan pa</text></item>
<item><p>271a5</p><section>mdo sde</section><text>rnams chos ma thos pa'i sngon logs su rang gis rig ste/ sems zhes bya'o/ /yud tsam la sems 'gyur te/ bar bar ni tshe snga phyi dran no/ /bar bar ni phyi rol gyi sems lta zhes/ bar bar ni sems can dmyal ba mthong / bar bar ni mi'i khams kyi legs nyes</text></item>
<item><p>271a6</p><section>mdo sde</section><text>shes/ bar bar ni tshigs bcad smra/ bar bar ni bdag rang kha don byed pa dang / so so na dga' ches nas yod ma myong 'thob bo zhes zer ro/ /bar bar ni byang chub sems dpa'i gzugs su sgyur te/ de ni blun zhing 'khrul pas chags shing sred pa'i sems skyes nas sangs</text></item>
<item><p>271a7</p><section>mdo sde</section><text>rgyas kyi tshul khrims ni bshig /lkog na g.yem pa spyod/ tshig tu 'di skad smra ste/ sangs rgyas chen po'o sangs rgyas chung ngu'o/ /sangs rgyas snga ma'o/ /sangs rgyas phyi ma'o/ /de'i nang na yang yang dag pa'i sangs rgyas sgyu ma'i sangs rgyas/ skyes pa'i sangs rgyas/</text></item>
<item><p>271b1</p><section>mdo sde</section><text>bud med kyi sangs rgyas so/ /byang chub sems dpa' la yang de bzhin te/ /mi dag gis de mthong ba dang / snga ma'i sems ni gyur cing 'phos nas log par lta ba'i nang du zhugs so/ /de'i ming ni sems sgyur shes pa'i rgas pa dang / bdud du</text></item>
<item><p>271b2</p><section>mdo sde</section><text>gyur te mi de la gnod par byed de/ de nas mi de la skyo zhing chog pa'i sems skyes nas lus las bral ba dang / mkhan po dang slob mar bcas te rgyal po'i gyod la thogs so/ /khyod 'khor ba la ma 'jug par sngar tshor bar gyis shig /'khrul zhing bslus par mi shes na/</text></item>
<item><p>271b3</p><section>mdo sde</section><text>mtshams med pa'i sems can dmyal bar ltung ngo / /rigs kyi bu dag yang tshor ba'i phung po ni stong zhing bab par log pa'i khrin la ma thogs par bag byed pas ting nge 'dzin gsal ba rgyas pa byung ba las/ sems can gyi phyi mi'i rtsi ba la sred de/ thog ma dang tha mar</text></item>
<item><p>271b4</p><section>mdo sde</section><text>sems dang zhing rno ba'i bye brag 'byed pa tshor ba'i 'dod chags skyes so/ /de'i tshe lha'i bdud kyis skabs rnyed na nam mkha'i lha rdzu bas mi de la zhugs te/ ngag gis mdo sde dang / chos bshad pa dang / mi des ma tshor te/ bdud kyis bslus pa la bdag gis bla</text></item>
<item><p>271b5</p><section>mdo sde</section><text>na med pa'i mya ngan las 'das pa thob bo snyam du sems te/ rigs kyi bu bye brag 'byed pa'i tshol ba'i thad du 'ongs te/ gding ba bting nas chos bshad pa dang / lus gzi brjid can du gyur te/ dad cing 'ongs pa dag ni zhi zhing dul nas/ de dag 'khor ba'i rnams</text></item>
<item><p>271b6</p><section>mdo sde</section><text>chos thos mod kyi zhi zhing dul lo/ /mi de dag gis kyang sangs rgyas so snyam mam/ mya ngan las 'das pa dang / byang chub dang / chos kyi 'di yin no snyam du sems so/ /bdag gi sha lus ni pha'i pha/ bu'i bu gcig la gcig skyes pa ni chos kyi phung po'i</text></item>
<item><p>271b7</p><section>mdo sde</section><text>sku yin te/ rnam par ma chad pa ni 'di dag kun bas de nyid sangs rgyas kyi khams yin no/ /gud nas sangs rgyas kyi zhing dang gser gyi kha dog lta bu med do zhes smras pa dang / mi dag gis yid ches par bzung nas/ snga ma'i sems ni stor cing brjed nas</text></item>
<item><p>272a1</p><section>mdo sde</section><text>srog lus de brten te yod ma myong ba thob bo zhes so/ /de dag la sogs pa ni blun zhing 'khrul pas/ bar bar ni byang chub snyam nas bdag gi sems brjed de stor nas/ sangs rgyas kyi tshul khrims ni bshig /lkog na g.yem pa spyod do/ /ngag gis sred</text></item>
<item><p>272a2</p><section>mdo sde</section><text>pa smra ste/ mig dang rna ba dang sna dang lce kun sangs rgyas kyi zhing yin no/ /pho mtshan dang mo mtshan ni byang chub kyi lam yin te/ yang dag pa'i mya ngan las 'das pa ni lus kyang mi shes so zhes sme ba'i tshig smras pa dang / de la yid ches pa skyes so/ /de'i ming ni sbrul</text></item>
<item><p>272a3</p><section>mdo sde</section><text>dug can gyi rgas nas bdud du gyur pa'o/ /de nas mi de la skyo ba dang / chog pa'i sems skyes nas mi de'i lus dang bral ba dang / mkhan po dang slob mar bcas te rgyal po'i gyod la thogs so/ /khyod 'khor bar ma 'jug par sngar tshor bar gyis shig dang /</text></item>
<item><p>272a4</p><section>mdo sde</section><text>'khrul cing bslus par mi shes na mtshams med pa'i sems can dmyal bar ltung ngo / /rigs kyi bu dag yang tshor ba'i phung po ni stong zhing zab par log pa'i khrin la ma thogs par bag byed pas/ ting nge 'dzin gsal ba rgyas pa byung ba las lhun gyis ltas 'byung ba khyab</text></item>
<item><p>272a5</p><section>mdo sde</section><text>par spyod zhing / dang ba nas sems sred cing glo bur gyi mngon rtags tshor bar 'dod do/ /de'i tshe lha'i bdud kyis skabs rnyed nas nam mkha'i lha rdzu bas mi de la zhugs te/ ngag gis kyang mdo sde dang chos zab mo 'chad pa dang / mi des ma tshor nas/ bdud kyis bslus</text></item>
<item><p>272a6</p><section>mdo sde</section><text>pa las bdag gis bla na med pa'i mya ngan las 'das pa thob bo snyam du sems te/ rigs kyi bu dag /glo bur gyi mngon rtags tshol ba'i gan du 'ongs nas gding ba bting ste/ chos bshad pa dang / nyan pa dag la sems kyi skad cig tsam zhig lus brtan nas/</text></item>
<item><p>272a7</p><section>mdo sde</section><text>lo brgya stong du 'grogs pa dang 'dra bar chags te 'bral zhing gtong mi phod do/ /lus kyang bran g.yog dang mtshungs par byed cing / 'tsho ba rnam bzhis mchod de/ ngal zhing skyo ba'i sems mi skye'o/ /so so rang rang gi sngon gyi mkhan po dang dge ba'i bshes gnyen no snyam</text></item>
<item><p>272b1</p><section>mdo sde</section><text>du yang sems so/ /yang chos la sred pa'i sems kyang skyes te/ de la chags pa'i sbyin dang bse rtsi 'dra ste/ yod ma myong ba thob bo zhes nas blun zhing 'khrul pa'i mi de dag ni sems de la rten cing bsnyen nas sangs rgyas kyi tshul khrims sdom pa yang bshig ste/ lkog na</text></item>
<item><p>272b2</p><section>mdo sde</section><text>g.yem pa spyod/ ngag gis 'di skad smras te/ bdag ni tshe snga ma las che ge mo zhig tu skyes so/ /che ge mo zhig gi sems can bsgral to/ /de'i tshe na bdag gi chung ma chen chung dang / phu nu bo dag khyed dang 'grogs te 'dir 'ongs so/ /che ge mo zhig gi khams su che</text></item>
<item><p>272b3</p><section>mdo sde</section><text>ge mo zhig gi sangs rgyas la mchod pa byas yang 'od chen gnas na sangs rgyas bzhugs te/ de de bzhin gshegs pa thams cad gnas pa'i sa yin no zhes smras pa dang / mi dag gis ma tshor nas bslus pa la yid ches te snga ma'i sems stor to/ /de ni rims nad</text></item>
<item><p>272b4</p><section>mdo sde</section><text>kyis rgas pa dang bdud du gyur pa ste/ mi de la gnod pa byed do/ /de nas mi de la skyo zhing chog pa'i sems skyes nas/ mi de'i lus las bral ba dang mkhan po dang slob mar bcas te/ rgyal po'i gyod la thogs so/ /khyod 'khor ba la ma 'jug par</text></item>
<item><p>272b5</p><section>mdo sde</section><text>sngar tshor bar gyis shig /'khrul cing bslus par mi shes na mtshams med pa'i sems can dmyal bar ltung ngo / /rigs kyi bu dag tshor ba'i phung po stong zhing zab par log pa'i khrin la ma thogs par bag byed pas/ ting nge 'dzin gsal ba rgyas pa byung ba</text></item>
<item><p>272b6</p><section>mdo sde</section><text>las sems zab mo la 'jug par sred de/ lhag par 'grus shing phung po zhi ba la sred/ dang ba la gnod cing tshol ba'i sems skyes so/ /de'i tshe lha'i bdud kyis skabs rnyed nas nam mkha'i lha rdzu bas mi de la zhugs te/ ngag gis mdo sde chos bshad pa dang / mi des</text></item>
<item><p>272b7</p><section>mdo sde</section><text>ma tshor te/ bdud kyis bslus pa la bdag gis bla na med pa'i mya ngan las 'das pa thob bo snyam du sems so/ /rigs kyi bu dag dang ba 'dod cing tshol ba'i gan du 'ongs na gding ba bting ste/ chos bshad pa dang / chos nyan pa'i mi dag kyang so so nas phyin phyin</text></item>
<item><p>273a1</p><section>mdo sde</section><text>par brtson zhing 'grus so/ /'khor de'i nang nas mi cig la smras pa/ khyod ma shi bar byol song gi lus thob bo/ /yang mi cig la bsgo ba/ khyod song la de'i mjug ma la rdzis shig ces byas pa dang / mi de yang ldang mi nus so/ /de'i 'khor thams</text></item>
<item><p>273a2</p><section>mdo sde</section><text>cad kyis gus pa'i sems bskyed nas rang dul zhing zhi'o/ /mi de dag gi sems lta yang nus so/ /sangs rgyas kyi tshul khrims bshig /dka' thub bskyed/ dge slong la skur pa 'debs/ dge 'dun la kha zer/ mi dag la klan ka tshol/ 'dzem pa'i bag med/</text></item>
<item><p>273a3</p><section>mdo sde</section><text>ltas bzang ngan dag ngag gis smras nas/ chung ngu skra nyag ma tsam yang mi nor bar dus bzhin du 'gyur te/ de ni stobs po che'i rgas pa dang / bdud du gyur te mi de la gnod par byed do/ /de nas mi de la skyo zhing chog pa'i sems skyes nas/ de'i lus las bral</text></item>
<item><p>273a4</p><section>mdo sde</section><text>ba dang mkhan po dang slob mar bcas te rgyal po'i gyod la thogs so/ /khyod 'khor ba la ma 'jug par sngar tshor bar gyis shig /'khrul cing bslus par mi shes na mtshams med pa'i sems can dmyal bar ltung ngo / /yang rigs kyi bu dag tshor ba'i phung po stong zhing</text></item>
<item><p>273a5</p><section>mdo sde</section><text>zab par log pa'i khrin la ma thogs par bag byed pas/ ting nge 'dzin gsal ba rgyas pa byung ba las/ ma mthong ba dang ma thos pa la sems sred cing / dka' thub dang / snga phyi'i dran pa 'dod cing tshol lo/ /de'i tshe lha'i bdud kyis skabs rnyed nas nam mkha'i lha rdzu bas mi de</text></item>
<item><p>273a6</p><section>mdo sde</section><text>la zhugs te/ ngag gis mdo sde dang / chos bshad pa dang / mi des ma tshor nas/ bdud kyis bslus pa las bdag gis bla na med pa'i mya ngan las 'das pa thob bo snyam du sems so/ /rigs kyi bu dag snga phyi dran pa'i 'dod pa'i thad du 'ongs nas gding ba bting</text></item>
<item><p>273a7</p><section>mdo sde</section><text>ste chos 'chad do/ /mi des sems kyi skad cig tsam zhig chos bshad pa'i gan du bar bar ni bdud byed do/ /byol song du sprul te nor bu rin po che dag blangs nas nor bu dag sos 'dzin nor bu sna tshogs gzhan yang de bzhin 'dzin/ bar bar ni lus bsgyur te/ nor bu sna</text></item>
<item><p>273b1</p><section>mdo sde</section><text>tshogs gzhan yang mi dag la sbyin par byed cing slar yang khong du zhugs so/ /bar bar ni mi dag sa'i 'og tu khrid de nor bu rin po che bstan nas rin po che zla 'od 'bar ba snang ste/ chos nyan pa rnams kyang yod ma myong ba thob bo zhes zer ro/ /sman dang rtswa sna tshogs mang du</text></item>
<item><p>273b2</p><section>mdo sde</section><text>za ste/ kha zas bzang po ni mi za'o/ /bar bar ni nas 'brum bu gcig dang / gso ma 'brum bu gcig zos kyang bdud kyi stobs kyi phyir lus tshon por gyur to/ /dge slong la skur pa 'debs/ dge 'dun la kha ngan zer yang gzhan dag gis dpyas su bya bar</text></item>
<item><p>273b3</p><section>mdo sde</section><text>mi dogs so/ /yul khams gzhan gyi rin po che'i 'byung gnas dang / phyogs bcu'i 'phags pa rnams lus sbas pa yang ston cing smra'o/ /bar bar ni 'grogs pa'i mis kyang ngo mtshar che ba'i mi dag mthong ste/ de'i ming ni ri'i shing khrod dang sa dang</text></item>
<item><p>273b4</p><section>mdo sde</section><text>yul dang mkhar dang / btson ra'i rnams rgas te bdud du gyur pa'o/ /bar bar ni g.yem pa spyod cing sangs rgyas kyi tshul khrims dang 'dul ba bshig /mi dag kyang g.yem pa spyod du btsud do/ /brtson 'grus bskyed de rtswa dang shing za zhing gcig</text></item>
<item><p>273b5</p><section>mdo sde</section><text>tu ma 'chad pa'i las dag kyang byed do/ /mi de la gnod par byed do/ /de nas mi de la skyo ba dang / chog pa'i sems skyes nas lus las bral ba dang / mkhan po dang slob mar bcas te rgyal po'i chad pa la thogs so/ /khyod 'khor ba la ma 'jug par</text></item>
<item><p>273b6</p><section>mdo sde</section><text>sngar tshor bar gyis shig /'khrul cing bslus par mi shes na mtshams med pa'i sems can dmyal bar ltung ngo / /yang rigs kyi bu dag tshor ba'i phung po ni stong zhing zab par log pa'i khrin la ma thogs par bag byed pas/ ting nge 'dzin gsal ba rgyas pa byung ba</text></item>
<item><p>273b7</p><section>mdo sde</section><text>las rdzu 'phrul sna tshogs byed pa la yang sems sred de/ yun ring du sbyangs na mthu stobs 'thob par 'dod do/ /de'i tshe lha'i bdud kyis glags rnyed de/ nam mkha'i lha rdzu bas mi de la zhugs nas/ ngag gis mdo sde dang / chos bshad pa dang / mi des</text></item>
<item><p>274a1</p><section>mdo sde</section><text>ma tshor te/ bdud kyis bslus pa la bdag gis bla na med pa'i mya ngan las 'das pa thob bo snyam du sems so/ /sprul 'dod pa'i rigs kyi bu dag gi thad du 'ongs nas gding ba bting ste/ chos bshad nas mi dag gi lag pas mi de'i 'od 'dzin du</text></item>
<item><p>274a2</p><section>mdo sde</section><text>bcug ste/ 'od des chos nyan pa sde bzhi'i mgo'i steng du gtod pa dang / chos nyan pa de dag gi mgo'i steng du 'od kha dog du mar 'bar yang / tsha ba'i rang bzhin yang med/ tshig pa yang med do/ /bar bar ni chu'i steng na sa la 'gro ba bzhin du 'gro'o/ /bar bar</text></item>
<item><p>274a3</p><section>mdo sde</section><text>ni nam mkha' la mi g.yo bar 'dug go/ /bar bar ni ril ba'i nang dang rkyal pa'i nang du yang 'dug go/ /bar bar ni rtsig pa la yang thogs pa med par 'gro ste/ mtshon cha dang dmag la rang dbang thob bo/ /bdag nyid sangs rgyas yin no zhes smras te/ gos skya bo lus la gyon</text></item>
<item><p>274a4</p><section>mdo sde</section><text>nas/ dge slong dag phyag 'tshal du 'jug /bsam gtan dang / tshul khrims la ni skur pa 'debs/ dge 'dun la ni kha ngan zer/ mi dag la klan ka tshol yang gzhan gyis dpyas su bya bar mi dogs te/ tshig tu ni rdzu 'phrul gyi dbang gi gtam dag smra'o/ /bar</text></item>
<item><p>274a5</p><section>mdo sde</section><text>bar ni mi dag la sangs rgyas kyi zhing mthong bar ston te/ de ni kyis byin gyis brlabs te bde ba ma yin no/ /g.yem pa spyod pa la bstod/ kha na ma tho ba'i sdig chen po yang mi 'dzem ste/ mi tshangs par spyod pa la chos gtams pa yin no zhes zer te/ de'i</text></item>
<item><p>274a6</p><section>mdo sde</section><text>ming ni nam mkha' dang sa'i lha mthu bo che dang / ri'i lha dang / mtsho'i lha dang / rlung gi lha dang / chu klung gi lha dang / sa rdo'i lha dang / rtswa dang rtsi dang / shing thams cad kyi lha dang / bskal pa brtsegs pa'i lha dang / sems sgyur ba'i lha dang / sems sgyur</text></item>
<item><p>274a7</p><section>mdo sde</section><text>ba'i klu 'brug dang / drang srong tshe rings po tshe zad nas/ su gyur pa dang / drang srong tshe zad pa lo grangs kyis 'chi ba la thug pa lus ma rjes pa dang / gud nas ltas ngan gyi rnams de'i khong du zhugs te rgas zin nas bdud du gyur te mi de la gnod</text></item>
<item><p>274b1</p><section>mdo sde</section><text>par byed do/ /de las skyo ba dang / chog pa'i sems skyes nas lus dang bral ba dang / mkhan po dang slob mar bcas te rgyal po'i gyod la thogs so/ /de bas na khyod 'khor ba la ma 'jug par sngar tshor bar gyis shig /'khrul cing bslus par mi shes na mtshams</text></item>
<item><p>274b2</p><section>mdo sde</section><text>med pa'i sems can dmyal bar ltung ngo / /yang rigs kyi bu dag tshor ba'i phung po stong zhing zab par log pa'i khrin la ma thogs par bag byed pas/ ting nge 'dzin gsal ba rgyas pa byung ba las log par 'jug pa la sred cing tshol te/ yun ring du sbyong zhing stong</text></item>
<item><p>274b3</p><section>mdo sde</section><text>pa zab mo'i rang bzhin la 'jug ste/ de la 'dod cing tshol lo/ /de'i tshe lha'i bdud kyis glags rnyed de/ nam mkha'i lha rdzu bas mi de la zhugs te/ tshig gis mdo sde dang / chos bshad pa dang / mi des ma tshor te/ bdud kyis bslus pa la bdag gis mya ngan</text></item>
<item><p>274b4</p><section>mdo sde</section><text>las 'das so snyam du sems so/ /rigs kyi bu dag 'gog pa sred pa'i thad du phyin nas gding ba bting ste/ chos bshad nas 'khor mang po'i nang du bdag gi lus sems kyi skad cig tsam zhig stong par gyur te/ 'khor gyis mi mthong bar byed/ yang stong pa'i</text></item>
<item><p>274b5</p><section>mdo sde</section><text>nang nas sems kyi skad cig tsam gyis byung ste/ 'byung ba dang nub par byed pa'i dbang thob bo/ /bar bar ni lus bai dUr+ya lta bur ston/ bar bar ni lag pa thur du dpyangs te tsan dan gyi dri 'byin/ bar bar ni phyi sa che chung yang khar stug po dang 'dra'o/ /tshul</text></item>
<item><p>274b6</p><section>mdo sde</section><text>khrims dang 'dul ba la yang skur pa 'debs shing rab tu byung ba la brnyas shing tshod 'dzin to/ /tshig tu ni rtag par rgyu med 'bras bu med do/ /lan cig shi nas yun du med de/ yang srid phyi ma dang / 'phags pa dang / sems can gyi lus kyang med do zhes</text></item>
<item><p>274b7</p><section>mdo sde</section><text>smra'o/ /stong zhing dag pa ma thob mod kyi lkog na mi tshangs par spyod cing g.yem pa spyod do/ /yang stong pa'i sems thob ste/ rten cing 'brel par 'byung ba med do zhes smra'o/ /de'i ming ni nyi zla sgrib par byed pa'i lha ma yin sgra gcan dang / gser dang / shel</text></item>
<item><p>275a1</p><section>mdo sde</section><text>dang bkra shis kyi rtswa dang / gyi ling dang / ru sbal dang gzhan lo stong khri lon pa'i tshe ring po lha ma yin du gyur pa de yul khams su skye shing 'byung ba rgas pa dang bdud du gyur nas mi de la gnod par byed do/ /de nas mi de las skyo zhing chog pa'i sems skyes</text></item>
<item><p>275a2</p><section>mdo sde</section><text>nas/ de'i lus dang bral ba dang / mkhan po dang slob mar bcas te rgyal po'i gyod la thogs so/ /khyod 'khor ba la ma 'jug par sngar tshor bar gyis shig /'khrul cing bslus par mi shes na mtshams med pa'i sems can dmyal bar ltung ngo / /rigs kyi bu dag</text></item>
<item><p>275a3</p><section>mdo sde</section><text>tshor ba'i phung po stong zhing zab par log pa'i khrin la ma thogs par bag byed pas/ ting nge 'dzin gsal ba rgyas pa 'byung ba las sems la tshe ring por sred pa'i sems skyes te/ yun ring du tshe ring ba tshol zhing sred de/ phung po'i yan lag bor nas cig car tshe la rang</text></item>
<item><p>275a4</p><section>mdo sde</section><text>dbang gis/ lus thob cing phra ba'i gzugs rtag par 'gyur du re'o/ /de'i tshe lha'i bdud kyis glags rnyed na/ nam mkha'i lha rdzu bas mi de la zhugs te/ tshig gis mdo sde dang / chos bshad pa dang / mi des bdud kyis bslus par ma tshor nas bdag gis bla na</text></item>
<item><p>275a5</p><section>mdo sde</section><text>med pa'i mya ngan las 'das pa thob bo snyam du sems so/ /rigs kyi bu tshe ring bar 'dod pa'i thad du phyin te/ gding ba bting nas chos 'chad cing 'di skad du smras te/ khams gzhan du yang thogs pa med par 'gro'o/ /bar bar ni dpag tshad khri'i bar du phyin</text></item>
<item><p>275a6</p><section>mdo sde</section><text>to/ /dbugs gang tsam gyis slar 'khor to/ /khams gzhan nas nor blangs te khyer zhing 'ong ngo / /bar bar ni khyim gcig na lhan cig 'dug pa dag la yang gom pa 'ga' tsam la yang shar phyogs kyi rtsig drung nas nub phyogs kyi rtsig pa'i bar du mgyogs</text></item>
<item><p>275a7</p><section>mdo sde</section><text>par song yang lo du mar yang mi phyin par byed de/ de'i phyir sems can dag yid ches par byed de/ yid ches nas de nyid sangs rgyas yin no snyam du sems so/ /tshig tu ni phyogs bcu'i sems can thams cad nga'i bu yin/ bdag las sangs rgyas thams cad skyes/</text></item>
<item><p>275b1</p><section>mdo sde</section><text>nga'i 'jig rten du byung / nga ni ye nas sangs rgyas pa yin te/ 'jig rten du 'byung mod kyi/ 'dus byas las skyes pa ma yin no zhes zer te/ de'i ming ni 'jig rten gyi rang dbang can gyi lha'i bdud yin te/ rang gi gnyen bshes kyang las byed du bcug nas/ tsa</text></item>
<item><p>275b2</p><section>mdo sde</section><text>mun cha'i mo dang / phyogs bzhi'i rgyal po dang / sha za'i bu dang 'dra ste/ sus byang chub tu sems bskyed pa dang / ting nge 'dzin dang bral ba'i mi dag gi khu chu 'thung ngo / /bar bar ni ston pa'i mkhan po med pa rang dge ba'i spyod pa dag gis mthong ba dang /</text></item>
<item><p>275b3</p><section>mdo sde</section><text>nga ni rdo rje 'chang ba yin te khyod la tshe ring bar bya'o zhes smra'o/ /ched 'ga' ni bud med bzang mor sprul te/ g.yem pa rgyas par spyad nas lo mang po ma lon par glan pa dang mchin pa skams so/ /rang gcig pu yang smra bar byed do/ /mi dag dang phrad de gtam byas nas</text></item>
<item><p>275b4</p><section>mdo sde</section><text>glen par 'gyur bar byed/ mi'i sems sgyur zhing mi dag la gnod par byed do/ /de dag gis ma tshor nas rgyal po'i gyod la thogs so/ /'chi ba'i tshe dus la ma bab par skams te 'chi'o/ /glo bur du yang 'chi bar 'gyur ro/ /khyod 'khor ba la ma 'jug par sngar</text></item>
<item><p>275b5</p><section>mdo sde</section><text>tshor bar gyis shig /'khrul cing bslus par mi shes na mtshams med pa'i sems can dmyal bar ltung ngo / /dga' bo bdud de rnams bcu ni ma 'ongs pa'i dus kyi tshe nga'i gsung rab las rab tu 'byung ste/ chos kyi lam sgrib pa'i mi'i sems kyi nang du 'jug</text></item>
<item><p>275b6</p><section>mdo sde</section><text>par byed do/ /res 'ga' ni rang mngon par ston par mi dag la 'di skad du smra'o/ /yang dag par khyab par shes par tshor ro/ /g.yem pa spyod pa la stod cing sangs rgyas kyi tshul khrims 'jig ste/ sngar ni mkhan pos bslus phyis ni slob mas bslus te/ g.yem</text></item>
<item><p>275b7</p><section>mdo sde</section><text>pa spyod cig par gcig gis gcig 'dogs par byed do/ /de ltar lha ma yin yid sgyur zhing sems kyi khong du 'jug ste/ nye na tshe rabs dgu/ ring na tshe rabs brgya'i bar du dge ba spyod cing / bdud kyi gnyen bshes su 'gyur ro/ /de nas tshe brjes nas bdud</text></item>
<item><p>276a1</p><section>mdo sde</section><text>kyi bran du 'gyur ro/ /de nas kyang yang dag par khyad par shes pa'i gral stor nas mtshams med pa'i sems can dmyal bar ltung ngo / /khyod zag pa zad pa thob kyang zhi ba'i 'gog pa'i nang du mi 'jug par sngon gyi smon lam ma btab par phyi ma'i dus ngan pa'i phyi ma'i</text></item>
<item><p>276a2</p><section>mdo sde</section><text>tshe snying rje chen po bskyed de/ yang dag par dad pa'i sems can rnams grol zhing thar bar gyis shig /bdud kyis mi tshugs par yang dag par shes shing thob par gyis shig /ngas khyod skye shi las thar cing grol bar byas so/ /da khyed sangs rgyas kyi bka' btsun</text></item>
<item><p>276a3</p><section>mdo sde</section><text>par byos shig dang / de ni sangs rgyas la lan ldon pa yin no/ /dga' bo de rnam pa bcu ni ting nge 'dzin gyi snga ltas yin te/ 'di kun ni 'du byed kyi phung po yin no/ /de dag ni bsgom pa nor ba las de'i phyir 'di 'dra bar gyur te/ pho theg can gyi skye bo rnams bslad</text></item>
<item><p>276a4</p><section>mdo sde</section><text>nas rang gi nyams drod ma zin te/ rgyu rkyen de lta bu dang phrad nas 'khrul par rang gis ma shes te/ bdag 'phags pa'o snyam du sems pa de ni chen por 'gyur te/ mtshams med pa'i sems can dmyal bar ltung ngo / /khyed la sogs pas nga mya ngan las 'das pa'i</text></item>
<item><p>276a5</p><section>mdo sde</section><text>phyin de bzhin gshegs pa'i bka' phyi ma'i dus kyi tshe/ sems can no cog la khyab par man ngag gzhag cing 'di'i don ston to/ /tshor bar gyis shig /lha'i bdud kyis skabs mi rnyed par gzungs su zung shig /gdams shing bsrung na bla na med pa'i lam</text></item>
<item><p>276a6</p><section>mdo sde</section><text>'grub bo// //bam po gnyis pa ste tha ma/ dga' bo rigs kyi bu ting nge 'dzin la mnyam par gzhag pas 'du shes kyi phung po zad pa'i mi de la ni rmi lam gyi 'du shes rtag par snyoms par 'gogs nas/ sad pa dang gnyid log par rtag tu gcig ste/</text></item>
<item><p>276a7</p><section>mdo sde</section><text>tshor ba gsal bas stong zhing dang ngo / /dper na nam mkha' dang bral/ sprin stug po chen po dag gis khebs pa med de/ 'jig rten thams cad du bltas na/ sa chen po dang / chu chen po dang / mi dag kyang me long gi nang du 'dus par snang bzhin du gzugs brnyan</text></item>
<item><p>276b1</p><section>mdo sde</section><text>'byung ba na'ang gos pa med/ nub pa na yang gyur pa med do/ /stong pa'i len par snang ba la brtags na/ sngon gyi bag chags te/ skye shi'i rtsa ba'i ngo bo nyid du rig nas btsal du mi rnyed de/ dang po de kho na dang ro gcig go/ /phyogs bcu thams cad rigs bcu gnyis las</text></item>
<item><p>276b2</p><section>mdo sde</section><text>skyes pa'i skye bo rnams kyis don ma rtogs mod kyi/ yun ring du bsgoms na so so na don khong du chud par 'gyur te/ dper na rkyang dang 'dra bar khad kyis 'dul lo/ /de'i ming ni 'du byed kyi phung pos bsgribs pa'o/ /de ltar dang ba las rnyogs pa de bags kyis</text></item>
<item><p>276b3</p><section>mdo sde</section><text>dang bzhin ngo bo nyid la zhugs te/ gcig dang na bag chags med do/ /dper na chu rnyog pa can las dang ste sangs na dang ba zhes bya ste/ de'i ming ni 'du byed kyi phung po zad nas mi des ni sems can gyi snyigs ma las 'das pa'o/ /don de la brtags na zab</text></item>
<item><p>276b4</p><section>mdo sde</section><text>cing mi mthong ba'i phyir ro/ /dga' bo shes par byos shig /yang dag pa nyid chud cing mthong ste/ ting nge 'dzin du 'jug pa'i rigs kyi bu dag yang dag pa dmigs su med pa de nyid la bzhag na/ rigs kyi bu lha'i bdud kyang sems thag chod do/ /sbyangs</text></item>
<item><p>276b5</p><section>mdo sde</section><text>shing dang ba thob nas rang gi rigs kyi rtsa ba shes te/ rigs de'i nang gi zab cing dang ba de brtags na/ nyon mongs pa'i 'khrul pa'i gzhi rgyu ba rgyas pa las rtogs pa skyes nas mi de ni rgyu med pa gnyis kyi nang du ltung ngo / /de la gcig ni mi des rtsa ba'i gzhi'i rgyu</text></item>
<item><p>276b6</p><section>mdo sde</section><text>mthong ste/ de ci'i phyir zhe na/ sems can gyi rtsa ba bshig pa thob na/ mig gi rtsa ba brgyad brgya'i bsod nams thob ste/ bskal pa brgyad khri tshun chad kyi sems can ci yod pa las 'khor te/ 'dir shi nas pha rol du skyes te/ 'khor ba de nyid du sems</text></item>
<item><p>276b7</p><section>mdo sde</section><text>can 'khor bas mthong ngo / /bskal pa brgyad khri tshun chad kyi mi snang ste/ bltar med pas de lta bur shes so snyam du sems te/ 'jig rten 'di la sogs pa phyogs bcu'i sems can bskal pa brgyad khri nas rgyu med par rang bzhin gyis yod do snyam du rtog pa'i phyir/</text></item>
<item><p>277a1</p><section>mdo sde</section><text>yang dag pa dam pa'i gral stor nas mu stegs kyi nang du ltung ste/ byang chub kyi ngo bo nyid ni nor to/ /gnyis ni mi des phyi ma'i rgyu med pa la bltas te/ de ci'i phyir zhe na/ mi des skye shi'i rtsa ba mthong ste/ mi ni mir skye bar shes/ bya ni byar skye bar</text></item>
<item><p>277a2</p><section>mdo sde</section><text>rig /bya rog ni yongs gnag /bzhad ni yongs dkar/ lha dang mi ni yongs kyis 'greng / byol song ni yongs kyis rgur dkar po ni bkrus te gyur pa yin/ nag po ni bcos pa las gyur pa yin te/ bskal pa brgyad khri'i bar du 'gyur ba med do/ /da ltar gyi</text></item>
<item><p>277a3</p><section>mdo sde</section><text>dus 'di ma zad kyi bar du de bzhin no/ /ngas ni yod nas byang chub mthong ste/ de ci'i phyir zhe na/ byang chub 'grub pa yod do/ /shes par gyis shig /de ring ci yod pa'i nor rdzas yod nas rgyu med pa'o zhes de lta bu rtog pa'i phyir/ yang dag pa khyab pa'i shes pa stor</text></item>
<item><p>277a4</p><section>mdo sde</section><text>nas mu stegs kyi nang du ltung ste/ byang chub kyi ngo bo nyid ni nor ro/ /de'i ming ni rgyu med pa'i mu stegs can dang po'o/ /yang dga' bo rigs kyi bu dag ting nge 'dzin las mi dmigs pa'i yang dag pa nyid la mnyam par bzhag na/ bdud rnams sems thag chod do/ /rang gi</text></item>
<item><p>277a5</p><section>mdo sde</section><text>rgyu ba'i rtsa ba'i shes te/ zab mo dang bde ba la brtags na rtag par rgyas pa'i nang nas sems can la tshod 'dzin te/ mi de ni rtag par khyab par lta ba bzhi'i nang du ltung ngo / /de la dang po ni des sems dang sems kyi yul gnyis nang nas rang bzhin du rgyu med kyang spyod pa'i tshe</text></item>
<item><p>277a6</p><section>mdo sde</section><text>shes par 'gyur ro zhe na/ bskal pa nyi khri'i bar du phyogs bcu'i sems can ji snyed yod pa'i skye shi'i 'khor bar skye shi la 'khor te gyes shing stor ma myong bas de ni rtag pa snyam du sems so/ /de la gnyis pa ni mi des khams bzhi la bltas nas khams bzhi rang bzhin rtag</text></item>
<item><p>277a7</p><section>mdo sde</section><text>par 'dug ste/ spyod cing sbyangs pa las shes par 'gyur ro/ /bskal pa bzhi khri'i bar du phyogs bcu'i sems can gyi skye shi ji snyed pa kun rtag ste/ gyes shing stor ma myong ste/ de ni rtag pa snyam mo/ /de la gsum du ni mi des skye mched drug thams cad la bltas na/ 'jug</text></item>
<item><p>277b1</p><section>mdo sde</section><text>pa'i yid kyi rnam par shes pa'i nang na thog ma nas gnas med de rang bzhin rtag pa'i phyir spyad cing sbyangs na gdod shes so/ /bskal pa brgyad khri'i bar du sems can thams cad 'khor te/ de ye nas rtag pa la gnas pas gyes shing stor ba ma myong ste/ de ltar rtag go snyam</text></item>
<item><p>277b2</p><section>mdo sde</section><text>mo/ /de la bzhin ni mi des 'du shes kyi rtsa ba zad nas 'khor ba'i skye shi med de/ skye ba dang 'chi ba'i 'khor ba'i rgyu ba 'gog pa dang 'du shes sems ni yongs nas zad pas de ni yang mos med do/ /de'i don gyis nang na rang gi skye shi med par grub ste/ rtag go snyam</text></item>
<item><p>277b3</p><section>mdo sde</section><text>du rtog pa'i phyir yang dag par shes pa'i gral stor nas mu stegs kyi nang du ltung ste/ byang chub kyi lam ni 'khrul to/ /de'i ming ni rtag par khyab pa'i mu stegs can gnyis pa'o/ /rigs kyi bu dag yang dag pa nyid la ting nge 'dzin la rtse gcig tu bar chad med na/</text></item>
<item><p>277b4</p><section>mdo sde</section><text>bdud kyi thabs kyis mi slus so/ /rang gi rtsa ba'i rgyu shes te/ zab mo dang ba de las bstan nas rtag par bdag dang gzhan du rtog pa skyes te/ de ni phyin ci log bzhi'i nang na langs nas/ kha cig ni mi rtag /kha cig ni rtag par mthong ngo / /de la gcig ni mi</text></item>
<item><p>277b5</p><section>mdo sde</section><text>des sems can gyi mthong ba la zhig tu bltas na/ phyogs bcu'i khams su ngas rtag par khyab ste/ yod nas mi g.yo snyam nas nga ni phyogs bcur khyab cing smad la mi g.yo/ /sems can thams cad nga'i nang nas rang skye/ rang 'chi ste/ nga'i rang bzhin ni rtag</text></item>
<item><p>277b6</p><section>mdo sde</section><text>pa yin no/ /nga'i nang nas skye zhing 'chi ba de ni mi rtag pa'i rang bzhin snyam mo/ /de la gnyis pa ni mi de sems can la mi lta bar phyogs bcu'i khams la khyab par bltas na/ gang gA'i klung gi bye ma snyed kyi 'jig rten gyi khams ni bskal pas 'jig pa'i gnas su</text></item>
<item><p>277b7</p><section>mdo sde</section><text>mthong ste/ da ni yong nas mi rtag pa yin no/ /sna tshogs kyi rang bzhin gyi gnas skabs ma zhig pa de ni ye nas rtag pa snyam mo/ /gsum pa ni mi des sems can la bltas na nga dang zhing phra ba ni rdul phra mo dang 'dra ste/ phyogs bcu'i khams nas 'khor zhing rang</text></item>
<item><p>278a1</p><section>mdo sde</section><text>bzhin la 'gyur ba med de/ lus de yang skye yang 'chi ste/ mi zhig pas nga'i rang bzhin rtag pa yin no/ /skye shi thams cad ni nga las byung zhing rgyu ste/ rang bzhin rtag pa snyam mo/ /de la bzhin pa ni 'du shes kyi phung po ni zad par shes/ 'du byed kyi phung po ni</text></item>
<item><p>278a2</p><section>mdo sde</section><text>rgyu bar mthong ste/ 'du byed kyi phung po ni rtag par rgyu ste/ rtag par gnas pa'i rang bzhin yin no/ /gzugs dang tshor ba dang / 'du shes la sogs pa ni bkag cing zad de/ de ni mi rtag pa yin no snyam du rtog ste/ rnam pa kha cig ni mi rtag pa snyam du sems pa</text></item>
<item><p>278a3</p><section>mdo sde</section><text>de ni mu stegs can gyi nang du lhung nas byang chub kyi ngo bo nyid nor to/ /de'i ming ni rtag par lta ba'i mu stegs can gsum pa'o/ /yang rigs kyi bu dag ting nge 'dzin las yang dag pa nyid la rtse gcig tu bar chad med na bdud rnams sems thag chad do/ /rang gis sa'i nang</text></item>
<item><p>278a4</p><section>mdo sde</section><text>nas rtog cing dmigs pa skyes nas mi de mtha' bzhir lhung ngo / /de las dang po ni mi des skye ba'i rtsa ba la sems chags nas/ rgyu ba'i spyod pa ma chad de/ 'das pa dang ma 'ongs pa'i ni mtha' yin te/ rgyun mi 'chad pa ni mtha' dang bral bar sems so/ /gnyis pa ni mi</text></item>
<item><p>278a5</p><section>mdo sde</section><text>des bskal pa brgyad khri'i bar du brtags na de phan chad ni sems can dag gis mthong ba dang / thos pa dang / shes pa'i gnas med de/ de ni mtha' dang bral ba yin no/ /sems can yod pa'i gnas ni mtha' yod pa snyam du sems so/ /gsum pa ni mi des</text></item>
<item><p>278a6</p><section>mdo sde</section><text>nga ni khyab po bar shes te/ mtha' de bral ba'i rang bzhin thos nas sems can thams cad ni nga'i nang nas snang ngo / /sems can dag gi shes pa'i rang bzhin ni ngas kyang mi shes so zhes de'i phyir mtha' dang bral ba'i sems ma thob nas mtha' la gnas pa'i sems kyang yod</text></item>
<item><p>278a7</p><section>mdo sde</section><text>pa snyam mo/ /bzhi pa ni 'du byed kyi stong pa nyid rjes bcad na sems can thams cad lus gcig gi nang nas phyed ni skye/ phyed ni 'chi'o snyam ste/ 'jig rten gyi nang na phyed ni mtha' yod/ phyed ni mtha' de dang bral bar rtog pa'i phyir mu stegs can mtha' yod pa dang /</text></item>
<item><p>278b1</p><section>mdo sde</section><text>mtha' med par lta ba'i nang du ltung ste/ byang chub kyi ngo bo nyid ni nor te/ de'i ming ni mtha' yod par lta ba'i mu stegs can bzhi pa'o/ /rigs kyi bu dag yang ting nge 'dzin yang dag pa nyid la rtse gcig tu bar chad med na bdud rnams sems thag chod do/ /skye ba'i</text></item>
<item><p>278b2</p><section>mdo sde</section><text>rigs kyi rtsa ba zad de/ zab mo dang bde ba la brtags na nyon mongs pa rtag par 'khrul pa'i gzhi rgyu ba ma zad pas rtog pa skyes te/ mi de ni phyin ci log bzhi pa'i mi skye ba'i khyab par 'khrul pa'i rjes su dpog pa'i mi bden pa'o/ /de la gcig ni mi des sems ldang</text></item>
<item><p>278b3</p><section>mdo sde</section><text>dub kyi rtsa ba la brtags na/ sems ni rgyun du rgyu bar mthong ste/ de ni 'gyur ba gcig gis gcig bsags pa ni rtag pa snyam ste/ sems yod par mthong ba ni skyes pa zhes bya/ mthong ba nyid mi mthong ba de ni 'gog pa zhes bya'o/ /sems gcig gis bsags pa rgyu de'i</text></item>
<item><p>278b4</p><section>mdo sde</section><text>gnas mi mthong ba ni rang bzhin ma chad pa'i gnas te/ de ni 'phel ba'o/ /yang dag pa thub pa nyid kyi thub pa'i nang nas 'brel ba ni 'gog pa zhes bya'o/ /so so'i skye bo ni yod pa'o/ /so sor 'chi ba de ni med pa zhes bya ste/ spyi'i don la bltas na spyod pa tha dad par</text></item>
<item><p>278b5</p><section>mdo sde</section><text>mthong ngo / /chos 'dod pa'i mi dag 'ongs te don dris na/ lan du dang ni skye yang skye/ 'gag kyang 'gag /yod kyang yod/ med kyang med do/ /'phel yang 'phel la/ 'bri yang 'bri'o zhes thams cad du yang 'khrul par smra ste/ mi gzhan gyi tshig gi don stor</text></item>
<item><p>278b6</p><section>mdo sde</section><text>bar byed do/ /gnyis pa ni mi des yang dag par sems la brtags na bar bar ni med pa'i gnas med par rig ste/ mi dag gis chos dris na ci yang med do zhes tshig gcig pus lan ldon te/ med do zhes bya ba'i tshig la ma gtogs pa gzhan mi smra'o/ /gsum pa ni mi</text></item>
<item><p>278b7</p><section>mdo sde</section><text>des yang dag par sems la brtags na/ sems de so sor yod pa'i gnas na yod par rig ste/ chos 'dri ba'i mi dag la yod do zhes tshig gcig pus lan ldon te/ de la ma gtogs pa'i tshig gzhan mi smra'o/ /bzhi pa ni mi des yod pa dang med pa gnyi gar mthong</text></item>
<item><p>279a1</p><section>mdo sde</section><text>ste/ rnam pa gnyi gar mthong ba'i phyir rang gi sems 'khrug go/ /chos 'dri ba'i mi dag la yang yod kyang yod/ med kyang med do zhes lan ldon te/ yod pa'i nang na yang med pa'o/ /med pa'i nang na yang yod pa yin no zhes nas/ dus thams cad</text></item>
<item><p>279a2</p><section>mdo sde</section><text>du yang gzhan gyi sems dkrugs te dri ba'i skabs kyang med nas/ da dung de la stor zhing med do zhes dpyod pa'i 'khrug pa'i phyir mu stegs can gyi nang du ltung ste/ byang chub kyi ngo bo nyid ni nor to/ /de'i ming ni phyin ci log bzhi pa'i rang bzhin mi 'chi ba'i khyab par 'jug pa'i</text></item>
<item><p>279a3</p><section>mdo sde</section><text>rjes su dpog pa'i mi bden pa'i mu stegs can lnga pa'o/ /rigs kyi bu dag yang ting nge 'dzin las yang dag pa nyid la rtse gcig pa'i ting nge 'dzin la bar chad med na bdud rnams sems thag chad do/ /zab mo dang bde ba la brtags na/ skye ba rigs kyi rtsa ba zad de/ nyon</text></item>
<item><p>279a4</p><section>mdo sde</section><text>mongs pa rtag par 'khrugs pa'i gzhi rgyu ba ma zad pas rtog pa skyes so/ /mi de ni shi ba'i 'og tu gsum yod do zhes phyin ci log gi sems skyes te/ 'khrul nas gzugs ni nga yin no snyam du sems so/ /re 'ga' ni ngas thams cad khyab par mthong ste/ nga ni gzugs</text></item>
<item><p>279a5</p><section>mdo sde</section><text>yod do zhes so/ /bar 'ga' ni mngon sum gyi rkyen rnams nga'i phyi bzhin 'brang zhes so/ /ched 'ga' ni gzugs ni nga dbang zhes zer ro/ /bar bar ni nga'i 'du byed dang 'brel te/ nga ni gzugs kyi nang na 'dug par rtog cing / shi ba'i 'og tu nga gzugs yod do zhes</text></item>
<item><p>279a6</p><section>mdo sde</section><text>smra'o/ /de bzhin du 'khor ba bcu drug la gzugs yod par rtog go/ /de'i 'og tu yang nyon mongs pa la rtog ste/ yun ring po'i nyon mongs pa dang / yun ring po'i rang bzhin gnyis gcig la gcig ma chags so zhes so/ /yang shi ba'i 'og tu yod do zhes rtog cing smra</text></item>
<item><p>279a7</p><section>mdo sde</section><text>ste/ mu stegs can gyi nang du ltung ste/ byang chub kyi ngo bo nyid ni nor to/ /de'i ming ni phung po lnga'i nang nas shi ba'i 'og tu gzugs yod do zhes phyin ci log tu gzhung 'dzugs pa'i mu stegs can drug pa'o/ /yang rigs kyi bu dag ting nge 'dzin pas yang dag pa nyid la rtse</text></item>
<item><p>279b1</p><section>mdo sde</section><text>gcig tu bar chad med na bdud kyi sems thag chad do/ /skye ba'i rigs kyi rtsa ba zad de/ zab mo dang bde ba la brtags na nyon mongs pa rtag par 'khrugs pa'i gzhi la rgyu ma zad de/ rtog pa skyes nas/ mi de ni gzugs dang / tshor ba dang / 'du shes snga ma sel cing /</text></item>
<item><p>279b2</p><section>mdo sde</section><text>'gog pa las rtog pa skyes te/ shi ba'i 'og tu 'du shes med do zhes phyin ci log gi sems skyes nas gzugs ni med par mthong ste/ kha dog ni rgyu med par rtog go/ /brtags na 'du shes bkag ste/ sems can sems chags pa med cing tshor ba bkag pa shes na phyi ma'i 'brel</text></item>
<item><p>279b3</p><section>mdo sde</section><text>pa med de/ phung po'i rang bzhin zhi zhing bral lo/ /skye ba yod du zin kyang tshor ba'i 'du shes med de/ rtswa shing dang 'dra'o/ /'di ltar mngon sum du bar bcad de thob pa med na/ shi ba'i 'og tu lta ga la 'ong zhes brtags na de lta bu'i mir bas na shi ba'i 'og tu gzugs</text></item>
<item><p>279b4</p><section>mdo sde</section><text>med de/ 'di 'dra ba'i 'khor ba'i phyir gzugs med pa'i brgyad ni yod snyam mo/ /mya ngan las 'das pa'i rgyu dang 'bras bu thams cad ni stong pa'o zhes de lta bur dmigs na/ mi yongs kyi nor zad kyi/ ye nas chad cing thogs pa'o zhes de ltar yang rtog pa'i phyir shi ba'i</text></item>
<item><p>279b5</p><section>mdo sde</section><text>'og tu med do zhes nas mu stegs kyi nang du ltung ste/ byang chub kyi ngo bo nyid ni nor to/ /de'i ming ni lnga phung gi nang nas shi ba'i 'og tu gzugs med do zhes phyin ci log tu gzhung 'dzugs pa'i mu stegs can bdun pa'o/ /yang rigs kyi bu dag ting nge 'dzin las yang</text></item>
<item><p>279b6</p><section>mdo sde</section><text>dag pa nyid la rtse gcig tu bar chad med na bdud kyi sems thag chad do/ /skye ba'i rigs kyi rtsa ba zad do/ /zab mo dang bde ba la brtags na nyon mongs pa rtag par 'khrugs pa'i gzhi rgyu ba ma zad pas rtog pa skyes te/ 'du byed kyi phung po'i nang nas mi des ni tshor ba dang /</text></item>
<item><p>279b7</p><section>mdo sde</section><text>'du shes kyi phung po 'gog ste/ yod pa dang med pa gnyis ka'i mtshan nyid gcig gis gcig bshig ste/ shi ba'i 'og tu med do zhes phyin ci log gi sems skyes so/ /yang gzugs dang / tshor ba dang / 'du shes kyi nang nas yod pa dang med par mthong ste/ 'du byed</text></item>
<item><p>280a1</p><section>mdo sde</section><text>'gyur ba dang / rgyu ba med pas na med pa ma yin par yang rtog ste/ de bzhin du 'khor ba'i phung po khams kyi nad dang ba la brtags na/ brgyad po thams cad kyi gzugs med de/ 'gog pa'i rkyen gcig thob par zad de/ shi ba'i 'og tu gzugs yod pa</text></item>
<item><p>280a2</p><section>mdo sde</section><text>dang med par smra'o/ /yang 'du byed thams cad kyi rang bzhin ni ldang dub pa'i phyir mngon par shes par sems bskyed de/ rig pa'i yod pa dang med pa thams cad ni yod pa ma yin par rtog pa'i phyir yang dag pa dang / yang dag pa ma yin par 'khrul cing nor te shi ba'i</text></item>
<item><p>280a3</p><section>mdo sde</section><text>'og tu kun med de/ phyis mos pa med par 'gyur ro zhes rtog pa'i phyir de ni lam dang mi 'thun pas mu stegs can gyi nang du ltung ste/ byang chub kyi ngo bo nyid ni nor to/ /de'i ming ni phung po lnga'i nang nas shi ba'i 'og tu phyi ma'i rabs kun med do zhes phyin ci log tu gzhung</text></item>
<item><p>280a4</p><section>mdo sde</section><text>'dzugs pa'i mu stegs can brgyad pa'o/ /yang rigs kyi bu dag ting nge 'dzin rnams kyi nang nas drang po mi g.yo ba'i ting nge 'dzin du zhugs te/ bdud kyis glags mi thod pa las/ skye ba'i pho mo la brtags na tha ma skye ba med do snyam nas de la nor ba'i phyir mu</text></item>
<item><p>280a5</p><section>mdo sde</section><text>stegs can chad par lta bar gyur to/ /lus 'gags pa'i 'og tu 'dod pa yang 'gog /sdug bsngal yang 'gog /shin tu dga' ba yang 'gog /shin tu btang snyoms kyang 'gog /yan man zhib tu brtags na/ shi ba'i 'og tu skye ba yang cang med do zhes</text></item>
<item><p>280a6</p><section>mdo sde</section><text>smra ste/ byang chub kyi sems ni 'chol te/ shi ba'i 'og tu phung po lnga chad par phyin ci log tu lta ba'i mu stegs can dgu pa'o/ /yang rigs kyi bu dag ting nge 'dzin las yang dag pa nyid la rtse gcig tu bar chad med na bdud kyis glags mi rnyed de/ skye ba'i rigs kyi</text></item>
<item><p>280a7</p><section>mdo sde</section><text>rtsa ba zad de/ zab mo dag pa de la brtags na/ nyon mongs pa rtag par 'khrugs pa'i gzhi las rgyu ba ma zad de/ yang phyi ma yod par dmigs pa'i rtog pa skyes nas mi de mya ngan las 'das pa rnam lnga'i nang du ltung ngo / /ched 'ga' ni 'dod pa'i khams kyi dang po 'khor ba la</text></item>
<item><p>280b1</p><section>mdo sde</section><text>brten te brtags nas mthong zhing rgyas pa'i skye ba la sred do/ /res 'ga' ni bsam gtan dang po'i rang bzhin la nyon mongs pa dang bral lo snyam mo/ /ched 'ga' ni bsam gtan gnyis pa la sdug bsngal med do snyam mo/ /de res 'ga' ni bsam gtan dang po'i rang bzhin</text></item>
<item><p>280b2</p><section>mdo sde</section><text>la nyon mongs pa dang bral lo snyam mo/ /ched 'ga' ni bsam gtan gnyis pa la sdug bsngal med do snyam mo/ /res 'ga' ni bsam gtan gsum pa la rab tu dga' zhing bde'o snyam mo/ /bar bar ni bsam gtan bzhi pa la dga' ba dang bde ba gnyis ka la 'gags</text></item>
<item><p>280b3</p><section>mdo sde</section><text>te/ 'khor ba la skye shi rang bzhin gyis len pa med do zhes 'khrul te/ zag pa can gyi gnas rnams la bya ba med do snyam du sems so/ /gnas de lnga'i dga' zhing bde ba la rgyal ba'i rigs gtsang ma'o snyam du yang sems so/ /de bzhin du 'khor ba'i sems lnga la</text></item>
<item><p>280b4</p><section>mdo sde</section><text>yun du rtag pa'o snyam du yang rtog pa'i phyir/ gnas de lnga la mya ngan las 'das pa'o snyam du sems te/ de'i phyir mu stegs can gyi nang du lhung ste/ byang chub kyi ngo bo nyid ni nor to/ /de'i ming ni phung po lnga'i nang nas gnas lnga la mya ngan las 'das par phyin ci log tu</text></item>
<item><p>280b5</p><section>mdo sde</section><text>mngon sum du gzhung 'dzugs pa'i mu stegs can bcu pa'o/ /dga' bo ting nge 'dzin de bcu ni log par shes pa ste/ 'di kun ni 'du byed kyi phung po yin no/ /de dag ni bsgom pa nor pa las de'i phyir 'di 'dra bar gyur te/ pho theg can gyi skye bo rnams bslad pas rang gi nyams</text></item>
<item><p>280b6</p><section>mdo sde</section><text>drod ma zin te/ rgyu rkyen de lta bu dang phrad nas 'khrul par rang gis ma shes te/ bdag 'phags pa thob bo snyam du sems pa de ni chen por 'gyur te/ mtshams med pa'i sems can dmyal bar ltung ngo / /khyod la sogs pas de bzhin gshegs pa'i bka' khyer</text></item>
<item><p>280b7</p><section>mdo sde</section><text>la/ nga 'das pa'i phyi na phyi ma'i dus kyi tshe/ sems can thams cad la khyab par man ngag gzhag cing 'di'i don ston te tshor bar gyis shig /rang las zab mo'i phung po'i bdud ma langs par gzungs su zung la skyabs bgyis te srungs la log par mthong ba la sol te/</text></item>
<item><p>281a1</p><section>mdo sde</section><text>sbyongs la bdag gi lus dang sems la ston te/ dben pa'i don dbye zhing shes par gyis la/ bla ma'i lam las log pa'i lam du ma 'gro shig /cung zad tsam gyi thob pa la grub cing chog go snyam pa'i sems ma skyed cig /tshor ba'i rgyal po chen po dang</text></item>
<item><p>281a2</p><section>mdo sde</section><text>yang dag pa thong shig /dga' bo rigs kyi bu dag ting nge 'dzin la mnyam par gzhag pa las 'du byed kyi phung po zad na/ 'jig rten pa thams cad rang bzhin zab mo dang ba las 'khrugs shing g.yo dpyod pa dang phra ba brtan pa 'brel pa/ gang zag gi rtsa ba yud tsam</text></item>
<item><p>281a3</p><section>mdo sde</section><text>las 'byor cing 'brel pa la bslangs te/ 'khrul pa zab mo'i rtsa ba mngon rtags chad na mya ngan las 'das pa'i gnas rmad pa chen po tshor ro snyam du sems so/ /dper na bya gag dus la bab na shar phyogs su brtags nas skya rengs shar bar rig ste skad 'byin to/ /skye mched</text></item>
<item><p>281a4</p><section>mdo sde</section><text>drug stong zhing dang ba las zab cing lud pa med pa'i nang nas dang ba gsal ba'i phyir 'jug pa'i 'dug pa'i gnas med 'jug pa med do/ /phyogs bcu'i rigs bcu gnyis kyang zab mo las thar te/ tshe len pa'i dbang med do zhes de la brtags pa las 'dzin pa'i gzhi</text></item>
<item><p>281a5</p><section>mdo sde</section><text>rigs thams cad phyogs bcu'i khams su 'byor pa thob zin te/ dang ba'i gzugs ma nub pas zab mo'i ldang ba 'byung ngo / /de'i ming ni rnam par shes pa'i phung pos bsgribs pa'o/ /'byor pa thob pa'i nang nas skye mched drug gi tshogs bsdus te/ sbyor zhing phye</text></item>
<item><p>281a6</p><section>mdo sde</section><text>ba de sbyangs te grub nas byang ba de/ skye mched drug kyang 'khrul zhing bsnor du rung ste/ yongs su dag pas phyogs bcu'i 'jig rten gyi lus dang sems su gtogs pa'i rnams kyang bai dUr+ya'i phyi nang thal ba bzhin snang ste/ de'i ming ni rnam par shes pa'i phung po zad de/</text></item>
<item><p>281a7</p><section>mdo sde</section><text>mi de ni tshe snyigs ma las 'das pa'o/ /don de la brtags na/ gzugs kyi yang dag pa yin pa'i gzhi sgyu ma'i phyin ci log gi 'du shes kyi rtsa ba'i phyir ro/ /dga' bo rigs kyi bu dag 'du byed thams cad stong pa'i mthar phyin par 'gog pas/ skye ba 'gog pa las</text></item>
<item><p>281b1</p><section>mdo sde</section><text>zhi bar 'gog pa'i nang nas dang ba dam pa ma rgyas pas/ bdag gi lus kyi rtsa ba sbyor zhing phye nas phyogs bcu'i rigs thams cad 'khrul par tshor zhing shes nas 'khrul par 'phar te rgyas pa'i bzhin 'jug nus so/ /de la sgyu ma'i gnas kyi yang dag pa'i rgyu ni rtag pa yin</text></item>
<item><p>281b2</p><section>mdo sde</section><text>no zhes gzhung btsugs nas rgyal zhing grol lo snyam du sems so/ /mi de ni rgyu'i gnas kyi rgyu 'dzin pa'i sa phyi ka la'i mu stegs kyi nang du ltung ste/ yang dag par mun gnag gi skyabs kyis gnas grub pa'i ster 'gyur ro/ /sangs rgyas kyi byang chub ni nor/ shes shing mthong</text></item>
<item><p>281b3</p><section>mdo sde</section><text>ba ni stor cing nub bo/ /de'i ming ni sems thob par gzhung 'dzugs pa'i skyabs su 'gro ba la 'bras bu grub pa dang po ste/ khyab cing rgyas pa las phyi phyir zhing bsrings te mya ngan las 'das pa'i mkhar las log nas mu stegs kyi sa bon las de'i rigs su skye'o/ /dga' bo</text></item>
<item><p>281b4</p><section>mdo sde</section><text>rigs kyi bu dag 'du byed thams cad stong pa'i mthar phyin par 'gog pas/ skye ba 'gog pa las zhi ba'i nang nas dang ba dam pa ma rgyas pas bdag gi ngo bo nyid mthong ba ni skyabs su bzung nas nam mkha'i khams thams cad na rigs bcu gnyis kyi skye bo rnams nga'i lus kyi</text></item>
<item><p>281b5</p><section>mdo sde</section><text>nang nas 'bab cing 'byung ste/ de lta bur rgyal rigs grol lo snyam pa'i sems skyes so/ /mi de ni mi nus pa la nus par 'dzin pa'i phyir dbang phyug gi nang du ltung ste/ mtha' med do zhes smra ba'i lus 'byung ba'i sder 'gyur ro/ /sangs rgyas kyi byang chub ni nor/ shes shing</text></item>
<item><p>281b6</p><section>mdo sde</section><text>mthong ba ni stor cing nub po de'i ming ni gzhung 'dzugs pa'i nus pa'i 'bras bu grub pa gnyis pa ste/ khyab cing rgyas pa las phyi phyir zhing bsrings te mya ngan las 'das pa'i mkhar las log nas ngas khyab par rgyas pa'i nga rgyal chen po'i lha'i sa bon las de'i rigs su skye'o/ /</text></item>
<item><p>281b7</p><section>mdo sde</section><text>yang rigs kyi bu dag 'du byed thams cad stong pa'i mthar phyin par 'gog pas/ skye ba 'gog pa las zhi bar 'gog pa'i nang nas dang ba dam pa ma rgyas pas/ bdag gi ngo bo nyid mthong ba ni skyabs su gzung nas the tsom skyes nas bdag gi lus dang sems las phyogs</text></item>
<item><p>282a1</p><section>mdo sde</section><text>bcu'i nam mkha' bab cing byung ste skyes so/ /thams cad kyang bab pa'i rgyun las byung ste/ lus ni yang dag par rtag pa yin pas skye ba dang 'gag pa med do snyam pa'i sems kyang skyes so/ /skye ba dang 'gag pa ni rtag par yang rtag ste/ mi skye ba 'khrul</text></item>
<item><p>282a2</p><section>mdo sde</section><text>cing skye ba 'khrul nas bying ba la de de bar gnas te/ rgyal zhing grol lo snyam pa'i rtog pa skyes so/ /mi de ni rtag pa dang mi rtag pa'i gzhung 'dzin pa'i nang du ltung ste/ rang dbang gi lha'i sder 'gyur ro/ /sangs rgyas kyi byang chub ni nor/ shes shing rtogs pa ni stor cing</text></item>
<item><p>282a3</p><section>mdo sde</section><text>nub bo/ /de'i ming rgyu'i gnas la sems kyi gzhung 'dzugs pa gsum pa ste/ khyab cing rgyas pa las phyi phyir zhing bsrings te mya ngan las 'das pa'i mkhar las log nas log par rgyas pa'i sa bon las de'i rigs su skye'o/ /yang rigs kyi bu dag 'du byed thams</text></item>
<item><p>282a4</p><section>mdo sde</section><text>cad stong pa'i mthar phyin par 'gog pas/ skye ba'i 'gog pa las zhi bar 'gog pa'i nang nas dang ba dam pa ma rgyas par shes pa'i nang nas shes pa khyab par rgyas pa'i phyir shes pa'i rgyu'i gzhung 'dzugs te/ phyogs bcu'i rtswa shing thams cad ni sems can yin no snyam ste/</text></item>
<item><p>282a5</p><section>mdo sde</section><text>rgyas par na mi dang mi 'dra ba med do/ /rtswa shing ni mir 'gyur/ mi de dag shi na yang phyogs bcu'i rtswa shing du 'gyur te/ de ni yang dag pa'i khyab pa yin no snyam pa'i sems skyes so/ /mi de ni shes pa dang mi shes pa'i mthar 'dzin pa/ pa ta sa 'di'i nang du ltung ste/ tshor</text></item>
<item><p>282a6</p><section>mdo sde</section><text>ba thams cad 'di'i sder 'gyur ro/ /sangs rgyas kyi byang chub ni nor shes shing mthong ba ni stor cing nub bo/ /de'i ming ni khyab par shes par rtog pa'i sems zhing stong pa'i 'bras bu grub pa'i bzhi pa ste/ khyab cing rgyas pa las phyi phyir zhing ring du bsrings te mya ngan las</text></item>
<item><p>282a7</p><section>mdo sde</section><text>'das pa'i mkhar las log nas log par shes pa'i sa bon las de'i rigs su skye'o/ /yang rigs kyi bu dag 'du byed thams cad stong pa'i mthar phyin par 'gog pas/ skye ba 'gog pa las zhi bar 'gog pa'i nang nas dang ba dam pa ma rgyas pas/ de dang zhing gsal</text></item>
<item><p>282b1</p><section>mdo sde</section><text>ba'i nang nas rtsa ba 'khrul pa'i phyi bzhin 'brangs nas rdzu 'phrul rgyas pa'i 'od snang ba tshol ba la zhugs te/ dga' ba'i chu ni gtsang zhing dang / srid pa'i rlung ni khyab par langs pas lta ba'i dri ma grub ste/ so sor don bsgrubs pa'i dri ma'i tshogs des ni ngo bo nyid kyi gzhi'i</text></item>
<item><p>282b2</p><section>mdo sde</section><text>rgyu yin no snyam du sems te/ rtag par shes so zhes smra ba'i gzhung 'dzugs pa'i mi de ni skye ba dang mi skye bar 'dzin pa'i 'od srung dang / bram ze dka' thub kyi nang du lhung ste/ me dang chu lha rjed de skye shi las thar bar tshol ba'i sder 'gyur ro/ /sangs rgyas kyi byang chub ni</text></item>
<item><p>282b3</p><section>mdo sde</section><text>nor mthong zhing shes pa ni stor cing nub bo/ /de'i ming ni brjed par snang bar tshol ba la zhugs te/ dga' ba'i chu ni gtsang zhing dang / sred pa'i rlung ni khyab par langs pas lta ba'i dri ma grub ste/ so sor don bsgrubs pa dri ma'i tshogs des ni ngo bo nyid gzhi'i rgyu yin</text></item>
<item><p>282b4</p><section>mdo sde</section><text>no snyam du sems te/ rtag par shes so zhes smra ba'i gzhung 'dzugs pa'i mi de ni skye ba dang mi skye bar 'dzin pa'i 'od srung dang / bram ze dka' thub kyi nang du lhung ste/ me dang chu lha rjed de skye shi las thar bar tshol ba'i sder 'gyur ro/ /sangs rgyas kyi byang chub ni nor mthong</text></item>
<item><p>282b5</p><section>mdo sde</section><text>zhing shes pa ni stor cing nub bo/ /de'i ming ni rjed pa rtogs pa'i sems 'khrugs pa'i yang dag pa ma yin par gzhung / 'dzugs pa'i rgyu tshol ba'i 'khrul par gyur pa'i 'bras bu grub pa lnga pa ste/ khyab cing rgyas pa las phyi phyir zhing bsrings te mya ngan las 'das</text></item>
<item><p>282b6</p><section>mdo sde</section><text>pa'i mkhar las log nas phyin ci log gi sa bon las de'i rigs kyi nang du skye'o/ /yang rigs kyi bu dag 'du byed thams cad ni stong pa'i mthar phyin par 'gog pas/ skye ba 'gog pa las zhi bar 'gog pa'i nang nas dang ba dam pa ma rgyas pas de rgyas shing bsal ba'i nang</text></item>
<item><p>282b7</p><section>mdo sde</section><text>nas brdzus pa'i chos ni stong pa ste/ ma yin par 'gog yod nas 'gog pa'i skyabs yin te/ skye ba las rgyas zhing grol lo snyam du rtog ste/ ming ni gzugs med pa'i stong pa'i skyabs dang skyabs ma yin pa'i 'dzin pa'i lha'i sder 'gyur ro/ /sangs rgyas kyi byang chub</text></item>
<item><p>283a1</p><section>mdo sde</section><text>ni nor shes shing mthong ba ni stor cing nub bo/ /de'i ming ni stong pa rgyas pa'i sems med pa/ stong par 'gog pa'i 'bras bu grub pa drug pa ste/ khyab cing rgyas pa las phyi phyir zhing bsrings te mya ngan las 'das pa'i mkhar las log nas chad par 'gog pa'i</text></item>
<item><p>283a2</p><section>mdo sde</section><text>sa bon las de'i rigs kyi nang du skye'o/ /yang rigs kyi bu dag 'du byed thams cad stong pa'i mthar phyin par 'gog pas/ skye ba 'gog pa las zhi bar 'gog pa'i nang nas dang ba dam pa ma rgyas pas/ rtag pa'i nang du bdag gi lus rtag par gnas te/ dang ba gsal</text></item>
<item><p>283a3</p><section>mdo sde</section><text>ba dang 'thun zhing ring du mi g.yo bas rgyal zhing grol lo snyam pa skyes so/ /mi de ni 'dod chags ma yin par 'dod chags par 'dzin pas nang du lhung ste/ tshe ring po tshol ba'i i si pa ra'i sder 'gyur ro/ /sangs rgyas kyi byang chub ni nor/ shes shing mthong ba ni stor cing</text></item>
<item><p>283a4</p><section>mdo sde</section><text>nub bo/ /de'i ming ni tshe'i gzhi la chags par 'dzin cing gzhung 'dzugs pa sran thub pa'i rgyu sgyu sdud pa/ yun ring por dka' thub kyi 'bras bu grub pa bdun pa ste/ khyab cing rgyas pa las phyi phyir zhing ring du song ste mya ngan las 'das pa'i mkhar las log nas sgyu mar</text></item>
<item><p>283a5</p><section>mdo sde</section><text>'gyangs pa'i sa bon las de'i rigs su skye'o/ /yang rigs kyi bu dag 'du byed thams cad stong pa'i mthar phyin par 'gog pas/ skye bar 'gog pa las zhi bar 'gog pa'i nang nas dang ba dam pa ma rgyas pas/ brtags na tshe dang dbang du 'gyur bar gyur nas dri ma'i</text></item>
<item><p>283a6</p><section>mdo sde</section><text>sdug bsngal zhi zhing zad kyis dogs te sngar bzhag nas rin po che sna bdun gyi pad ma'i gzhal med khang rgyas par sprul te/ nor bu rin po che sna bdun dag mang por sprul nas sems rang nyam du btang ste/ rgyal zhing grol lo snyam pa skyes so/ /de ni yang dag pa dang yang dag pa</text></item>
<item><p>283a7</p><section>mdo sde</section><text>ma yin par 'dzin pa'i nang du lhung ste/ ts+tsha sti ka la'i sder 'gyur ro/ /sangs rgyas kyi byang chub ni nor/ shes shing mthong ba ni stor cing nub bo/ /de'i ming ni log sred kyi rgyu bskyed cing dri ma rgyas par gzhung 'dzugs pa'i 'bras bu grub pa brgyad pa ste/ khyab cing</text></item>
<item><p>283b1</p><section>mdo sde</section><text>rgyas pa las phyi phyir zhing bsrings te/ mya ngan las 'das pa'i mkhar las log nas lha'i bdud kyi sa bon las de'i rigs su skye'o/ /yang rigs kyi bu dag 'du byed thams cad stong pa'i mthar phyin par 'gog pas/ skye ba 'gog pa las zhi bar 'gog pa'i nang nas dang bdam pa</text></item>
<item><p>283b2</p><section>mdo sde</section><text>ma rgyas pas/ tshe snang ba'i nang nas dang ba'i dri ma yang dag pa dang yang dag pa ma yin par bye brag 'byed/ rgyu dang 'bras bu'i re ba bsgrubs pas mngon rtags tshol te/ yongs su dag pa'i lam las log nas/ de'i phyir sdug bsngal ni shes/ kun 'byung ba ni spangs/ 'gog</text></item>
<item><p>283b3</p><section>mdo sde</section><text>pa ni mngon du byas/ lam ni bsgoms te/ 'gog pa la gnas pas yang gong du mi 'phar te/ rgyal zhing grol lo snyam pa skyes so/ /de ni nges pa'i nyan thos kyi nang du lhung ste/ thos pa nyung bas nga rgyal skyes pa'i dge slong gi sder 'gyur ro/ /sangs rgyas kyi byang chub ni</text></item>
<item><p>283b4</p><section>mdo sde</section><text>nor/ shes shing mthong ba ni stor cing nub bo/ /de'i ming ni dang ba rgyas pa'i sems kyis mngon rtags tshol te/ zhi ba 'dus pa'i 'bras bu dgu pa ste/ khyab cing rgyas pa las phyi phyir zhing bsrings te mya ngan las 'das pa'i mkhar nas log nas stong pas bcings pa'i</text></item>
<item><p>283b5</p><section>mdo sde</section><text>rgyu las de'i rigs su skye'o/ /yang rigs kyi bu dag 'du byed thams cad stong pa'i mthar phyin par 'gog pas/ skye ba 'gog pa las zhi bar 'gogs pa'i nang nas dang ba dam pa ma rgyas pas/ rgyas pa yongs su dag pa'i tshor ba gsal ba zab mo dam par sbyangs nas mya ngan</text></item>
<item><p>283b6</p><section>mdo sde</section><text>las 'das so bar sems shing / gong du mi 'phar te rgyal zhing grol lo snyam pa skyes so/ /mi de ni rigs nges pa'i rang sangs rgyas su ltung ste/ sems mi ldog pa'i sangs rgyas su 'gyur ro/ /sangs rgyas kyi byang chub ni nor/ shes shing mthong ba ni stor cing nub bo/ /de'i</text></item>
<item><p>283b7</p><section>mdo sde</section><text>ming ni rgyas pa tshor ba ting nger gsal ba'i mi g.yo ba'i 'bras bu grub pa bcu pa ste/ khyab cing rgyas pa las phyi phyir zhing ring nas mya ngan las 'das pa'i mkhar las log nas skyabs mi byed pa'i rgyas par gsal ba'i sa bon las de'i rigs su skye'o/ /dga' bo ting</text></item>
<item><p>284a1</p><section>mdo sde</section><text>nge 'dzin rnam pa bcu ni bar ma dor smyo ba la rten pa'i rgyur 'gyur te/ bar bar ni ma grub pa la chog cing chud do snyam pa'i sems skyes so/ /'di kun ni rnam par shes pa'i phung po yin te/ bsgom pa nor ba las sa 'dir skyes so/ /pho theg can gyi skye bo rnams</text></item>
<item><p>284a2</p><section>mdo sde</section><text>bslad pas rang gi nyams drod ma zin te/ rgyu rkyen de lta bu dang phrad nas rang rang gi sngon gyi sems 'khrul ba'i bag chags la sred de/ bdag gi yun ring po'i gnas kyis 'di yin no snyam du sems shing bla na med pa'i byang chub kyi bcing ba rdzogs sa zhes smras te/ de ni chen por</text></item>
<item><p>284a3</p><section>mdo sde</section><text>'gyur ro/ /log par lta ba'i bdud dang / mu stegs kyi las zad nas mtshams med pa'i sems can dmyal bar ltung ngo / /nyan thos dang rang sangs rgyas su yang 'phel zhing 'bogs par yang mi 'grub bo/ /khyed sems gcig tu gyis la de bzhin gshegs pa'i lam</text></item>
<item><p>284a4</p><section>mdo sde</section><text>sgrubs shig /chos kyi sgo 'di khyer la nga mya ngan las 'das pa'i phyi na ma 'ongs pa'i dus kyi tshe gcig nas gcig tu spel te/ 'di'i don sems can thams cad kyis mngon par shes shing rig pa bgyis te/ lta ba'i bdud la rang bying bar ma byed cig /snying rjes srungs shig /skyabs</text></item>
<item><p>284a5</p><section>mdo sde</section><text>gyis te log pa'i rkyen sol la zhi bar gyis shig /bgegs kyi lam dang / log 'dren gyi lam du ma nor bar lus dang sems sangs rgyas kyis mkhyen pa dang / gzigs pa'i lam gyi nang du zhugs te/ thog ma dang tha ma'i bar du grub par byos shig /snga ma 'das pa'i dus kyi</text></item>
<item><p>284a6</p><section>mdo sde</section><text>bskal pa gang gA'i klung bye ma snyed kyi de bzhin gshegs pa rdul phra mo snyed kyang chos kyi sgo 'di bzhin du mdzad de/ theg pa 'dis sems grol nas bla na med pa'i lam bsgrubs so/ /rnam par shes pa'i phung po zad na khyed kyis mngon sum du dbang po thams cad 'khrul par</text></item>
<item><p>284a7</p><section>mdo sde</section><text>spyad pa'i nang nas/ byang chub sems dpa'i shes rab rdo rje sgom po'i gsal ba rgyas shing dang ba'i sems kyi nang du dkris te 'jug nus na gtsang dang ba'i bai dUr+ya'i nang na rin po che'i zla ba dang 'dra'o/ /de bzhin du gong du 'phar na yid ches pa bcu dang / gnas pa bcu dang / spyod pa</text></item>
<item><p>284b1</p><section>mdo sde</section><text>bcu dang / bsngo ba bcu dang / sems bskyed pa spyod pa bcu dang / byang chub sems dpa'i rdo rje'i sa bcu spyod pa dang / mnyam par tshor ba rgyas par snang ba de bzhin gshegs pa'i phra ba'i yang phra ba la sogs pas brgyan pa'i rgya mtshor 'jug go/ /gang zhing rgyas pa'i byang</text></item>
<item><p>284b2</p><section>mdo sde</section><text>chub thob pa med pa la brten te/ des ni snga ma 'das pa'i sangs rgyas bcom ldan 'das kyi zhi gnas dang lhag mthong gsal bar rnal 'byor pas phra ba'i yang phra ba'i bdud kyi spyod yul mngon sum du snang ste/ khyed kyi sems kyis shes par byas nas dri ma bkrus shing bsal bas</text></item>
<item><p>284b3</p><section>mdo sde</section><text>lta ba log pa'i nang du mi ltung ste/ phung po'i bdud ni zhi zhing byang / lha'i bdud ni bcom zhing btul te/ lha ma yin dang mthu bo che rnams kyi sems stor bar byed thi ba'i bang lang rnams ni skye zhing 'byung bar mi nus so/ /byang chub kyi bar du phongs shing 'bral ba yang med/ zhan cing</text></item>
<item><p>284b4</p><section>mdo sde</section><text>nyam chung ba las 'phrogs shing skyed yod par 'gyur ro/ /mya ngan las 'das pa la sems mi 'khrul cing myos par mi 'gyur ro/ /ma 'ongs pa'i dus kyi sems can dag rmongs shing glen pa bsam gtan mi shes/ chos 'chad mi shes par ting nge 'dzin gyi rnal 'byor la sred</text></item>
<item><p>284b5</p><section>mdo sde</section><text>pa ni khyed log pa dang 'thun gyis dogs so/ /sems gcig tu nga'i gtsug tor gyi gzungs bstan pa 'di gzungs su zung shig /da ste kha ton du ma nus na sgom pa'i khang bu la bri ba'am/ yang na lus la btags nas phas kyi rgol ba'i bdud thams cad kyis mi tshugs so/ /</text></item>
<item><p>284b6</p><section>mdo sde</section><text>phyogs bcu'i de bzhin gshegs pa'i mtha' yun du bsgrub pa'i phyi ma'i chag tshad 'bebs pa yin gyis/ byed kyis gus par gyis shig /bcom ldan 'das kyis de skad ces bka' stsal pa dang / dga' bo langs te spyi bos phyag 'tshal nas dran zhing mi brjed par gzungs su 'dzin to/ /</text></item>
<item><p>284b7</p><section>mdo sde</section><text>'khor mang po 'dus pas bcom ldan 'das la gsol pa/ bcom ldan 'das kyis bka' stsal pa bzhin/ phung po lnga'i gzugs kyi nang nas yang dag pa lags pa'i 'du shes rnam pa lnga'i rtsa ba phra ba'i yang phra ba'i don te/ de bzhin gshegs pas bdag cag la sogs</text></item>
<item><p>285a1</p><section>mdo sde</section><text>pa la rtag tu/ bka' stsal cing bshad dam gsungs na yang / phung po lnga cig car 'dag cing 'byang ngam/ rim gyis zad de lnga'i mtshams ni gang lags/ de bzhin gshegs pa'i thugs rje chen pos dgongs te/ ma 'ongs pa'i dus kyi sems</text></item>
<item><p>285a2</p><section>mdo sde</section><text>can thams cad kyi snang zhing gsal ba'i sems kyi mig tu 'gyur bas 'khor mang po 'di nyid la bshad du gsol/ bcom ldan 'das kyis dga' bo la bka' stsal pa/ ngo bo nyid kyi tshor ba dam pa gsal ba rgyas pa ni dag ste/ skye shi la mi gnas na/ dri ma'i bsgos pa nas nam</text></item>
<item><p>285a3</p><section>mdo sde</section><text>mkha'i khams thams cad kyi bar du yang dag pa'i ma yin pa'i bar du 'du shes kyi rgyu ba'i phyir skye ba g.yos te/ de'i de bzhin ngo bo nyid kyi tshor ba dam pa gsal ba rgyas pa las yang dag pa ma yin pa'i 'jig rten gyi snod kun skyes so/ /dper na yeng zhing 'khrul te/ mgo med pa rmis</text></item>
<item><p>285a4</p><section>mdo sde</section><text>nas grib ma la mgo bo snyam du sems so/ /yang dag pa ma yin pa'i rtsa ba de ni rgyu med de/ yang dag pa ma yin pa'i 'du shes kyi nang nas rten cing 'brel par 'byung ba'i mtshan nyid btsugs te/ de nas 'khrul pa yod nas yod ces zer ro/ /nam mkha'i rang bzhin ni sgyu ma las skyes</text></item>
<item><p>285a5</p><section>mdo sde</section><text>pa yin te/ rten cing 'brel pa dang / yod nas yod pa kun ni sems can gyis yang dag pa ma yin pa'i sems kyis brtags pa lags so/ /dga' bo yang dag pa ma yin pa mi g.yo ba'i tshe yang dag pa ma yin pa'i rten cing 'brel pa bshad do/ /yang dag pa ma yin pa'i rtsa ba yod</text></item>
<item><p>285a6</p><section>mdo sde</section><text>nas med pas yang dag pa ma yin pa'i rten cing 'brel par 'byung ba yod nas med pa yin te/ mi shes pas rtag tu zad kyi ye nas yod pa lta ci smos/ de'i phyir de bzhin gshegs pas khyed kyi phyir sgron mar bstan to/ /phung po lnga'i rtsa ba'i rgyu ni yang dag pa ma yin pa'i 'du shes</text></item>
<item><p>285a7</p><section>mdo sde</section><text>yin pa mtshungs so/ /khyed kyi lus ni sngon gyi phyi ma'i 'du shes rgyu las skyes so/ /khyod kyi sems kyi 'du shes ni 'pho bar mi 'gyur te/ 'du shes kyi nang nas tshe mang ba chags pa'o/ /ngas sngar smras pa/ skyur rtsi las sems kyis za bsams na/ khar 'gram du chu 'byung ngo / /</text></item>
<item><p>285b1</p><section>mdo sde</section><text>brag mthon po'i rtser 'dug par bsams na rkang mthil 'dar yang / skyur rtsi khar ma 'phos/ brag kyang yod pa ma yin no/ /khyod kyi lus ni yang dag pa ma yin pa'i sgyu ma las mi 'bral ba'o/ /khyod kyi kha'i nang na bro ba med na ci'i phyir skyur ba'i 'gram chu 'byung / de'i phyir</text></item>
<item><p>285b2</p><section>mdo sde</section><text>shes par gyis shig /khyod kyis gzugs kyi lus mngon du sra zhing mkhrang ba de'i ming ni yang dag pa ma yin pa'i 'du shes dang po da ltar bshad pa/ brag mthon po la bsams pa 'du shes kyi sems lus yang dag par 'da' bar 'gyur ro/ /'on kyang len pa'i skye ba'i rgyu'i phyir</text></item>
<item><p>285b3</p><section>mdo sde</section><text>gzugs kyi las ni g.yo nus te/ /khyod da mngon sum du 'phan pa dang / 'dod pas gzir to/ /de'i ming du gsog tu snang ba'i yang dag pa ma yin pa'i 'du shes gnyis pa'o/ /mtshan ma g.yos pa'i phyir gzugs kyi lus ni las byed du bcug ste/ lus ni mtshan</text></item>
<item><p>285b4</p><section>mdo sde</section><text>ma ma yin no/ /khyod kyi lus ci'i rgyus na mtshan ma'i las byed cing sna tshogs kyi gzugs len ce na/ sems g.yo na lus len te/ mtshan ma dang mnyam par 'jug go/ /sad na 'du shes kyi sems g.yos log na rmi lam du 'gyur te/ khyod kyi 'du shes kyi mtshan mas yang</text></item>
<item><p>285b5</p><section>mdo sde</section><text>dag pa ma yin pa'i sems g.yo bar nus te/ bral cing rgyu bar mi tshor ro/ /de'i ming yang dag pa ma yin pa'i 'du shes gsum pa'o/ /mi mngon par skad cig par rdzus nas med par 'pho zhing 'gyur te/ sen mo ring po dang / skra skye ba dang / dbugs rgyu ba dang / gdong gi</text></item>
<item><p>285b6</p><section>mdo sde</section><text>gnyer ma nang rub tu rgyu ba mi 'chad kyang khyod kyis mi tshor ro/ /dga' bo 'di 'on te de ltar ma yin du zin na khyod kyis lus ci'i phyir 'gyur bar snang / yang dag pa ma yin pa 'dra/ khyod kyis ci'i phyir yang dag par mi tshor/ /khyod kyi 'du byed thams cad ni yud tsam gyi</text></item>
<item><p>285b7</p><section>mdo sde</section><text>bar du yang mi sdod do/ /de'i ming ni zab cing mi mngon pa yin pa'i 'du shes bzhi pa'o/ /yang khyod dang zhing gsal ba ting nger mi g.yo bar gnas pa de'i ming rtag pa yin na ni lus las mthong ba dang / thos pa dang / tshor ba dang / shes par 'gyur ba mi rigs/ de ste</text></item>
<item><p>286a1</p><section>mdo sde</section><text>dben par gda' yang dag na ni/ mi bden pa'i bag chags med par rigs so/ /ci'i rgyus khyed cag sngon gyi dus na ngo mtshar dag ci mthong ba lo grangs yun ring ba'i phyir dran pa kun med de brjed nas cang mi dran pa las/ phyis ni snga ma mthong ba dang glo bur du</text></item>
<item><p>286a2</p><section>mdo sde</section><text>dran te de bzhin yod de ma stor to/ /de ni dang ba mngon du ting nger mi g.yo ba'i nang nas yud tsam gyis bskos pa'i grangs ni re re lta zhig yod/ dga' bo shes par gyis shig /'di ting nger mi g.yo ba ni chu bzang po 'bab pa dang mi mtshungs so/ /bltas na ting nger mi</text></item>
<item><p>286a3</p><section>mdo sde</section><text>g.yo ba 'dra yang myur bar rgyu bar mi mthong ste/ mi rgyu ba ma yin no/ /de ste 'du shes kyi gzhi mngon bag chags kyi mtshan ma gang zhig gis len/ khyed kyi skye mched ni 'khrul pa la spyod de/ sbyor ba dang phye ba 'di yang dag pa ma yin pa'i 'du shes ma yin pas 'gog pa</text></item>
<item><p>286a4</p><section>mdo sde</section><text>thob pa'i dus med do/ /de bas na khyed mthong ba dang / thos pa dang tshor ba dang shes pa mngon sum du 'dug pa'i nang nas mi mngon mi mthong g.yo ba na goms pa'i bag chags so/ /de'i ming ni bag chags kyi gzhi phyin ci log dang ba'i phra ba'i yang phra ba/ yang dag pa</text></item>
<item><p>286a5</p><section>mdo sde</section><text>ma yin pa'i 'du shes kyi phyin ci log lnga pa'o/ /dga' bo phung po lnga po 'di ni yang dag pa ma yin pa lnga las grub pa ste/ khyod da shes par 'dod na rgyu ba'i mtshams ni yang ba dang zab pa dang stong pa dang gzugs kyi mtha' yin no/ /reg pa dang bral ba ni tshor ba'i mtha' yin no/ /</text></item>
<item><p>286a6</p><section>mdo sde</section><text>dran pa dang brjed pa ni 'du shes kyi mtha' yin no/ /skye ba dang 'gog pa ni 'du byed kyi mtha' yin no/ /sang nge sang nger 'jug par sbyor ba ni rnam par shes pa'i mtha' yin no/ /phung po de lnga'i tshad med pa skye skye bar/ skye skye ba'i rgyu'i phyir rnam par shes pa yod do/ /gzugs</text></item>
<item><p>286a7</p><section>mdo sde</section><text>kyi phyir 'gog pa'o/ /don rig na cig car sel te bag chags ni cig car mi 'dag ste/ rim gyis zad do ngas khyod la lag phyis mdud par bstan na/ ma rig na ci'i phyir nga la slar 'dri/ khyed ni ma rig pa'i sems kyi rtsa ba'i gzhi de las bral te thar bar 'gyur ro/ /</text></item>
<item><p>286b1</p><section>mdo sde</section><text>khyod chos kyi sgo 'di khyer te ma 'ongs pa'i dus tha ma la spyod pa'i mi dag la yang dag pa ma yin par shes par ston cing / skye shi la zab tu skye zhing khams gsum la ma mos pas mya ngan las 'das pa yod par shes par gyis shig /dga' bo mi la la zhig gis phyogs bcu'i nam mkha'i</text></item>
<item><p>286b2</p><section>mdo sde</section><text>khams khyab par rin po che sna bdun gyis bkang ste/ rdul phra mo snyed kyi sangs rgyas thams cad la bla mar byas te/ mchod cing bsnyen bkur byas nas sems don med par 'das par ma byas na yid la ji snyam/ mi des 'di ltar sangs rgyas la phul ba'i rgyu rkyen gyis bsod nams</text></item>
<item><p>286b3</p><section>mdo sde</section><text>thob pa mang ba yin nam/ dga' bos gsol pa/ nam mkha' mi bas pas rin po che'i mtha' yang ma mchis so/ /'das pa'i dus na mi zhig gis pa na bdun gyi phyir lus btang ste/ bcom ldan 'das la yon phul bas/ 'khor los sgyur ba'i rgyal por skyes na yang</text></item>
<item><p>286b4</p><section>mdo sde</section><text>mngon sum du nam mkha'i khams kyi mthar sangs rgyas kyi zhing bkang zhing khyab par rin po che so sor phul ba ni bskal pa bas kyi bar du yang bsam pas tshad gzung mi nus na/ de'i bsod nams kyi mtha' mchis pa lta ci smos/ bcom ldan 'das kyis dga' bo la bka' stsal pa/</text></item>
<item><p>286b5</p><section>mdo sde</section><text>dga' bo de bzhin gshegs pa sangs rgyas thams cad ni mi gsung ste/ mi la la zhig gis lus kyi phas pham pa bzhi dang / phas pham pa bcu ldan par byas nas/ dbugs gang tsam la khams 'di dang / khams gzhan gyi mtshams med pa'i sems can dmyal</text></item>
<item><p>286b6</p><section>mdo sde</section><text>ba dang / phyogs bcu ma lus pa na mtshams med pa'i sems can dmyal bar ma phyin pa med do/ /se gol thabs cig gtogs pa'i srid gcig chos kyi sgo 'di khyer te/ phyi ma'i bskal pa tha ma'i tshe ma lobs pa la 'byung zhing bstan na mi de'i kha na ma tho ba'i sdig sems kyi skad</text></item>
<item><p>286b7</p><section>mdo sde</section><text>cig tsam gyi bar du tshangs shing 'byang ste/ sems can dmyal ba'i sdug bsngal gyi rgyu las thar nas bde ba'i zhing du skye bar 'gyur te/ bsod nams thob pa ni snga ma'i sbyin pa'i bsod nams kyi brgya'i cha dang / stong gi cha dang / 'bum phrag khri'i cha dang / de bzhin du rtsis</text></item>
<item><p>287a1</p><section>mdo sde</section><text>dang / grangs dang dpe'i bar du bskrun du med do/ /dga' bo sems can la la zhig gis mdo sde 'di kha ton du 'don cing sngags 'di gzungs su bzung na/ bskal pa mi zad pa'i bar du yang ngas bshad par mi nus so/ /khyed rnams ngas bshad pa'i gzhung</text></item>
<item><p>287a2</p><section>mdo sde</section><text>bzhin du spyod na/ byang chub grub kyi bar du bdud kyi lam las thar ro/ /de skad ces bka' stsal pa dang / dge slong dang / dge slong ma dang / dge bsnyen dang dge bsnyen ma dang / 'jig rten gyi lha thams cad dang / lha ma yin dang / 'jig rten gyi khams gzhan nas 'dus</text></item>
<item><p>287a3</p><section>mdo sde</section><text>pa'i byang chub sems dpa' dang / theg pa gsum gyis 'phags pa dang / drang srong gi bu gtsang ma dang / thog ma sems bskyed pa'i mthu bo che dang / rnams shin tu dga' zhing mgu nas phyag 'tshal te so sor dong ngo / /'phags pa de bzhin gshegs pa'i gtsug</text></item>
<item><p>287a4</p><section>mdo sde</section><text>tor chen po'i le'u stong phrag bcu pa las de bzhin gshegs pa'i gsang ba byang chub sems dpa' thams cad kyis bsgrubs pa don mngon par 'thob par spyad pa'i rgyu le'u bcu pa rdzogs // @##/ /gtsug tor chen po bam po dgu pa las bdud kyi le'u nyi tshe phyung ba/</text></item>
<item><p>287a5</p><section>mdo sde</section><text>bcom ldan 'das kyis bka' stsal pa/ mtha' yas khyod kyis 'di ltar shes par gyis shig /byang chub kyi dkyil 'khor la gnas pa ni 'du shes thams cad 'byang bar 'gyur ro/ /de nyid 'du shes spangs pa yin no/ /des na snying po thams cad snang bar 'gyur te/ g.yo</text></item>
<item><p>287a6</p><section>mdo sde</section><text>ba rnam par dag pas gzhan du tha mi dad/ dran pa brjod pas yang dag pa dang gcig go/ /de kho na la gnas te ting nge 'dzin du zhugs na/ dper na mig snang ba'i mi mun pa chen po'i nang na 'dug pa dang mtshungs te/ byang ba nyid shin tu gtsang mod kyi/ sems la 'od ma byung bas</text></item>
<item><p>287a7</p><section>mdo sde</section><text>de ni gzugs kyi phung po'i khang khyim yin no/ /mig dag gsal bas phyogs bcu thogs pa med par mthong ste/ mun pa dang mi snang ba med na/ de ni gzugs kyi phung po zad pas bskal pa'i rnyog pa las rgal to/ /de'i don brtags na mi bden pa'i sems dam du 'dzin pa las</text></item>
<item><p>287b1</p><section>mdo sde</section><text>byung ngo / /sems de la bsgom pa stong zhi zhing snang gsal bar gyur na/ skad cig tu lus kyi dbang thob ste/ lus gzugs la mi thogs pa thob bo/ /de'i ming ni byang ba'i mthu skyes par zad do/ /sems de stong zhi zhing snang gsal na/ bdag gis lus kyi nang na ci 'dug pa kun snang</text></item>
<item><p>287b2</p><section>mdo sde</section><text>ste/ bdag gi lus la glo bur du srin grol ma byung yang lus ma god ma nyams par mthong ste/ de yang byang snang ba'i mthu skye bar zad do/ /sems de phyi nang stong zhi ba'i phyir nam mkha' stong pa las chos bshad pa'i sgra dang / phyogs bcu na chos zab mo'i don bshad pa'i sgra thos te/ de ni</text></item>
<item><p>287b3</p><section>mdo sde</section><text>brla dang / pheg dang / yid dang / mi gtod pa dang / dzing shin rnams lhan cig tu 'dug pa las 'du 'bral du gyur pa las byung bar zad/ sems de snang gsal zhing nang gi 'od byung ba'i phyir phyogs bcu thams cad 'dzam bu'i gser gyi kha dog tu gyur/ sems can sems kyi</text></item>
<item><p>287b4</p><section>mdo sde</section><text>sems mi 'thun pa'i rnams kyang sangs rgyas kyi gzugs su gyur/ rnam par snang mdzad lha'i 'od kyi khang pa na bzhugs te/ sangs rgyas bcus bskor ba dang / yul dang zhing me tog dang bcas pa 'bum phrag brgya dang / de rnams skad cig tu mthong ste/ sems dang brla tshor</text></item>
<item><p>287b5</p><section>mdo sde</section><text>ba rno bas sems kyi 'od zhib mos 'jig rten de rnams mthong bar zad do/ /sems de stong zhi zhing gsal snang ba la/ rtog cing dpyod pa la bar chad med pas skad cig glo bur du phyogs bcu'i rin po che sna bdun dang / brgya kha dog tu gyur par mthong ste/ de ni sems mnan cing mi</text></item>
<item><p>287b6</p><section>mdo sde</section><text>gtong ba la bsgoms drag pa mi gtong ba las byung bar zad/ sems stong zhi zhing snang gsal bar gyur pa'i phyir mtshan mo mun pa'i nang na ci 'dug go cog nyin par bzhin du re zhig glo bur du mthong ste/ de ni sems zhi zhing gsal bar gyur pa'i phyir mthong bar zad do/ /sems de stong</text></item>
<item><p>287b7</p><section>mdo sde</section><text>zhi ba'i phyir bdag gi lus rtswa shing bzhin du mtshon gyis gtubs bcad dam/ mer bsregs kyang mi na mi tshig ste/ de ni chen po bzhi'i mtshan nyid phyir 'byung ba yin no/ /sems de gtsang mar gyur pa'i mthus phyogs bcu'i ri dang / gtsang po'i chu bo thams cad dang / sa gzhi</text></item>
<item><p>288a1</p><section>mdo sde</section><text>thams cad sangs rgyas kyi zhing du gyur te/ nor bu rin po ches brgyan pa dang / 'od snang ba gar yang khyab pa bye ma snyed kyi sangs rgyas nam mkha' la bzhugs pa dang / nam mkha' la rin po che'i khang khyim dang / mtshams med pa yan chad lha bran gyi gnas man</text></item>
<item><p>288a2</p><section>mdo sde</section><text>chad bsgribs pa med par mthong ste/ de ni skyo ba dang dga' ba'i sems la bsgoms pa yun ring po las gyur par zad do/ /sems de la zhib tu bsgoms pa yun rings pas/ re zhig mtshan mo glo bur du rgyang ring po na 'dug pa'i grong du khyab pa la sred pa dang / rdul don du gyur pa dang /</text></item>
<item><p>288a3</p><section>mdo sde</section><text>de rnams nyid la rtag par 'dzin te/ mu stegs bram ze ka sha ba dang / me la rjed pa dang / chu la rjed pa'i chos la mya ngan las 'das pa'i don tshol te/ mu stegs de rnams kyi sder gyur to/ /byang chub kyi sems ni 'chol/ shes par lta ba ni rlag /mu stegs sngar yul yod par</text></item>
<item><p>288a4</p><section>mdo sde</section><text>'dzin pa'i chos spyad de/ mi bden pa'i 'bras bu ni grub/ mya ngan las 'das pa la ni rgyab kyis phyogs/ log par lta ba'i rigs su ni skye'o/ /yang rigs kyi bu 'du byed thams cad stong par rig nas rnam par shes pa nyid la skye shi yang 'gog ste/ mi skye mi shi zhi ba 'gog</text></item>
<item><p>288a5</p><section>mdo sde</section><text>pa'i don la shin tu ma rgyas pas sems stong pa yin par tshor nas/ sems de la zhen te phyogs pas/ lha tshe ring po yod min med min gyi skye mched kyi gnas su skyes te/ byang chub kyi sems ni 'chol/ shes pa mthong ba ni rlag /de'i ming ni drug ste/ sems la stong</text></item>
<item><p>288a6</p><section>mdo sde</section><text>par 'dzin pas stong pa'i 'bras bu thob ste/ mya ngan las 'das pa la ni rgyab kyis phyogs/ 'chad cing 'gog pa'i rigs su ni skye'o/ /yang rigs kyi bu 'du byed thams cad stong par rig nas rnam par shes pa nyid la skye shi yang 'gog ste/ mi skye mi shi zhi ba'i 'gog pa'i</text></item>
<item><p>288a7</p><section>mdo sde</section><text>don la shin tu ma rgyas pas lus la rtag par 'dzin te/ lus de mi 'chi mi 'chad ces zer te/ sems de la zhen par rkam pa dang brkam pa ma yin pa a si ta tshe ring po tshol ba'i 'khor du skyes te/ byang chub kyi sems ni 'chol/ shes par lta ba ni rlag /de ni bdun te/ tshe la</text></item>
<item><p>288b1</p><section>mdo sde</section><text>chags pa'i mi bden pa'i rgyus lha tshe ring po'i 'bras bu rdzogs te mya ngan las 'das pa la ni rgyab kyis phyogs mi bden pa'i tshe ring po'i 'khor du skye'o/ /yang rigs kyi bu 'du byed thams cad stong par rig nas rnam par shes pa nyid la skye shi yang 'gog ste/ mi skye mi shi zhi ba 'gog pa'i</text></item>
<item><p>288b2</p><section>mdo sde</section><text>don la shin tu ma rgyas pas tshe la thogs pa med pa thob ste/ mya ngan zad kyis dogs nas pad mo'i gdan dang / rin po che sna bdun gyi khang khyim mang du rdzus te/ sems ci 'dod pa bzhin du spyad nas de zhen pa'i phyir yang dag pa dang / yang dag pa ma yin pa/ ta ti ka la'i 'khor du</text></item>
<item><p>288b3</p><section>mdo sde</section><text>gyur te/ byang chub kyi sems ni 'chol/ shes pa mthong ba ni rlag /de brgyad de sems yon pos ni rgyu byas/ shin tu rgyas pa'i spyod yul ni thob/ mya ngan las 'das pa la ni rgyab kyis phyogs/ lha'i bdud kyi rigs su skye'o/ /yang rigs kyi bu 'du byed thams cad</text></item>
<item><p>288b4</p><section>mdo sde</section><text>stong par rig nas rnam par shes pa nyid la skye shi yang 'gog ste/ mi skye mi shi zhi ba 'gog pa'i don la shin tu ma rgyas pas tshe snang ba'i nang na spyod yul med par snang ba bsal te/ bden mi bden dang / rgyu dang 'bras bu bsal phod cing yang dag pa'i gtsang gdang ba'i lam la ni rgyab</text></item>
<item><p>288b5</p><section>mdo sde</section><text>kyis phyogs/ nyon mongs pa ni mthong / 'du ba ni bcad/ 'gog pa ni rig /lam ni bsgoms/ 'gog pa la gnas te/ 'grus 'bogs kyi sems ni btang / 'gog pa la ni zhen pas yang dag pa'i nyan thos kyi sder 'gyur te/ byang chub kyi sems ni 'chol/ shes pa</text></item>
<item><p>288b6</p><section>mdo sde</section><text>lta ba ni rlag /de ni dgu ste/ sems zhi ba la gnas pas zhi ba'i 'bras bu ni rdzogs/ mya ngan las 'das pa la ni rgyab kyis phyogs/ stong par 'dzin pa'i rigs su ni skye'o/ /yang rigs kyi bu 'du byed thams cad stong par rig nas rnam par shes pa nyid la skye shi yang 'gog ste</text></item>
<item><p>288b7</p><section>mdo sde</section><text>mi skye mi shi zhi ba 'gog pa'i don la shin tu ma rgyas pas yang dag pa'i sems la gtsang gdang ba snang gsal bar tshor te/ de shin tu brtags pas mya ngan las 'das pa'i don yin par 'dzin te/ 'gog pa'i don la yang shin tu ma rgyas pas rang gar phyogs pa la phyogs yod par 'dzin</text></item>
<item><p>289a1</p><section>mdo sde</section><text>te/ rang gi lus dang sems kyang gnas de la byung ngo snyam du the tsom du gyur nas rang gi lus kyang yang dag par rtag pa yin zhes zer te/ sems de la zhen pas rtag ces zer ba dang / mi rtag ces zer ba de la chags te/ lha mthu bo che'i sder gyur to/ /byang chub</text></item>
<item><p>289a2</p><section>mdo sde</section><text>kyi sems ni 'chol/ shes pa mthong ba ni rlag /de'i ming ni gsum sems la gnas pas mi bden pa'i 'bras bu 'byung ba zhes bya ste/ mya ngan las 'das pa la ni rgyab kyis phyogs/ log par rgyas pa'i rigs su ni gyur/ yang rigs kyi bu 'du byed thams cad ni stong</text></item>
<item><p>289a3</p><section>mdo sde</section><text>par rig nas rnam par shes pa nyid la skye shi yang 'gog ste/ mi skye mi shi zhi ba 'gog pa'i don la shin tu ma rgyas pas shes pa la shes pa rgyas par tshor nas phyogs bcu'i rtsi shing la yang sems yod de/ mi dang mi 'dra ba med pas mi shi na yang rtsi shing du gyur par 'dzin te/ de lta</text></item>
<item><p>289a4</p><section>mdo sde</section><text>bur sems zhen pa'i phyir mu stegs shes pa dang mi shes par 'dzin pas pa ta sa 'di'i sder gyur to/ /byang chub kyi sems ni 'chol/ shes pa mthong ba ni rlag /de'i ming ni gzhir rgyas par shes pa'i sems kyis mi bden pa'i 'bras bu rdzogs zhes bya ba yin/ mya ngan</text></item>
<item><p>289a5</p><section>mdo sde</section><text>las 'das pa la ni rgyab kyis phyogs/ log par shes pa'i rigs su ni skye'o/ /yang rigs kyi bu 'du byed thams cad stong par rig nas rnam par shes pa nyid la skye shi yang 'gog ste/ mi skye mi shi zhi ba 'gog pa'i don la shin tu ma rgyas pas shin tu zhi ba la dbang po nor</text></item>
<item><p>289a6</p><section>mdo sde</section><text>cing spyad du yod pa la rang dbang thob nas me'i snang ba tshol ba dang / chu gtsang ma la dga' ba dang / rlung kun 'or 'ga' ni gzugs nga yin no zhes zer/ 'or 'ga' ni gzugs yod do zhes zer te/ 'or 'ga' ni gzugs nga la rtogs zhes zer/ 'or 'ga' ni mya ngan dang</text></item>
<item><p>289a7</p><section>mdo sde</section><text>byang chub so so la gcig la gcig mi gtogs so/ /zhes zer nas byang chub kyi sems 'chol te/ mur dug phung po lnga'i nang na shi ba'i 'og tu mtshan ma yod ces zer ba'i phyin ci log gi mu stegs kyi sder gyur to/ /yang ting nge 'dzin de'i nang nas rigs kyi bu rnams sems</text></item>
<item><p>289b1</p><section>mdo sde</section><text>drang po mi g.yo ba'i ting nge 'dzin du zhugs te/ bdud kyis glags mi thod nas skye ba'i phyi mo la brtags te/ sngar gzugs dang / tshor ba dang / 'du shes 'gog zin pa rnams la brtags na/ de rnams thams cad 'gags zin pas gzugs yod du ni gzugs zad sems</text></item>
<item><p>289b2</p><section>mdo sde</section><text>yod du ni 'du shes med/ phyi mo yod du ni tshor ba'i phung po zad/ skye ba'i don yod du ni zin kyang nga la da ltar gyi phung po yang med/ rtswa shing dang 'dra na shi ba'i 'og tu rgyu dang 'bras bu yang med/ mya ngan las 'das pa'i rgyu dang 'bras bu yang med/ thams cad kyang stong ste/ gyi na ming</text></item>
<item><p>289b3</p><section>mdo sde</section><text>tsam du yod du zad kyi/ ngo bo'i don med do zhes zer nas byang chub kyi sems 'chol te/ mu stegs bdun phung po lnga'i nang na shi ba'i 'og tu mtshan ma med ces zer ba'i phyin ci log gi mu stegs kyi sder gyur to/ /yang ting nge 'dzin de'i nang nas rigs kyi bu rnams sems drang po mi g.yo</text></item>
<item><p>289b4</p><section>mdo sde</section><text>ba'i ting nge 'dzin du zhugs te/ bdud kyis glags mi thod nas skye ba'i phyi mo la brtags te/ tshor ba dang / 'du shes kyi phung po gnyis ka 'gog par mthong nas gcig la gcig gis gzhig cing / shi ba'i 'og tu gnyis ka ma yin zhes zer ba'i mu stegs su gyur te/</text></item>
<item><p>289b5</p><section>mdo sde</section><text>gzugs dang / tshor ba dang / 'du shes yod pas log pa'i ting nge 'dzin dang mi phrad de/ rdzogs pa'i ting nge 'dzin gyi 'od snang bar byung nas rdzogs par snang ba la sred de/ ting nge 'dzin gyi thabs brkam nas/ lha'i bdud kyis glags rnyed de khar zhugs nas/ chos</text></item>
<item><p>289b6</p><section>mdo sde</section><text>'chad mkhas shing lus kyang sna tshogs par bsgyur/ mun pa'i nang na 'od kyang gtong nus te/ yul kha cig tu ni mi 'di zhes bya ba zhig sangs rgyas su mngon par grub bo/ /yul 'di ni bskal pa rnam gsum byung / sangs rgyas kyis gsungs pa'i tshul khrims kyang drol cig</text></item>
<item><p>289b7</p><section>mdo sde</section><text>ces bsgo zhing 'dod cing sred pa'i chos sha stag bshad nas 'jungs pa'i 'dre de lus la 'phags ma thag tu slob ma dang bcas te rgyal po'i gyod la yang thogs/ mtshams med pa'i dmyal bar yang ltung ngo / /de la tshor na nyes pa med do/ /tshor ba shin tu gsogs nas</text></item>
<item><p>290a1</p><section>mdo sde</section><text>rdzogs pa'i ting nge 'dzin gyi snang ba byung ste/ ting nge 'dzin rgod pa la sred de/ lha'i bdud kyis glags chud de khong du zhugs nas chos 'chad mkhas rab tu gyur/ bdag gi mya ngan zad do snyam du sems/ chos 'chad pa'i tshe bdag gi lus gser gyi kha dog</text></item>
<item><p>290a2</p><section>mdo sde</section><text>tu gyur te/ rin po che'i pad ma'i steng na 'dug /chos nyan pa'i mi gzhan rnams de bzhin du gyur par mthong nas bdag gis byang chub thob bo snyam du sems te/ sems g.yeng zhing khrims kyang bshig /nyan pa'i mi la kha cig ni dus 'di la sangs rgyas su 'grub bo zhes</text></item>
<item><p>290a3</p><section>mdo sde</section><text>lung ston/ la la ni yul la gzhan gyi sangs rgyas nga sprul pa yin no zhes zer/ mi'o chog kyang de'i tshig la gus par nyan/ de nas 'dre dang bral ma thag tu slob ma dang bcas te rgyal po'i gyod la yang thogs/ mtshams med pa'i dmyal bar yang 'gro'o/ /de la tshor na nyes</text></item>
<item><p>290a4</p><section>mdo sde</section><text>pa med do/ /tshor ba shin tu gsogs te/ rdzogs pa'i ting nge 'dzin snang ba'i 'od byung ba dang / ting nge 'dzin gyi nang nas/ sems gsal ba la sred pa'i phyir lha'i bdud kyis glags rnyed nas chos yid las skyes pa'i lus la brkam pa'i phyir sems phra mo ma zad pas</text></item>
<item><p>290a5</p><section>mdo sde</section><text>lha'i bdud kyis glags thod de/ khar zhugs nas gzhan la chos 'chad cing / bdag la bdud kyis zug par ma tshor nas bdag mya ngan las 'das so snyam du bsams te/ gzhan la chos 'chad pa dang / khrom dgongs brgya'am/ stong du skad cig gis phyin te/ de na</text></item>
<item><p>290a6</p><section>mdo sde</section><text>ci yod pa blangs nas gzhan la yang bstan/ bar bar yang khang pa'i nang na rtsig pa'i bar nye ba dag la kha cig drag rab tu 'gror bcug kyang lor yang mi phyin te/ kha cig de la yid ches nas sangs rgyas yin no snyam du the tsom du gyur/ khro ba dag kyang phyogs bcu'i sems can thams</text></item>
<item><p>290a7</p><section>mdo sde</section><text>cad pa'i bu yin no/ /sangs rgyas thams cad kyang thog ma nga las skyes/ nga ni thog ma'i sangs rgyas te 'jig rten las byung ba yin no/ /de ltar bsgo ba'i phyir thu bo yin no zhes kyang bshad de/ de ni 'jig rten la gnas pa rang dbang thob pa'i lha'i bdud yin no/ /bdud de</text></item>
<item><p>290b1</p><section>mdo sde</section><text>lus la bral ma thag tu rgyal po'i gyod la yang thogs/ mtshams med pa'i dmyal bar yang 'gro'o/ /de la tshor na nyes pa med do/ /mtha' yas shes par gyis shig /bdud de rnam bcu chos tha ma'i tshe nga'i chos kyi nang na rab tu byung / bsgom pa'i tshe na bar bar lus la zhugs/</text></item>
<item><p>290b2</p><section>mdo sde</section><text>bar bar lus la bstan te/ thams cad kyang bla na med par grub bo zhes zer te/ g.yem pa la ni bstod/ sangs rgyas kyi tshul khrims ni bshig /bdud kyi mkhan po dang / bdud kyi slob ma gcig la gcig g.yem pa'i chos slob cing sems de la tshor te chags na/ nyen</text></item>
<item><p>290b3</p><section>mdo sde</section><text>ni rabs dgu/ ring na ni rabs brgya chos yang dag par spyod pa rnams kyang thams cad tshe 'phos nas thams cad bdud du gyur te/ yang dag pa'i lam rlag nas mtshams med par 'gro'o/ /mtha' yas khyod mya ngan las ma 'das par sems can rnams la don ston pa yin no/ /</text></item>
<item><p>290b4</p><section>mdo sde</section><text>bdud kyi stobs kyis 'dod chags kyi don bshad de/ sangs rgyas kyi khrims bshig nas rtswa dang / shing rnams la za ste/ chos spyad pa la mi rtag pas 'or 'ga' ci spyad/ 'or 'ga' ci spyad/ bdud de lus la 'phags ma thag tu slob ma dang bcas su rgyal po'i gyod</text></item>
<item><p>290b5</p><section>mdo sde</section><text>la yang thogs/ mtshams med pa'i dmyal bar yang 'gro'o/ /de la tshor na ni nyes pa med do/ /yang rigs kyi bu tshor ba'i phung po shin tu gsogs nas/ log pa'i ting nge 'dzin dang mi phrad cing / rdzogs pa'i ting nge 'dzin gyi 'od snang bas ting nge 'dzin bsgom pa'i tshe</text></item>
<item><p>290b6</p><section>mdo sde</section><text>sems rdzu 'phrul sna tshogs thogs pa med pa la sred de/ lha'i bdud kyis glags thod nas khar zhugs te chos 'chad pa la mkhas shing bdag bdud kyis zug par ma tshor nas mya ngan las 'das so snyam du bsams nas chos 'chad pa'i tshe/ lag pa na me mar 'dzin cing /</text></item>
<item><p>290b7</p><section>mdo sde</section><text>nyan pa rnams la 'od bcad nas nyan pa rnams kyi spyi bor 'od bgos nas/ mi de rnams kyi mgo la 'od 'dom du mar mched de/ song yang tsha ba'am tshig pa med de/ 'or 'ga' chu'i steng na rgyug pa ni sa'i steng na rgyug pa dang 'dra 'o/ /'or 'ga' nam mkha' la 'phags te</text></item>
<item><p>291a1</p><section>mdo sde</section><text>mi g.yo bar 'dug /'or 'ga' chab tom gyi nang du zhugs te lus sbed/ 'or 'ga' snod sgye'u nang du zhugs te lus sbed/ 'or 'ga' skar khung gi nang du byung ste song / 'or 'ga' rtsig pa la thogs pa med par song / mtshon rnams 'ba' zhig la rang dbang ma thob</text></item>
<item><p>291a2</p><section>mdo sde</section><text>bo/ /bdag gi kha la sangs rgyas su grub zin no zhes zer te/ gos dkar po gyon nas bik+Shu rnams phyag 'tshal du bcug skur bslad de/ gzhan la chos 'chad na yang 'phyon ma'i chos she dag bshad do/ /gnam sa dang / shing rtsi dang / chu klung dang rig 'dzin shi</text></item>
<item><p>291a3</p><section>mdo sde</section><text>ba rnams 'drer skyes pa las rgal te bdud du gyur pa yin no/ /bdud de nam lus las bral ma thag tu rgyal po'i gyod la yang thogs/ mtshams med pa'i dmyal bar yang 'gro'o/ /de la tshor na nyes pa med do/ /yang rigs kyi bu tshor ba'i phung po shin tu gsogs nas</text></item>
<item><p>291a4</p><section>mdo sde</section><text>log pa'i ting nge 'dzin dang mi phrad do/ /rdzogs pa'i ting nge 'dzin gyi 'od snang bas ting nge 'dzin bsgom pa'i tshe/ shin tu 'gog pa stong pa la sred de/ lha'i bdud kyis glags thod de khar zhugs nas gzhan la chos 'chad pa'i tshe/ mkhas rab nas bdud kyis bdag</text></item>
<item><p>291a5</p><section>mdo sde</section><text>la zug par ma tshor te/ bdag mya ngan las 'das so snyam du bsams nas gzhan chos 'drir 'ongs nas chos 'chad pa'i tshe yang bdag gi lus stong par byas nas gzhan gyis mi mthong bar gyur te/ re zhig stong pa'i nang nas glo bur du byung ste/ byung ba dang / sba ba</text></item>
<item><p>291a6</p><section>mdo sde</section><text>dang / rang dbang thob par gyur nas/ bar bar yang lus mching bu bzhin du phyi nang thal bar bstan/ bar bar ni rkang lag phyag na tsan dan bsung / bar bar ni gcin dang ngan skyugs kyang dper na sha kha ra stug po dang 'dra/ tshul khrims la skur/ dge slong la smad/</text></item>
<item><p>291a7</p><section>mdo sde</section><text>las ci byas pa'i lan med ces kyang bshad/ lus der shi na ye der zad de/ phyi ma'i lus nod du yang med do/ /zhes zer te/ mi tha mal pa dang 'phags pa yang 'dra'o zhes bshad do/ /kho bo dag ni phyin ci log tu chags pa dang g.yem pa yang spyad/ gzhan la chos bshad pa'i tshe slob ma</text></item>
<item><p>291b1</p><section>mdo sde</section><text>rnams kyang stong pa'i sems kyang thob ces zer te/ bdud de lus las bral ma thag tu rgyal po'i gyod la yang thogs/ mtshams med pa'i dmyal bar yang 'gro'o/ /de la tshor na nyes pa med do/ /yang rigs kyi bu tshor ba'i phung po shin tu gsogs nas log pa'i</text></item>
<item><p>291b2</p><section>mdo sde</section><text>ting nge 'dzin dang mi phrad de/ rdzogs pa'i ting nge 'dzin gyi 'od snang bas ting nge 'dzin bsgom pa'i tshe/ sems tshe ring ba dang / chen po bzhi'i lus bor nas 'grus 'bogs btang nas de la zhen te yang dag par sems mi ldog pa'i rang sangs rgyas kyi sder gyur te/ byang chub kyi</text></item>
<item><p>291b3</p><section>mdo sde</section><text>sems ni 'chol shes pa lta ba ni rlag /de bcu ste rgyas par tshor ba snyoms pas mi g.yo ba snang ba'i 'bras bu rdzogs/ mya ngan las 'das pa la ni rgyab kyis phyogs/ tshor ba rgyas par snang ba gzhan la mi 'chos pa'i rigs su skye'o/ /mtha' yas ting nge 'dzin de rnam bcu</text></item>
<item><p>291b4</p><section>mdo sde</section><text>ni mos pa'i rgyur 'gyur te/ mchog pa la chog par rig ste/ de thams cad rnam par shes pa sems mthon dman du gyur pa las byung ste/ sems can ma rabs rang gi tshod ma rig nas bdag ci la sred pa bzhin du sems kyi bag chags de la gnas shing 'khor bar ma shes</text></item>
<item><p>291b5</p><section>mdo sde</section><text>nas yang dag par bdag gis bla na med pa yang dag par rdzogs pa'i byang chub tu 'grub bo snyam du 'dzin pas ni chen por gyur te/ mu stegs dang bdud dang log par lta ba'i gnas su ni skye'o/ /de rnams kyi las zad nas mtshams med par 'gro'o/ /nga'i don</text></item>
<item><p>291b6</p><section>mdo sde</section><text>'di ma 'ongs pa'i sems can la ston la/ de la shin tu bye brag phyed par bgyis te/ bdud rnams kyi las mi byed cing / sems dang lus sangs rgyas kyi shes pa mthong ba'i nang du bcug ste/ thog ma dang tha ma'i bar du log pa'i lam dang mi phrad par gyis shig /snga ma</text></item>
<item><p>291b7</p><section>mdo sde</section><text>'das pa'i sangs rgyas bye ma snyed thams cad kyang chos kyi sgo mo 'di bzhin du bsgoms pas bla na med pa'i byang chub tu grub bo/ /rnam par shes pa'i phung po zad na sgo drug bsnor zhing spyad du yod do/ /mig gi sgo mo la sgrar thos ro myong bsung yang tshor bar nus so/ /</text></item>
<item><p>292a1</p><section>mdo sde</section><text>de nas byang chub rdo rje shes rab sgam po'i gnas su gyur te/ snang gsal zhing zhi la snang ba byung ba la glo bur du snying rje grangs med pa skyes te/ tha ma grogs mthong na yang bdag gi bu tsam du sems shing mchis mi tshor bar zag go/ /de la tshor na ni nyes pa med de</text></item>
<item><p>292a2</p><section>mdo sde</section><text>ring zhig na rang zhi'o/ /ma tshor na ni snying rje'i bdud khong du zhugs te/ mi dag dang phrad na yang grangs med pa'i mya ngan skyes te yon por ltung ngo / /de ni sems btsir cing spyad drag pa las byung ngo / /ting nge 'dzin de'i nang nas gzugs kyi phung po ni zhi/ tshor ba'i phung po ni</text></item>
<item><p>292a3</p><section>mdo sde</section><text>snang zhing gsal/ dam pa'i ltas ni mdun du byung nas sems la babs pas glo bur du brtson 'grus drag po rab tu skyes te/ sangs rgyas rnams kyis bskal pa grangs med pa gsum gyi bar du spyad pa thang cig tu bsgrub nus par gyur te/ de la tshor na ni nyes pa med do/ /</text></item>
<item><p>292a4</p><section>mdo sde</section><text>ring zhig na zhi/ ma tshor na ni smyos pa'i bdud khong du zhugs te/ phrad do cog la ngom zhing nga rgyal chen po skyes te log par gyur/ de ni spyad drag pa las byung bar zad do/ /ting nge 'dzin de'i nang nas gzugs kyi phung po ni zhi/ tshor ba'i phung po ni snang zhing gsal te/ mdun</text></item>
<item><p>292a5</p><section>mdo sde</section><text>du gsar du mthong ba ni med/ phyin log na rnying pa'i gnas kyang ma rnyed nas cir yang mthong ba med de bar ma do na 'dug pa las glo bur du brkam pa dang / skom pa cher g.yos nas sems bying ste/ brtson 'grus kyi mtshan ma yin no snyam du sems so/ /de ni shes rab med</text></item>
<item><p>292a6</p><section>mdo sde</section><text>pa'i phyir don rlag ste/ de la tshor na ni nyes pa med/ ma tshor na ni dran pa med pa'i bdud khong du zhugs te/ sems thum bu gcig tu byas nas yon por ltung ngo / /ting nge 'dzin de'i nang nas gzugs kyi phung po ni zhi/ tshor ba'i phung po ni snang zhing gsal te brtson 'grus cher</text></item>
<item><p>292a7</p><section>mdo sde</section><text>g.yos nas dam pa'i sems ni zhig /bdag rang bai ro tsa na yin no snyam du the tsom skyes nas cung zhig gis mgu ste/ de ni sems spyod pa rtsings pa las byung ngo / /de la tshor na ni nyes pa med/ ma tshor na ni chog shes pa'i bdud khong du zhugs te yon por ltung ngo / /ting nge 'dzin</text></item>
<item><p>292b1</p><section>mdo sde</section><text>de'i nang nas gzugs kyi phung po ni zhi/ tshor ba'i phung po ni snang zhing gsal te/ gsar du thob pa med/ rnying pa ni stor nas bar ma do na 'dug pa las grangs pa'i mya ngan byung ste/ lcags kyi khri tsha ba'i steng na nyal ba dang / dug 'thungs pa tsam du mi dga' nas 'chi</text></item>
<item><p>292b2</p><section>mdo sde</section><text>'dod cing gzhan la gsod par 'chol/ rang gi sha la gcod de/ de ste ma shi na yang ri dang tshal la sogs pa mi gcig dang yang mi phrad pa'i gnas su bros 'dod de/ de la tshor na ni nyes pa med/ ma tshor na mya ngan byed pa'i bdud khong du zhugs te/ mtha' mar rang</text></item>
<item><p>292b3</p><section>mdo sde</section><text>gsod par byed do/ /de ni sems bsgoms pa'i thabs stor ba las byung bar zad do/ /ting nge 'dzin de'i nang nas gzugs kyi phung po ni zhi bar mthong / tshor ba'i phung po ni snang zhing gsal te/ bdag gtsang gdang ba'i nang na 'dug cing bde bar gyur nas/ glo bur du</text></item>
<item><p>292b4</p><section>mdo sde</section><text>grangs med pa'i dga' ba skyes te/ de'i ming ni sems kyi rang dbang ngo / /de la tshor na ni nyes pa med/ ma tshor na ni shes rab kyis ma thub pa yin te/ dga' ba'i bdud khong du zhugs nas mi dag dang phrad na rgod cing glu gar la sogs pa byed cing log par ltung ngo / /</text></item>
<item><p>292b5</p><section>mdo sde</section><text>ting nge 'dzin de'i nang nas gzugs kyi phung po ni zhi bar mthong / tshor ba'i phung po ni snang zhing gsal te/ glo bur du nga rgyal rnam pa bdun cig char g.yos nas phyogs bcu'i sangs rgyas la yang tshod yod par 'dzin/ nyan thos dang / rang sangs rgyas ni yod par</text></item>
<item><p>292b6</p><section>mdo sde</section><text>mi rtsi ste/ de ni lta ba'i nga rgyal te rab mda' med pa'i shes rab yin te/ de la tshor na ni nyes pa med/ ma tshor na ni nga rgyal gyi bdud khong du zhugs te/ sangs rgyas kyi ce ti dang / gzugs la yang phyag 'tshal du mi btub/ yon bdag la yang 'di dag ni khar ba dang /</text></item>
<item><p>292b7</p><section>mdo sde</section><text>zangs dang / ras dang / shing shun la sogs pa yin te mchod mi dgos/ sha'i gzugs yang dag pa la mchod cig ces bsgo ste/ mtshams med pa'i dmyal bar ltung ngo / /ting nge 'dzin de'i nang nas gzugs kyi phung po ni zhi bar mthong / tshor ba'i phung po ni snang</text></item>
<item><p>293a1</p><section>mdo sde</section><text>zhing gsal te stong zhi zhing snang gsal ba'i nang nas don cher mthong ste/ glo bur du phyogs pa'i sems cher skyes te/ sems la grangs med pa'i rang dbang cher skyes te/ de ni shes rab kyi phyir rang dbang cung zad cig thob pa yin te/ tshor na ni nyes pa med/</text></item>
<item><p>293a2</p><section>mdo sde</section><text>ma tshor na ni rang dbang gi bdud khong du zhugs te/ bdag rang chog gang bar sems shing / phyis 'chol du mi btub ste/ phyis sems g.yos pa dang / skur pa btab nas na rag tu ltung ngo / /ting nge 'dzin de'i nang nas gzugs kyi phung po ni zhi bar mthong / tshor ba'i phung</text></item>
<item><p>293a3</p><section>mdo sde</section><text>po ni snang zhing gsal te/ snang bzhi ba thob nas glo bur du rgyu dang 'bras bu med/ stong pa'i don mdun du snang ngo / /de la tshor na ni nyes pa med/ ma tshor na ni stong pa'i bdud khong du zhugs te/ khrims thub pa'i dge slong la ni theg pa chung ngu yin zhes zer te/ byang chub</text></item>
<item><p>293a4</p><section>mdo sde</section><text>sems dpa' stong pa'i don khong du chud na khrims thub pa dang / bshig pa'i gzugs ga la yod/ yon bdag rnams la sha chang zo/ rgyan po la sogs pa byos shig ces bsgo/ 'dre gdon gyi stobs kyis ngan skyugs kyang zas dang 'dra bar za nus par 'gyur ro/ /</text></item>
<item><p>293a5</p><section>mdo sde</section><text>ting nge 'dzin de'i nang nas gzugs kyi phung po ni zhi/ tshor ba'i phung po ni snang zhing gsal te/ shi ba'i ro sems dang rus pa'i nang du thal nas glo bur du grangs med pa'i sred pa'i sems g.yos te/ sred pa ches nas smyos te 'dod chags su gyur to/ /de'i ming ni ting nge</text></item>
<item><p>293a6</p><section>mdo sde</section><text>'dzin gyi yul bde ba la phyogs pa zhes bya ste/ shes rab kyis bdag bsrung ma nus pa'i phyir 'dod chags su gyur te/ de la tshor na ni nyes pa med/ ma tshor na 'dod chags kyi bdud khong du zhugs te/ 'dod chags 'ba' zhig byang chub kyi lam yin gyis/ mi</text></item>
<item><p>293a7</p><section>mdo sde</section><text>tshangs par spyod na yang mnyam par spyod cig ces skye bo rnams la log par 'chad pas/ rgyal po'i gyod la yang thogs shing / mtshams med par yang ltung ngo / /ting nge 'dzin gyi sems de rnam pa bcu ni sems kyi spyod pa mthon dman du gyur pas/ tshor ba'i phung</text></item>
<item><p>293b1</p><section>mdo sde</section><text>po'i don snang bar zad de dge ba'i ltas ni yin/ 'phags pa'i 'bras bu ni ma yin te/ de la chags na ni bdud kyis glags thod de log par ltung bar 'gyur tshor na ni nyes pa med do/ /rigs kyi bu ting nge 'dzin bsgom pa de tshor ba'i phung po zad pa dang / zag pa ma zad mod</text></item>
<item><p>293b2</p><section>mdo sde</section><text>kyi sems lus dang bral te/ dper na bya rgyas zin pa las thar ba dang 'dra ste bdag gi don kyang grub bo/ /tha mal pa'i lus de byang chub sems dpa'i gral drug cu kun du rgyu zhing / yid las skyes pa'i lus thob ste/ gar 'gro yang thogs pa med de/ dper na mi</text></item>
<item><p>293b3</p><section>mdo sde</section><text>gdol pa dang mtshungs/ shes rab gzhan med mod kyi smra ba'i rigs mi 'khrul te/ ma log par mi kun gyis brda phrad do/ /de'i ming ni 'du shes kyi khang khyim zhes bya'o/ /g.yo ba dran pa'i sems zad de/ mi bden pa'i steng rim zhu zhing byang nas snang zhing tshor</text></item>
<item><p>293b4</p><section>mdo sde</section><text>ba'i sems la dper dri ma dang rdul med par song ba dang 'dra ste/ skye shi'i don mgo mjug tu rdzogs par snang ste/ de'i ming ni 'du shes kyi phung po zad pa yin te/ nyon mongs pa'i rnyog pa las 'das so/ /de ni mi bden pa'i sems zhi nas thogs pa med pa las byung</text></item>
<item><p>293b5</p><section>mdo sde</section><text>bar zad do/ /rigs kyi bu des tshor ba'i phung po shin tu gsog pa la yod pa ma yin par lta/ 'du byed mi rtag pa med pa la med pa ma yin par lta/ de de bzhin du kun la brtags te/ shi ba'i 'og tu phyi ma'i rabs med do zhes bltas nas byang chub kyi sems 'chol</text></item>
<item><p>293b6</p><section>mdo sde</section><text>te/ mu stegs brgyad po phung po lnga'i nang nas shi ba'i 'og tu gdan yang ma yin zhes zer ba'i phyir phyin ci log gi sder gyur to/ /yang ting nge 'dzin de'i nang nas rigs kyi bu rnams sems drang po mi g.yo ba'i ting nge 'dzin du zhugs te/ bdud kyis glags mi thod nas</text></item>
<item><p>293b7</p><section>mdo sde</section><text>skye ba'i phyi mo la brtags te/ tha ma skye ba med do zhes bsams nas de la nor ba'i phyir mu stegs rnam pa bdun chad par lta bar gyur to/ /lus 'gog pa'i 'og tu 'dod pa yang 'gog /sdug bsngal yang 'gog /shin tu dga' ba yang 'gog /shin tu btang</text></item>
<item><p>294a1</p><section>mdo sde</section><text>snyoms kyang 'gog /yan man du zhib tu brtags nas/ shi zin pa'i 'og tu skye ba yang cang med do zhes zer te/ byang chub kyi sems ni 'chol nas/ mu stegs dgur phung po lnga'i nang na shi ba'i 'og tu chad par lta ba'i phyin ci log gi mu stegs kyi sder gyur</text></item>
<item><p>294a2</p><section>mdo sde</section><text>to/ /yang ting nge 'dzin de'i nang nas rigs kyi bu rnams sems drang po mi g.yo ba'i ting nge 'dzin du zhugs te/ bdud kyis glags mi thod nas skye ba'i phyi mo la brtags te/ tha ma skye ba yod par 'dzin pa'i mu stegs rnams mya ngan las 'das pa'i sder gyur to/ /'dod pa'i</text></item>
<item><p>294a3</p><section>mdo sde</section><text>khams la yang dag par gnas 'pho ba'i sa yin par tshor te srid par gyur to/ /bsam gtan dang po la mya ngan med pa'i phyir/ bsam gtan gnyis pa la sdug bsngal med pa'i phyir/ bsam gtan gsum pa la shin tu dga' ba'i phyir/ bsam gtan bzhi pa la bde ba dang /</text></item>
<item><p>294a4</p><section>mdo sde</section><text>sdug bsngal gnyis ka med de/ skye shi med par 'dzin pa'i phyir/ zag pa yod pa'i lha rnams la 'dus ma byas mi rtag ces kyang 'dzin/ bzhir ni mi de 'du shes kyi phung po ni zad par 'dzin/ 'du byed kyi phung po ni yod par mthong bas na/ gzugs kyi phung po dang / tshor</text></item>
<item><p>294a5</p><section>mdo sde</section><text>ba'i phung po dang / 'du shes kyi phung po ni mi rtag /'du byed kyi phung po ni rtag par 'dzin pa'i phyir/ byang chub kyi sems ni 'chol te/ mu stegs gsum/ cha gcig rtag /cha gcig mi rtag pa'i sder gyur to/ /yang ting nge 'dzin de'i nang nas rigs kyi bu rnams</text></item>
<item><p>294a6</p><section>mdo sde</section><text>sems drang po mi g.yo ba'i ting nge 'dzin du zhugs te/ bdud kyis glags mi thod nas skye ba'i phyi mo la brtags na/ sems g.yo zhing 'dug tu mi rung ba'i phyir sems mtha' yod pa dang / mtha' med pa'i sems rnam pa bzhi g.yos so/ /gcig tu skye shi mi 'chad pa'i</text></item>
<item><p>294a7</p><section>mdo sde</section><text>phyir 'dir skyes pa las shi ba de ni mtha' yod pa yin te/ sems la bar chad med pa'i phyir mtha' med pa yin/ gnyis su na mi des bskal pa brgyad khri tshun chad brtags na sems can yod par mthong ba ni mtha' yod par 'dzin/ bskal pa brgyad khri phan chad brtags na/</text></item>
<item><p>294b1</p><section>mdo sde</section><text>ci yang ma mthong ba ni mtha' med par 'dzin/ gsum du ni mi de ngas thams cad shes so zhes 'dzin pa'i phyir nyid mtha' yas par mthong ste/ sems can thams cad nga'i shes pa'i nang nas snang / nga ni mi rnams kyi ming dang rus gna' nas kyang mi shes bzhin ni mi de 'du byed kyi phung po</text></item>
<item><p>294b2</p><section>mdo sde</section><text>stong par 'dzin pa'i phyir/ sems can thams cad kyi lus la phyed ni skye bar mthong / phyed ni 'gog par mthong / de'i phyir byang chub kyi sems 'chol te/ mu stegs bzhir phyed mtha' yod/ phyed mtha' med pa'i sder gyur to/ /yang ting nge 'dzin de'i nang nas rigs kyi</text></item>
<item><p>294b3</p><section>mdo sde</section><text>bu rnams sems drang po mi g.yo ba'i ting nge 'dzin du zhugs te/ bdud kyis glags mi thod nas skye ba'i phyi mo la brtags nas sems g.yo zhing 'dug tu mi btub pa'i phyir/ shes pa mthong ba'i sems la phyin ci log rnam pa bzhi'i sems g.yos so/ /gcig tu na</text></item>
<item><p>294b4</p><section>mdo sde</section><text>rdzu 'phrul gyi don mthong ba dang / thams cad mi rtag go zhes kyang zer/ mtshan ma rgyun mi 'chad par mthong na rtag ces zer/ mthong ba'i gnas mthong na skye'o zhes kyang zer/ mthong ba'i gnas ma mthong na 'gog pa zhes kyang zer/ mi chos 'dir 'ongs na skye ba</text></item>
<item><p>294b5</p><section>mdo sde</section><text>yang ma yin/ 'gog pa yang ma yin/ yod pa yang ma yin/ med pa yang ma yin/ 'phel ba yang ma yin/ 'grib pa yang ma yin/ zhes de skad she dag zer te tshig tu yang mi rung ngo / /gnyis su na sems la brtags na sems ma rnyed pa'i phyir mi chos 'drir</text></item>
<item><p>294b6</p><section>mdo sde</section><text>'ongs na gzhan mi 'chad kyi/ med ces zer ba'i tshig 'ba' zhig bshad do/ /gsum du na rang gi sems la brtags pa dang / sems kyi gnas yod pa'i phyir/ mthong ba'i phyir mi de chos 'drir 'ongs na de yin zhes 'chad kyi gzhan mi bshad do/ /bzhir na mi des</text></item>
<item><p>294b7</p><section>mdo sde</section><text>yod pa'i yul yang mthong med pa'i yul yang mthong mi de chos 'drir 'ongs na lan btab pa yod pa'i nang na yang med pa'o/ /med pa'i nang na yang yod pa'o de skad she dag zer te/ chos 'dri ba'i kha yang med nas bdag rang byang chub sems ni 'chol/ mu stegs lngar</text></item>
<item><p>295a1</p><section>mdo sde</section><text>log pa rnam pa bzhi'i sder gyur to/ /yang ting nge 'dzin de'i nang nas rigs kyi bu rnams drang po mi g.yo ba'i ting nge 'dzin du zhugs te/ bdud kyis glags mi thod nas skye ba rnams kyi phyi mo la brtags te/ sems g.yo zhing khong du mi btub nas g.yo ba'i sems</text></item>
<item><p>295a2</p><section>mdo sde</section><text>mtha' med do zhes 'dzin te/ shi ba'i 'og tu mtshan ma yod do zhes zer ba'i mu stegs su gyur cing / khwa yang yod yang gnag bzhad yang dkar/ bskal pa khri phrag gi bar du ma bsgyur ba las bltas na rgyu rkyen yang med pa yin no zhes zer te/ byang chub kyi 'bras bu la slu zhing</text></item>
<item><p>295a3</p><section>mdo sde</section><text>mu stegs dang po'i sder lta bar gyur to/ /mtha' yas ting nge 'dzin gyi nang nas rigs kyi bu sems dang zhing gsal te/ ting nge 'dzin mi g.yo nas bdud kyis glags mi thod de/ skye ba rnams kyi phyi mo la brtags na sems can skye ba dang / shi ba las rgyus rig nas rtag ces zer ba'i</text></item>
<item><p>295a4</p><section>mdo sde</section><text>sems rnam pa bzhi g.yos so/ /gcig tu na sems rtag go zhes zer ba dang / gnyis su na chen po bzhi rtag go zhes zer ba dang / gsum du na sgo drug gi rnam par shes pa dang / yid dang kun gzhi yang rtag go zhes zer ba dang / bzhir 'du shes kyi phung po zad pa'i phyir skye</text></item>
<item><p>295a5</p><section>mdo sde</section><text>ba'i don med par gyur nas mi skye ba nyid du gyur to/ /sems mi skye bar gyur pa'i phyir sems rtag par 'dzin nas/ de byang chub kyi sems 'chol te/ mu stegs gnyis rtag ces zer ba'i sder gyur to/ /yang ting nge 'dzin de'i nang nas rigs kyi bu rnams sems drang por mi</text></item>
<item><p>295a6</p><section>mdo sde</section><text>g.yo ba'i ting nge 'dzin du zhugs te/ bdud kyis glags mi thod nas skye ba'i phyi mo la brtags te/ sems mi rtog par mthong nas phyin ci log rnam bzhis sems g.yos te/ gcig tu na phyogs bcu ga la na yang ngas khyab bo zhes zer ba dang / phyogs bcu'i bye ma snyed kyi yul</text></item>
<item><p>295a7</p><section>mdo sde</section><text>sa brtags te/ bskal pa byung ba'i yul sa la ni mi rtag par bsams/ bskal pa ma byung ba'i yul sa la ni rtag par bsams/ gsum du na rang gi sems la brtags te/ sems rdul tsam du phra bar mthong nas nga'i sems phyogs bcur gar song yang / lus 'gyur mod kyi</text></item>
<item><p>295b1</p><section>mdo sde</section><text>sems mi 'gyur bas na nga'i sems rtag go zhes 'dzin te/ skye shi thams cad nga'i sems las byung bas na khyod dang gnyen bshes la sogs pa ci yod pa'i rnams mthong / de dag ci zer ba'i sgra yang thos te/ de ni bsgoms drag pas sems phyi rol du byung bas mthong zhing</text></item>
<item><p>295b2</p><section>mdo sde</section><text>thos par zad do/ /sems de la zhib tu rgyun du bsgoms pas dge ba'i bshes gnyen rnams glo bur du sna tshogs par 'pho zhing 'gyur bar mthong ste/ de ni sems yon por song ba dang / gdon 'dre zhugs pa las gyur/ bar bar glo bur du lha'i bdud khong du zhugs nas</text></item>
<item><p>295b3</p><section>mdo sde</section><text>chos zab mo thogs pa med par 'chad mkhas par 'gyur te/ de ni ma yin par tshor na ni rang zhi ma tshor na ni log par 'gyur ro/ /ting nge 'dzin de rnam pa bcu ni bsgom pa'i sems mthon dman du gyur pas gzugs kyi phung po'i don snang bar zad de/ dge ba'i ltas ni yin/</text></item>
<item><p>295b4</p><section>mdo sde</section><text>'phags pa'i 'bras bu ni ma yin no/ /de la 'phags pa'i 'bras bu yin no snyam du bsams na log par 'gyur ro/ /de rnams re zhig glo bur du mthong bar zad de/ de ltar mthong na ni nyes pa med do/ /de la chags na ni dgra la bur 'dzin te bdud kyis glags</text></item>
<item><p>295b5</p><section>mdo sde</section><text>thod do/ /gzugs kyi phung po zad pa dang / sangs rgyas thams cad kyi sems mthong ba ni dper me long snang ba'i nang du gzugs mthong ba dang mtshungs so/ /thob pa yod kyang spyad du med de/ dper bdud kyi mi dang mtshungs te/ rkang lag tshang bar yod kyang mthong</text></item>
<item><p>295b6</p><section>mdo sde</section><text>ba dang / thos pas mi bslad de/ 'dres non pa dang mtshungs te/ de ni tshor ba'i khang khyim yin no/ /de ni 'og tu bdag gzugs kyi nang nas byung ste/ phyir ngo la lta ba dang / gzugs la phyir gnas pa dang bral te/ 'gro ba la bgegs med de/ rang dbang thob par</text></item>
<item><p>295b7</p><section>mdo sde</section><text>gyur te/ de ni tshor ba'i phung po zad pa yin te/ mi de mthong ba'i rnyog pa las rgal nus so/ /de ni mi bden pa'i sems zhi ba las byung ba yin no/ /ting nge 'dzin de'i nang nas 'od chen po thob ste/ chos 'chad mkhas rab tu gyur/ chos nyan</text></item>
<item><p>296a1</p><section>mdo sde</section><text>pa'i mi rnams kyis chos bshad pa'i sngon logs su tshe snga ma yang dran dmyal ba yang mthong / mi yul gyi legs nyes kun kyang bye brag phyed par 'gyur/ de nas bdag kyang byang chub thob bo snyam du sems te/ sems g.yel bar btang nas/ tshul</text></item>
<item><p>296a2</p><section>mdo sde</section><text>khrims kyang bshig 'di ni sangs rgyas chen po/ 'di ni sangs rgyas chung ngu / 'di ni sngar grub pa'i sangs rgyas/ 'di ni phyis grub pa'i sangs rgyas/ 'di ni pho'i sangs rgyas 'di ni mo'i sangs rgyas 'di ni pho'i byang chub 'di ni mo'i byang chub/ ces de skad 'chad de/ de</text></item>
<item><p>296a3</p><section>mdo sde</section><text>nas 'dre de lus la 'phags ma thag tu slob ma dang bcas te/ rgyal po'i gyod la yang thogs/ mtshams med pa'i dmyal bar yang ltung ngo / /de la tshor na nyes pa med do/ /tshor ba shin tu gsogs nas log pa'i ting nge 'dzin dang ni bral/ rdzogs pa'i ting nge 'dzin</text></item>
<item><p>296a4</p><section>mdo sde</section><text>gyi nang nas 'od snang ba byung ste/ chos so cog gi phyi mo tshor ba la sred nas lha'i bdud kyis glags rnyed de/ khar zhugs nas chos 'chad mkhas rab tu gyur/ bdag gi gzi brjid kyis chos nyan pa'i rnams chos bshad pa'i mdun rol na kun thul nas khyed cag rnams</text></item>
<item><p>296a5</p><section>mdo sde</section><text>sangs rgyas mya ngan las 'das so snyam du ma sems shig /nga'i lus 'di nyid sangs rgyas yin no/ /nga'i bu tsha rgyun mi 'chad pa ni chos kyi sku rtag pa yin no/ /sangs rgyas kyi yul gtsang ma de las gud na med ces zer zhing bdag ni byang chub thob bo snyam du bsams</text></item>
<item><p>296a6</p><section>mdo sde</section><text>nas sems g.yel bar bor te/ 'dod chags kyi chos bshad/ mig la sogs pa dbang po lnga ni gtsang ma'i yul yin/ pho mtshan mo mtshan ni yang dag par byang chub mya ngan las 'das pa'i gnas yin par 'chad de/ 'dre de lus la 'phags ma thag tu slob ma dang</text></item>
<item><p>296a7</p><section>mdo sde</section><text>bcas te rgyal po'i gyod la yang thogs/ mtshams med pa'i dmyal bar yang ltung ngo / /de la tshor na ni nyes pa med do/ /tshor ba'i phung po ni shin tu gsogs nas log pa'i ting nge 'dzin dang ni bral/ rdzogs pa'i ting nge 'dzin gyi nang nas 'od snang ba byung bas</text></item>
<item><p>296b1</p><section>mdo sde</section><text>chos zab mo 'chad pa la sred par gyur te/ de'i phyir lha'i bdud kyis glags rnyed de khar zhugs nas chos 'chad pa la mkhas rab tu gyur/ bdud yin par ma tshor nas bdag rang mya ngan las 'das so snyam du sems te/ chos nyan pa rnams kyis skad cig tu bdag gi lus</text></item>
<item><p>296b2</p><section>mdo sde</section><text>mthong ba dang / gnyen bshes lo brgya 'am/ stong du ma phrad pa gsar du phrad pa dang 'dra bar sems dga' zhing gtong mi phod de/ sbyin bzhin du 'byar/ bdag rang yang byang chub tu grub bo snyam du sems te/ sems g.yel bar bor nas/ 'dod chags kyi chos</text></item>
<item><p>296b3</p><section>mdo sde</section><text>'chad de nga tshe rabs 'di la yul 'dir skyes te/ mi 'di grol thar bar byas so/ /mi 'di tshe rabs snga ma la nga'i chung ma chun ma'o/ /mi 'di ni nga'i phu nu'o/ /nga de'i ched du 'dir 'ongs te/ khyod dang 'grogs la lha yul 'di shed du 'dong ngo zhes zer ro/ /log</text></item>
<item><p>296b4</p><section>mdo sde</section><text>shig na 'od cher snang ba'i gnas yod do/ /sangs rgyas thams cad de shed du gnas so zhes zer te/ de nas bdud lus la 'phags ma thag tu slob ma dang bcas te rgyal po'i gyod la yang thogs/ mtshams med pa'i dmyal bar yang 'gro'o/ /de la tshor na</text></item>
<item><p>296b5</p><section>mdo sde</section><text>nyes pa med do/ /rigs kyi bu des tshor ba'i phung po shin tu gsogs pa'i phyir log pa'i ting nge 'dzin dang mi phrad de/ rdzogs pa'i ting nge 'dzin gyi 'od snang ba byung bas/ rang 'grus 'bogs kyi sems zhi ba la 'grus te/ lha'i bdud kyis glags thod</text></item>
<item><p>296b6</p><section>mdo sde</section><text>nas khar zhugs te/ bdag bdud kyis zug par ma tshor te/ chos 'chad mkhas rab tu gyur/ chos nyan pa rnams kyang bdag bdag gi las ci las gyur pa shes te/ mi kha cig la khyod da ltar mi yin mod kyi khyod ni phyugs yin no/ /yid mi ches na</text></item>
<item><p>296b7</p><section>mdo sde</section><text>ngas khyod kyi mjug ma la brdzis dang khyod ldang mi phod kyi cha zhes bsgo ste/ de bzhin du brdzis nas mi de ldang ma phod nas mi gzhan yang de la yid ches te/ dge slong la ni skur/ sangs rgyas kyi khrims ni bshig /bdud de mi de'i lus las 'phags ma thag tu</text></item>
<item><p>297a1</p><section>mdo sde</section><text>slob ma dang bcas te rgyal po'i gyod la yang thogs/ mtshams med pa'i dmyal bar yang 'gro'o/ /de la tshor na nyes pa med do/ /yang rigs kyi bu de tshor ba'i phung po shin tu gsogs nas log pa'i ting nge 'dzin dang mi phrad de/ rdzogs pa'i ting</text></item>
<item><p>297a2</p><section>mdo sde</section><text>nge 'dzin gyi 'od snang bas ting nge 'dzin bsgom pa'i tshe/ sems la shes pa dang mthong ba dang snga ma dran par sred de/ lha'i bdud kyis glags thod nas khar zhugs te/ bdud kyis zug par ma tshor nas bdag mya ngan las 'das so snyam du bsams nas gzhan la chos 'chad</text></item>
<item><p>297a3</p><section>mdo sde</section><text>pa'i tshe glo bur du nor bu rin po che thogs te/ bdud kyi lus phyugs su bsgyur te/ kha nas nor bu rin po che 'dzin cing 'od snang ba dang / glo bur du rin po che dang / ngo mtshar mi srid pa'i nor yang khyer te 'ongs nas thog ma ni nor byin/ tha mar khong par zhugs te/ sa'i 'og</text></item>
<item><p>297a4</p><section>mdo sde</section><text>na nor bu rin po che yod do zhes gzhan la bstan nas sa 'og nas yar thal du 'od snang bar gyur nas kun gyis ngo mtshar du bzung ste/ 'tshal ma ni bcad/ sman dpyad kyi kha zas dang / ma yin na khre'am/ nas 'brum bu gcig zos kyang bdud kyi stobs nyam bzang nas dge slong</text></item>
<item><p>297a5</p><section>mdo sde</section><text>rnams skur te/ phyogs bcu'i gter yod pa dang / 'phags pa'i gnas 'di dang 'di yin no zhes zer te/ phyis bar bar yang 'di bzhin du mthong nas de ni ri'am tshal lam/ mkhar gyi 'dre dgras bsad pa slar yang 'drer skyes pa las rgal te bdud du gyur cig dang sangs</text></item>
<item><p>297a6</p><section>mdo sde</section><text>rgyas la drin gyi lan lon zhes bya ba yin no/ /mtha' yas ting nge 'dzin de rnam bcu ni 'du shes kyi phung po sems spyad pa mthon dman du gyur pas tshor ba'i phung po ni don snang bar zad de dge ba'i ltas ni yin 'phags pa'i 'bras bu ni ma yin no/ /de la 'phags pa'i</text></item>
<item><p>297a7</p><section>mdo sde</section><text>'bras bu yin no snyam du bsams na ni log par 'gyur/ de rnams re zhig glo bur du mthong bar zad de/ de ltar tshor na ni nyes pa med do/ /de ltar ma tshor na log pa'i gnas su ltung ngo / /mtha' yas 'du shes kyi phung po zad de/ gnyid log pa</text></item>
<item><p>297b1</p><section>mdo sde</section><text>dang sad pa 'dra ste/ sems nam mkha' dang 'dra nas spyod yul gyi gzugs brnyan dang / 'jig rten gyi ri'am/ tshal lam/ chu'am ci yod pa thams cad me long la bltas pa bzhin du mthong ngo / /'ongs pa'i sa yang med/ song ba'i rjes kyang med</text></item>
<item><p>297b2</p><section>mdo sde</section><text>do/ /de'i ming ni 'du shes kyi khang khyim yin no/ /phyi mo nyid kyi sems dper rlabs chad de/ chu dang sa 'dra bar gyur na/ de'i ming ni 'du shes kyi phung po zad ces bya'o/ /mi des ni sems can gyi rnyog pa las byung ngo / /de'i don brtags na phyi</text></item>
<item><p>297b3</p><section>mdo sde</section><text>mo mi bden pa'i sems shin tu phra zhing mi snang ba las byung ngo / /mtha' yas shes par bya ste/ yang dag pa'i ting nge 'dzin thob pa'i rigs kyi bu rnams la lha'i bdud rnam pa bcu po de yang glags mi thod de/ de nas sems las shin tu bsgoms nas skye ba rnams</text></item>
<item><p>297b4</p><section>mdo sde</section><text>kyi phyi mo la brtags na mig gi dbang po la yon tan brgyad brgya yod pa'i phyir bskal pa brgyad khri tshun cad kyi sems can ji ltar shi /ji ltar skye ba'i don kyang shes so/ /sems can bskal pa brgyad khri tshun cad rgyu med par rang skyes pa yin/ mi yang</text></item>
<item><p>297b5</p><section>mdo sde</section><text>mir skye/ phyugs kyang phyugs su skye/ bya yang byar skyes so zhes bsams te/ gnas de rnam pa lnga la shin tu gtsang mar mthong / shin tu bde bar mthong / mya ngan las 'das pa'i don yin no zhes zer te/ byang chub kyi sems ni 'chol te/</text></item>
<item><p>297b6</p><section>mdo sde</section><text>mu stegs bcur phung po lnga'i nang nas mya ngan las 'das pa'i rnam pa lngar 'dzin pa'i phyin ci log gi sder gyur to/ /mtha' yas ting nge 'dzin de rnam bcu log par shes pa ni de thams cad 'du byed kyi phung po'i sems spyad pa mtho dman du gyur pa'i phyir</text></item>
<item><p>297b7</p><section>mdo sde</section><text>de lta bur gyur te/ sems can ma rabs bdag gis drod ma zin te/ ma yin pa la yin par bltas nas 'phags pa'i 'bras bu rdzogs so snyam du bsams nas chen po yin te/ mtshams med par 'gro'o/ /khyod la sogs pa de bzhin</text></item>
<item><p>298a1</p><section>mdo sde</section><text>gshegs pa'i bsam pa'i don de khyer la/ ma 'ongs pa'i sems can la bstan te sems kyi bdud mi g.yo bar gyis shig /nyung du thos pa la chog par mi sems shing / tshor ba chen po'i rgyal po byed de/ thams cad</text></item>
<item><p>298a2</p><section>mdo sde</section><text>gtsang gdang ba'i tshon ma gyis shig /mtha' yas rigs kyi bu rnams ting nge 'dzin bsgom pa 'du byed kyi phung po zad pa ni 'jig rten gyi g.yo ba dang 'dra bar gyur te/ dbang po drug shin tu gtsang zhing gsog tu gyur nas sems rgod pa 'am/ 'dug</text></item>
<item><p>298a3</p><section>mdo sde</section><text>tu mi btub pa med par gyur to/ /phyi nang ting nge 'dzin mi g.yo bar snang gsal bar gyur to/ /'jug na 'jug pa'i gnas kyang med/ phyogs bcu'i sems can gyi rigs kyang rig /phyogs bcu'i yang rigs 'thun par mthong / de'i</text></item>
<item><p>298a4</p><section>mdo sde</section><text>ming ni rnam par shes pa phung po'i khang khyim zhes bya'o/ /sgo drug bsnor zhing spyad du rung / phyogs bcu'i khams dang / rang gi lus dang sems mching bu bzhin du gyur te/ phyi nang snang gsal lo/ /de'i ming ni rnam par shes pa'i phung</text></item>
<item><p>298a5</p><section>mdo sde</section><text>po zad ces bya'o/ /mi de tshe'i rnyog pa las 'das so/ /de'i don brtags na yang dag pa'i don 'ol byir 'ong ba la mi bden pa'i sems phyin ci log tu gyur pa las byung ngo / /mtha' yas shes par gyis shig /rigs kyi bu 'du byed thams cad stong par</text></item>
<item><p>298a6</p><section>mdo sde</section><text>rig na ni rnam par shes pa stong pa nyid la skye shi yang 'gog ste/ mi skye mi shi zhi ba 'gog pa'i don la shin tu ma rgyas pas/ yang dag pa rgyu rtag go zhes zer te/ de'i sems zhen pas mu stegs sa phyi la'i sder gyur te/ byang chub kyi sems ni</text></item>
<item><p>298a7</p><section>mdo sde</section><text>'chol/ /shes pa mthong ba ni rlag /de ni dang po sems yod par 'dzin pa'i mu stegs su gyur te/ yang dag pa'i don la rgyab kyis phyogs/ mu stegs rigs su ni skye'o/ /mtha' yas rigs kyi bu 'du byed thams cad stong par rig nas</text></item>
<item><p>298b1</p><section>mdo sde</section><text>rnam par shes pa nyid la skye shi yang 'gog ste/ mi skye mi shi zhi ba 'gog pa'i don la shin tu ma rgyas pas yang dag pa nyid la nga rang nyid yin no zhes 'dzin te/ nam mkha' dang khams so chog gi sems can rigs bcu gnyis yod pa yang thams cad nga'i</text></item>
<item><p>298b2</p><section>mdo sde</section><text>lus las byung ngo / /zhes bsams te/ de'i sems la zhen pas na/ mu stegs ma he sho ra'i lugs su gyur to/ /lus grangs med par sprul te/ 'khor du byas nas byang chub kyi sems ni 'chol/ shes pa mthong ba ni rlag /de'i</text></item>
<item><p>298b3</p><section>mdo sde</section><text>ming ni dang 'og byed nus pa'i sems dang don sgrub nus pa'i 'bras bur gyur te/ yang dag par mya ngan las 'das nus pa la ni rgyab kyis phyogs/ nga rgyal chen po'i lhar skye'o/ /yang rigs kyi bu 'du byed thams cad stong par rig nas rnam par</text></item>
<item><p>298b4</p><section>mdo sde</section><text>shes pa nyid la skye shi yang 'gog ste/ mi skye mi shi zhi ba'i sems ni dper mching bu gtsang ma'i nang na rin po che'i zla ba yod pa dang 'dra'o/ /de bzhin du gyur na byang chub sems dpa'i dad pa bcu gnas pa bcu/ sgom pa bcu/ phyogs bcu thob par</text></item>
<item><p>298b5</p><section>mdo sde</section><text>'gyur ro/ /byang chub sems dpa'i rdo rje ting nge 'dzin dang / snyoms pa'i tshor ba'i sa las 'das nas/ de bzhin gshegs pa'i snang ba rgyas pa la zhugs te/ rgyan gyis brgyan pa'i byang chub kyi mtsho ci yang thob pa med pa'i don thob nas sangs</text></item>
<item><p>298b6</p><section>mdo sde</section><text>rgyas snga ma 'das pa'i zhi gnas dang lhag mthong gi nang nas shin tu phra ba'i bdud kyi las dang bdud kyi spyod yul mdun du snang ba'i tshe kun shes rig nas sems kyi dri ma bkrus bsal te/ log par lta ba'i nang du mi ltung zhing phung po'i bdud ni zhu byang /</text></item>
<item><p>298b7</p><section>mdo sde</section><text>lha'i bdud ni rnyil grugs lha ma srin dang mthu bo che rnams kyi nang du mi skye ste/ thal byung byang chub tu grub kyi bar du mi chog pa med do/ /mya ngan las 'das pa chen po'i sems ni gsal zhing mi 'chol bar 'gyur ro/ /ma 'ongs pa'i</text></item>
<item><p>299a1</p><section>mdo sde</section><text>sems can gyi dbang po ni rtul/ ting nge 'dzin la ni sred/ ting nge 'dzin ma rig pa'i phyir na log pa'i gnas su ltung bar 'gyur ro/ /mtha' yas khyod kyis nga'i sngags dang / don 'di bzhin du ma 'ongs pa'i sems can rnams la</text></item>
<item><p>299a2</p><section>mdo sde</section><text>ston cig /nga'i sngags 'di kha ton du byed ma nus na yi ger bris te lus la thogs sam/ ting nge 'dzin bsgom pa'i khang bu dang / gnas kyi sgor btags na phyogs bcu'i lha'i bdud la sogs pa thams cad kyang zhu byang ste/ gnod pa byed mi</text></item>
<item><p>299a3</p><section>mdo sde</section><text>nus so/ /mtha' yas de ni/ sems can thams cad kyi phyir khyod ma brjed par gyis la ston cig /gtsug tor chen po'i bam po dgu pa las bdud kyi le'u nyi tshe phyung ba rdzogs so// //sngon gyi dkar chag gsum du rgya nag</text></item>
<item><p>299a4</p><section>mdo sde</section><text>las 'gyur bar bshad do// //</text></item>
</list>