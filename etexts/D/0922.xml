<list>
<item><p>1a1</p><section>phal chen</section><text>@#/ /phal chen ga ba bzhugs so/ /</text></item>
<item><p>1b1</p><section>phal chen</section><text>@#/ /shin tu rgyas pa chen po'i mdo sangs rgyas phal po che zhes bya ba/ bam po dang po/ /de nas byang chub sems dpa'i tshogs chen po de'i nang nas</text></item>
<item><p>1b2</p><section>phal chen</section><text>byang chub sems dpa' kha cig 'di snyam du sems te/ sangs rgyas bcom ldan 'das rnams kyi sangs rgyas kyi zhing ni ci tsam zhig tu bsam gyis mi khyab/ sangs rgyas bcom</text></item>
<item><p>1b3</p><section>phal chen</section><text>ldan 'das rnams kyi sngon gyi smon lam dang 'byung ba rnam par dag pa ni ji tsam zhig tu bsam gyis khyab/ sangs rgyas bcom ldan 'das rnams kyi de bzhin gshegs pa'i gdung ni ji tsam</text></item>
<item><p>1b4</p><section>phal chen</section><text>zhig tu bsam gyis khyab/ sangs rgyas bcom ldan 'das rnams kyi sangs rgyas kyi skye ba ni ji tsam zhig tu bsam gyis mi khyab/ sangs rgyas bcom ldan 'das rnams kyi de bzhin gshegs</text></item>
<item><p>1b5</p><section>phal chen</section><text>pa'i sku ni ji tsam zhig tu bsam gyis khyab/ sangs rgyas bcom ldan 'das rnams kyi de bzhin gshegs pa'i gsung ni ji tsam zhig tu bsam gyis khyab/ sangs rgyas bcom ldan</text></item>
<item><p>2a1</p><section>phal chen</section><text>'das rnams kyi de bzhin gshegs pa'i ye shes ni ci tsam zhig tu bsam gyis mi khyab/ sangs rgyas bcom ldan 'das rnams kyi de bzhin gshegs pa'i rnam par 'phrul ba ni ji tsam zhig tu bsam gyis mi khyab/</text></item>
<item><p>2a2</p><section>phal chen</section><text>sangs rgyas bcom ldan 'das rnams kyi chags pa mnga' ba'i rnam par spyod pa ni ji tsam zhig tu bsam gyis khyab/ sangs rgyas bcom ldan 'das rnams kyi sangs rgyas kyi rnam par thar pa ni ji tsam zhig tu bsam gyis khyab snyam pa dang /</text></item>
<item><p>2a3</p><section>phal chen</section><text>de nas bcom ldan 'das kyis byang chub sems dpa' de dag gi sems thugs kyis thugs su chud nas/ byang chub sems dpa' ut+pa la'i snying po/ sangs rgyas kyi byin gyi rlabs kyis byin du brlabs so/ /sangs rgyas kyi ye</text></item>
<item><p>2a4</p><section>phal chen</section><text>shes kyis byin dang ldan par mdzad do/ /de bzhin gshegs pa'i 'od kyis snang bar mdzad do/ /sangs rgyas kyi gzi brjid kyis yongs su rgyas par mdzad do/ /sangs rgyas kyi 'jigs pa la rab tu gzhog go /sangs rgyas kyi</text></item>
<item><p>2a5</p><section>phal chen</section><text>chos kyi dbyings la 'jug pa khong du chud par mdzad do/ /sangs rgyas kyi bdag nyid che ba nyid dang / rdzu 'phrul gyi yul rab tu rtogs par mdzad do/ /chags pa pa'i rgyud 'byam klas pa la rab tu gzhog go /sangs rgyas thams cad</text></item>
<item><p>2a6</p><section>phal chen</section><text>gcig nas gcig tu brgyud pa'i rigs rab tu rtogs par mdzad do/ /sangs rgyas kyi tshul gyi gnas brjod du med pa la rab tu gzhag pa mdzad do/ /de nas byang chub sems dpa' ut+pa la'i snying pos chos kyi dbyings la 'jug pa rig</text></item>
<item><p>2b1</p><section>phal chen</section><text>cing khong du chud pas chags pa med pa'i dbyings su sgrub pa'i yid dang / chos thams cad la bsgribs pa med par gnas pa'i byang chub sems dpa'i spyod pa dang / kun tu bzang po'i smon lam dang ldan pa'i yang dag par 'jug pa dang / sangs rgyas thams cad kyi</text></item>
<item><p>2b2</p><section>phal chen</section><text>rjes su song ba'i sangs rgyas blta ba dang / snying rje chen pos lta ba'i sems can thams cad yongs su sbyong ba'i go cha chen po dang / byang chub sems dpa'i yi dam dang / spyod pa'i dkyil 'khor rgyun chad pa pa dang / sangs rgyas kyi ye shes mngon par bsgrub pa skad</text></item>
<item><p>2b3</p><section>phal chen</section><text>cig gi cha shas la rnam par spyod pa dang / thams cad mkhyen pa nyid kyi sgo mthong ba mi zad pa dang / so so yang dag par rig pa'i rnam pa gzungs thams cad kyis snang bar byas pa dang ldan pas sangs rgyas kyi mthus byang chub sems dpa' pad mo'i snying po la</text></item>
<item><p>2b4</p><section>phal chen</section><text>'di skad ces smras so/ /kye rgyal ba'i sras/ sangs rgyas bcom ldan 'das rnams ni/ tshad med pa la rnam par spyod pa ste/ kye rgyal ba'i sras/ sangs rgyas bcom ldan 'das rnams ni rnam par 'phrul pa chen po la rnam par spyod pa'o/ /kye rgyal ba'i</text></item>
<item><p>2b5</p><section>phal chen</section><text>sras/ sangs rgyas bcom ldan 'das rnams ni sangs rgyas kyi mdzad pa thams cad la/ sku'i mtshan thams cad rab tu brnyes pa'o/ /sangs rgyas bcom ldan 'das rnams kyi chos kyi 'khor lo 'khor ba ni ting nge 'dzin dang / dgongs pas sbyar</text></item>
<item><p>2b6</p><section>phal chen</section><text>ba'o/ /sangs rgyas bcom ldan 'das rnams kyi so so yang dag par rig pa bzhi ni brjod du med pa yang brjod du med pa shin tu bstan pa'o/ /sangs rgyas bcom ldan 'das rnams ni sangs rgyas kyi chos thams cad la bsam gyis mi khyab par rnam par spyod pa'o/ /sangs</text></item>
<item><p>2b7</p><section>phal chen</section><text>rgyas bcom ldan 'das rnams kyi sangs rgyas kyi gsung dang dbyangs ni tshad med pa'o/ /sangs rgyas bcom ldan 'das rnams kyi chos kyi dbyings thugs su chud pa ni brjod du pa'o/ /sangs rgyas bcom ldan 'das rnams kyi sangs rgyas kyi khyu mchog gi mthu phyung ba ni thams cad</text></item>
<item><p>3a1</p><section>phal chen</section><text>mngon par mkhyen pa'o/ /kye rgyal ba'i sras dag /sangs rgyas bcom ldan 'das rnams kyis chos kyi dbyings thugs su chud cing / bstan pa ni bsgribs pa med pa'i mthar thug pa'o/ /kye rgyal ba'i sras/ bcu</text></item>
<item><p>3a2</p><section>phal chen</section><text>po 'di dag ni sangs rgyas bcom ldan 'das rnams kyi chos kyi dbyings mtha' dang dbus med pa'i sangs rgyas kyi chos rnams te/ bcu gang zhe na/ sangs rgyas bcom ldan 'das rnams kyi gzugs kyi sku rnam par dag pa ni rnyog pa med par</text></item>
<item><p>3a3</p><section>phal chen</section><text>rgyud thams cad du byung bas mtha' dang dbus med pa'o/ /sangs rgyas bcom ldan 'das rnams kyi chags pa med pa'i spyan ni chos thams cad mnyam pa nyid kyi spyan mngon par sangs rgyas pas mtha' dang dbus med pa'o/ /sangs</text></item>
<item><p>3a4</p><section>phal chen</section><text>rgyas bcom ldan 'das rnams kyi chags pa med pa'i snyan ni 'gro ba thams cad kyi sgra bsgribs pa med par thugs su chud pas mtha' dang dbus med pa'o/ /sangs rgyas bcom ldan 'das rnams kyi shangs kyi skye mched ni sangs rgyas kyi mnga' thams</text></item>
<item><p>3a5</p><section>phal chen</section><text>cad kyi pha rol tu phyin pa brnyes pas mtha' dang dbus med pa'o/ /sangs rgyas bcom ldan 'das rnams kyi ljags shin tu yangs pa ni chos kyi dbyings thams cad du gsung gi dbyangs rjes su 'gro bas mtha' dang dbus med pa'o/ /sangs rgyas</text></item>
<item><p>3a6</p><section>phal chen</section><text>bcom ldan 'das rnams kyi sku'i chos nyid ni sems can thams cad ma lus pa'i sems kyi rnam pa la de bzhin gshegs pa mthong ba rnam par pas mtha' dang dbus med pa'o/ /sangs rgyas bcom ldan 'das rnams kyi thugs kyi 'phrin</text></item>
<item><p>3a7</p><section>phal chen</section><text>las ni chos kyi sku dang tha mi dad cing dus gsum chags pa med par thugs su chud cing rnam par dag pas mtha' dang dbus med pa'o/ /sangs rgyas bcom ldan 'das rnams kyi sangs rgyas kyi rnam par thar pa bsgribs pa mi mnga' ba</text></item>
<item><p>3b1</p><section>phal chen</section><text>la rnam par spyod pa ni sangs rgyas kyi go 'phang dang rnam par 'phrul pa dang / cho 'phrul mi zad pa yang dag par ston pas mtha' dang dbus med pa'o/ /sangs rgyas bcom ldan 'das rnams kyi 'jig rten gyi khams thams cad rnam par dag pa ni brjod du</text></item>
<item><p>3b2</p><section>phal chen</section><text>med pa'i rgyan byin gyis brlabs pas/ sangs rgyas kyi zhing nye bar nyon mongs pa med pa yang dag par bstan te/ bsam pa ji lta ba bzhin du rnam par par mdzad pas mtha' dang dbus med pa'o/ /sangs rgyas bcom ldan 'das rnams kyi</text></item>
<item><p>3b3</p><section>phal chen</section><text>byang chub sems dpa'i spyod pa'i khyad par dang / smon lam thams cad yongs su rdzogs pa ni rnam par rol ba'i ye shes kyis chos yongs su rdzogs te/ chos thams cad rdzogs par byang chub par bya ba la mtha' dang dbus med pa ste/ kye rgyal ba'i sras/</text></item>
<item><p>3b4</p><section>phal chen</section><text>bcu po de dag ni/ de bzhin gshegs pa dgra bcom pa yang dag par rdzogs pa'i sangs rgyas rnams kyi chos kyi dbyings mtha' dang dbus med pa'i sangs rgyas kyi chos rnams so/ /kye rgyal ba'i sras bcu po 'di dag ni/ sangs rgyas bcom ldan 'das rnams kyi</text></item>
<item><p>3b5</p><section>phal chen</section><text>sangs rgyas kyi skad cig la ye shes kyi mngon par sgrub pa yang dag par bstan pa'o/ /bcu gang zhe na/ skad cig gcig la 'jig rten gyi khams thams cad du dga' ldan gyi gnas nas 'pho ba yongs su bstan pa dang / skad cig gcig la 'jig rten</text></item>
<item><p>3b6</p><section>phal chen</section><text>gyi khams thams cad du byang chub sems dpa'i tshe yongs su bstan pa dang / skad cig gcig la 'jig rten gyi khams thams cad du mngon par 'byung ba yongs su bstan pa dang / skad cig gcig la 'jig rten gyi khams thams cad du byang chub kyi shing</text></item>
<item><p>3b7</p><section>phal chen</section><text>drung du bzhugs shing mngon par 'tshang rgya ba yongs su bstan pa dang / skad cig gcig la 'jig rten gyi khams thams cad du chos kyi 'khor lo bskor ba yongs su bstan pa dang / skad cig gcig la 'jig rten gyi khams thams cad du 'dul ba'i sems</text></item>
<item><p>4a1</p><section>phal chen</section><text>can yongs su smin pa'i tshul ji lta ba bzhin du/ dus bab pa shes pas sangs rgyas bsnyen bkur ba yongs su bstan pa dang / skad cig gcig la 'jig rten gyi khams thams cad du sems can ji ltar 'dul ba'i tshul</text></item>
<item><p>4a2</p><section>phal chen</section><text>bzhin du de bzhin gshegs pa brjod du med pa dang / sangs rgyas kyi sku sna tshogs rnam par dmigs pa yongs su bstan pa dang / skad cig gcig la 'jig rten gyi khams thams cad du/ rgyan sna tshogs dang rgyan brjod du med pas/ de bzhin</text></item>
<item><p>4a3</p><section>phal chen</section><text>gshegs pa'i khyu mchog gi mthu phyung ba dang / thams cad mkhyen pa'i mdzod yongs su bstan pa dang / skad cig gcig la 'jig rten gyi khams thams cad du rnam par dag pa gcig ma yin pa thams cad yongs su bstan pa dang / skad cig</text></item>
<item><p>4a4</p><section>phal chen</section><text>gcig la 'jig rten gyi khams thams cad du 'das pa dang / ma byon pa dang / da ltar byung ba'i sangs rgyas skye ba thams cad du dbang po dang / brtson 'grus rnam pa tha dad pa byung ba dang / mos pa dang / spyod pa rnam pa tha dad pa byung ba la dus</text></item>
<item><p>4a5</p><section>phal chen</section><text>gsum gyi sangs rgyas kyi rgyud du mngon par 'tshang rgya ba yongs su bstan pa ste/ kye rgyal ba'i sras bcu po de dag ni sangs rgyas bcom ldan 'das rnams kyi sangs rgyas kyi skad cig la ye shes mngon par bsgrub pa yang dag bstan pa'o/ /kye rgyal</text></item>
<item><p>4a6</p><section>phal chen</section><text>ba'i sras bcu po 'di dag ni/ sangs rgyas bcom ldan 'das rnams kyi sangs rgyas kyi dus las mi 'da' ba ste/ bcu gang zhe na/ sangs rgyas bcom ldan 'das rnams kyi mngon par 'tshang rgya ba ni/ de'i dus las mi 'da' bas dus la bab pa yin/</text></item>
<item><p>4a7</p><section>phal chen</section><text>sangs rgyas bcom ldan 'das rnams kyi dge ba rnam par smin pa dang / rnam par ma smin pa mnyam pa nyid ni de'i dus las mi 'da' bas dus la bab pa yin/ sangs rgyas bcom ldan 'das rnams kyis yongs su smin pa'i byang chub sems</text></item>
<item><p>4b1</p><section>phal chen</section><text>dpa' rnams lung bstan pa ni de'i dus las mi 'da' bas dus la bab pa yin/ sangs rgyas bcom ldan 'das rnams kyis sems can gyi bsam pa'i rgyud du cho 'phrul yongs su bstan pa ni de'i dus las mi 'da' bas dus la bab pa yin/ sangs rgyas bcom ldan 'das rnams kyis</text></item>
<item><p>4b2</p><section>phal chen</section><text>sems can mos pa ji lta bu dang ldan pa'i tshul bzhin du sku yongs su bstan pa ni de'i dus las mi 'da' bas dus la bab pa yin/ sangs rgyas bcom ldan 'das rnams btang snyoms su bzhugs pa ni de'i dus las mi 'da' bas dus la bab pa yin/ sangs</text></item>
<item><p>4b3</p><section>phal chen</section><text>rgyas bcom ldan 'das rnams yul dang / grong dang / grong rdal du gshegs pa de ni de'i dus las mi 'da' bas dus la bab pa yin/ sangs rgyas bcom ldan 'das rnams dad pa ji lta bu dang ldan pa'i tshul bzhin du sems can yongs su 'dzin pa ni/ de'i</text></item>
<item><p>4b4</p><section>phal chen</section><text>dus las mi 'da' bas dus la bab pa yin/ sangs rgyas bcom ldan 'das rnams sems can kun nas nyon mongs pa dang ldan zhing gdul dka' ba la gzhan la ltos pa mi mnga' bar 'dul ba ni de'i dus las mi 'da' bas dus la bab pa yin/ sangs rgyas</text></item>
<item><p>4b5</p><section>phal chen</section><text>bcom ldan 'das rnams kyi sangs rgyas kyi rnam par 'phrul pa bsam gyis mi khyab pas/ rnam par 'phrul pa bstan pa ni de'i dus las mi 'da' bas dus la bab pa yin/ kye rgyal ba'i sras bcu po de dag ni/ sangs rgyas bcom ldan 'das rnams kyi</text></item>
<item><p>4b6</p><section>phal chen</section><text>sangs rgyas kyi dus las mi 'da' ba'o/ /kye rgyal ba'i sras bcu po 'di dag ni sangs rgyas bcom ldan 'das rnams kyi sangs rgyas kyi yul dpe med cing bsam gyis mi khyab pa ste/ bcu gang zhe na/ 'jig rten gyi khams thams cad ma lus par</text></item>
<item><p>4b7</p><section>phal chen</section><text>skyil mo krung gcig gis rgyas par dgang ba dang / dus gcig tu sangs rgyas thams cad yongs su bstan pa dang / 'od gzer gcig gis 'jig rten gyi khams ma lus pa thams cad snang bar bya ba dang / sku gzugs gcig gis lus dang /</text></item>
<item><p>5a1</p><section>phal chen</section><text>gzugs thams cad yongs su bstan pa dang / gnas gcig na bzhugs kyang 'jig rten gyi khams thams cad ma lus par byon pa'i skur 'gyur ba dang / ye shes gcig rtogs pas chos thams cad la bsgribs pa</text></item>
<item><p>5a2</p><section>phal chen</section><text>med par 'gyur ba dang / thugs gcig bskyed pas chos kyi dbyings thams cad ma lus par rgyas par 'gengs pa dang / sangs rgyas kyi che ba nyid tshad med pa dang ldan pa'i gshegs stabs gcig gis de kho na nyid yang dag par bstan pa dang /</text></item>
<item><p>5a3</p><section>phal chen</section><text>dus gsum thams cad sangs rgyas kyi go 'phang gis rgyas par 'gengs pa dang / 'gro ba thams cad dang ma 'dres par bzhugs shing 'das pa dang / ma byon pa dang / da ltar byung ba'i sangs rgyas bcom ldan 'das rnams dang /</text></item>
<item><p>5a4</p><section>phal chen</section><text>pa'i tshul gyis rgyud kyi tshul gcig pa ste/ kye rgyal ba'i sras bcu po de dag ni sangs rgyas bcom ldan 'das rnams kyi sangs rgyas kyi yul dpe med cing bsam gyis khyab pa'o/ /kye rgyal ba'i sras bcu po 'di dag ni de bzhin gshegs pa rnams kyi</text></item>
<item><p>5a5</p><section>phal chen</section><text>sangs rgyas kyi byin gyi rlabs mngon par bsgrub pa'i ye shes te/ bcu gang zhe na/ 'jug pa pa'i chos thams cad la 'jug pas/ smon lam mngon par bsgrub pa'i ye shes dang / lus med pa la lus mngon par bsgrub pa'i ye shes dang /</text></item>
<item><p>5a6</p><section>phal chen</section><text>chos thams cad mi gnyis pa la mngon par 'tshang rgya ba mngon par bsgrub pa'i ye shes dang / sems can gyi mthar thug par bdag med pa la sems can 'dul bar mngon par bsgrub pa'i ye shes dang / chos thams cad mtshan ma med pa la mtshan ma sna tshogs mngon par</text></item>
<item><p>5a7</p><section>phal chen</section><text>bsgrub pa'i ye shes dang / 'jig rten gyi khams kyi yul ma skyes pa la 'jig rten gyi khams 'du ba dang / 'jig pa mngon par bsgrub pa'i ye shes dang / yul thams cad mngon par 'du bya ba med pa la/ las kyi rnam par smin pa mngon par bsgrub</text></item>
<item><p>5b1</p><section>phal chen</section><text>pa'i ye shes dang / chos thams cad brjod du med pa la/ chos kyi dbyings su gsung mngon par bsgrub pa'i ye shes dang / chos thams cad kun nas nyon mongs pa dang / rnam par byang bas 'jug pa med pa la kun nas nyon mongs pa dang / rnam par</text></item>
<item><p>5b2</p><section>phal chen</section><text>byang ba mngon par bsgrub pa'i ye shes dang / chos thams cad ma skyes pa la skye ba dang / 'jig pa'i mtshan nyid rten cing 'brel bar 'byung ba mngon par bsgrub pa'i ye shes te/ kye rgyal ba'i sras bcu po de dag ni de bzhin gshegs pa rnams kyi sangs rgyas kyi</text></item>
<item><p>5b3</p><section>phal chen</section><text>mngon par bsgrub pa'i ye shes so/ /kye rgyal ba'i sras bcu po 'di dag ni sangs rgyas bcom ldan 'das rnams kyi tshad med pa'i khongs su chud pa dag ste/ bcu gang zhe na/ sangs rgyas bcom ldan 'das rnams kyi sku ni dus gsum thams cad kyi rjes su 'brang</text></item>
<item><p>5b4</p><section>phal chen</section><text>ba'i khongs su chud pa yin/ /sangs rgyas bcom ldan 'das rnams sems can thams cad 'dul ba mdzad pa ni/ cho 'phrul chen po gsum gyi khongs su chud pa yin/ sangs rgyas bcom ldan 'das rnams tshig rab tu dbye ba thams cad la mkhas pa ni</text></item>
<item><p>5b5</p><section>phal chen</section><text>sangs rgyas kyi chos kyi gzungs thams cad kyi khongs su chud pa yin/ sangs rgyas bcom ldan 'das rnams kyi chos kyi 'khor lo thams cad ni de bzhin gshegs pa'i so so yang dag par rig pa bzhi'i khongs su chud pa yin/ sangs rgyas bcom ldan</text></item>
<item><p>5b6</p><section>phal chen</section><text>'das rnams sems can thams cad yongs su mi gtong ba ni thugs rje chen po'i khongs su chud pa yin/ sangs rgyas bcom ldan 'das rnams rtag tu mnyam par gzhag pa ni dus thams cad du sems can thams cad la rnam par gzigs pa'i khongs su</text></item>
<item><p>5b7</p><section>phal chen</section><text>chud pa yin/ sangs rgyas bcom ldan 'das rnams kyi dge ba'i rtsa ba ni sems can rnam par 'dul ba thams cad khongs su chud pa yin/ sangs rgyas bcom ldan 'das kyi chags pa mi mnga' bar spyod pa ni chos kyi dbyings thams cad khongs su chud pa</text></item>
<item><p>6a1</p><section>phal chen</section><text>yin/ /sangs rgyas bcom ldan 'das rnams kyi skad cig gcig tu ni 'das pa dang ma byon pa dang / da ltar byung ba'i sangs rgyas skye ba thams cad khongs su chud pa yin/ sangs rgyas bcom ldan 'das rnams kyi nyi ma gcig tu ni</text></item>
<item><p>6a2</p><section>phal chen</section><text>dus gsum gyi bskal pa'i grangs khong du chud par bstan pa thams cad khongs su chud pa yin/ kye rgyal ba'i sras bcu po de dag ni sangs rgyas bcom ldan 'das rnams kyi tshad med pa'i khongs su chud pa'o/ /kye rgyal ba'i sras bcu po 'di dag ni sangs</text></item>
<item><p>6a3</p><section>phal chen</section><text>rgyas bcom ldan 'das rnams kyi shin tu rgya che ba'i chos bzod par dka' ba rnams te/ bcu gang zhe na/ bdud kyi dkrugs ma rab tu 'jom zhing rnam par 'thor ba ni sangs rgyas bcom ldan 'das rnams kyi shin tu rgya che ba'i chos bzod par dka' ba'o/ /</text></item>
<item><p>6a4</p><section>phal chen</section><text>mu stegs can gzhan dang phas kyi rgol ba tshar gcad pa ni sangs rgyas bcom ldan 'das rnams kyi shin tu rgya che ba'i chos bzod par dka' ba'o/ /'dul ba'i sems can thams cad rab tu tshim par mdzad pa ni/ sangs rgyas bcom ldan 'das rnams kyi shin tu</text></item>
<item><p>6a5</p><section>phal chen</section><text>rgya che ba'i chos bzod par dka' ba'o/ /sems can 'dul ba'i dbang gis 'jig rten gyi khams thams cad tu gshegs pa ni sangs rgyas bcom ldan 'das rnams kyi shin tu rgya che ba'i chos bzod par dka' ba'o/ /chos kyi dbyings thugs su chud pa'i</text></item>
<item><p>6a6</p><section>phal chen</section><text>ye shes ni sangs rgyas bcom ldan 'das rnams kyi shin tu rgya che ba'i chos bzod par dka' ba'o/ /'jig rten gyi khams thams cad ma lus par skus khyab cing sangs rgyas kyi sku rnam par phye ba sna tshogs thams cad du mi gnyis pa ni/ sangs rgyas bcom ldan</text></item>
<item><p>6a7</p><section>phal chen</section><text>'das rnams kyi shin tu rgya che ba'i chos bzod par dka' ba'o/ /gsung gi yan lag thams cad la sems can mos par bya ba dang / thos par bya ba dang / gdul bar bya ba don yod par so so yang dag par rig pa thogs pa med pas bstan pa'i tshul du so so</text></item>
<item><p>6b1</p><section>phal chen</section><text>yang dag par rig pa bzhi 'byung ba ni/ sangs rgyas bcom ldan 'das rnams kyi shin tu rgya che ba'i chos bzod par dka' ba'o/ /sangs rgyas bcom ldan 'das kyi ba spu'i bu ga gcig nas de bzhin gshegs pa 'jig rten gyi khams thams cad kyi rdul shin</text></item>
<item><p>6b2</p><section>phal chen</section><text>tu phra ba snyed bsam gyis mi khyab cing / thogs pa med pa'i tshul du 'jig rten gyi khams thams cad kyi rdul shin tu phra ba snyed kyi thabs kyis/ 'byung zhing de bzhin du sangs rgyas kyi sku'i ba spu'i bu ga thams cad nas 'byung ba ni sangs rgyas bcom ldan 'das rnams kyi shin</text></item>
<item><p>6b3</p><section>phal chen</section><text>tu rgya che ba'i chos bzod par dka' ba'o/ /de bzhin gshegs pa dgra bcom pa yang dag par rdzogs pa'i sangs rgyas rdul shin tu phra ba gcig la sangs rgyas kyi zhing 'jig rten gyi khams thams cad kyi rdul shin tu phra ba snyed yongs su ston cing / sangs</text></item>
<item><p>6b4</p><section>phal chen</section><text>rgyas kyi rgyan dang rang bzhin gyi lhab lhub dang / chos kyi 'khor lo bskor ba rgyun mi 'chad cing sems can rnam par 'dul ba thogs pa med pa la 'jig rten gyi khams de dag tu gtogs pa rnams la'ang mi bde ba dang / gnod pa med kyang rdul shin tu phra ba de'ang yangs</text></item>
<item><p>6b5</p><section>phal chen</section><text>par ma byas/ 'jig rten gyi khams de dag kyang chung bar ma byas par ji ltar gnas pa'i chos kyi dbyings kyang thugs su chud pa'i ye shes mnga' ba ni/ sangs rgyas bcom ldan 'das rnams kyi shin tu rgya che ba'i chos bzod par dka' ba'o/ /mun pa med pa'i</text></item>
<item><p>6b6</p><section>phal chen</section><text>khams de bzhin gshegs pas mngon par sangs rgyas te/ sangs rgyas kyi chos thams cad la mun pa med cing bsgribs pa mi mnga' la sems can pha rol gyi bsgribs pa sna tshogs kyi gnas rnam par sel na/ de la de bcom ldan 'das de bzhin gshegs pa'i stobs</text></item>
<item><p>6b7</p><section>phal chen</section><text>bcu dang ldan pa ni/ sangs rgyas bcom ldan 'das rnams shin tu rgya che ba'i chos bzod par dka' ba ste/ kye rgyal ba'i sras bcu po de dag ni sangs rgyas bcom ldan 'das rnams kyi shin tu rgya che ba'i chos bzod par dka' ba'o/ /kye rgyal ba'i sras dag bcu bo</text></item>
<item><p>7a1</p><section>phal chen</section><text>'di dag ni/ sangs rgyas bcom ldan 'das rnams kyi bdag nyid che ba rnam pa thams cad du kha na ma tho ba med cing shin tu dag pa ste/ bcu gang zhe na/ sangs rgyas bcom ldan 'das rnams kyi yang dag par bsgrubs pa bdag nyid che ba</text></item>
<item><p>7a2</p><section>phal chen</section><text>ni sngon gyi mtha' nas rnam pa thams cad du kha na ma tho ba med cing rnam par dag pa'o/ /sangs rgyas bcom ldan 'das rnams kyi 'das pa dang / ma byon pa dang / da ltar byung ba'i sangs rgyas kyi rgyud du rigs dang ldan par 'byung ba'i bdag nyid che ba ni/ de bzhin gshegs pa'i rigs</text></item>
<item><p>7a3</p><section>phal chen</section><text>rnam par dag pas/ rnam pa thams cad du kha na ma tho ba med cing shin tu rnam par dag pa'o/ /sangs rgyas bcom ldan 'das rnams ni rnam par shes pa la mi gnas pa ste/ sangs rgyas bcom ldan 'das rnams kyi bdag nyid che ba ni phyi ma'i mtha'i mur thug</text></item>
<item><p>7a4</p><section>phal chen</section><text>par gnas pas/ rnam pa thams cad du kha na ma tho ba med cing / shin tu rnam par dag pa'o/ /sangs rgyas bcom ldan 'das rnams ni dus gsum la mi gnas par rnam par spyod cing chos thams cad la rten pa yang dag par bcom pas sangs</text></item>
<item><p>7a5</p><section>phal chen</section><text>rgyas bcom ldan 'das rnams kyi bdag nyid che ba ni/ rnam pa thams cad du kha na ma tho ba med cing shin tu rnam par dag pa'o/ /sangs rgyas bcom ldan 'das rnams ni dngos po rnam pa tha dad pa la rnam par gzhag pa gcig gis len pa med pas sangs</text></item>
<item><p>7a6</p><section>phal chen</section><text>rgyas bcom ldan 'das rnams kyi bdag nyid che ba ni rnam pa thams cad du kha na ma tho ba med cing shin tu rnam par dag pa'o/ /sangs rgyas bcom ldan 'das rnams ni sngon gyi mtha' dang / phyi ma'i mthar chos kyi dbyings la gnas pas/ mnyam pa'i bsod</text></item>
<item><p>7a7</p><section>phal chen</section><text>nams mi zad pa dang ldan pas mi zad pa'i bsod nams mnga' ba ste/ sangs rgyas bcom ldan 'das kyi bdag nyid che ba ni rnam pa thams cad du kha na ma tho ba med cing shin tu rnam par dag pa'o/ /sangs rgyas bcom ldan 'das rnams ni sku gzugs</text></item>
<item><p>7b1</p><section>phal chen</section><text>dang kha dog mtha' yas pa/ 'jig rten gyi khams thams cad na sems can 'dul ba'i dus dang dbang gis chags pa med par bzhugs pas/ sangs rgyas bcom ldan 'das rnams kyi bdag nyid che ba ni rnam pa thams cad du kha na ma tho ba med cing</text></item>
<item><p>7b2</p><section>phal chen</section><text>shin tu rnam par dag pa'o/ /sangs rgyas bcom ldan 'das rnams ni mi 'jigs pa bzhi brnyes pas bag tsha ba mi mnga' bar bzhugs shing / khyu mchog dang seng ge'i nga ro 'byin te rgol ba'i nang na stag lta bu'i mthu dang ldan la chos thams cad bstan pa</text></item>
<item><p>7b3</p><section>phal chen</section><text>la thugs sgron ma lta bu mnga' bas/ sangs rgyas bcom ldan 'das rnams kyi bdag nyid che ba ni rnam pa thams cad du kha na ma tho ba med cing shin tu rnam par dag pa'o/ /sangs rgyas bcom ldan 'das rnams ni yongs su mya ngan las 'das nas bskal pa</text></item>
<item><p>7b4</p><section>phal chen</section><text>brjod du med pa'i yang brjod du med pa zhig lon yang mtshan gyi tshig thos pa tsam gyis bzhugs pa dang 'dra bar sems can rnams kyi yon shin tu sbyong zhing mya ngan las 'das nas/ de srid kyi yun ring po 'das kyang sangs rgyas la bskyed pa'i yon tan zad par</text></item>
<item><p>7b5</p><section>phal chen</section><text>mi 'gyur bas/ sangs rgyas kyi bdag nyid che ba ni rnam pa thams cad du kha na ma tho ba med cing shin tu rnam par dag pa'o/ /sangs rgyas bcom ldan 'das rnams ni 'jig rten gyi khams brjod du med pa'i yang brjod du med pa dag na</text></item>
<item><p>7b6</p><section>phal chen</section><text>bzhugs shing 'jig rten gyi khams rgyang ring po na bzhugs kyang 'jig rten gyi khams 'di sems can rnams kyis rjes su dran par byas nas sku mngon par ston pa mdzad pas/ sangs rgyas bcom ldan 'das rnams kyi bdag nyid che ba ni rnam pa thams cad du kha</text></item>
<item><p>7b7</p><section>phal chen</section><text>na ma tho ba med cing shin tu rnam par dag pa ste/ kye rgyal ba'i sras bcu po de dag ni sangs rgyas bcom ldan 'das rnams kyi bdag nyid che ba ni rnam pa thams cad du kha na ma tho ba med cing shin tu rnam par dag pa'o/ /kye rgyal ba'i sras dag bcu po 'di dag ni</text></item>
<item><p>8a1</p><section>phal chen</section><text>sangs rgyas bcom ldan 'das rnams kyi shin tu rnam par dag pa ste/ bcu gang zhe na/ sangs rgyas bcom ldan 'das rnams ni/ sangs rgyas kyi tshangs pa'i spyod pa rnam par dag pa la sngon gyi smon lam gyis shin tu rnam par dag</text></item>
<item><p>8a2</p><section>phal chen</section><text>pa yin/ /sangs rgyas bcom ldan 'das rnams ni chags pa med pa'i tshul khrims kyis shin tu rnam par dag pa yin/ sangs rgyas bcom ldan 'das rnams ni sems can thams cad kyi nyon mongs pa sel bas shin tu rnam par dag pa yin/ sangs rgyas</text></item>
<item><p>8a3</p><section>phal chen</section><text>bcom ldan 'das rnams ni sangs rgyas kyi zhing gis shin tu rnam par dag pa yin/ sangs rgyas bcom ldan 'das rnams ni 'khor gyis shin tu rnam par dag pa yin/ sangs rgyas bcom ldan 'das rnams ni rigs rnam par dag pas shin tu rnam par</text></item>
<item><p>8a4</p><section>phal chen</section><text>dag pa yin/ sangs rgyas bcom ldan 'das rnams ni gzugs kyi sku'i mtshan dang / dpe byad bzang po rnam par dag pas shin tu rnam par dag pa yin/ sangs rgyas bcom ldan 'das rnams ni chos kyi sku rnyog pa med pas shin tu rnam par dag pa yin/</text></item>
<item><p>8a5</p><section>phal chen</section><text>sangs rgyas bcom ldan 'das rnams ni thams cad mkhyen pa'i ye shes kyi phung po bsgribs pa med pas shin tu rnam par dag pa yin/ sangs rgyas bcom ldan 'das rnams ni sangs rgyas kyi rnam par thar pa thams cad la mthu chen po brnyes shing / pha rol tu</text></item>
<item><p>8a6</p><section>phal chen</section><text>phyin pa dam pa brnyes pas shin tu rnam par dag pa yin te/ kye rgyal ba'i sras bcu po de dag ni sangs rgyas bcom ldan 'das rnams kyi shin tu rnam par dag pa'o/ /kye rgyal ba'i sras bcu po 'di dag ni sangs rgyas bcom ldan 'das rnams kyi mdzad pa 'jig</text></item>
<item><p>8a7</p><section>phal chen</section><text>rten gyi khams thams cad du 'byung zhing dus thams cad du gnas pa ste/ bcu gang zhe na/ sangs rgyas rjes su dran pa thob pa'i sems can rnams la dus thams cad du sangs rgyas bstan pa dang / sems can sems cang shes dang ldan pa rnams la/</text></item>
<item><p>8b1</p><section>phal chen</section><text>dus thams cad du chos bstan pa dang / sems can sangs rgyas la dad pa'i sems dang ldan pa'i dge ba'i rtsa ba dus thams cad du bskyed pa dang / chos skyon med par 'das pa'i sems can rnams dus thams cad du ye shes khong du chud par bya ba dang /</text></item>
<item><p>8b2</p><section>phal chen</section><text>'gro ba thams cad du sangs rgyas kyi mdzad pa dus thams cad du rgyun mi 'chad pa dang / de bzhin gshegs pa rnams 'jig rten gyi khams thams cad du dus thams cad du/ chags pa mi mnga' bar gshegs pa dang / sems can thams cad la</text></item>
<item><p>8b3</p><section>phal chen</section><text>thugs rje chen po dus thams cad du mi gtong ba dang / sangs rgyas bcom ldan 'das rnams kyi sangs rgyas kyi sprul pa dus thams cad du thogs pa med pa dang / sangs rgyas bcom ldan 'das rnams kyi sangs rgyas kyi rnam par 'phrul pa sna tshogs dus</text></item>
<item><p>8b4</p><section>phal chen</section><text>thams cad du thogs pa med pa dang / sangs rgyas bcom ldan 'das rnams chos kyi dbyings gnas pa'i sangs rgyas dus thams cad du 'byung ba ste/ kye rgyal ba'i sras bcu po de dag ni sangs rgyas bcom ldan 'das rnams kyi sangs rgyas kyi mdzad pa 'jig rten gyi</text></item>
<item><p>8b5</p><section>phal chen</section><text>khams thams cad du 'byung zhing dus thams cad du gnas pa'o/ /kye rgyal ba'i sras bcu po 'di dag ni de bzhin gshegs pa dgra bcom pa yang dag par rdzogs pa'i sangs rgyas rnams kyi ye shes rgya mtsho mi zad pa'i tshul rnams te/ bcu gang zhe na/ sangs rgyas bcom ldan 'das</text></item>
<item><p>8b6</p><section>phal chen</section><text>rnams ni de bzhin gshegs pa'i skus ye shes rgya mtsho mi zad pa'o/ /sangs rgyas bcom ldan 'das rnams ni sangs rgyas kyi phrin las tshad med pa brnyes pas ye shes rgya mtsho mi zad pa'o/ /sangs rgyas bcom ldan 'das rnams ni sangs rgyas kyi spyan gyi</text></item>
<item><p>8b7</p><section>phal chen</section><text>yul mnga' bas ye shes rgya mtsho mi zad pa'o/ /sangs rgyas bcom ldan 'das rnams ni dge ba'i rtsa ba tshad med pa bsam gyis mi khyab pa mnga' bas ye shes rgya mtsho mi zad pa'o/ /sangs rgyas bcom ldan 'das rnams ni chos kyi char mngon par 'bebs</text></item>
<item><p>9a1</p><section>phal chen</section><text>pas ye shes rgya mtsho mi zad pa'o/ /sangs rgyas bcom ldan 'das rnams ni sangs rgyas kyi yon tan dang legs pa mang po mnga' bas ye shes rgya mtsho mi zad pa'o/ /sangs rgyas bcom ldan 'das rnams ni sngon gyi mtha'</text></item>
<item><p>9a2</p><section>phal chen</section><text>thams cad mkhyen pa'i smon lam dang khyad par mnga' bas ye shes rgya mtsho mi zad pa'o/ /sangs rgyas bcom ldan 'das rnams ni phyi ma'i mtha'i mur 'gro ba thams cad sangs rgyas kyi phrin las rgyun mi 'chad par sgrub pas ye shes rgya mtsho mi zad pa'o/ /</text></item>
<item><p>9a3</p><section>phal chen</section><text>sangs rgyas bcom ldan 'das rnams ni sems can gyi rigs thams cad ma lus pa'i sems dang spyod pa la ye shes rgya mtsho mi zad pa'o/ /sangs rgyas bcom ldan 'das rnams ni thams cad mkhyen pa'i bsod nams zil gyis mi non pas ye shes rgya mtsho</text></item>
<item><p>9a4</p><section>phal chen</section><text>mi zad pa'o/ /kye rgyal ba'i sras bcu po de dag ni de bzhin gshegs pa dgra bcom pa yang dag par rdzogs pa'i sangs rgyas rnams kyi ye shes rgya mtsho mi zad pa'o/ /kye rgyal ba'i sras bcu po 'di dag ni sangs rgyas bcom ldan 'das rnams kyi sangs</text></item>
<item><p>9a5</p><section>phal chen</section><text>rgyas kyi tshul rnams te/ bcu gang zhe na/ 'di lta ste/ pha rol tu phyin pa thams cad kyis mngon par byung ba 'di ni sangs rgyas bcom ldan 'das rnams kyi tshul yin no/ /'di lta ste chos thams cad la mi mkhyen pa gang yang mi mnga' ba 'di ni</text></item>
<item><p>9a6</p><section>phal chen</section><text>sangs rgyas bcom ldan 'das rnams kyi tshul yin no/ /'di lta ste/ thams cad kyang thugs rje chen po dang ldan pa 'di ni sangs rgyas bcom ldan 'das rnams kyi tshul yin no/ /'di lta ste thams cad kyang stobs bcu tshad med pa dang ldan pa 'di ni</text></item>
<item><p>9a7</p><section>phal chen</section><text>sangs rgyas bcom ldan 'das rnams kyi tshul yin no/ /'di lta ste thams cad kyang bla na med pa'i chos kyi 'khor lo rab tu bskor ba 'di ni sangs rgyas bcom ldan 'das rnams kyi tshul yin no/ /'di lta ste thams cad kyang sems can 'dul ba la yang dag</text></item>
<item><p>9b1</p><section>phal chen</section><text>par zhugs pa 'di ni sangs rgyas bcom ldan 'das rnams kyi tshul yin no/ /'di lta ste thams cad kyang 'gro ba thams cad kyi don du mngon par sangs rgyas pa 'di ni sangs rgyas bcom ldan 'das rnams kyi tshul yin no/ /'di lta ste 'dul ba'i sems</text></item>
<item><p>9b2</p><section>phal chen</section><text>can rnams 'dul ba la thogs pa mi mnga' ba 'di ni sangs rgyas bcom ldan 'das rnams kyi tshul yin no/ /'di lta ste mi gnyis par yang dag par spyod pa'i mtshan nyid kyi chos la rab tu gzhol ba 'di ni sangs rgyas bcom ldan 'das rnams kyi tshul yin</text></item>
<item><p>9b3</p><section>phal chen</section><text>no/ 'di lta ste ji ltar yongs su smin par 'gyur ba dang / dul bar gyur pa'i sems can rnams la sangs rgyas kyi yul mu med pas sangs rgyas kyi yongs su mya ngan las 'da' ba ston pa 'di ni sangs rgyas bcom ldan 'das rnams kyi tshul yin te/ kye</text></item>
<item><p>9b4</p><section>phal chen</section><text>rgyal ba'i sras bcu po de dag ni sangs rgyas bcom ldan 'das rnams kyi sangs rgyas kyi tshul lo/ /kye rgyal ba'i sras bcu po 'di dag ni sangs rgyas bcom ldan 'das rnams kyi sangs rgyas kyi chos mtha' yas pa shin tu bstan pa'i sgo rnams te/ bcu gang zhe na /</text></item>
<item><p>9b5</p><section>phal chen</section><text>sangs rgyas bcom ldan 'das rnams ni sems can gyi khams shin tu bstan pa'i sgor mtha' yas pa'o/ /sangs rgyas bcom ldan 'das rnams ni sems can gyi spyod pa sna tshogs shin tu bstan pa'i sgor mtha' yas pa'o/ /sangs rgyas bcom</text></item>
<item><p>9b6</p><section>phal chen</section><text>ldan 'das rnams ni sems can thams cad kyi las dang rnam par smin pa shin tu bstan pa'i sgor mtha' yas pa'o/ /sangs rgyas bcom ldan 'das rnams ni sems can thams cad la gdams ngag dang man ngag shin tu bstan pa'i sgor mtha' yas</text></item>
<item><p>9b7</p><section>phal chen</section><text>pa'o/ /sangs rgyas bcom ldan 'das rnams ni sems can mtha' yas pa rnam par sbyong ba'i nan tan gyi sgor mtha' yas pa'o/ /sangs rgyas bcom ldan 'das rnams ni byang chub sems dpa'i spyod pa thams cad la gdams ngag dang man ngag gis</text></item>
<item><p>10a1</p><section>phal chen</section><text>yongs su gzhog pa'i sgor mtha' yas pa'o/ /sangs rgyas bcom ldan 'das rnams ni byang chub sems dpa' khyad par gyi smon lam rnam pa tha dad pas 'byung ba shin tu bstan pa'i sgor mtha' yas pa'o/ /sangs rgyas</text></item>
<item><p>10a2</p><section>phal chen</section><text>bcom ldan 'das rnams ni 'jig rten gyi khams thams cad ma lus pa'i 'du ba dang 'jig pa shin tu bstan pa'i sgor mtha' yas pa'o/ /sangs rgyas bcom ldan 'das rnams kyi sangs rgyas kyi zhing rnam par dag pa ni byang chub sems dpa'i bsam pa dang mos</text></item>
<item><p>10a3</p><section>phal chen</section><text>pa ji lta ba bzhin du yongs su bstan pa'i sgor mtha' yas pa'o/ /sangs rgyas bcom ldan 'das rnams kyi 'jig rten gyi khams ma lus pa thams cad du 'das pa dang / ma byon pa dang / da ltar byung ba'i sangs rgyas gcig nas gcig tu brgyud pa</text></item>
<item><p>10a4</p><section>phal chen</section><text>ni bskal pa yangs pa de dang de dag tu bstan cing brjod pa dang / yongs su bshad pas/ sangs rgyas kyi ye shes thams cad khong du chud par bya ba'i sgor mtha' yas pa ste/ kye rgyal ba'i sras bcu po de dag ni sangs rgyas bcom ldan 'das rnams</text></item>
<item><p>10a5</p><section>phal chen</section><text>kyi sangs rgyas kyi chos mtha' yas pa shin tu bstan pa'i sgo'o/ /kye rgyal ba'i sras bcu po 'di dag ni sangs rgyas bcom ldan 'das rnams kyi sangs rgyas kyi phrin las sems can rnams la sgrub pa ste/ bcu gang zhe na/ sangs rgyas bcom ldan</text></item>
<item><p>10a6</p><section>phal chen</section><text>'das rnams kyi sku yongs su bstan pa ni sems can rnams la sangs rgyas kyi phrin las sgrub bo/ /sangs rgyas bcom ldan 'das rnams kyi gsung yang sems can rnams la sangs rgyas kyi phrin las sgrub bo/ /sangs rgyas bcom ldan 'das</text></item>
<item><p>10a7</p><section>phal chen</section><text>rnams len pa mdzad pa yang sems can rnams la sangs rgyas kyi phrin las sgrub bo/ /sangs rgyas bcom ldan 'das rnams len pa mi mdzad pa yang sems can rnams la sangs rgyas kyi phrin las sgrub bo/ /sa dang chu dang dang / rlung gis</text></item>
<item><p>10b1</p><section>phal chen</section><text>kyang sangs rgyas bcom ldan 'das rnams sems can rnams la sangs rgyas kyi phrin las sgrub bo/ /sangs rgyas bcom ldan 'das rnams ni byin gyi rlabs kyi yul dang mi dmigs pa thams cad yul du mdzad pas kyang sems can rnams la</text></item>
<item><p>10b2</p><section>phal chen</section><text>sangs rgyas kyi phrin las sgrub bo/ /sangs rgyas bcom ldan 'das rnams kyi mtshan kyang sems can rnams la sangs rgyas kyi phrin las sgrub bo/ /sangs rgyas bcom ldan 'das rnams ni zhing la par mdzad pas kyang sems can</text></item>
<item><p>10b3</p><section>phal chen</section><text>rnams la sangs rgyas kyi phrin las sgrub bo/ /sangs rgyas bcom ldan 'das rnams ni sangs rgyas kyi zhing rnam par dag pas kyang sems can rnams la sangs rgyas kyi phrin las sgrub bo/ /sangs rgyas bcom ldan 'das rnams mi gsung bar bzhugs pa yang sems can rnams la sangs</text></item>
<item><p>10b4</p><section>phal chen</section><text>rgyas kyi phrin las sgrub ste/ kye rgyal ba'i sras bcu po de dag ni sangs rgyas bcom ldan 'das kyi sangs rgyas kyi phrin las sems can rnams la sgrub pa'o// //sangs rgyas rmad gcad ces bya ba shin tu rgyas pa chen po'i mdo/ bam po gnyis</text></item>
<item><p>10b5</p><section>phal chen</section><text>pa/ /kye rgyal ba'i sras bcu po 'di dag ni sangs rgyas bcom ldan 'das rnams kyi sems can gyi gtso bo'i chos te/ /bcu gang zhe na/ smon lam chen po la rab tu brten zhing smon lam zhig pa mi mnga' bas ji skad du gsung ba</text></item>
<item><p>10b6</p><section>phal chen</section><text>de ltar mdzad cing gnyis su mi gsung ba 'di ni sems can gyi gtso bo'i chos dang po'o/ /phyi ma'i mtha'i mur thug pa'i bskal pa thams cad du byang chub sems dpa'i spyod pa la yon tan thams cad yongs su rdzogs par mdzad pas rab tu brtson</text></item>
<item><p>10b7</p><section>phal chen</section><text>zhing sgyid lug pa mi mnga' ba 'di ni sems can gyi gtso bo'i chos gnyis pa'o/ /sems can 'dul bar 'gyur ba gcig gcig gzigs kyang 'jig rten gyi khams brjod du med pa'i yang brjod du med par gshegs shing 'jig rten gyi khams</text></item>
<item><p>11a1</p><section>phal chen</section><text>thams cad du gshegs pa la thag thogs med pa 'di ni sems can gyi gtso bo'i chos gsum pa'o/ /zhe sdang ba'i sems can rnams la thugs rje chen pos snyoms pa dang / dad pa'i sems can rnams la</text></item>
<item><p>11a2</p><section>phal chen</section><text>thugs rje chen pos snyoms pa 'di ni sems can gyi gtso bo'i chos bzhi pa'o/ /gang gi tshe bla na med pa yang dag par rdzogs pa'i byang chub tu yang dag par zhugs nas/ bla na med pa yang dag par rdzogs pa'i byang chub tu mngon par sangs rgyas</text></item>
<item><p>11a3</p><section>phal chen</section><text>kyi bar du de bzhin gshegs pa dgra bcom pa yang dag par rdzogs pa'i sangs rgyas su mi 'gyur ro/ /snyam du byang chub kyi sems ma nyams pa 'di ni sems can gyi gtso bo'i chos lnga pa'o/ /dge ba'i rtsa ba thams cad yang dag par sgrub</text></item>
<item><p>11a4</p><section>phal chen</section><text>cing / thams cad mkhyen pa nyid du yongs su bsngo bas 'jug gi /'jig rten pa'i rgyud la ma yin pa 'di ni sems can gyi gtso bo'i chos drug pa'o/ /sangs rgyas thams cad kyi rjes su sngon sangs rgyas kyis spyad pa'i sems su lus kyi</text></item>
<item><p>11a5</p><section>phal chen</section><text>las dang / ngag gi las dang / yid kyi las kyis slob cing nyan thos dang / rang sangs rgyas kyi spyod pas thams cad mkhyen pa nyid du yongs su bsngo ba med pas/ bla na med pa yang dag par rdzogs pa'i byang chub tu mngon par sangs</text></item>
<item><p>11a6</p><section>phal chen</section><text>rgyas pa 'di ni sems can gyi gtso bo'i chos bdun pa'o/ /byang chub sems dpa'i sems rnam par dag cing 'od gsal ba dang / thams cad du snang zhing kun tu 'od 'byung ba/ sangs rgyas kyi chos thams cad la snang zhing thams</text></item>
<item><p>11a7</p><section>phal chen</section><text>cad du snyoms pas/ thams cad mkhyen pa nyid yongs su rdzogs par byed pa 'di ni sems can gyi gtso bo'i chos brgyad pa'o/ /'jig rten pa'i bde ba thams cad yongs su spangs te/ 'jig rten pa'i dga' ba thams cad la ma</text></item>
<item><p>11b1</p><section>phal chen</section><text>chags pa dang / 'jig rten thams cad kyis gos pa med pa'i smon lam thams cad du mnyam pa nyid kyis/ 'jig rten thams cad bde ba thams cad dang ldan par byas te/ sdug bsngal dang spros pa thams cad rab tu 'joms pa 'di ni</text></item>
<item><p>11b2</p><section>phal chen</section><text>sems can gyi gtso bo'i chos dgu pa'o/ /sdug bsngal gyi bde ba thams cad nyams su bab ste/ 'gro ba thams cad kyi don du dka' thub kyis shin tu gdungs kyang bla bar sems bskyed pas/ sangs rgyas thams cad kyi rigs yongs su</text></item>
<item><p>11b3</p><section>phal chen</section><text>bsrung ba dang ldan pa dang / stobs bcu'i sa'i bar du sangs rgyas kyi yul la mos pas mthar thug pa 'di ni sems can gyi gtso bo'i chos bcu pa ste/ kye rgyal ba'i sras bcu po de dag ni sangs rgyas bcom ldan 'das rnams kyi sems can gyi</text></item>
<item><p>11b4</p><section>phal chen</section><text>gtso bo'i chos so/ /kye rgyal ba'i sras bcu po 'di dag ni sangs rgyas bcom ldan 'das rnams kyi sangs rgyas kyi rnam par spyod pa chags pa med pa rnams te/ bcu gang zhe na/ sangs rgyas bcom ldan 'das rnams ni 'jig rten gyi khams ma lus</text></item>
<item><p>11b5</p><section>phal chen</section><text>pa thams cad du gshegs pas chags pa mi mnga' bar rnam par spyod pa yin/ sangs rgyas bcom ldan 'das rnams ni 'jig rten gyi khams ma lus pa thams cad na bzhugs pas chags pa mnga' bar rnam par spyod pa yin/ sangs rgyas bcom ldan</text></item>
<item><p>11b6</p><section>phal chen</section><text>'das rnams ni 'jig rten gyi khams thams cad na bzhugs pa dang bzhengs pa dang / bzhud pa chags pa mi mnga' bar rnam par spyod pa yin/ sangs rgyas bcom ldan 'das rnams ni 'jig rten gyi khams ma lus pa thams cad du chos ston</text></item>
<item><p>11b7</p><section>phal chen</section><text>pa chags pa mi mnga' bar rnam par spyod pa yin/ sangs rgyas bcom ldan 'das rnams ni 'jig rten gyi khams ma lus pa thams cad kyi dga' ldan gyi gnas na bzhugs kyang chags pa mi mnga' bar rnam par spyod pa yin/ sangs rgyas bcom</text></item>
<item><p>12a1</p><section>phal chen</section><text>ldan 'das rnams ni chos kyi dbyings ma lus pa thams cad kyi sngon gyi mtha' dang / phyi ma'i mtha' dang / da ltar byung ba'i mtha' la chags pa mi mnga' bar rnam par spyod pa yin/ sangs rgyas bcom ldan 'das rnams</text></item>
<item><p>12a2</p><section>phal chen</section><text>ni chos kyi dbyings ma lus pa thams cad tsam gyi 'khor gyi dkyil 'khor na bzhugs kyang chags pa mi mnga' bar rnam par spyod pa yin/ sangs rgyas bcom ldan 'das rnams ni sems can ma lus pa thams cad kyi sems dang spyod pa la gzigs shing /</text></item>
<item><p>12a3</p><section>phal chen</section><text>thugs kyi skad cig gcig la cho 'phrul chen po gsum gyis sems can rnam par 'dul yang chags pa mnga' bar rnam par spyod pa yin/ sangs rgyas bcom ldan 'das rnams ni sku gcig gis kyang tshad pa bsam gyis mi khyab pa'i sangs</text></item>
<item><p>12a4</p><section>phal chen</section><text>rgyas kyi rnam par spyod pa chen por rnam par spyod kyang chags pa mnga' bar rnam par spyod pa yin/ sangs rgyas bcom ldan 'das rnams ni sems can gyi khams 'byam klas pa ma lus pa thams cad du de bzhin gshegs pa'i chos ma lus pa thams</text></item>
<item><p>12a5</p><section>phal chen</section><text>cad kyi mthar thug pa bsam gyis khyab par ston cing gsung yang chags pa mi mnga' bar rnam par spyod pa yin te/ kye rgyal ba'i sras bcu po de dag ni sangs rgyas bcom ldan 'das rnams kyi sangs rgyas kyi rnam par spyod pa chags pa med pa'o/ /</text></item>
<item><p>12a6</p><section>phal chen</section><text>kye rgyal ba'i sras bcu po 'di dag ni sangs rgyas bcom ldan 'das rnams kyi sangs rgyas kyi rgyan mchog dam pa bla na med pa rnams te/ bcu gang zhe na/ sangs rgyas bcom ldan 'das rnams kyi sku mtshan dang dpe byad bzang po sna tshogs kyis rnam par brgyan pa</text></item>
<item><p>12a7</p><section>phal chen</section><text>ni/ sangs rgyas bcom ldan 'das rnams kyi sku'i rgyan mchog dam pa bla na med pa'o/ /sangs rgyas bcom ldan 'das rnams kyi gsung yan lag gi mchog dam pa drug cu dang ldan zhing / yan lag lnga brgyas yongs su bzung ba dang /</text></item>
<item><p>12b1</p><section>phal chen</section><text>rgyan brgya stong du mas rab tu brgyan pa dang / dbyangs kyi yan lag mtha' yas mu med pas rnam par dag pa dang / sangs rgyas kyi chos kyi don dang tshig dang yi ge brjod du med pa'i yang brjod du med pas rab tu tshim par mdzad pa dang / bag</text></item>
<item><p>12b2</p><section>phal chen</section><text>tsha ba mi mnga' bar seng ge'i nga ro chen po sgrog pa dang / 'jigs pa pa chen pos bsnyengs pa mi mnga' par gyur pa dang / chos kyi dbyings ma lus pa thams cad du sems can thams cad la grag cing gsal te/ khong du chud par 'gyur ba</text></item>
<item><p>12b3</p><section>phal chen</section><text>dang / sems can bsam pa tha dad pa dang / dbang po tha dad pa rnam pa sna tshogs 'dul bar nye bar gnas pa 'di ni sangs rgyas bcom ldan 'das rnams kyi gsung gi rgyan mchog dam pa bla na med pa'o/ /sangs rgyas bcom ldan 'das rnams kyi</text></item>
<item><p>12b4</p><section>phal chen</section><text>thugs kyi phrin las ni stobs bcus brgyan pa sangs rgyas kyi ting nge 'dzin chen po thams cad kyi me tog shin tu rgyas pa sangs rgyas kyi chos ma 'dres pa brgyad kyi rgyan gyis shin tu brgyan cing bsgrubs pas chags pa med pa'i spyod yul dang ldan pa chos kyi</text></item>
<item><p>12b5</p><section>phal chen</section><text>dbyings kyi gzhi la rab tu rten pa/ sangs rgyas thams cad kyi chos gting med pa rab tu brnyes pa/ chos kyi dbyings ma lus pa thams cad kyi rgyan du gyur pa/ dus gsum gyi chos kyi dbyings ma lus pa thams cad kyi sems can kun gyi</text></item>
<item><p>12b6</p><section>phal chen</section><text>sems dang spyod pa thams cad skad cig gcig dang ldan pa'i shes rab kyis rab tu mkhyen pa ste/ 'di ni sangs rgyas bcom ldan 'das rnams kyi thugs kyi rgyan mchog dam pa bla na med pa'o/ /sangs rgyas bcom ldan 'das rnams ni 'od zer</text></item>
<item><p>12b7</p><section>phal chen</section><text>bye ba brjod du med pa rab tu 'gyed par mdzad de/ 'od zer de dag re re la yang 'od zer gyi 'khor gyi dra ba brjod du med pa dang ldan pa/ sangs rgyas kyi zhing 'byam klas pa thams cad ma lus par snang bar byed cing 'jig rten gyi khams kyi rgyud thams</text></item>
<item><p>13a1</p><section>phal chen</section><text>cad mun pa med par ston pa/ sangs rgyas skye ba dang mi 'bral bas/ sangs rgyas kyi phrin las las phyir mi ldog cing don yod pa/ sangs rgyas skye ba brjod du med pas gnas pa med pa rang bzhin rnam par dag cing</text></item>
<item><p>13a2</p><section>phal chen</section><text>kun tu snyoms par 'byung ba ste/ 'di ni sangs rgyas bcom ldan 'das rnams kyi 'od zer gyi rgyan mchog dam pa bla na med pa'o/ /sangs rgyas bcom ldan 'das rnams bzhad mo 'dzum par ston na/ zhal gyi sgo nas 'od zer kha dog sna tshogs</text></item>
<item><p>13a3</p><section>phal chen</section><text>kha dog du ma dang ldan pa bye ba khrag khrig brgya stong brjod du pa phyogs bcu'i 'jig rten gyi khams ma lus pa thams cad snang bar byed pa sems can gyi khams tshad med grangs med bsam gyis khyab pa rnam par ston pa/ bla na med pa yang dag par</text></item>
<item><p>13a4</p><section>phal chen</section><text>rdzogs pa'i byang chub tu rnam pa gzhan du mi 'gyur bar lung ston pa/ 'gro ba thams cad du shin tu gsal bar 'byung ste/ 'di ni sangs rgyas bcom ldan 'das rnams kyi bzhad mo 'dzum pa bstan pa'i rgyan mchog dam pa bla na med pa'o/ /sangs</text></item>
<item><p>13a5</p><section>phal chen</section><text>rgyas bcom ldan 'das rnams kyi chos kyi sku ni tshad med pa ste/ bsgribs pa med pas rnam par dag pa chos thams cad chags pa med pa nyid kyi mthar thug pa mtha' dang dbus med pa'i chos kyi dbyings la gnas pa/ 'jig rten thams cad</text></item>
<item><p>13a6</p><section>phal chen</section><text>dang ma 'dres pa'i 'jig rten thams cad dang 'dzi ba med pa/ 'jig rten thams cad kyi de kho na nyid la yang dag par zhugs pa/ 'jig rten thams cad las gyen du 'phags pa/ 'jig rten thams cad las 'das pa'i chos kyis yang dag par</text></item>
<item><p>13a7</p><section>phal chen</section><text>spyod pa/ tshig gi lam dang bral ba/ brjod du med pa'i mthar phyin pa/ phung po dang khams dang / skye mched dang bral ba ste/ 'di ni sangs rgyas bcom ldan 'das rnams kyi chos kyi sku'i rgyan mchog dam pa bla na med pa'o/ /sangs rgyas</text></item>
<item><p>13b1</p><section>phal chen</section><text>bcom ldan 'das rnams ni 'od tshad med pa mnga' ba ste/ 'jig rten gyi khams ma lus pa thams cad du 'od ma 'dres shing / rgyan du ma dang ldan pa kha dog sna tshogs brjod du med pa'i yang brjod du med pa'i rgyan dang ldan pa/ 'od kyi snang ba kun tu thogs</text></item>
<item><p>13b2</p><section>phal chen</section><text>pa med cing / thams cad du chags pa med pa 'od kyi dkyil 'khor bsgribs pa med pa tshad med pa'i mdzod du gyur pa/ 'od thams cad kyi 'byung gnas su gyur pa ste/ 'di ni sangs rgyas bcom ldan 'das rnams kyi 'od kyi rgyan mchog dam pa bla na med pa'o/ /</text></item>
<item><p>13b3</p><section>phal chen</section><text>sangs rgyas bcom ldan 'das rnams ni kha dog mtha' yas pa mnga' ba ste/ kha dog yid du 'ong ba mnga' ba'o/ /kha dog 'od gsal ba mnga' ba'o/ /kha dog tshad med pa mnga' ba'o/ /sems can gyi khams ma lus pa thams cad kyi</text></item>
<item><p>13b4</p><section>phal chen</section><text>bsam pa dang / mos pa bzhin du rnam par dmigs pa'i kha dog mnga' ba'o/ /de ma yin pa'i kha dog gzhan khams gsum du gtogs pa thams cad zil gyis gnon pa'i kha dog mnga' ba'o/ /kha dog thams cad kyi pha rol tu phyin pa</text></item>
<item><p>13b5</p><section>phal chen</section><text>brnyes pas sangs rgyas bcom ldan 'das rnams ni kha dog bla na med pa mnga' ba ste/ 'di ni sangs rgyas bcom ldan 'das rnams kyi kha dog gi rgyan mchog dam pa bla na med pa'o/ /sangs rgyas bcom ldan 'das rnams ni dge bas shin tu rnam par</text></item>
<item><p>13b6</p><section>phal chen</section><text>dag pa ste/ 'das pa dang / ma byon pa dang da ltar byung ba'i sangs rgyas thams cad kyi rigs dge ba rin po che'i 'byung gnas su gyur pa la shin tu byung ba'o/ /chos nyid kyi rnam pa thams cad du khyad par yod pa dang khyad par med pa'i spyod pas</text></item>
<item><p>13b7</p><section>phal chen</section><text>rnam par dag pa'i rgyan gyi ye shes skye ba thams cad kyi nang du gtogs pa dang / de bzhin gshegs pa'i rigs bsgribs pa med pa'i rgyud rnam par dag pas/ 'jig rten gyi mi snyan pa thams cad kyis mi snyan par brjod du med pa ste/ 'di ni sangs</text></item>
<item><p>14a1</p><section>phal chen</section><text>rgyas bcom ldan 'das rnams kyi sangs rgyas kyi rigs dang / rgyud rnam par dag pa'i rgyan mchog dam pa bla na med pa'o/ /sangs rgyas bcom ldan 'das rnams ni byams pa chen po'i mthu dang rang bzhin gyi rgyan mnga' ba ste/</text></item>
<item><p>14a2</p><section>phal chen</section><text>shin tu dang ba yongs su rtog pa'i rnyog pa mnga' ba sku'i phrin las yongs su gsal ba blta bas mi skyo ba/ dgongs pa shin tu rnam par gsal ba/ thugs rje chen po mnga' ba/ 'gro ba thams cad skyob pa yon gyi gnas kyi dam pa bla na med pa</text></item>
<item><p>14a3</p><section>phal chen</section><text>yongs su 'dzin pa'i nang na thugs brtse ba can phan par mdzad pa sems can thams cad kyi don tu ye shes chen po byin gyis brlab ste/ bsod nams chen pos yongs su 'phags pa 'gro ba thams cad kyi bsod nams kyi zhing du gyur pa sems can</text></item>
<item><p>14a4</p><section>phal chen</section><text>rnams kyi yon tan dang / ye shes kyi phung po thams cad rnam par 'phel bar mdzad pa ste/ 'di ni sangs rgyas bcom ldan 'das rnams kyi byams pa chen po dang / thugs rje chen po'i mthar thug pa'i bsod nams kyi rgyan mchog dam pa bla na med</text></item>
<item><p>14a5</p><section>phal chen</section><text>pa'o/ /kye rgyal ba'i sras bcu po de dag ni sangs rgyas bcom ldan 'das rnams kyi sangs rgyas kyi rgyan mchog dam pa bla na med pa'o/ /kye rgyal ba'i sras bcu po 'di dag ni sangs rgyas bcom ldan 'das rnams kyi sangs rgyas kyi mnga' chen pos mnga'</text></item>
<item><p>14a6</p><section>phal chen</section><text>bsgyur ba'i chos rnams te/ bcu gang zhe na/ sangs rgyas bcom ldan 'das rnams ni chos thams cad la mnga' ba dang / chos thams cad la snang bar mdzad pa'i mnga' bsgyur bas/ tshig dang yi ge mtha' yas pa la thogs pa mi mnga' ba'i</text></item>
<item><p>14a7</p><section>phal chen</section><text>spobs pa mnga' ba dang / chos thams cad ma lus par yongs su brjod pas mnga' che ba ste/ 'di ni sangs rgyas bcom ldan 'das rnams kyi sangs rgyas kyi mnga' chen pos mnga' bsgyur ba'i chos dang po'o/ /sangs rgyas bcom ldan 'das</text></item>
<item><p>14b1</p><section>phal chen</section><text>rnams ni sems can ji ltar yongs su smin pa dang / smon lam ji ltar btab pa'i tshul bzhin du/ 'dul ba la thogs pa mi mnga' bas mnga' che ba ste/ 'di ni sangs rgyas kyi mnga' chen pos mnga' bsgyur ba'i chos gnyis pa'o/ /sangs rgyas</text></item>
<item><p>14b2</p><section>phal chen</section><text>bcom ldan 'das rnams ni 'jig rten gyi khams ma lus pa thams cad sems can gcig la yang gnod pa med par rnam pa drug tu rab tu bskyod pa dang / 'jig rten gyi khams rgyan rnam par bkod pa grangs med tshad med pa dang ldan pa nam mkha'i dbyings</text></item>
<item><p>14b3</p><section>phal chen</section><text>kyi mthas gtugs pa thams cad gcig nas gcig tu 'phang ba dang / gcig nas gcig tu gzhug pa dang / gcig nas gcig tu bsdu ba dang / gcig nas gcig tu bsre bas 'jig rten gyi khams gzhan dang gzhan dag gzhan dang gzhan gyi phyogs</text></item>
<item><p>14b4</p><section>phal chen</section><text>su rab tu bzhag kyang sems can gyi khams rnams 'khor zhing rmongs par mi 'gyur la/ the tsom du mi 'gyur bar mdzad pas mnga' che ba ste/ 'di ni sangs rgyas kyi mnga' chen pos mnga' bsgyur ba'i chos gsum pa'o/ /sangs rgyas bcom ldan</text></item>
<item><p>14b5</p><section>phal chen</section><text>'das rnams ni 'jig rten gyi khams ma lus pa thams cad byin gyis rlob pa'i ye shes kyis 'jig rten gyi khams kyi rgyan phan tshun du byin gyis brlab pa dang / dgongs pa'i skad cig gis 'jig rten gyi khams thams cad kyi rgyan yang dag par</text></item>
<item><p>14b6</p><section>phal chen</section><text>bstan pa dang / bskal pa grangs med par brjod kyang yi ge shin tu bstan pa zad mi shes pa dang / 'jig rten gyi khams ma lus pa thams cad rgyan thams cad kyis rnam par brgyan pa dang / mi mthun pa med cing nye bar nyon mongs pa med pa dang /</text></item>
<item><p>14b7</p><section>phal chen</section><text>sangs rgyas kyi zhing gcig tu yongs su 'du bar sangs rgyas kyi zhing rnam par dag pa thams cad byin gyis brlab pa la mnga' che ba ste/ 'di ni sangs rgyas bcom ldan 'das rnams kyi sangs rgyas kyi mnga' chen pos mnga' bsgyur ba'i chos bzhi pa'o/ /sangs rgyas</text></item>
<item><p>15a1</p><section>phal chen</section><text>bcom ldan 'das rnams ni sangs rgyas kyis 'dul ba'i sems can gzigs na sems can gcig gi don du bskal pa brjod du med pa'i yang brjod du med par skyil mo krung gcig gis bzhugs na yang de bzhin gshegs pa'i sku la</text></item>
<item><p>15a2</p><section>phal chen</section><text>bde ba mi mnga' zhing thugs la mi bde ba mi mnga' ste/ gang zag de yang mi bsnyel bas 'dul ba'i dus las mi 'da' ba dang / gang zag gcig la ji lta ba de bzhin du rim pa rim pas/ 'jig rten gyi khams ma lus pa thams cad du phyi ma'i mtha'i</text></item>
<item><p>15a3</p><section>phal chen</section><text>mur thug pa'i sku tshe la mnga' bar byin gyis brlabs te bzhugs kyang / sangs rgyas bcom ldan 'das rnams la skyo ba mi mnga' ste/ de ltar sems can gyi khams thams cad mthar gyis rim pas sangs rgyas kyis 'dul ba'i gang zag gi</text></item>
<item><p>15a4</p><section>phal chen</section><text>don du yongs su skyo bar mdzad pa la mnga' che ba ste/ 'di ni sangs rgyas bcom ldan 'das rnams kyi mnga' chen pos mnga' bsgyur ba'i chos lnga pa'o/ /sangs rgyas bcom ldan 'das rnams ni 'jig rten gyi khams ma lus pa thams cad du</text></item>
<item><p>15a5</p><section>phal chen</section><text>yang dag par gzhol ba'i de bzhin gshegs pa bzhud pas 'jig rten gyi khams thams cad du bzhud pa la thag thogs mi mnga' ba dang / phyogs bcu'i chos kyi dbyings ma lus pa thams cad kyi 'jig rten gyi khams kyi rgyud rgya mtsho 'byam klas pa</text></item>
<item><p>15a6</p><section>phal chen</section><text>dang / phyogs kyi dra ba'i rgyud thams cad du dgongs pa'i skad cig gcig dang ldan pa'i bzhud par byin gyis rlob cing / chos kyi dbyings shin tu bstan pa khong du chud par bya bas chos kyi 'khor lo thogs pa med pa rab tu bskor ba la mnga'</text></item>
<item><p>15a7</p><section>phal chen</section><text>che ba ste/ 'di ni sangs rgyas bcom ldan 'das rnams kyi mnga' chen pos mnga' bsgyur ba'i chos drug pa'o/ /sangs rgyas bcom ldan 'das rnams ni 'dul ba'i sems can gyi khams thams cad kyi don du dgongs pa'i skad cig re re la/</text></item>
<item><p>15b1</p><section>phal chen</section><text>bla na med pa yang dag par rdzogs pa'i byang chub tu mngon par 'tshang rgya bar mnga' che ba ste/ de la chos thams cad mngon par sangs ma rgyas pa gang yang med la/ gang mngon par sangs rgyas pa gang yang med la/ gang gis mngon par sangs</text></item>
<item><p>15b2</p><section>phal chen</section><text>rgyas pa'ang med de/ /mngon par 'tshang rgya bar 'gyur ba med kyang slob pa'i sa la gnas shing / mngon par 'tshang rgya bar yang mi brjod pa dang / sangs rgyas kyi chos thams cad kyang bsgribs pa med par rtogs par thugs su chud pas</text></item>
<item><p>15b3</p><section>phal chen</section><text>sems can thams cad gdul ba'i don du ye shes tshad med pa'i tshul gyis sangs rgyas kyi rnam par 'phrul pa chen po'i yul yongs su rgyun mi gcod pa 'di ni/ sangs rgyas bcom ldan 'das rnams kyi sangs rgyas kyi mnga' chen pos mnga'</text></item>
<item><p>15b4</p><section>phal chen</section><text>bsgyur ba'i chos bdun pa'o/ /sangs rgyas bcom ldan 'das rnams ni spyan gyi skye mched kyis sangs rgyas kyi phrin las gang bsgrub pa de snyan gyi skye mched kyis yongs su grub par mdzad do/ /snyan gyi skye mched kyis sangs rgyas kyi phrin las</text></item>
<item><p>15b5</p><section>phal chen</section><text>gang bsgrub pa de shangs kyi skye mched kyis yongs su grub par mdzad do/ /shangs kyi skye mched kyis sangs rgyas kyi phrin las gang bsgrub pa de ljags kyi skye mched kyis yongs su grub par mdzad do/ /ljags kyi skye mched kyis sangs rgyas</text></item>
<item><p>15b6</p><section>phal chen</section><text>kyi phrin las gang bsgrub pa de ni sku'i skye mched kyis yongs su grub par mdzad do/ /sku'i skye mched kyis sangs rgyas kyi phrin las gang bsgrub pa de thugs kyi skye mched kyis yongs su grub par mdzad do/ /thugs kyi skye mched kyis sangs rgyas kyi</text></item>
<item><p>15b7</p><section>phal chen</section><text>phrin las gang bsgrub pa de 'jig rten gyi khams ma lus pa thams cad kyi dmigs pa 'jig rten pa dang / 'jig rten las 'das pa sna tshogs rnam par phye ba thams cad du grub par mdzad do/ /de bzhin du dmigs pa thams cad re re yang snrel</text></item>
<item><p>16a1</p><section>phal chen</section><text>zhir bsgrub pas sangs rgyas kyi phrin las bsgrub pa la mnga' che ba ste/ 'di ni sangs rgyas bcom ldan 'das rnams kyi sangs rgyas kyi mnga' chen pos mnga' bsgyur ba'i chos brgyad pa'o/ /sangs rgyas bcom ldan 'das rnams ni rang gi sku'i</text></item>
<item><p>16a2</p><section>phal chen</section><text>ba spu'i bu ga gcig gi nang du sems can gyi khams ma lus pa thams cad gzud pa mdzad cing khongs su chud par mdzad pa dang / sems can re re zhing yang lus sangs rgyas kyi zhing brjod du med pa tsam du yangs par mdzad kyang sems can de dag la gnod pa dang</text></item>
<item><p>16a3</p><section>phal chen</section><text>mi bde bar mi 'gyur ba dang / de dag tu yang sems can re re zhing 'jig rten gyi khams gcig tu brgyud pas bskal pa grangs med pa zad par gnas par bya ba dang / 'jig rten gyi khams grangs med par gom pa gcig gis phyin pas/ 'jig rten gyi</text></item>
<item><p>16a4</p><section>phal chen</section><text>khams de dag tu sangs rgyas byung ba rnams kyi spyan sngar 'gro bar bya ba dang / sangs rgyas de dag byung ba'i tshe yang brjod du med pa'i 'jig rten gyi khams kyi rgyud dang / gling de dag na sems can gyi gtso bo brjod du med pa'i yang brjod du med pa'i chos kyi</text></item>
<item><p>16a5</p><section>phal chen</section><text>'khor lo bskor bar bya ba dang / ba spu'i bu ga de nas sangs rgyas gcig nas gcig tu brgyud pa brjod du med pa'i yang brjod du med pa 'byung bar bya ba dang / sems can gcig nas gcig tu brgyud pa brjod du med pa'i yang brjod du med pa 'byung bar</text></item>
<item><p>16a6</p><section>phal chen</section><text>bya ba dang / chos kyi 'khor lo gcig nas gcig tu brgyud pa brjod du med pa'i yang brjod du med pa bskor bar bya ba dang / chos kyi dbyings bstan pa gcig nas gcig tu brgyud pa brjod du med pa'i yang brjod du med pa shin tu bstan par bya ba dang / 'das pa gcig nas</text></item>
<item><p>16a7</p><section>phal chen</section><text>gcig tu brgyud pa brjod du med pa dang / ma 'ongs pa gcig nas gcig tu brgyud pa brjod du med pa dang / da ltar byung ba gcig nas gcig tu brgyud pa brjod du med pa yongs su rdzogs par bya ba dang / nam mkha'i dbyings mtha' dang dbus med par</text></item>
<item><p>16b1</p><section>phal chen</section><text>bstan pa kun tu mtshams med par sems can thams cad 'ong zhing 'gro ba dang / skye ba'i skye mched thams cad du 'dod pa'i longs spyod rgya chen po bgegs med pa thams cad 'byung bar bya ba la mnga' che ba ste/ 'di ni sangs rgyas bcom ldan 'das</text></item>
<item><p>16b2</p><section>phal chen</section><text>rnams kyi sangs rgyas kyi mnga' chen pos mnga' bsgyur ba'i chos dgu pa'o/ /sangs rgyas bcom ldan 'das rnams ni chos kyi dbyings ma lus pa thams cad du pad+mo'i rgyan chen pos brgyan bI seng ge'i khri pad mo'i snying po can la de bzhin</text></item>
<item><p>16b3</p><section>phal chen</section><text>gshegs pa gcig gi chos kyi dbyings tshad med pa thams cad du khyab pa'i skus byang chub tu mngon par rdzogs par sangs rgyas te/ sangs rgyas kyi rnam par 'phrul pa thams cad yongs su bstan par mdzad pa dang / de bzhin gshegs pa gcig</text></item>
<item><p>16b4</p><section>phal chen</section><text>gis ji lta bar 'jig rten gyi khams thams cad kyi rdul shin tu phra ba snyed kyi sems can gyi gtso bo thams cad kyang de bzhin du dgongs pa skad cig ma re re'i byin gyi rlabs kyis brlabs pa dang / dgongs pa skad cig la ji lta ba de bzhin du dgongs pa</text></item>
<item><p>16b5</p><section>phal chen</section><text>skad cig ma thams cad la yang / pad mo'i rgyud kyis yongs su dag par mngon par 'tshang rgya bar bya ba dang / de bzhin du chos kyi dbyings thams cad ma lus pa'i sangs rgyas kyi zhing brjod du med pa rnam par dag pa/ rgyan sna tshogs dang ldan</text></item>
<item><p>16b6</p><section>phal chen</section><text>pa'i 'jig rten gyi khams su dmigs pa rnam pa sna tshogs dang ldan pa'i zhing rnam par dag pa 'byam klas pa/ brjod du med pa mtshan nyid tha dad pa rnam pa tha dad pa'i rgyud tshad med cing 'byam klas pa/ dus kyi rgyud grangs med pa dang ldan pa bstan</text></item>
<item><p>16b7</p><section>phal chen</section><text>pa ma 'dres pa dang ldan pa/ blo tshad med pa dang mos pa shin tu yangs pa dang ldan pa/ mtshan nyid sna tshogs kyi gnas med pa/ mtshan nyid bsam gyis mi khyab pa dang ldan pa/ tshad med pa thams cad dgongs pa skad cig ma las dgongs pa</text></item>
<item><p>17a1</p><section>phal chen</section><text>skad cig ma gcig gis thams cad yongs su bstan kyang / sangs rgyas bcom ldan 'das rnams ched du bsgrub pa mi mdzad pa la mnga' che ba ste/ 'di ni sangs rgyas bcom ldan 'das rnams kyi sangs rgyas kyi mnga' chen</text></item>
<item><p>17a2</p><section>phal chen</section><text>pos mnga' bsgyur ba'i chos bcu pa'o/ /kye rgyal ba'i sras bcu po de dag ni sangs rgyas bcom ldan 'das rnams kyi sangs rgyas kyi mnga' chen pos mnga' bsgyur ba'i chos so/ /kye rgyal ba'i sras bcu po 'di dag ni sangs rgyas bcom ldan 'das rnams kyi sangs rgyas kyi</text></item>
<item><p>17a3</p><section>phal chen</section><text>chos yongs su rdzogs pa tshad med pa bsam gyis mi khyab pa rnams te/ bcu gang zhe na/ mtshan re re zhing bsod nams brgya pa'i mtshan yongs su dag par 'gyur ba 'di ni yongs su rdzogs pa dang po ste/ des sangs rgyas bcom ldan</text></item>
<item><p>17a4</p><section>phal chen</section><text>'das rnams byang chub tu mngon par 'tshang rgya'o/ /sangs rgyas kyi chos rnams yongs su rdzogs pas/ sangs rgyas bcom ldan 'das rnams byang chub tu mngon par 'tshang rgya'o/ /dge ba'i rtsa ba thams cad yongs su rdzogs pas sangs rgyas bcom ldan</text></item>
<item><p>17a5</p><section>phal chen</section><text>'das rnams byang chub tu mngon par 'tshang rgya'o/ /yon tan thams cad kyi 'byung gnas phun sum tshogs pa'i spyod pa yongs su dag pa yongs su rdzogs pas/ sangs rgyas bcom ldan 'das rnams byang chub tu mngon par 'tshang rgya'o/ /sems</text></item>
<item><p>17a6</p><section>phal chen</section><text>can yongs su smin par bya ba dang / gdul ba yongs su rdzogs pas sangs rgyas bcom ldan 'das rnams byang chub tu mngon par 'tshang rgya'o/ /sangs rgyas kyi mnga' 'gro ba thams cad kyis zil gyis mi non pa/ yongs su rdzogs pas sangs</text></item>
<item><p>17a7</p><section>phal chen</section><text>rgyas bcom ldan 'das rnams byang chub tu mngon par 'tshang rgya'o/ /zhing yongs su dag par bya ba yongs su rdzogs pas sangs rgyas bcom ldan 'das rnams byang chub tu mngon par 'tshang rgya'o/ /thams cad mkhyen pa'i ye shes yongs su rdzogs</text></item>
<item><p>17b1</p><section>phal chen</section><text>pas sangs rgyas bcom ldan 'das rnams byang chub tu mngon par 'tshang rgya'o/ /mtshan dang dpe byad bzang po dang gzugs kyi sku blta na don yod pa yongs su rdzogs pas sangs rgyas bcom ldan 'das rnams byang chub tu mngon par 'tshang rgya'o/ /</text></item>
<item><p>17b2</p><section>phal chen</section><text>de bzhin gshegs pa thams cad dang mnyam pa nyid yongs su rdzogs pas sangs rgyas bcom ldan 'das rnams byang chub tu mngon par 'tshang rgya ste/ sangs rgyas kyi phrin las thams cad yongs su rdzogs par mdzad nas yongs su mya ngan las 'da' 'o/ /</text></item>
<item><p>17b3</p><section>phal chen</section><text>kye rgyal ba'i sras bcu po de dag ni sangs rgyas bcom ldan 'das rnams kyi sangs rgyas kyi chos yongs su rdzogs pa tshad med pa bsam gyis mi khyab pa'o/ /kye rgyal ba'i sras bcu po 'di dag ni sangs rgyas bcom ldan 'das rnams kyi thabs mkhas</text></item>
<item><p>17b4</p><section>phal chen</section><text>pa ste/ bcu gang zhe na/ sangs rgyas bcom ldan 'das rnams ni chos thams cad byin gyis brlabs pa med cing spros pa thams cad med par yang thugs su chud la/ dge ba'i sgo nas sangs rgyas kyi byin gyi rlabs kyang shin tu ston cing brjod de/</text></item>
<item><p>17b5</p><section>phal chen</section><text>'di ni sangs rgyas bcom ldan 'das rnams kyi sangs rgyas kyi thabs mkhas pa dang po'o/ /sangs rgyas bcom ldan 'das rnams ni chos thams cad la gzigs pa med cing phan tshun du mkhyen pa med do/ /ma bcings ma grol ba dang gzung ba med</text></item>
<item><p>17b6</p><section>phal chen</section><text>cing bstsags pa med de/ yongs su rdzogs pa med par yang thugs su chud la sangs rgyas kyi chos thams cad la mnga' dam pa'ang brnyes te/ sangs rgyas bcom ldan 'das rnams chos thams cad la mnga' bsgyur ba de yang / yang dag pa</text></item>
<item><p>17b7</p><section>phal chen</section><text>de kho na nyid ma nor ba rnam pa gzhan du mi 'gyur ba dang / chos thams cad bdag gi med cing yongs su 'dzin pa med la de kho na nyid kyi mtha' las rnam par mi 'da' yang / sangs rgyas bcom ldan 'das rnams ni mnga' chen pos chos kyi dbyings thams</text></item>
<item><p>18a1</p><section>phal chen</section><text>cad snang ba la yang / rab tu mkhyen pa 'di ni sangs rgyas bcom ldan 'das rnams kyi/ sangs rgyas kyi thabs mkhas pa gnyis pa'o/ /sangs rgyas bcom ldan 'das rnams ni mtshan ma'i mtha' thams cad mi mnga' ste/</text></item>
<item><p>18a2</p><section>phal chen</section><text>mtshan ma thams cad dang mi 'grogs shing / mtshan ma'i mngon par shes pa thams cad dang ma 'dres la de'i rang bzhin du ngo bo nyid med pa dang / ji ltar ngo bo nyid med pa'i sgra'i tshul thams cad thugs su chud kyang gzugs kyi mtshan ma'i sku</text></item>
<item><p>18a3</p><section>phal chen</section><text>gzugs rnam par dag pa grangs med pa dang / zhing gi mtshan ma dang rnam par spyod pa'i mtshan ma zad mi shes pa rnam pa sna tshogs yang dag par bstan cing bshad pa'i ye shes kyi phung po mun pa med pa 'gro ba thams cad kyi sgron ma chen por gyur pas/ mun</text></item>
<item><p>18a4</p><section>phal chen</section><text>pa med pa'i snang ba ston pa 'di ni sangs rgyas bcom ldan 'das rnams kyi sangs rgyas kyi thabs mkhas pa gsum pa'o/ /chags pa med pa'i mtha' ni sngon gyi mtha' yang ma yin/ phyi ma'i mtha' yang ma yin/ da ltar byung ba yang ma yin te/ chos</text></item>
<item><p>18a5</p><section>phal chen</section><text>kyi dbyings su gnas pa ni 'das pa'am/ ma 'ongs pa'am/ da ltar byung ba yang ma yin pas de bzhin nyid kyi mtshan nyid kyis 'byung ba med kyang / sangs rgyas 'byung ba rnams kyi rigs tshad med pa'i phyir shin tu bstan pa brjod du med pas</text></item>
<item><p>18a6</p><section>phal chen</section><text>'das pa dang / ma byon pa dang / da ltar byung ba'i sangs rgyas skye ba yang rab tu brjod cing kun tu gzigs pa'i sangs rgyas kyi yul gyis de bzhin du gzigs pa 'di ni/ sangs rgyas bcom ldan 'das rnams kyi sangs rgyas kyi thabs mkhas</text></item>
<item><p>18a7</p><section>phal chen</section><text>pa bzhi pa'o/ /sangs rgyas bcom ldan 'das rnams ni sku'i phrin las dang gsung gi phrin las dang / thugs kyi phrin las kyis mngon par 'du mdzad pa yang mi mnga' la/ yongs su blang ba mi mnga' bas bzhugs shing / rnam par phye ba med</text></item>
<item><p>18b1</p><section>phal chen</section><text>pa'i mthar thug pa ste/ dor ba med pa'i chos kyi gnas kyi pha rol tu phyin pa la/ bgrang ba'i tshul las rnam par 'das kyang tshul des ba med pa'i mdzod du gyur cing / bgrang ba dang mngon par bsgrub pa mtha' yas pa dang / 'jig rten pa dang /</text></item>
<item><p>18b2</p><section>phal chen</section><text>'jig rten las 'das pa rnam pa sna tshogs tha dad pa'i grangs kyi tshul thugs su chud pa ye shes bsgribs pa med pas gzigs pa rnams te/ chos kyi dbyings ma lus pa thams cad kyi sems can gdul ba rnam par dmigs pa la/ rdzu 'phrul sna tshogs</text></item>
<item><p>18b3</p><section>phal chen</section><text>tshad med mu med par mngon par sgrub par mdzad pa 'di ni sangs rgyas bcom ldan 'das rnams kyi thabs mkhas pa lnga pa'o/ /chos thams cad lta ba med pas tha mi dad pa dang bye brag med pa dang / 'byung ba med pa dang mtshan nyid med pa dang / sna tshogs</text></item>
<item><p>18b4</p><section>phal chen</section><text>med pa dang / blang ba med pa dang / dor ba med pa dang / rang bzhin med par rab tu mkhyen kyang / chos kyi rgyud shin tu nges pa yang dag par sgrub cing / 'jig rten gyi tshul dang 'gal ba med pa dang / rang bzhin med pa yang yang dag par gzigs</text></item>
<item><p>18b5</p><section>phal chen</section><text>pas thams cad mkhyen pa/ thams cad gzigs pa mkhyen par bya ba thams cad ma lus par gzigs pas chos la mnga' bsgyur ba thams cad kyang rab tu ston la/ de bzhin nyid kyi rang bzhin las kyang mi nyams pa 'di ni sangs rgyas bcom</text></item>
<item><p>18b6</p><section>phal chen</section><text>ldan 'das rnams kyi sangs rgyas kyi thabs mkhas pa drug pa'o/ /sangs rgyas bcom ldan 'das rnams ni thugs su chud pa'i rnam pa gcig gis gzhan dang gzhan mkhyen par bya ba chos de'i skyon med pa las rnam par ma 'das pa gnas med pa dge</text></item>
<item><p>18b7</p><section>phal chen</section><text>ba'i rtsa ba rnam par dag pa mnyam pa nyid kyi chos skyon med pas/ dus thams cad du gnas pa rab tu mkhyen te/ de la yang nyi ma gcig gam/ zla ba phyed dam/ lo gcig gam/ lo brgya 'am/ bskal pa 'jig pa dang / 'du</text></item>
<item><p>19a1</p><section>phal chen</section><text>bas rjes su bsnyag pa dang / phyir phyogs pa mi mnga' bar dus tshad med pa dang / nyi ma gcig dang / yud tsam gcig gi dus dang snga dro nas nyi ma phyed kyi dus dang / phyi dro nas snga dro'i dus dang / nyi ma gung nas phyi dro'i dus</text></item>
<item><p>19a2</p><section>phal chen</section><text>dang / nyi ma bgrangs pa'i dus dang / nyi ma bdun dang / zla ba phyed kyi dus dang / zla ba dang / lo dang / lo brgya'i dus dang bskal pa gcig gi dus dang / tshad med grangs med pa bsam gyis mi khyab pa'i dus nas/ phyi ma'i mtha'i mur thug</text></item>
<item><p>19a3</p><section>phal chen</section><text>pa'i dus su chos bstan pa dang / chos kyi 'khor lo thogs pa med cing phyir mi ldog /rgyun chad par mi 'gyur/ bral bar mi 'gyur/ bar chad par mi 'gyur/ med par mi 'gyur/ 'jig par mi 'gyur/ g.yo bar mi 'gyur/ ring du mi</text></item>
<item><p>19a4</p><section>phal chen</section><text>'gyur/ 'khor de na gnas pa nyid du yang rgyun chad par mi 'gyur te/ 'di ni sangs rgyas bcom ldan 'das rnams kyi sangs rgyas kyi thabs mkhas pa bdun pa'o/ /sangs rgyas bcom ldan 'das rnams ni chos kyi dbyings ma lus pa thams cad du rtag</text></item>
<item><p>19a5</p><section>phal chen</section><text>tu dus la bab par bzhugs pa ste/ sangs rgyas bcom ldan 'das rnams ni mi 'jigs pa tshad med pa mnga' ba'o/ /so so yang dag par rig pa grangs med pa mnga' ba'o/ /so so yang dag par rig pa tshad med pa mnga' ba'o/ /so so yang</text></item>
<item><p>19a6</p><section>phal chen</section><text>dag par rig pa zad mi shes pa mnga' ba'o/ /so so yang dag par rig pa thogs pa med pa mnga' ba'o/ /so so yang dag par rig pa mtha' yas pa mnga' ba'o/ /thun mong ma yin pa'i so so yang dag par rig pa mnga' ba'o/ /so so</text></item>
<item><p>19a7</p><section>phal chen</section><text>yang dag par rig pa mthar thug pa med pa mnga' ba'o/ /so so yang dag par rig pa de kho na dang ldan pa mnga' ba'o/ /so so yang dag par rig pa tshig gi tshul thams cad rab tu rtogs pa mnga' ba'o/ /chos thams cad</text></item>
<item><p>19b1</p><section>phal chen</section><text>so so yang dag par rig pa mnga' ba'o/ /bsam pa dang mos pa dang / dbang po ji lta ba bzhin du chos kyi tshul dang rnam grangs tshul ji ltar rnam par bkod pa bzhin du sa mtshams med par ston te/ mdo sde bye ba khrag khrig brjod du med pa'i yang</text></item>
<item><p>19b2</p><section>phal chen</section><text>brjod du med pa rnams mdo sde de dang de la thog ma dang tha ma dang dbus kyi tshul gyis yang dag par ston te/ 'di ni sangs rgyas bcom ldan 'das rnams kyi sangs rgyas kyi thabs mkhas pa brgyad pa'o/ /sangs rgyas bcom ldan 'das rnams ni ming med kyang dang rigs su</text></item>
<item><p>19b3</p><section>phal chen</section><text>'byung ba'i chos thams cad tshig dang yi ges shin tu dbyangs pa'i dbyings mngon par sangs rgyas pa ste/ 'das pa ma yin pa dang / ma 'ongs pa ma yin pa dang / da ltar byung ba ma yin pa dang / sems can ma yin pa dang /</text></item>
<item><p>19b4</p><section>phal chen</section><text>zhing ma yin pa dang / chos ma yin pa dang / ming yon tan ma yin pa dang / byang chub sems dpa' ma yin pa dang / sangs rgyas ma yin pa dang / grangs ma yin pa dang / grangs med pa ma yin pa dang / skye ba</text></item>
<item><p>19b5</p><section>phal chen</section><text>ma yin pa dang / 'gag pa ma yin pa dang / pa ma yin pa dang / yod pa ma yin pa dang / gcig pa ma yin pa dang / tha dad pa ma yin pa dang / thams cad ma yin pa dang / chos thams cad rang bzhin gyis</text></item>
<item><p>19b6</p><section>phal chen</section><text>brjod du med pa dang / phyogs med pa dang / brda med pa dang / tshig gi lam med pa/ sgra dang bral ba dang / sgra'i rnam pa thams cad mi 'byung ba/ yongs su bsgrubs pa med pa/ byas pa dang rnam par byas pa med pa rnam pa gcig ma yin</text></item>
<item><p>19b7</p><section>phal chen</section><text>pa/ rnam pa mang po ma yin pa yang thugs su chud la/ brjod pa dang spyod pa thams cad la yang pha rol tu phyin pa'i mchog brnyes pa dag ste/ rnam par rtog pa'i yul mi mnga' bdag go /mngon par 'du mdzad pa med pa la rab tu brtson pa dag go /</text></item>
<item><p>20a1</p><section>phal chen</section><text>rtog pa dang kun tu rtog pa dang yongs su rtog pa 'gags pa dag go /spyod pa thams cad la mi gnas par spyod pa dag ste/ 'di ni sangs rgyas bcom ldan 'das rnams kyi sangs rgyas kyi thabs mkhas pa dgu pa'o/ /</text></item>
<item><p>20a2</p><section>phal chen</section><text>sangs rgyas bcom ldan 'das rnams ni chos thams cad kyi gzugs ma skyes pa rab tu mkhyen pa ste tshor ba'i spros pa med pa dang / 'du shes kyi grangs med pa dang / 'du byed kun tu rgyu ba med pa dang / rnam par shes pa nye bar len pa med pa dang / rang bzhin</text></item>
<item><p>20a3</p><section>phal chen</section><text>gyis zhi ba rab tu mkhyen te/ chos thams cad skye mched kyi rgyud med pa dang / khams rnams mi dmigs pa dang / chos thams cad mi 'jig pa dang / chos thams cad bskyod du med cing / rang bzhin gyis nam mkha' lta bu dang / chos</text></item>
<item><p>20a4</p><section>phal chen</section><text>thams cad dben pa dang / las med pa dang / rnam par smin pa med pa dang / spyod pas 'byung ba med pa dang / ma grub pa dang / ma byung ba dang / grangs kyis mi brjod pa dang / yod pa ma yin pa dang / med pa ma yin pa dang / ma skyes pa</text></item>
<item><p>20a5</p><section>phal chen</section><text>dang / ma 'gags pa dang / kun nas nyon mongs pa med pa dang / rnam par byang ba med pa dang / skyon med pa dang / gnas pa med pa dang / yongs su gnas pa med pa dang / yongs su smin par byas pa med pa dang / rnam par btul ba med pa dang /</text></item>
<item><p>20a6</p><section>phal chen</section><text>sems can med pa dang / sems can med pa ma yin pa dang / srog med pa dang / srog med pa ma yin pa dang / rkyen med pa dang / rkyen med pa ma yin pa dang / rten pa med pa dang / rten pa med pa ma yin par chos thams cad thugs su chud kyang chos kyi dbyings</text></item>
<item><p>20a7</p><section>phal chen</section><text>thams cad shin tu bstan pa la pha rol tu phyin pa'i dam pa brnyes pa dag ste/ nges pa dang ma nges pa dang / log par nges pa'i phung po gsum rnam par dgod pa rnams la stobs bcus thugs su chud pa'i ye shes mi 'jigs pa bzhis rnam par dag pa'i sangs</text></item>
<item><p>20b1</p><section>phal chen</section><text>rgyas kyi yul chen po dang ldan pas seng ge'i sgra sgrog pa 'di ni sangs rgyas bcom ldan 'das rnams kyi sangs rgyas kyi thabs mkhas pa bcu pa ste/ kye rgyal ba'i sras bcu po de dag ni sangs rgyas bcom ldan 'das rnams kyi sangs rgyas kyi thabs mkhas pa'o// //</text></item>
<item><p>20b2</p><section>phal chen</section><text>sangs rgyas rmad gcad ces bya ba shin tu rgyas pa chen po'i mdo/ /bam po gsum pa/ /kye rgyal ba'i sras bcu po 'di dag ni sangs rgyas bcom ldan 'das rnams kyi sangs rgyas kyi phrin las rgya chen po tshad med pa bsam gyis mi</text></item>
<item><p>20b3</p><section>phal chen</section><text>khyab pa rnams te/ de dag ni sangs rgyas kyi byin gyi rlabs ma gtogs par lha dang bcas pa'i 'jig rten dang / 'das pa dang / ma 'ongs pa dang / da ltar byung ba'i nyan thos dang / rang sangs rgyas thams cad kyis 'jug par mi nus pa'o/ /bcu</text></item>
<item><p>20b4</p><section>phal chen</section><text>gang zhe na/ phyogs bcu'i nam mkha'i dbyings kyi mthas gtugs pa'i chos kyi dbyings thams cad kyi 'jig rten gyi khams ma lus pa thams cad du dga' ldan du skye ba bstan pa dang / byang chub sems dpa'i spyod pa mu med pa dag la sangs rgyas kyi phrin las</text></item>
<item><p>20b5</p><section>phal chen</section><text>mdzad do/ /kha dog tshad med pa gzi brjid tshad med pa snang ba tshad med pa/ dbyangs tshad med pa dbyangs kyi yan lag rnam par dag pa tshad med pa gsung brjod pas rnam par pa tshad med pa/ ting nge 'dzin tshad med pa la spyod pa/ shes rab dang ye</text></item>
<item><p>20b6</p><section>phal chen</section><text>shes kyi yul tshad med pa mnga' ba rnams lha dang bcas pa'i 'jig rten la phan 'dogs pa mdzad de/ bdud dang bcas pa tshangs pa dang bcas pa/ dge sbyong dang bram ze'i skye dgu dang bcas pa/ lha dang mi dang / lha ma yin du bcas pa'i 'jig</text></item>
<item><p>20b7</p><section>phal chen</section><text>rten la phan 'dogs pa mdzad do/ /byams pa chen po'i spyod yul thogs pa med pa dang / thabs thugs rje chen po'i sgo'i mthar thug pas sems can la phan 'dogs pa mdzad do/ /bsod nams kyi stobs dang / mnga' phun sum tshogs pa dang /</text></item>
<item><p>21a1</p><section>phal chen</section><text>dbang po rnam par sbyang ba dang / cang shes kyi sems yongs su dag pas kyang sems can rnams la phan 'dogs pa mdzad do/ /theg pa sna tshogs rnam par dag pas kyang sems can rnams la phan 'dogs pa mdzad do/ /</text></item>
<item><p>21a2</p><section>phal chen</section><text>theg pa chen po yongs su rdzogs par bya bas kyang sems can rnams la phan 'dogs pa mdzad do/ /'gro ba thams cad gdon pas kyang sems can rnams la phan 'dogs pa mdzad de/ 'di ni sangs rgyas bcom ldan 'das rnams kyi sangs rgyas kyi phrin las</text></item>
<item><p>21a3</p><section>phal chen</section><text>dang po'o/ /dga' ldan gyi pho brang nas 'phos pa med kyang yum gyi skur gshegs shing / byang chub sems dpa'i sku tha ma skye bar ston pa/ sgyu ma lta bu'i yongs su spyod pa/ sprul pa lta bu'i ting nge 'dzin gyi mthar thug pa/ mig yor lta bur rnam</text></item>
<item><p>21a4</p><section>phal chen</section><text>par dmigs pa/ nam mkha'i yul tshad med par khyab pa/ bzhed pa bzhin du skye ba yang chags pa mi mnga' ba smig rgyu lta bur bstan pa/ nyon mongs pa med pa'i chos la yang dag par gzhol ba/ gnas med pa'i ye shes la gnas pa/ rang</text></item>
<item><p>21a5</p><section>phal chen</section><text>bzhin gyis 'dod chags dang bral bas rnam par dag pa/ rgyan shin tu rgya che ba'i mdzod kyis sangs rgyas kyi phrin las mdzad do/ /khang ba brtsegs pa rin po che las byas pa'i pho brang chen po rin po che'i rgyan mang po dang ldan pa na bzhugs pas kyang sangs rgyas</text></item>
<item><p>21a6</p><section>phal chen</section><text>kyi phrin las mdzad do/ /rdzu 'phrul gyis kyang sangs rgyas kyi phrin las mdzad do/ /yid la bya ba'i byin gyi rlabs chen pos kyang sangs rgyas kyi phrin las mdzad do/ /rnam par 'phrul pa'i mdzod chen po yang dag par bstan pas kyang sangs rgyas kyi phrin</text></item>
<item><p>21a7</p><section>phal chen</section><text>las mdzad do/ /ye shes kyi nyi ma'i dkyil 'khor chen pos kyang sangs rgyas kyi phrin las mdzad do/ /yum sku bskyed pa'i sku na bzhugs pas kyang sangs rgyas kyi phrin las mdzad do/ /sangs rgyas kyi yul gyi spyod yul chen po brnyes pas kyang sangs</text></item>
<item><p>21b1</p><section>phal chen</section><text>rgyas kyi phrin las mdzad do/ /sangs rgyas kyi byin gyis 'jig rten byin du brlabs pa mtha' yas pas kyang sangs rgyas kyi phrin las mdzad do/ /ting nge 'dzin chen po grangs med pa la rnam par spyod cing / snyoms par 'jug pas kyang sangs rgyas kyi phrin</text></item>
<item><p>21b2</p><section>phal chen</section><text>las mdzad do/ /ting nge 'dzin las bzhengs pa de dang de dag gis kyang sangs rgyas kyi phrin las mdzad do/ /spyod pa'i thog ma la yongs su mya ngan las 'das pa chen po'i mthar thug pa'i bar du thog ma dang dbus dang tha ma'i tshul gyis kyang sangs rgyas kyi</text></item>
<item><p>21b3</p><section>phal chen</section><text>'phrin las mdzad do/ /sa 'di la gnyis su med pas thams cad mthar phyin par byas nas tha mar 'jig rten gyi grangs kyi skye ba yongs su ston te/ skye bas kyang 'jig rten thams cad du sangs rgyas kyi phrin las mdzad do/ /gzhon nur gyur</text></item>
<item><p>21b4</p><section>phal chen</section><text>bas kyang 'jig rten thams cad du sangs rgyas kyi phrin las mdzad do/ /byang chub sems dpar gyur pas kyang 'jig rten thams cad du sangs rgyas kyi phrin las mdzad do/ /mngon par 'byung bas kyang 'jig rten thams cad du sangs rgyas kyi phrin</text></item>
<item><p>21b5</p><section>phal chen</section><text>las mdzad do/ /mngon par 'tshang rgya bas kyang 'jig rten thams cad du sangs rgyas kyi phrin las mdzad do/ /chos kyi 'khor lo bskor bas kyang 'jig rten thams cad du sangs rgyas kyi phrin las mdzad do/ /thabs mkhas pa sna tshogs kyis kyang 'jig</text></item>
<item><p>21b6</p><section>phal chen</section><text>rten sna tshogs 'jig rten tshad med pa/ 'jig rten kun tu mtha' yas pa phyogs kyi dra ba'i rgyud dang / rigs thams cad kyi 'jig rten ma lus pa thams cad du sangs rgyas kyi phrin las mdzad do/ /zhing gi rgyud ma lus pa'i 'jig rten du sangs rgyas</text></item>
<item><p>21b7</p><section>phal chen</section><text>kyi phrin las mdzad do/ /las kyi rnam par smin pa ma lus pa'i 'jig rten du sangs rgyas kyi phrin las mdzad do/ /sems can gyi rgyud ma lus pa'i 'jig rten du sangs rgyas kyi phrin las mdzad do/ /skye ba dang shi 'pho ba'i rgyud ma lus pa'i 'jig rten</text></item>
<item><p>22a1</p><section>phal chen</section><text>du sangs rgyas kyi phrin las mdzad do/ /sprul pa chen po'i rgyud dang / sangs rgyas kyi rigs dang / chos dran pa'i sgo'i 'khor los kyang sangs rgyas kyi phrin las mdzad de/ 'di ni sangs rgyas bcom ldan 'das rnams kyi sangs</text></item>
<item><p>22a2</p><section>phal chen</section><text>rgyas kyi phrin las gnyis pa'o/ /dge bar spyod pa'i las rnam par dag cing gdung rabs thams cad du ye shes kyi tshul rnam par dag pas/ sku tshe'i rgyud kyi tshul dang ldan pa sems can thams cad gdul ba thugs su chud pa/ dge ba'i rtsa ba thams</text></item>
<item><p>22a3</p><section>phal chen</section><text>cad yongs su rdzogs par mdzad do/ /btsun mo'i 'khor gyi nang du bzhugs pa ston kyang sangs rgyas thams cad kyi 'dod chags dang bral ba'i tshul gyis gnas la bzhugs pa rnams sgra dang / tshig thams cad dang bral bar brtags pas/ dngos po</text></item>
<item><p>22a4</p><section>phal chen</section><text>thams cad dngos po med pa las byung bar khong du chud par bya ba dang / dngos po thams cad shes pa la gzud par bya ba dang / tshul khrims thams cad mkhyen pa nyid kyi mthar thug par yongs su rdzogs par bya ba dang / snying rje chen pos 'gro ba</text></item>
<item><p>22a5</p><section>phal chen</section><text>mu med pa la rnam par blta bar bya ba dang / byams pa chen pos sems can med pa'i yul la rab tu rtogs par bya ba dang / dga' ba chen pos 'jig rten brjod du med pa khong du chud par bya ba dang / btang snyoms chen pos sems la</text></item>
<item><p>22a6</p><section>phal chen</section><text>dbang bsgyur ba la gnas par bya ba dang / thams cad mkhyen pa'i yon tan gyis rang yongs su rgyas par byed par bya ba dang / chos kyi dbyings kyi lus ma lus par mngon par bsgrub par bya ba dang / thams cad du gnas med pa'i lus yongs su</text></item>
<item><p>22a7</p><section>phal chen</section><text>rdzogs par byed par bya ba dang / 'khor thams cad rnam par dag par nan tan tu byed par bya ba dang / chos bstan pa rnam par brjod par rab tu brjod par bya ba dang / 'jig rten gyi dngos po la smod par bya ba dang / 'gro ba thams cad kyi nyes pa la</text></item>
<item><p>22b1</p><section>phal chen</section><text>rtog par bya ba mdzad cing spyod pa dang / dge ba'i rtsa bas rnam par smin pa yang dag par bstan pa dang / ji ltar bkod pa'i tshul du sems can gdul ba dang / yongs su ma smin pa'i sems can yongs su smin par bya ba dang / yongs su smin pa rnams</text></item>
<item><p>22b2</p><section>phal chen</section><text>tshul bzhin du gdul ba dang / grangs med pa'i thabs mkhas pa mngon par bsgrub pa dang / sangs rgyas kyi phrin las phyir mi ldog pa yongs su bstan pa dang / sgo sna tshogs nas chos kyi spyod pa rab tu brjod pa dang / sems can rnams kyi bsam</text></item>
<item><p>22b3</p><section>phal chen</section><text>pa sna tshogs par rnam par sbyang ba dang / thugs rje chen po las byung ba'i chos kyi sprin gyis mngon par spang ba dang / thams cad la skyob pa'i byams pa chen po bskyed pa'i cho 'phrul gsum gyis yongs su brlan pa dang / sangs rgyas thams cad mngon pa dang /</text></item>
<item><p>22b4</p><section>phal chen</section><text>rnam par dmigs par btsun mo'i 'khor gyi nang du bstan pa yan chad du 'jig rten mtha' dang dbus med par sangs rgyas kyi phrin las yongs su bstan pa mdzad cing / ye shes kyi mthu chen po thogs pa med pa dang / sangs rgyas kyi mngon par mkhyen pa bsgribs pa med</text></item>
<item><p>22b5</p><section>phal chen</section><text>par bsgrub pa dang / chos rnam pa gsum gyi thabs mkhas pa dang ldan pa'i phrin las kyi mtha' dang / sku'i phrin las kyi mtha' shin tu rnam par dag pa dang / gsung gi phrin las ye shes nyams pa med pas rnam par dag pa dang / thugs kyi phrin las</text></item>
<item><p>22b6</p><section>phal chen</section><text>kyi mtha' zab cing chags pa med pa'i mthar thug pa'i thabs la mkhas pas sems can rnams kyi don mdzad de 'di ni sangs rgyas bcom ldan 'das rnams kyi sangs rgyas kyi phrin las gsum pa'o/ /rnam par rgyal ba chen po mnga' ba rnams ni btsun mo'i</text></item>
<item><p>22b7</p><section>phal chen</section><text>'khor rgyan rnam par phye ba tshad med pa dang ldan pa yid du 'ong ba spangs te/ mngon par 'byung ba'i spyod pa yongs su bstan pas sems can rnams 'jig rten gyi gnas las bskyod pa dang / 'jig rten gyi mngon par zhen pa rnam par bzlog pa dang / 'jig rten du gtogs pa</text></item>
<item><p>23a1</p><section>phal chen</section><text>thams cad mi rtag par shes par bya ba dang / 'jig rten gyi tshul la mngon par zhen pa rnam par bzlog pa dang / 'jig rten gyi dga' ba la sred pa yongs su gcad pa dang / 'jig rten gyi nyon mongs pa byang zhing nub pa la yang dag par spyod par bya ba dang / sems can</text></item>
<item><p>23a2</p><section>phal chen</section><text>gyi don rjes su dran par bya ba'i phyir/ /mngon par 'byung ba'i don la rab tu gzhol ba dang / /khyim pa'i tshul yongs su spang ba bstan pa dang / nyon mongs pa med pa'i chos kyi sbyor ba la yang dag par gnas par bya ba dang / sngon gyi smon lam</text></item>
<item><p>23a3</p><section>phal chen</section><text>yongs su rdzogs par bya ba dang / yon tan gyi dkyil 'khor tshad med pa yongs su snang bar bya ba dang / ye shes kyi dkyil 'khor chen po brnyes pas sems can rnams kyi mi shes pa'i sgrib pa rab tu bstsal ba dang / bdag nyid bsod nams kyi zhing</text></item>
<item><p>23a4</p><section>phal chen</section><text>bla na med par gyur par 'gro ba thams cad la bstan pa dang / dge ba'i rtsa ba thams cad sangs rgyas la bskyed pa'i dge ba'i rtsa ba'i nang du 'dus par 'gro ba thams cad la yang dag par brjod pa dang / bdag nyid kyis ye shes kyi don gzigs par bstan</text></item>
<item><p>23a5</p><section>phal chen</section><text>pa dang / sems can rnams rnam par dag pa'i sgor brjod pa dang / sems can rnams kha na ma tho ba med pa'i sgor bsgrub pa dang / 'jig rten thams cad du 'byung ba'i sgo rab tu bstan pa dang / thams cad mkhyen pa nyid kyi rgyal mtshan yang dag</text></item>
<item><p>23a6</p><section>phal chen</section><text>par bsgreng bar mdzad cing mngon par 'byung ba ste/ 'di ni sangs rgyas bcom ldan 'das rnams kyi sangs rgyas kyi phrin las bzhi pa'o/ /don gcig ma yin pa mkhyen pa dang ldan pa/ thams cad mkhyen pa'i ye shes kyi mthar thug pa rnams ni chos thams cad</text></item>
<item><p>23a7</p><section>phal chen</section><text>mngon par 'tshang rgya bar bya'o zhes byang chub kyi shing drung du byon te/ byang chub tu mngon par 'tshang rgya bas kyang bdud kyi dpung thams cad rab tu gzhom pa dang / sku'i byin gyi rlabs kyi mdzod kyis chos kyi dbyings kyi ma lus pa thams cad du rgyas par</text></item>
<item><p>23b1</p><section>phal chen</section><text>dgang ba'i phyir byin gyi rlabs zad mi shes pa'i mthar thug pas mtha' rnam par spangs pa spyod pa tshad med pa rab tu brnyes pa thams cad mkhyen pa'i yul gyis rnam par rol pa'i ye shes kyi don dang ldan pa/ thams cad mkhyen pa'i yon tan yang dag par</text></item>
<item><p>23b2</p><section>phal chen</section><text>bsgrub pa yongs su rdzogs pa 'jig rten gyi khams ma lus pa thams cad du gdan rnam par bkram pas yongs su rgyas pa/ sangs rgyas kyi zhing ma lus pa thams cad du byang chub sems dpas rnam par dmigs pa/ byang chub sems dpa'i spyod</text></item>
<item><p>23b3</p><section>phal chen</section><text>pa dam pa thob pa rnams kyi zhal du blta ba/ byang chub sems dpa' thams cad kyi rnam pa dang / smon lam khyad par can dang ldan pa'i byang chub sems dpa'i 'khor gyi dkyil 'khor thams cad kyis yang dag par bsam pa'i chos kyi 'khor lo zab mo</text></item>
<item><p>23b4</p><section>phal chen</section><text>rab tu bskor ba/ sangs rgyas kyi yul tshad med pa brtsams pas/ byang chub sems dpa' brjod du med pa'i 'byung gnas su gyur pa/ byang chub sems dpa'i spyod pa sna tshogs spyod pa la yang dag par gzhol ba/ byang chub sems dpa'i 'khor</text></item>
<item><p>23b5</p><section>phal chen</section><text>gyi dkyil 'khor rnam par dag pa mnga' ba/ 'jig rten gyi khams thams cad sangs rgyas kyi byin gyis byin du rlob pa'i yul mnga' ba/ dge ba'i rtsa ba bskyed pa'i sems can gyis rnam par dmigs pa/ dge ba'i rtsa ba thams cad tha mi dad pa</text></item>
<item><p>23b6</p><section>phal chen</section><text>dang ldan pa 'byung ba'i sa/ /byang chub sems dpa'i spyod pa mtha' yas pa'i mthu'i gnas la yon tan gyi khyad par thams cad rab tu brnyes nas bzhugs pa/ 'jig rten gyi rnam pa thams cad ma lus pa'i mthar thug pa/ sems can gyi rnam</text></item>
<item><p>23b7</p><section>phal chen</section><text>pa thams cad dang / zhing gi rnam pa thams cad dang / chos kyi rnam pa thams cad dang / byang chub sems dpa'i rnam pa thams cad dang / yongs su smin par bya ba'i rnam pa thams cad dang / dus kyi rnam pa thams cad dang / gdul ba'i rnam</text></item>
<item><p>24a1</p><section>phal chen</section><text>pa thams cad dang / sangs rgyas kyi rnam par 'phrul ba'i rnam pa thams cad ma lus pa'i mthar thug pa rnams 'gro ba ma lus pa thams cad du mos pa ji lta ba bzhin du rnam par 'tshang rgya bas sangs rgyas kyi phrin las mdzad de/ /'di</text></item>
<item><p>24a2</p><section>phal chen</section><text>ni sangs rgyas bcom ldan 'das rnams kyi sangs rgyas kyi phrin las lnga pa'o/ /sangs rgyas bcom ldan 'das rnams chos kyi 'khor lo bskor bar mdzad pa phyir mi ldog pa'i tshul gyis phyir mi ldog pa'i 'khor lo dang / 'jig rten thams cad kyi khong du chud</text></item>
<item><p>24a3</p><section>phal chen</section><text>par 'gyur ba'i tshul gyis tshad med pa'i 'khor lo dang / mi 'jigs pa'i seng ge'i nga ro chen po'i tshul gyis thams cad ma lus par mngon par sangs rgyas pa'i 'khor lo dang / chos kyi mdzod mun pa med pa'i sgos snang bar byed pa'i tshul gyis chos thams cad</text></item>
<item><p>24a4</p><section>phal chen</section><text>mkhyen pa'i mdzod kyi 'khor lo dang / ye shes nam mkha'i dbyings ltar tshad med pa'i tshul gyis chags pa med pa'i 'khor lo dang / chos thams cad kyi dngos po med pa'i rang bzhin rab tu rtogs par bya ba'i tshul gyis bsgribs pa med pa'i 'khor lo dang / sems</text></item>
<item><p>24a5</p><section>phal chen</section><text>can thams cad kyi chos kyi mig rnam par sbyong ba'i tshul gyis 'jig rten thams cad kyi sgron ma'i 'khor lo dang / 'jig rten thams cad du rgyas par 'gengs pa'i tshul gyis thams cad mkhyen pa'i chos brjod pa'i 'khor lo dang / sangs rgyas kyi chos thams</text></item>
<item><p>24a6</p><section>phal chen</section><text>cad dang mi 'gal ba'i tshul gyis sangs rgyas thams cad 'dab 'dres par gyur pa'i 'khor lo dang / de dag la pa rnam pa bye ba khrag khrig brgya stong du chos kyi 'khor lo bskor bas sems can thams cad kyi sems dang spyod pa'i rnam pa la/ /chos kyi</text></item>
<item><p>24a7</p><section>phal chen</section><text>'khor lo skor te/ de ltar chos kyi 'khor lo bskor bas kyang / sangs rgyas bcom ldan 'das rnams sangs rgyas kyi phrin las bsam gyis mi khyab pa mdzad de/ 'di ni sangs rgyas bcom ldan 'das rnams kyi sangs rgyas kyi phrin las drug pa'o/ /</text></item>
<item><p>24b1</p><section>phal chen</section><text>sangs rgyas bcom ldan 'das rnams ni grong dang grong khyer dang grong rdal dang / rgyal po'i gnas su gshegs pas kyang sems can rnams la sangs rgyas kyi phrin las mdzad de/ mi'i rgyal po'i gnas dang / lha'i rgyal po'i gnas dang / klu'i</text></item>
<item><p>24b2</p><section>phal chen</section><text>rgyal po'i gnas dang / gnod sbyin gyi rgyal po'i gnas dang / dri za'i rgyal po'i gnas dang / lha ma yin gyi rgyal po'i gnas dang / nam mkha' lding gi rgyal po'i gnas dang / mi'am ci'i rgyal po'i gnas dang / lto 'phye chen po'i rgyal po'i</text></item>
<item><p>24b3</p><section>phal chen</section><text>gnas dang / srin po'i rgyal po'i gnas dang / sha za'i rgyal po'i gnas dag tu gshegs pas kyang sangs rgyas bcom ldan 'das rnams ni sangs rgyas kyi phrin las mdzad de/ 'di lta ste/ grong khyer gyi sgor byon nas g.yo ba dang / 'od zer snang</text></item>
<item><p>24b4</p><section>phal chen</section><text>ba dang / long ba rnams mig 'thob pa dang / 'on pa rnams sgra thos par 'gyur ba dang / smyon pa rnams dran pa 'thob par 'gyur ba dang / gos med pa rnams gos 'thob par 'gyur ba dang / sdug bsngal ba rnams bde ba 'thob pa dang /</text></item>
<item><p>24b5</p><section>phal chen</section><text>rol mo'i cha byad ma dkrol ma brdungs par sgra yid du 'ong ba rang 'byin pa dang / rgyan snod na 'dug pa dang / gnas nas ma phog pa dang / ma bskyod ma dkrol bar bskyod cing dkrol ba'i sgra 'byung ba dang / bya sna tshogs mang po'i sgra skad yid</text></item>
<item><p>24b6</p><section>phal chen</section><text>du 'ong ba 'byung ba dang / blta na gtang mi bra zhing mi mthun pa med pa'i sku mthong bas kyang / sangs rgyas bcom ldan 'das rnams sems can rnams la sangs rgyas kyi phrin las mdzad do/ /mtshan dang dpe byad bzang po bstan pas kyang sangs</text></item>
<item><p>24b7</p><section>phal chen</section><text>rgyas bcom ldan 'das rnams sems can rnams la sangs rgyas kyi phrin las mdzad de/ yongs su gzigs pa dang / rnam par gzigs pa dang / brkyang ba dang / bskum pas kyang sems can rnams la sangs rgyas kyi phrin las mdzad do/ /</text></item>
<item><p>25a1</p><section>phal chen</section><text>gshegs pa dang slar bzhud pa dang / bzhengs pa dang / 'chag pa dang / bzhugs pa dang / gzims pas kyang sems can rnams la sangs rgyas kyi phrin las mdzad do/ /chos bstan pa dang / mi gsung bar</text></item>
<item><p>25a2</p><section>phal chen</section><text>bzhugs pas kyang sems can rnams la sangs rgyas kyi phrin las mdzad do/ /rdzu 'phrul gyi cho 'phrul dang / yongs su bstan pa'i cho 'phrul dang / rjes su bstan pa'i cho 'phrul gyis kyang sangs rgyas bcom ldan 'das rnams 'jig rten gyi</text></item>
<item><p>25a3</p><section>phal chen</section><text>khams kyi yul sems can bsam pa sna tshogs rgya mtsho dang ldan pa 'jig rten gyi spyod pa thams cad rgyu zhing 'byung ba dang ldan pa dge ba'i rtsa ba chen pos shin tu brtan pa/ sangs rgyas rjes su dran pa dang ldan pa/ sngon 'grogs 'grogs pa'i byang</text></item>
<item><p>25a4</p><section>phal chen</section><text>chub sems dpa' dang gnas pa'i sems can rnams la sangs rgyas kyi phrin las mdzad do/ /yang dag par rdzogs pa'i sangs rgyas rnams ni sku gzugs blta na mi ngoms pa'o zhes bya bar gzhol ba dang / sangs rgyas rnams skye bar dkon no</text></item>
<item><p>25a5</p><section>phal chen</section><text>zhes bya bar yid ches par byed pa dang / de bzhin gshegs pa mthong zhing / de bzhin gshegs pa'i gsung thos pa ni bsod nams kyi chos dkar po'i 'byung gnas su gyur pa'o/ /zhes sangs rgyas kyi spyod pa yid la byed pa dang / 'jig</text></item>
<item><p>25a6</p><section>phal chen</section><text>rten thams cad rnam par dag pa ni/ de bzhin gshegs pa skye ba yin no zhes bya bar khong du chud par byed pa dang / /sangs rgyas kyi yon tan bsngags pa ni mtha' yas pa'o zhes bya bar yang dag par lta ba dang / ma byon pa'i sangs rgyas 'byung</text></item>
<item><p>25a7</p><section>phal chen</section><text>ba'i de bzhin gshegs pa'i rigs yang dag par bsgrub pa dang / dge ba'i rtsa ba dang mos pa'i tshul thams cad kyis sangs rgyas bcom ldan 'das rnams mnyes par byed pa dang / de bzhin gshegs pa rnams ni yon tan mtha' yas pa'o/ /</text></item>
<item><p>25b1</p><section>phal chen</section><text>zhes khong du chud par byed pa dang / de bzhin gshegs pa ni sems can thams cad la mngon du gyur par rtogs pa dang / de bzhin gshegs pa ni sems can gyi ris bsam gyis mi khyab pa'i gnas su gyur par sems pa dang / de bzhin gshegs</text></item>
<item><p>25b2</p><section>phal chen</section><text>pa ni zhing thams cad na snang bar khong du chud pa dang / de lta bu'i dge ba'i rtsa ba thams cad 'byung bas 'jig rten thams cad na sangs rgyas bcom ldan 'das rnams sems can rnams la sangs rgyas kyi phrin las mdzad do/ /dad par byas pa dang / phyag 'tshal</text></item>
<item><p>25b3</p><section>phal chen</section><text>ba dang / thal mo sbyar bar byas pa dang / rjes su bstod pa dang / spyan drangs pa dang / mchod pa dang / mngon du mthong ba dang / 'dzum pa byas pa dang / sangs rgyas la dga' ba'i sems kyis mos par byas pa'i dge ba'i rtsa ba'i sgo nas kyang /</text></item>
<item><p>25b4</p><section>phal chen</section><text>sangs rgyas bcom ldan 'das rnams ni sems can rnams la sangs rgyas kyi phrin las mdzad do/ /sangs rgyas rjes su dran par gyur pas kyang / sangs rgyas bcom ldan 'das rnams ni sems can rnams la sangs rgyas kyi phrin las mdzad do/ /</text></item>
<item><p>25b5</p><section>phal chen</section><text>sangs rgyas mthong bar 'dod par byas pas kyang sangs rgyas bcom ldan 'das rnams ni sems can rnams la sangs rgyas kyi phrin las mdzad do/ /de bzhin gshegs pa'i sku kha dog dang dbyibs kyi rnam pa tshad med pa bstan pas kyang / sangs</text></item>
<item><p>25b6</p><section>phal chen</section><text>rgyas bcom ldan 'das rnams ni sems can rnams la sangs rgyas kyi phrin las mdzad do/ /de bzhin gshegs pa'i gsung thos par bya bas kyang sangs rgyas bcom ldan 'das rnams ni sems can rnams la sangs rgyas kyi phrin las mdzad de/</text></item>
<item><p>25b7</p><section>phal chen</section><text>de dag la pa sangs rgyas bcom ldan 'das rnams kyi sangs rgyas kyi phrin las mdzad pa rnam pa bye ba khrag khrig brgya stong brjod du med pa dag /'jig rten gyi khams ma lus pa thams cad du sems can thams cad kyi bsam pa dang / mthu dang</text></item>
<item><p>26a1</p><section>phal chen</section><text>'dul ba ji lta ba'i tshul las mi 'da' bar 'byung ngo / /de ltar sangs rgyas kyi phrin las 'jig rten thams cad kyi sems can kun gyi sems dang spyod pa dang bsam pa la gnas pa/ dge ba rgya che ba tshad med pa dag phyir mi</text></item>
<item><p>26a2</p><section>phal chen</section><text>ldog pa'i yul dang / snying rje chen pos rab tu bskul ba dang / sngon gyi smon lam gyis yongs su skyo ba med pa dang / sangs rgyas kyi phrin las mkhyen pa'i stobs dang / shugs kyis 'jig rten thams cad du 'byung ste/ 'di ni sangs rgyas</text></item>
<item><p>26a3</p><section>phal chen</section><text>bcom ldan 'das rnams kyi sangs rgyas kyi phrin las bdun pa'o/ /sangs rgyas bcom ldan 'das rnams ni dgon pa la bzhugs sam/ zhi bar bzhugs sam/ dben par bzhugs sam/ sangs rgyas kyi rnam par spyod pa la bzhugs</text></item>
<item><p>26a4</p><section>phal chen</section><text>sam/ ting nge 'dzin chen po'i gnas la bzhugs sam/ gcig pu dgyes par bzhugs sam/ sku snang bar bzhugs sam/ ye shes zab mo'i gnas la bzhugs sam/ sangs rgyas kyi yul gyi stobs tshad med pa la bzhugs</text></item>
<item><p>26a5</p><section>phal chen</section><text>sam/ sku'i yongs su spyod pa mi mthong bar bzhugs kyang rung ste/ sangs rgyas bcom ldan 'das rnams kyi sangs rgyas kyi phrin las gzhan gyis mi tshugs pa'i ye shes dang / smon lam gyi tshul gyis mos pa bzhin du 'dul ba'i sems can</text></item>
<item><p>26a6</p><section>phal chen</section><text>rnams la rgyun mi 'chad par 'byung ste/ sangs rgyas lha yongs su tshol bas kyang / sangs rgyas kyi phrin las rgyun mi 'chad do/ /sangs rgyas klu yongs su tshol bas kyang sangs rgyas kyi phrin las rgyun mi 'chad do/ /sangs rgyas gnod sbyin</text></item>
<item><p>26a7</p><section>phal chen</section><text>yongs su tshol ba dang / sangs rgyas mi'am ci yongs su tshol ba dang / sangs rgyas lto 'phye chen po yongs su tshol ba dang / sangs rgyas srin pa yongs su tshol ba dang / sangs rgyas mi dang mi ma yin pa yongs su tshol ba dang / sangs rgyas</text></item>
<item><p>26b1</p><section>phal chen</section><text>nyan thos dang / sangs rgyas rang sangs rgyas dang / sangs rgyas byang chub sems dpa' yongs su tshol bas kyang sangs rgyas kyi phrin las rgyun mi 'chad do/ /chos ston pas kyang sangs rgyas kyi phrin las rgyun mi 'chad do/ /sangs rgyas gcig</text></item>
<item><p>26b2</p><section>phal chen</section><text>brjod pas kyang sangs rgyas kyi phrin las rgyun mi 'chad do/ /sangs rgyas thams cad brjod pas kyang sangs rgyas kyi phrin las rgyun mi 'chad do/ /byang chub sems dpa'i spyod pa'i khyad par dang / smon lam thams cad gcig tu brjod pas kyang</text></item>
<item><p>26b3</p><section>phal chen</section><text>sangs rgyas kyi phrin las rgyun mi 'chad do/ /byang chub sems dpa'i spyod pa gcig rnam par phye ste/ spyod pa tha dad pa brjod pas kyang sangs rgyas kyi phrin las rgyun mi 'chad do/ /'jig rten gyi yul sangs rgyas kyi yul du brjod pas kyang sangs</text></item>
<item><p>26b4</p><section>phal chen</section><text>rgyas kyi phrin las rgyun mi 'chad do/ /sangs rgyas kyi yul 'jig rten gyi yul du brjod pas kyang sangs rgyas kyi phrin las rgyun mi 'chad do/ /yul ma yin pa sangs rgyas kyi yul du brjod pas kyang sangs rgyas kyi phrin las rgyun mi 'chad do/ /nyin</text></item>
<item><p>26b5</p><section>phal chen</section><text>mtshan dang zla ba yar kham mar kham dang / zla ba dang / lo 'grangs par bzhugs pa dang / yongs su bzhugs pa nas/ de bzhin du bskal pa brjod du med pa'i yang brjod du med pa'i bar du bzhugs pa dang / yongs su bzhugs pas kyang sangs</text></item>
<item><p>26b6</p><section>phal chen</section><text>rgyas bcom ldan 'das rnams sems can rnams la sangs rgyas kyi phrin las mdzad de/ 'di ni sangs rgyas bcom ldan 'das rnams kyi sangs rgyas kyi phrin las brgyad pa'o/ /sangs rgyas bcom ldan 'das rnams ni dge ba'i rtsa ba rnams la 'byung gnas lta bu/</text></item>
<item><p>26b7</p><section>phal chen</section><text>sems can thams cad kyi bsam pa kun la rnam par spyod pa lta bu/ /sangs rgyas rnams la dad pa lta bu/ sems khong du chud par bya ba la shin tu mos pa lta bu/ dbang po rnams la bsgrub pa lta bu/ sems can skye dgu thams cad la 'dul ba</text></item>
<item><p>27a1</p><section>phal chen</section><text>lta bu/ 'gro ba thams cad la mos pa lta bu/ byang chub sems dpa' thams cad la 'byung ba lta bu/ byang chub tu zhugs pa rnams la bskul ba lta bu/ gzhan gyi dring mi 'jog pa rnams la ye shes kyi snang ba lta bu dag ste</text></item>
<item><p>27a2</p><section>phal chen</section><text>sangs rgyas bcom ldan 'das rnams ni 'jig rten mi rtag par ston pa dang / sangs rgyas kyi phrin las rgyun mi 'chad par brjod pa dang / phrin las mdzad pa'i mthar thug par bstan pa dang / chos kyi rgyud nyams pa med pa'i dngos por brjod pa dang /</text></item>
<item><p>27a3</p><section>phal chen</section><text>srid pa'i tshul rtsa ba nas chad par brjod pa dang / sems can thams cad skyo bar bya bar bstan pa dang / sangs rgyas kyi rjes su 'gro ba'i sems su mthun par bya ba dang / sku tshe'i mtha' lta bur sems can rnams kyis shes par bya ba dang / sems can</text></item>
<item><p>27a4</p><section>phal chen</section><text>rnams kyis 'jig rten thams cad du dga' bar bya ba med par bstan pa dang / sems can rnams la ma byon pa'i sangs rgyas gcig nas/ gcig tu brgyud pa mnyes par gyis shig par bstan pa dang / sangs rgyas bcom ldan 'das rnams chos kyi 'khor</text></item>
<item><p>27a5</p><section>phal chen</section><text>lo bskor ba bstan du mi rung bar khong du chud par bya ba dang / 'jig rten rnams kyi rtsol ba bskyed pa dang sangs rgyas la dmigs par brtson pa'i sems la dgod pa dang / yun du dran pa rnam par dag pas de bzhin gshegs pa mthong ba'i rnam par rtog pa bskyed</text></item>
<item><p>27a6</p><section>phal chen</section><text>pa dang / skye ba'i dbang po phyir bzlog cing yongs su dag par mdzad pa dang / sangs rgyas la mos pa bskyed pa dang / skyo bar gyur pa'i sems can rnams la byin gyis brlab par bya ba dang / sangs rgyas la dmigs pa'i rkyen 'jig rten gyi khams ma</text></item>
<item><p>27a7</p><section>phal chen</section><text>lus pa thams cad du phyin par dgongs pa mdzad pa dang / sku thams cad bshig ste/ de bzhin gshegs pa'i sku gdung gis sems can rnams yongs su gzung ba mdzad pa dang / 'jig rten rnam par 'khrugs pa dang / dregs shing myos pa'i</text></item>
<item><p>27b1</p><section>phal chen</section><text>sems can rnams sdom pa la dgod pa mdzad cing / yongs su mya ngan las 'da' ba ston pas kyang / /sangs rgyas kyi phrin las rgyun mi 'chad de/ 'di ni sangs rgyas bcom ldan 'das rnams kyi sangs rgyas kyi phrin las dgu pa'o/ /de bzhin gshegs</text></item>
<item><p>27b2</p><section>phal chen</section><text>pa rnams mya ngan las 'da' ba'i tshe/ 'jig rten thams cad na sems can rnams smre sngags 'don cing ngu ba dang / mya ngan byed pa dang / mchi ma 'byin pa dang / yang dag par rdzogs pa'i sangs rgyas zhe'am/ thugs rje chen po zhe'am/ ded</text></item>
<item><p>27b3</p><section>phal chen</section><text>dpon chen po zhe'am/ phan par bzhed pa thugs brtse ba can zhe'am/ lha dang bcas pa'i 'jig rten gyi sems can thams cad kyi skyabs su gyur pa/ mgon du gyur pa/ rten du gyur pa/ bla na med pa/ bsod nams kyi zhing nub par gyur</text></item>
<item><p>27b4</p><section>phal chen</section><text>to zhe'am/ sangs rgyas bcom ldan 'das rnams ni 'byung bar dka' 'o/ /zhes rnam pa de lta bur smre sngags 'don cing / mya ngan byed pa dang / sangs rgyas mthong ba rjes su dran pa'i sems can rnams kyi bsam pa dang / yid la bya ba de</text></item>
<item><p>27b5</p><section>phal chen</section><text>dang de dag gi sgor sangs rgyas kyi phrin las tshad med pa rgyun mi 'chad do/ /sangs rgyas bcom ldan 'das rnams yongs su mya ngan las 'da' ba'i tshe/ 'di lta ste/ sems can rnams kyi sems dang par bya ba'i dbang dang / sems can rnams</text></item>
<item><p>27b6</p><section>phal chen</section><text>dad pas mchod par bya ba'i dbang dang / sems can rnams lhag pa'i bsam pa rnam par spyod par bya ba'i dbang dang / sems can rnams yongs su smin par bya ba'i dbang dang / sems can rnams yongs su sbyang bar bya ba'i dbang dang / sems can rnams gdul ba'i dbang dang /</text></item>
<item><p>27b7</p><section>phal chen</section><text>sems can rnams kyi bsod nams kyi tshogs yongs su rdzogs par bya ba'i dbang dang / sems can rnams de bzhin gshegs pa la mchod pas dmigs par bya ba'i dbang dang / de bzhin gshegs pa'i mchod rten rnam pa sna tshogs su brgyan pas/ phyogs dang</text></item>
<item><p>28a1</p><section>phal chen</section><text>yul sna tshogs su sems can rnams kyi dge ba'i rtse ba bstsags par bya ba'i dbang gis sems can rnams kyi bsam pa dang mos pa ji lta ba bzhin du sku gdung dang / ring bsrel byin gyis rlob ste/ lha dang klu dang / gnod sbyin</text></item>
<item><p>28a2</p><section>phal chen</section><text>dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi'i gnas thams cad du 'dul ba dang / mos pa'i tshul ji lta ba bzhin du/ sku gdung dang ring bsrel byin gyis rlob po/ /rang gi sku rnam par</text></item>
<item><p>28a3</p><section>phal chen</section><text>phye ste/ sku gdung dang ring bsrel tshad med pa grangs med pa dpag tu med pa bsam gyis mi khyab pa brjod du med pa'i yang brjod du med pa byin gyis rlob bo/ /de bzhin gshegs pa'i mchod rten gyis sangs rgyas kyi sku gdung 'jig rten thams cad du rnam</text></item>
<item><p>28a4</p><section>phal chen</section><text>par phye ba de'i yul dang / phyogs kyi klu'i gnas dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po'i gnas dang / mi'i gnas dang / srin po'i gnas dag tu sku gdung dang / ring bsrel</text></item>
<item><p>28a5</p><section>phal chen</section><text>mchod pa byed par 'gyur bas/ sku gdung gi ring bsrel dang dbu dang / phyag sen gyi mchod rten dang / sangs rgyas bzhugs pa'i mchod rten la 'gro ba thams cad nges par sangs rgyas dran par 'gyur te/ chos la rab tu rten par 'gyur ro/ /dge</text></item>
<item><p>28a6</p><section>phal chen</section><text>'dun la dad pa rab tu 'thob par 'gyur ro/ /yul dang phyogs kyi gnas de dang de dag tu yang rgyun mi 'chad par sangs rgyas mchod pa la brtson pa'i bsam pas sbyin pa yongs su gtong bar 'gyur ro/ /bsod nams byed par 'gyur ro/ /mtho</text></item>
<item><p>28a7</p><section>phal chen</section><text>ris de dang de yongs su dag pa rab tu 'thob par 'gyur ro/ /rigs dang rgyud kyi bdag nyid che ba rab tu 'thob par 'gyur ro/ /longs spyod chen po dang / 'khor rnam par dag pa rab tu 'thob par 'gyur ro/ /lha dang mi'i phun sum tshogs pa nyams</text></item>
<item><p>28b1</p><section>phal chen</section><text>su myong bar 'gyur ro/ /log par ltung ba med pa'i lam yongs su rdzogs par 'gyur ro/ /sangs rgyas byung ba don yod pa rab tu bsgrub par 'gyur ro/ /chos dkar po la gnas pa yongs su rdzogs par byed par 'gyur ro/ /khams gsum</text></item>
<item><p>28b2</p><section>phal chen</section><text>pa las 'byung ba'i lam yongs su sbyong bar 'gyur ro/ /theg pa gang la dad pa'i smon lam gyis nges par 'byung bar 'gyur ro/ /de bzhin gshegs pa de dang de dag la drin du gzo ba rab tu 'thob par 'gyur ro/ /sangs rgyas bcom ldan 'das</text></item>
<item><p>28b3</p><section>phal chen</section><text>rnams la rten pa dang / skyabs btsal ba dang / mgon btsal ba dang / dpung gnyen btsal ba'i sems bskyed par 'gyur te/ de ltar sangs rgyas bcom ldan 'das rnams ni yongs su mya ngan las 'das kyang yon bsam gyis mi khyab</text></item>
<item><p>28b4</p><section>phal chen</section><text>par sbyong ba/ bsod nams zad mi shes pa'i yon gyi gnas dag ste/ sangs rgyas bcom ldan 'das rnams ni 'jig rten du byung na de ltar sems can rnams kyi dge ba'i rtsa ba rnam pa mang po rab tu bstsags pas bsod nams kyi tshogs</text></item>
<item><p>28b5</p><section>phal chen</section><text>rab tu rdzogs par 'gyur te/ 'di ni sangs rgyas bcom ldan 'das rnams kyi sangs rgyas kyi phrin las bcu pa'o/ /kye rgyal ba'i sras bcu po de dag ni sangs rgyas bcom ldan 'das rnams kyi sangs rgyas kyi phrin las rgya chen po tshad med pa bsam gyis mi khyab pa</text></item>
<item><p>28b6</p><section>phal chen</section><text>rnams so/ /de dag ni sangs rgyas kyi byin rlabs ma gtogs par lha dang bcas pa'i 'jig rten gyis tshad gzung bar mi nus pa'o/ /'das pa dang ma 'ongs pa dang / da ltar byung ba'i nyan thos dang / rang sangs rgyas thams cad kyis 'jug</text></item>
<item><p>28b7</p><section>phal chen</section><text>par mi nus pa'o/ /kye rgyal ba'i sras bcu po 'di dag ni sangs rgyas bcom ldan 'das rnams kyi gnyis su med par spyod cing / dngos po rnam pa gnyis su med pa'i chos kyi dbang phyug gi chos rnams te/ bcu gang zhe na/ 'di lta ste/ sangs</text></item>
<item><p>29a1</p><section>phal chen</section><text>rgyas bcom ldan 'das rnams ni lung bstan pa thams cad ston pa la gnyis su med par spyod do/ /sangs rgyas bcom ldan 'das rnams ni sems can sangs rgyas rjes su dran pa la brtson pa rnams kyi sems dang bsam pa</text></item>
<item><p>29a2</p><section>phal chen</section><text>brjod du med pa 'byam klas pa rnams la gnyis su med par spyod do/ /sangs rgyas kyi chos thams cad kyi don ma lus par mngon par sangs rgyas pas gnyis su med pa'i sku par mdzad do/ /'das pa dang / ma byon pa dang / da ltar byung ba'i de</text></item>
<item><p>29a3</p><section>phal chen</section><text>bzhin gshegs pa thams cad la rang bzhin gnyis su med par thugs su chud pa mnga' ba'o/ /'byung ba dang byang ba'i mtha' gnyis su med pa dang / sngon gyi mtha' dang / phyi ma'i mtha' dang / da ltar byung ba gnyis su med par thugs su chud pa mnga' ba'o/ /</text></item>
<item><p>29a4</p><section>phal chen</section><text>sangs rgyas kyi zhing thams cad gnyis su med pas dus gsum gyi sangs rgyas kyi zhing thams cad gcig par rab tu mkhyen cing ston pa thugs su chud pa mnga' ba'o/ /sangs rgyas gcig dang / sangs rgyas thams cad kyi gsung gnyis su med par thugs</text></item>
<item><p>29a5</p><section>phal chen</section><text>su chud pa mnga' ba'o/ /de bzhin gshegs pa thams cad kyis thugs su chud pa dang / 'dul ba mdzad pa'i rnam par dmigs pa gnyis su med par thugs su chud pa mnga' ba'o/ /'jig rten gyi chos thams cad dang / sangs rgyas kyi chos</text></item>
<item><p>29a6</p><section>phal chen</section><text>gnyis su med par thugs su chud pa mnga' ba'o/ /'das pa dang ma byon pa dang / da ltar byung ba'i sangs rgyas thams cad kyi dge ba'i rtsa ba thams cad dge ba'i rtsa ba gcig ste/ gnyis su med par thugs su chud pa mnga' ba'o/ /kye rgyal</text></item>
<item><p>29a7</p><section>phal chen</section><text>ba'i sras bcu po de dag ni sangs rgyas bcom ldan 'das rnams kyi gnyis su med par spyod cing / dngos po gnyis su med pa'i chos kyi dbang phyug gi chos so/ /kye rgyal ba'i sras bcu po 'di dag ni sangs rgyas bcom ldan 'das rnams kyi de bzhin</text></item>
<item><p>29b1</p><section>phal chen</section><text>gshegs pa bzhugs pa chos thams cad la rab tu zhugs pa rnams so/ /bcu gang zhe na/ sangs rgyas bcom ldan 'das rnams ni chos kyi dbyings gnas pa'i ye shes thugs su chud pa la bzhugs pa'o/ /sangs rgyas bcom ldan 'das rnams</text></item>
<item><p>29b2</p><section>phal chen</section><text>ni thugs rje chen po mi nyams pa la bzhugs pa'o/ /sangs rgyas bcom ldan 'das rnams ni smon lam ji lta ba bzhin du 'byung ba la bzhugs pa'o/ /sangs rgyas bcom ldan 'das rnams ni 'dul ba'i sems can yongs su mi gtong ba la bzhugs</text></item>
<item><p>29b3</p><section>phal chen</section><text>pa'o/ /sangs rgyas bcom ldan 'das rnams ni dngos po med pa la gnas pa'i chos nyid la bzhugs pa'o/ /sangs rgyas bcom ldan 'das rnams ni de bzhin gshegs pa'i sku skal ba mnyam pa tha mi dad cing don yod pa la bzhugs pa'o/ /</text></item>
<item><p>29b4</p><section>phal chen</section><text>sangs rgyas bcom ldan 'das rnams ni rtag tu mnyam par gzhag pa'i thugs la bzhugs pa'o/ /sangs rgyas bcom ldan 'das rnams ni chos thams cad nyams pa med par gzhol ba la bzhugs pa'o/ /sangs rgyas bcom ldan 'das</text></item>
<item><p>29b5</p><section>phal chen</section><text>rnams ni chags pa med pa'i dgongs pas rnam par spyod pa la bzhugs pa'o/ /sangs rgyas bcom ldan 'das rnams ni chos thams cad kyi mnyam pa nyid la 'jug pas grub pa med pa'i yang dag pa'i mtha'i mtshan nyid la bzhugs pa ste/ kye rgyal ba'i</text></item>
<item><p>29b6</p><section>phal chen</section><text>sras bcu po de dag ni sangs rgyas bcom ldan 'das rnams kyi de bzhin gshegs pa bzhugs pa chos thams cad la zhugs pa rnams so/ /kye rgyal ba'i sras bcu po 'di dag ni sangs rgyas bcom ldan 'das rnams kyi chos thams cad ma lus par mngon</text></item>
<item><p>29b7</p><section>phal chen</section><text>par mkhyen pa rnams te/ bcu gang zhe na 'di lta ste/ chos kyi dbyings ma lus pa thams cad kyi 'das pa bgrangs pa mtha' dag thams cad mngon par mkhyen pa dang / ma 'ongs pa bgrangs pa mtha' dag thams cad mngon par mkhyen pa dang /</text></item>
<item><p>30a1</p><section>phal chen</section><text>da ltar byung ba bgrangs pa mtha' dag thams cad mngon par mkhyen pa dang / tshig gi lam mtha' dag thams cad mngon par mkhyen pa dang / 'jig rten gyi rgyud mtha' dag thams cad mngon par mkhyen pa dang / sems can gyi</text></item>
<item><p>30a2</p><section>phal chen</section><text>bsam pa dang shes pa mtha' dag thams cad mngon par mkhyen pa dang / byang chub sems dpa' dge ba'i rtsa ba chung ngu dang 'bring dang chen po dang / rnam pa sna tshogs su rnam par gnas pa'i mtshan nyid kyi dge ba'i rtsa ba rnams la bsam pa tshad med pa yongs su</text></item>
<item><p>30a3</p><section>phal chen</section><text>mi gtong bas sangs rgyas kyi ye shes 'bar bar bya ba dang / yongs su rdzogs par bya ba mtha' dag thams cad mngon par mkhyen pa dang / chos thams cad 'tshang rgya ba'i mkhyen pa mtha' dag thams cad mngon par mkhyen pa dang / 'jig rten gyi rgyud thams</text></item>
<item><p>30a4</p><section>phal chen</section><text>cad rnam par dbye ba'i ye shes gzigs pa mtha' dag thams cad mngon par mkhyen pa dang / chos kyi dbyings kyi gzhi 'phrul gyi rnam pa lta bur dbye ba thams cad mngon par mkhyen pa ste/ kye rgyal ba'i sras bcu po de dag ni sangs rgyas bcom</text></item>
<item><p>30a5</p><section>phal chen</section><text>ldan 'das kyi chos thams cad ma lus par mngon par mkhyen pa'o// //sangs rgyas rmad gcad ces bya ba shin tu rgyas pa chen po'i mdo/ bam po bzhi pa/ kye rgyal ba'i sras bcu po 'di dag ni sangs rgyas bcom ldan 'das rnams kyi stobs chen po/ stobs dam pa stobs tshad</text></item>
<item><p>30a6</p><section>phal chen</section><text>pa stobs bdag nyid che ba/ stobs thug pa med pa/ stobs mi mnyam pa stobs snying po dang ldan pa/ stobs mi shigs pa/ stobs 'jig rten thams cad kyis bsam gyis mi khyab pa/ stobs sems can thams cad kyis mi 'phrogs pa/ sangs rgyas kyi rgyal</text></item>
<item><p>30a7</p><section>phal chen</section><text>mtshan stobs po che/ dpa' bo chen po'i stobs rnams te/ bcu gang zhe na/ 'di lta ste/ sangs rgyas kyi sku ni pha rol gyi gnod pa thams cad kyis mi shigs mi chod pa'o/ /'jig rten gyi yul thams cad kyis sku tshe'i dbang po nyams par</text></item>
<item><p>30b1</p><section>phal chen</section><text>mi nus pa'o/ /'jig rten gyi khams thams cad kyi bskal pa'i gdung bas 'tshig par nus pa'o/ /'jig rten gyi khams thams cad 'jig par gtogs pa'i chu'i phung por 'grongs par 'gyur ba'o/ /bdud thams cad dang / bdud</text></item>
<item><p>30b2</p><section>phal chen</section><text>kyi sde thams cad dang / lha thams cad kyi dpung dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / ma yin pa thams cad kyi dpung dang / sha za dang / srin po thams cad</text></item>
<item><p>30b3</p><section>phal chen</section><text>kyi dpung dang / sems can ma lus pa thams cad kyi dpung gis brgal bar dka' ba'o/ /rdo rje ri rab kyi ri tsam gyi char pa dang / khor yug gi ri chen po tsam 'am/ stong gsum gyi stong chen po tsam gyi rdo rje'i char bab kyang / bcom ldan</text></item>
<item><p>30b4</p><section>phal chen</section><text>'das de bzhin gshegs pa dgra bcom pa yang dag par rdzogs pa'i sangs rgyas kyi ba spu gcig kyang 'gul bar 'gyur/ g.yo bar 'gyur te/ bag tsha ba'i shas mi mnga' 'o/ /bzhugs sam bzhengs sam bzhud dam/ gzims</text></item>
<item><p>30b5</p><section>phal chen</section><text>kyang rung ste/ spyod lam 'gyur ba med do/ /de bzhin gshegs pa gang na bzhugs pa'i yul de dang de'i 'khor dag tu yang de bzhin gshegs pa dgyes na kun tu 'bab par 'gyur ro/ /sangs rgyas kyi zham ring rnams la yang gnod par 'gyur</text></item>
<item><p>30b6</p><section>phal chen</section><text>ro/ /sangs rgyas kyi byin gyis brlabs pa'i sems can rnams la yang gnod par mi 'gyur zhing / mi g.yo na de bzhin gshegs pa'i sku lta la smos kyang ci dgos te/ 'di ni sangs rgyas bcom ldan 'das rnams kyi mthu bo che chen po'i stobs sangs rgyas kyi</text></item>
<item><p>30b7</p><section>phal chen</section><text>spyod pa'i rgyal mtshan gyi chos dang po'o/ /gzhan yang sangs rgyas bcom ldan 'das rnams dgyes na/ chos kyi dbyings thams cad kyis klas pa'i 'jig rten gyi khams thams cad ri rab kyi ri dang bcas pa/ khor yug dang khor yug chen po'i ri dang</text></item>
<item><p>31a1</p><section>phal chen</section><text>bcas pa/ rgya mtsho dang / ri dang nags tshal thibs po dang / sems can gnas pa'i gnas tha dad pa kun dang bcas pa de lta bu'i 'jig rten gyi khams thams cad de bzhin gshegs pa'i ba spu'i bu ga gcig tu btsud de/</text></item>
<item><p>31a2</p><section>phal chen</section><text>phyi ma'i mtha'i bskal pa'i mur thug par bzhag kyang / de bzhin gshegs pa'i byin gyi rlabs ma gtogs par sems can rnams kyis shes par nus so/ /de bzhin gshegs pa de dag ni de snyed kyi 'jig rten gyi khams sku'i ba spu'i khung bu gcig</text></item>
<item><p>31a3</p><section>phal chen</section><text>gis bzung ste/ phyi ma'i mtha'i bskal pa'i mur thug par bsnams shing / gshegs sam/ bzhugs sam/ bzhengs sam/ gzims kyang rung ste/ de bzhin gshegs pa'i thugs skad cig tsam yang skyo ba mi mnga'o// chad cing dub par</text></item>
<item><p>31a4</p><section>phal chen</section><text>mi 'gyur ro/ /mthu dang stobs la yongs su nyams par 'gyur ba mi mnga' 'o/ /spyod lam rnam par 'gyur ba mi mnga' 'o/ /kye rgyal ba'i sras 'di lta ste dper na/ nam mkha' ni chos kyi dbyings ma lus pa'i 'jig rten gyi khams thams cad 'dzin kyang</text></item>
<item><p>31a5</p><section>phal chen</section><text>skyo ba med do/ /dub pa med do/ /gnod pa med do/ /med par mi 'gyur ro/ /mi g.yo mi 'byung mi 'jig go /de bzhin du sangs rgyas bcom ldan 'das rnams kyang ba spu'i khung bu gcig tu 'jig rten kyi khams ma lus pa thams cad bsnams kyang</text></item>
<item><p>31a6</p><section>phal chen</section><text>de'i rgyus thugs skad cig tsam du yang mi bde ba'i sku nyams mi 'byung ste/ 'di ni sangs rgyas bcom ldan 'das rnams kyi mthu bo che chen po'i stobs/ sangs rgyas kyi spyod pa'i rgyal mtshan gyi chos gnyis pa'o/ /gzhan yang sangs rgyas bcom ldan 'das</text></item>
<item><p>31a7</p><section>phal chen</section><text>rnams gshegs stabs gcig tu bzhud pas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi 'jig rten gyi khams yongs su 'da' zhing / dgongs pa bskyed pa gcig gis bskal pa tha dad pa'i rim pas sangs rgyas kyi zhing brjod</text></item>
<item><p>31b1</p><section>phal chen</section><text>du med pa'i yang brjod du med pa'i rdul shin tu phra ba snyed 'byung bar mdzad do/ /de lta bur gshegs pas bskal pa 'jig rten gyi khams thams cad kyi rdul shin tu phra ba snyed du gshegs shing / 'jig rten gyi khams thams cad kyi sems kyi rgyud ji snyed pa'i bskal par</text></item>
<item><p>31b2</p><section>phal chen</section><text>bzhud de/ 'jig rten gyi khams thams cad kyi rdul shin tu phra ba snyed kyi/ 'jig rten gyi khams tsam du khor kun tu rgya che zhing yangs pa'i khor yug chen po'i rdo rje'i ri dang / sangs rgyas kyi zhing gi rnam pa brjod du med pa'i yang brjod du med pa la bsgres pa</text></item>
<item><p>31b3</p><section>phal chen</section><text>snyed kyi rdul shin tu phra ba snyed kyang / de la bsgres pa de snyed ba spu'i khung bu gcig tu btsud de/ ba spu'i khung bu gcig tu ji lta ba bzhin du/ sku'i ba spu'i khung bu thams cad du btsud de/ ba spu'i khung bu yang sems can thams cad de snyed du gyur la/</text></item>
<item><p>31b4</p><section>phal chen</section><text>de dag thams cad bsnams te/ de snyed kyi ba spu'i khung bur tshul de bzhin du bshams te/ thugs bskyed pa de lta bus/ de bzhin gshegs pa 'jig rten gyi khams thams cad du rgyu zhing gshegs sam/ phyogs kyi dra ba thams cad du rgyu zhing gshegs</text></item>
<item><p>31b5</p><section>phal chen</section><text>sam/ nam mkha'i dbyings thams cad du rgyu zhing gshegs sam/ 'jig rten gyi khams kyi rgyud 'grangs pa sngon gyi mthar gtogs pa nas bzung ste/ phyi ma'i mtha'i bskal pa'i mur thug par/ de bzhin gshegs pas bskal pa thams cad zad par</text></item>
<item><p>31b6</p><section>phal chen</section><text>gyur kyang de bzhin gshegs pa bzhud pa la brtson pa ni nyams par mi 'gyur ro/ /sku nyams chung bar mi 'gyur ro/ /dgongs pa rnam par 'khrug par mi 'gyur ro/ /ting nge 'dzin nyams par mi 'gyur ro/ /de bzhin gshegs pa'i sku yongs su nyams par</text></item>
<item><p>31b7</p><section>phal chen</section><text>mi 'gyur te/ 'di ni sangs rgyas bcom ldan 'das rnams kyi mthu bo che chen po'i stobs sangs rgyas kyi spyod pa'i rgyal mtshan gyi chos gsum pa'o/ /gzhan yang sangs rgyas bcom ldan 'das rnams ni bsod snyoms gcig bzhes nas bskal pa brjod du med par skyil</text></item>
<item><p>32a1</p><section>phal chen</section><text>mo krung gcig bcas pas/ nyin mtshan gyi rgyud du sngon gyi mtha' dang / phyi ma'i mtha'i mur gtogs pa'i bskal pa 'das par bzhugs kyang / sku mi g.yo zhing bde ba'i dam pa la spyod pa dang / sangs rgyas kyi rnam par spyod pa bsam gyis</text></item>
<item><p>32a2</p><section>phal chen</section><text>mi khyab par rnam par spyod kyang / sems can 'ga' tsam la yang sangs rgyas kyi phrin las rgyun 'chad par mi 'gyur ro/ /de bzhin gshegs pa'i sku de la 'jig rten gyi khams thams cad yongs su bkod de/ 'jig rten gyi khams de dag gi sems can gcig</text></item>
<item><p>32a3</p><section>phal chen</section><text>gi lus kyang 'jig rten gyi khams sangs rgyas kyi zhing brjod du med pa'i yang brjod du med pa'i rdul shin tu phra ba snyed tsam du che ba de lta bur gyur la/ sems can gcig gi lus kyi tshad ji tsam pa de tsam gyi lus su sems can thams cad kyang gyur la/ sems can de dag re re'i</text></item>
<item><p>32a4</p><section>phal chen</section><text>gzugs kyang 'jig rten gyi khams thams cad kyi lcid ji tsam yod pa de tsam du gyur te/ sems can gcig ji ltar lci ba bzhin du sems can thams cad re re'i lcid kyang de tsam du gyur te/ sems can de dag thams cad de bzhin gshegs pa'i phyag sor gyi</text></item>
<item><p>32a5</p><section>phal chen</section><text>rtse mo gcig la/ /phyi ma'i mtha'i bskal pa'i mur thug par bsnams te/ phyag sor gyi rtse mo gcig gis ji ltar bsnams pa de bzhin du phyag sor thams cad kyi rtse mo la'ang / de tsam re re bsnams kyang / de'i phyir de bzhin gshegs pa la sku mnyel</text></item>
<item><p>32a6</p><section>phal chen</section><text>ba 'am/ dgongs pa dub par mi 'gyur te/ thugs bskyed pa'i cha shas shin tu phra ba gcig tsam du yang sdug bsngal mi bde ba skye bar mi 'gyur ro/ /de bzhin du 'jig rten gyi khams la 'jug pa dang / nam mkha'i dbyings la 'jug pa dang / phyogs</text></item>
<item><p>32a7</p><section>phal chen</section><text>kyi dra ba'i rnam pa la 'jug pa re re dang de lta bu la 'jug pa nam mkha'i khams ma lus pa'i dbyings kyis klas pa/ chos kyi dbyings kyi mthas gtugs pa skra'i rtse mo'i cha shas kyis gzhal ba'i 'jig rten gyi khams la 'jug pa thams cad re re zhing yang / skra'i rtse mo'i</text></item>
<item><p>32b1</p><section>phal chen</section><text>cha shas kyis gzhal te/ nam mkha'i dbyings kyis kun tu khyab pa thams cad ma lus pa'i skra'i rtse mo'i cha shas kyi tshad kyis nam mkha'i dbyings la 'jug pa thams cad du zhugs te/ de bzhin gshegs pa'i spyod lam 'di'i tshul dang / skyil mo krung</text></item>
<item><p>32b2</p><section>phal chen</section><text>gcig tu bzhugs pa'i spyod pas/ sngon gyi mtha' dang / phyi ma'i mtha'i mur thug pa'i bskal pa zad par mdzad de/ bskal pa 'da' bar mdzad cing / bskal pa la rab tu 'jug ste/ 'di ni sangs rgyas bcom ldan 'das rnams kyi mthu bo che</text></item>
<item><p>32b3</p><section>phal chen</section><text>chen po'i stobs sangs rgyas kyi spyod pa'i rgyal mtshan gyi chos bzhi pa'o/ /gzhan yang sangs rgyas bcom ldan 'das rnams ni sku gcig la/ /dbu sangs rgyas kyi zhing brjod du med pa'i yang brjod du med pa'i rdul shin tu phra ba snyed byin gyis brlabs te/</text></item>
<item><p>32b4</p><section>phal chen</section><text>dbu re re la yang ljags sangs rgyas kyi zhing brjod du med pa'i yang brjod du med pa'i rdul shin tu phra ba snyed byin gyis brlabs nas/ de dag re res kyang dbyangs kyi yan lag dang sgra skad kyi gsung / sangs rgyas kyi zhing brjod du med pa'i yang brjod du med pa'i</text></item>
<item><p>32b5</p><section>phal chen</section><text>rdul shin tu phra ba snyed re re brjod de/ chos kyi dbyings ma lus pa'i sems can gyi khams thams cad go bar mdzad cing dbyangs kyi yan lag dang sgra skad kyi gsung re res kyang mdo sde sangs rgyas kyi zhing brjod du med pa'i yang brjod du med pa'i rdul shin tu</text></item>
<item><p>32b6</p><section>phal chen</section><text>phra ba snyed bshad la mdo sde re re la'ang chos bstan pa/ sangs rgyas kyi zhing brjod du med pa'i yang brjod du med pa'i rdul shin tu phra ba snyed rab tu gzhol bar mdzad de/ chos bstan pa gcig las kyang chos kyi tshig dang yi ge sangs rgyas kyi zhing brjod du med pa'i yang brjod du</text></item>
<item><p>32b7</p><section>phal chen</section><text>med pa'i rdul shin tu phra ba snyed brjod par gyur la/ /chos bstan pa gcig las ji lta ba de bzhin du chos bstan pa thams cad las kyang de snyed kyi chos kyi tshig dang yi ge brjod de/ de ltar brjod pas bskal pa sangs rgyas kyi zhing brjod du med pa'i yang brjod</text></item>
<item><p>33a1</p><section>phal chen</section><text>du med pa'i rdul shin tu phra ba snyed du rab tu bstan la/ bskal ba sangs rgyas kyi zhing brjod du med pa'i yang brjod du med pa'i rdul shin tu phra ba snyed zad par gyur kyang / da dung gzhan yang bskal pa sangs rgyas kyi zhing brjod du med pa'i yang brjod du med pa'i rdul</text></item>
<item><p>33a2</p><section>phal chen</section><text>shin tu phra ba snyed du brgyud cing rab tu ston pa'i tshul gyis rnam grangs 'dis bskal pa 'jig rten gyi khams thams cad kyi rdul shin tu phra ba snyed du rab tu bstan la/ /rnam grangs 'di 'dra bas bskal pa 'jig rten gyi khams thams cad kyi rdul shin tu phra ba snyed zad la sems</text></item>
<item><p>33a3</p><section>phal chen</section><text>can thams cad kyi sems kyi spyod pa snyed kyi bskal pa 'das par gyur te/ phyi ma'i mtha'i mur thug pa'i bskal pa zad cing 'das par byas kyang / de bzhin gshegs pa'i sprul pa chos thams cad snang ba'i 'khor lo bskor ba dang / chos thams</text></item>
<item><p>33a4</p><section>phal chen</section><text>cad rab tu shes par bstan cing lung bstan pa dang / the tsom thams cad rab tu gcod pa'i chos kyi 'khor lo bskor ba dang / chos thams cad snang bar byed pa'i/ chos kyi 'khor lo bskor ba dang / byang chub sems dpa'i spyod pa thams cad brjod pa'i rgyun</text></item>
<item><p>33a5</p><section>phal chen</section><text>dang ldan pa'i chos kyi 'khor lo bskor ba dang / ye shes kyi nyi ma'i dkyil 'khor chen po'i rgyan dang ldan pa'i chos kyi 'khor lo bskor ba dang / 'gro ba thams cad ma lus par ye shes kyi sgron ma chen pos brgyan pa'i chos kyi 'khor lo bskor ba dang / so</text></item>
<item><p>33a6</p><section>phal chen</section><text>so yang dag par rig pa dang / mi 'jigs pa chen pos brgyan pa'i chos kyi 'khor lo bskor ba rgyun mi 'chad de/ sangs rgyas kyi sku gcig gi byin gyi rlabs kyis ji lta ba de bzhin du chos kyi 'khor lo'i sprin chen po dpe thams cad la/ /dpe med</text></item>
<item><p>33a7</p><section>phal chen</section><text>par rab tu 'byung bar 'gyur ro/ /de bzhin du chos kyi dbyings ma lus pa thams cad kyi nam mkha'i dbyings kyi mthas gtugs pa skra'i rtse mo'i cha shas kyis gzhal ba ma lus pa thams cad chags pa med par rnam par dbye bas/ sangs rgyas kyi zhing</text></item>
<item><p>33b1</p><section>phal chen</section><text>brjod du med pa'i yang brjod du med pa snyed kyi sangs rgyas kyi sprul pa de snyed de snyed du dgongs pa'i skad cig re re la phyi ma'i mtha'i mur thug pa'i bskal par sprul pa mdzad cing / de bzhin gshegs pa'i sprul pa'i sku thams cad las de bzhin gshegs pa'i sku re re la 'ang</text></item>
<item><p>33b2</p><section>phal chen</section><text>de snyed de snyed kyi dbu mnga' bar 'gyur la gzhung de bzhin du dbu re re la yang de snyed de snyed kyi ljags mnga' bar gyur te/ ljags re re las kyang de snyed de snyed kyi dbyangs kyi yan lag dang / sgra skad kyi gsung chos kyi dbyings ma lus pa'i sems can gyi khams thams</text></item>
<item><p>33b3</p><section>phal chen</section><text>cad go bar mdzad par byung la/ dbyangs kyi yan lag dang / sgra skad kyi gsung de dag re res kyang de snyed de snyed kyi mdo sde bshad par gyur la mdo sde de dag re re la yang de snyed de snyed kyi/ /chos bstan pa la rab tu gzhol bar mdzad de/ chos bstan pa de</text></item>
<item><p>33b4</p><section>phal chen</section><text>dag de re re las kyang / /de snyed de snyed kyi chos kyi tshig dang yi ge brjod par gyur la/ chos kyi tshig dang yi ge de dag re res kyang chos kyi dbyings ma lus pa thams cad dbyangs kyis rgyas par bkang ste/ sems can gyi khams ma lus pa thams cad</text></item>
<item><p>33b5</p><section>phal chen</section><text>go bar mdzad kyang de bzhin gshegs pa'i dbyangs la dub pa mi mnga' ste/ nyams par mi 'gyur la thogs pa mi mnga' zhing dma' bar mi 'gyur te/ de lta bu'i chos kyi 'khor lo bskor yang bskal pa phyi ma'i mtha'i mug thug pa'i bar du rgyun 'chad</text></item>
<item><p>33b6</p><section>phal chen</section><text>par mi 'gyur te/ 'di ni sangs rgyas bcom ldan 'das rnams kyi mthu bo che chen po'i stobs sangs rgyas kyi spyod pa'i rgyal mtshan gyi chos lnga pa'o/ /gzhan yang sangs rgyas bcom ldan 'das rnams ni thugs dpal gyi be'us brgyan pa/ rdo rje chen po ltar</text></item>
<item><p>33b7</p><section>phal chen</section><text>shin tu brtan par grub pa mnga' bdag ste/ de dag byang chub kyi shing drung du byon na bdud sdig to can gyis sems can thams cad snyed kyi bdud kyi sde/ gzugs sna tshogs can shin tu mi sdug pa/ 'jigs 'jigs ltar 'dug pa/ rab tu sdang ba'i</text></item>
<item><p>34a1</p><section>phal chen</section><text>gzugs can 'jig rten thams cad shin tu 'jigs pa'i gzugs can rab tu skyi g.ya' ba bskyed pa'i gzugs can/ bdud shin tu mi sdug pa'i gzugs 'chang ba rab btsog por 'jigs pa/ 'jigs pa chen po skyed pa/ 'gro</text></item>
<item><p>34a2</p><section>phal chen</section><text>ba thams cad gsod pa/ 'jig rten thams cad phung bar byed pa de lta bu sha stag gis/ byang chub kyi shing drung dang / chos kyi dbyings thams cad dang / nam mkha'i dbyings kyi mthar thug par gang bar gzigs kyang byang chub kyi shing drung na bzhugs pa'i</text></item>
<item><p>34a3</p><section>phal chen</section><text>de bzhin gshegs pa rnams la bsnyengs pa mi mnga' 'o/ /bag tsha ba mi mnga' 'o/ /ba spu gcig kyang g.yo ba med do/ /dgongs pa'i cha shas shin tu phra ba 'ga' tsam gyis kyang de ltar rnam pa tha dad pa'i gzugs la mtshan ma rnam pa tha dad pa 'dzin pa mi mnga'</text></item>
<item><p>34a4</p><section>phal chen</section><text>ste/ shin tu brtan no/ /g.yo ba med do/ /mi sgul to/ /'gyur ba do/ /rnam par rtog pa med do/ /shin tu zhi'o/ /bsnyengs pa dang bag tsha ba thams cad dang shin tu bral lo/ /sdug pa dang khong khro ba shin tu spangs so/ /sangs rgyas</text></item>
<item><p>34a5</p><section>phal chen</section><text>kyi spyod pa rgyun mi 'chad de/ byams pa chen po'i stobs dang ldan pa'o/ /thugs rje chen po'i gnas kyi dbang po'i shin tu dben pa'o/ /bag tsha ba mi mnga' ba'i dgongs pa dang ldan pa'o/ /dgongs pa shin tu brtan zhing nyams pa mi mnga' ba'o/ /</text></item>
<item><p>34a6</p><section>phal chen</section><text>tshur zil gyis mi non la phar zil gyis gnon pa'i dgongs pa dang ldan pa ste/ bdud thams cad dang / bdud kyi ris su gtogs pa'i lha thams cad dang / bdud kyi sde thams cad shin tu zil gyis gnon to/ /shin tu spa 'gong ngo / /de ltar zil</text></item>
<item><p>34a7</p><section>phal chen</section><text>gyis mnan te/ spa gong ba dang / de bzhin gshegs pa la skyabs tshol lo/ /de dag la'ang bcom ldan 'das de dag cho 'phrul chen po gsum gyis/ de bzhin gshegs pa'i 'dul ba mdzad pa nye bar bsgrubs te/ bla na med pa yang dag par rdzogs</text></item>
<item><p>34b1</p><section>phal chen</section><text>pa'i byang chub las phyir mi ldog par 'gyur ro/ /'di ni sangs rgyas bcom ldan 'das rnams kyi mthu bo che chen po'i stobs sangs rgyas kyi spyod pa'i rgyal mtshan gyi chos drug pa'o/ /gzhan yang sangs rgyas bcom ldan 'das rnams kyi gsung thogs</text></item>
<item><p>34b2</p><section>phal chen</section><text>pa med pa ni 'jig rten gyi khams ma lus pa de dang / de dag thams cad du sems can rnams 'dul ba'i don gyi rnam par dmigs par kun tu khyab pa 'byung ste/ de bzhin gshegs pa'i gsung de ni ri rnams la thogs pa do/ /ri rab la thogs pa</text></item>
<item><p>34b3</p><section>phal chen</section><text>med do/ /rin po che'i ri la thogs pa do/ /khor yug dang khor yug chen po la thogs pa med do/ /lha'i khyim la thogs pa med do/ /klu'i khyim la thogs pa med do/ /gnod sbyin gyi khyim la thogs pa med do/ /dri za'i khyim la</text></item>
<item><p>34b4</p><section>phal chen</section><text>thogs pa med do/ /lha ma yin gyi khyim la thogs pa med do/ /nam mkha' lding gi khyim la thogs pa med do/ /mi'am ci'i khyim la thogs pa med do/ /lto 'phye chen po'i khyim la thogs pa med do/ /mi dang mi ma yin pa'i khyim la</text></item>
<item><p>34b5</p><section>phal chen</section><text>thogs pa med do/ /gal te brgya la 'jig rten gyi khams thams cad na yod pa'i sgra chen po 'jig rten rnam pa tha dad pa'i sgras/ 'jig rten gyi khams thams cad gang ste/ ca co 'dres par gyur kyang / de la de bzhin gshegs pas gsungs pa'i gsung ni</text></item>
<item><p>34b6</p><section>phal chen</section><text>'dul ba'i sems can rnams kyi rna ba'i rnam par dmigs pa la bsgribs pa med pa yin te/ de bzhin gshegs pa'i gsung 'ba' shig de dag gi rna ba'i rnam par dmigs pa la/ lhang nge lham me lhan ne ste go bar mdzad pa'i tshig dang / yi ge rnams kyang rlag</text></item>
<item><p>34b7</p><section>phal chen</section><text>par mi 'gyur te/ 'di ni sangs rgyas bcom ldan 'das rnams kyi mthu bo che chen po'i stobs sangs rgyas kyi spyod pa'i rgyal mtshan gyi chos bdun pa'o/ /gzhan yang sangs rgyas bcom ldan 'das rnams kyi thugs ni chags pa mi mnga' ba ste/ bskal</text></item>
<item><p>35a1</p><section>phal chen</section><text>pa bye ba khrag khrig brgya stong brjod du med pa'i yang brjod du med par yongs su sbyangs ba'o/ /'das pa dang ma byon pa dang / da ltar byung ba'i sangs rgyas thams cad dang / rgyan gcig tu gyur pa'o/ /rnyog pa med cing rnam par dang</text></item>
<item><p>35a2</p><section>phal chen</section><text>ste shin tu gsal ba'o/ /bdag gi zhes bya ba mi mnga' ba'o/ /chos thams cad la mi gnas pa'o/ /nang na gnas pa ma yin pa'o/ /phyi rol na gnas pa ma yin pa'o/ /ma skyes pa'o/ /dmigs pa thams cad kyis dben pa'o/ /zhi</text></item>
<item><p>35a3</p><section>phal chen</section><text>zhes gnas med pa'o/ /rtsom pa med pa'o/ /'du shes sna tshogs thams cad la mi gnas pa'o/ /dngos po'i rnam par rtog pa thams cad 'gags pa'o/ /rang bzhin gyi 'od dang zhing gsal ba'o/ /yongs su dag pa'o/ /dmigs pa dang</text></item>
<item><p>35a4</p><section>phal chen</section><text>yid la bya ba thams cad dang ma 'dres pa'o/ /chos thams cad nyon mongs pa med pa'i yul dang ldan pa'o/ /yang dag pa'i mtha' 'dod chags dang bral bas dag pa'o/ /chos kyi dbyings shin tu bstan pa'i mthar thug pa'o/ /chos kyi dbyings</text></item>
<item><p>35a5</p><section>phal chen</section><text>kun nas mi zad pa dang ldan pa'o/ /'du shes kyi rnam pa thams cad kyi tshad dang tshad med pa dang bral ba'o/ /'dus byas dang 'dus ma byas kyi brjod pa thams cad 'gags pa'o/ /tshig gi lam gyis brjod du med pa'i mthar thug pa'i yul lo/ /</text></item>
<item><p>35a6</p><section>phal chen</section><text>mi zad pa dang chags pa med pa'i dbyings kyi mthar thug pa'o/ /ye shes sngon du 'gro ba'o/ /stobs bcu'i rgyan du gyur pa'o/ /chos thams cad kyis rnam par dag pa'o/ /thabs mkhas pas byung ba'o/ /chos sna tshogs dang chos du ma dang / chos</text></item>
<item><p>35a7</p><section>phal chen</section><text>thams cad shin tu bstan pa dang mi 'gal ba'o/ /dus gsum du tha dad pa med pa'o/ /chos kyi dbyings thams cad du chos gzhi med pa thams cad kyi mnga' ba'i pha rol tu phyin pa brnyes pa'o/ /chos thams cad la mnga' ba'i 'byung gnas dang / mdzod</text></item>
<item><p>35b1</p><section>phal chen</section><text>du gyur pa'o/ /chos kyi tshul thams cad dgongs pa khyad par du rmongs pa med pa'o/ /zhing gi rgyud du gtogs pa thams cad dang phyogs kyi dra ba dang / rgyud 'byam klas pa ma lus pa thams cad la mi gnas pa brtan zhing mi g.yo la nyams pa med pa'i</text></item>
<item><p>35b2</p><section>phal chen</section><text>ye shes kyis rab tu gzigs pa/ chos ma lus pa thams cad kyi mthar thug pa zag pa thams cad yongs su zad pa dgongs pa rnam par grol zhing zag pa mi mnga' ba dang / shes rab rnam par grol bas shin tu rnam par grol ba yang dag pa'i mtha' mi zad</text></item>
<item><p>35b3</p><section>phal chen</section><text>pas klas pa/ chags pa med par rnam par spyod pa rtag tu mnyam par bzhag pa dus gsum thams cad du bsgribs pa med par 'byung ba/ sems can thams cad kyi dus gsum gyi sems dang spyod pa thams cad ma lus par thugs skad cig gis rab tu</text></item>
<item><p>35b4</p><section>phal chen</section><text>mkhyen pa ste/ 'di ni sangs rgyas bcom ldan 'das rnams kyi mthu bo che chen po'i stobs sangs rgyas kyi spyod pa'i rgyal mtshan gyi chos brgyad pa'o/ /gzhan yang sangs rgyas bcom ldan 'das rnams kyi chos kyi sku ni sku mi mnga' ba ste/ rang bzhin</text></item>
<item><p>35b5</p><section>phal chen</section><text>gcig tu gyur pa sangs rgyas thams cad kyi yul tshad med pa'i sku'o/ /mtha' dang dbus med par yongs su grub pa'i sku'o/ /'jig rten thams cad kyis zad par mi nus pa'i sku'o/ /khams gsum pas gos pa med pa'i sku'o/ /brten pa'i</text></item>
<item><p>35b6</p><section>phal chen</section><text>skus rnam par dmigs pa'o/ /lhag pa'i bsam pa dang rjes su dran pa'i byin gyi rlabs kyis sku'i rang bzhin yang dag par ston pa'o/ /bden pa med pa dang / pa med pa'i sku mnyam pa nyid kyis yongs su dag pa'o/ /chos kyi sku bzhud pa</text></item>
<item><p>35b7</p><section>phal chen</section><text>dang byon pa med pa'i sku'o/ /'dus ma byas pas 'jig pa med pa'i sku'o/ /mtshan nyid med pas mtshan nyid gcig pa'i chos kyi sku'i rang bzhin no/ /yul na mi gnas pa dang phyogs na mi gnas pa'i sku'o/ /ma lus pa thams cad kyi lus</text></item>
<item><p>36a1</p><section>phal chen</section><text>kyi sku'o/ /sangs rgyas kyi khyu mchog gis mthu phyung ba dang / rnam par 'phrul pa mtha' yas pa'i sku'i rang bzhin no/ /lus thams cad du yongs su gzhol ba'i sku sna tshogs su rnam par dmigs pa mdzad kyang chos kyi sku'i</text></item>
<item><p>36a2</p><section>phal chen</section><text>tshul gyi rjes su 'brang ba'o/ /ye shes kun tu snang ba'i snying po can no/ /sku yongs kyi mdzod du gyur pa'o/ /chos kyi dbyings rnam pa tha dad pa med pa shin tu bstan pa'i sku'o/ /khams ma lus pa thams cad rgyas par 'gengs pas/ kun tu khyab</text></item>
<item><p>36a3</p><section>phal chen</section><text>pa'i sku'i rang bzhin no/ /mi g.yo mi dgongs pa'i sku rnam par dag pa'o/ /yod pa'ang ma yin med pa'ang ma yin pa'i tshul dang tshul ma yin par rab tu brjod pa'i sku'o/ /sems can gyi mos pa rnam pa sna tshogs 'dul bar gyur ba'i sku'o/ /</text></item>
<item><p>36a4</p><section>phal chen</section><text>'gags pa'ang ma yin ma 'gags pa'ang ma yin pas 'dul ba ston pa'i sku'o/ /yon tan rin po che thams cad yang dag par 'byung bas shin tu 'phags pa'i sku'o/ /chos thams cad sangs rgyas kyi chos kyi</text></item>
<item><p>36a5</p><section>phal chen</section><text>de bzhin nyid du yang dag par bsgrubs pa'i sku'o/ /rang bzhin gyis rab tu zhi zhing bsgribs pa med pa'i mthar thug pa'i sku'o/ /thogs pa mi mnga' bas chos thams cad thugs su chud pa'i sku'o/ /thams cad kyi rjes su song ba'i chos kyi dbyings kyis</text></item>
<item><p>36a6</p><section>phal chen</section><text>rnam par dag cing 'jig rten thams cad du shin tu rnam par phye ba'i sku'o/ /phyir mi ldog cing bsgribs pa mi mnga' la/ sangs rgyas kyi rnam par thar pas ye shes thams cad rjes su 'brang zhing / yang dag par gzhol bas thugs su</text></item>
<item><p>36a7</p><section>phal chen</section><text>chud pa'i sku ste/ 'di ni sangs rgyas bcom ldan 'das rnams kyi mthu bo che chen po'i stobs sangs rgyas kyi spyod pa'i rgyal mtshan gyi chos dgu pa'o/ /gzhan yang sangs rgyas bcom ldan 'das rnams kyi ye shes mnyam pa med pa dang / mnyam pa ni</text></item>
<item><p>36b1</p><section>phal chen</section><text>de bzhin gshegs pa thams cad kyis thugs su chud pa ste/ byang chub sems dpa'i spyod pa thams cad kyis byung ba'o/ /mngon par 'grub pa'i spyod pa khyad par du 'phags pa'i smon lam dang / byang chub sems dpa'i spyod pas rnam par dag pa'o/ /byang</text></item>
<item><p>36b2</p><section>phal chen</section><text>chub sems dpa'i spyod pa thams cad kyis yongs su rdzogs par byas pa'o/ /tha dad pa med pa'o/ /sangs rgyas thams cad kyi byang chub sems dpa'i spyod pa thams cad kyis byung ba'o/ /byang chub sems dpa'i spyod pa rgya mtsho'i spyod pa'i tshul thams cad thugs</text></item>
<item><p>36b3</p><section>phal chen</section><text>su chud pa'o/ smon lam dang spyod pa chen pos yongs su mi dog pa'o/ /spyod pa thams cad mi mnyam pa med pas yongs su rdzogs par byas pa'o/ /spyod pa'i stobs la thub par dka' ba'i spyod pa thams cad kyis mngon par byung ba'o/ /</text></item>
<item><p>36b4</p><section>phal chen</section><text>spyod pa thams cad kyis rnam par dag pa'o/ /byang chub sems dpa'i spyod pa legs par spyad pas rgyud dma' ba med pa'o/ /sangs rgyas thams cad kyis tshad med par spyod pa'o/ /ting nge 'dzin thams cad kyis spyod yul mtha' yas</text></item>
<item><p>36b5</p><section>phal chen</section><text>pa'o/ /lam thams cad kyis rab tu brjod pa ma yin pa'o/ /lam gyi yul med pa'o/ /lam thams cad la rab tu zhugs pa'o/ /ye shes dam pa'i stobs kyi tshul mkhyen pa'o/ /bag tsha ba mi mnga' bas chos kyi char 'bebs pa'i 'khor lo</text></item>
<item><p>36b6</p><section>phal chen</section><text>dang ldan pa'o/ /dge ba dris pa dang ma dris pa la rjes su 'thun pa'i chos kyi tshul ston pa mkhyen pa'o/ /mnyam pa med pa dang mnyam pas shin tu dag pa'o/ /sku dang thugs dang gsung gi yang dag par spyod pa rnams la phrin las gsum yongs</text></item>
<item><p>36b7</p><section>phal chen</section><text>su dag pa dang / sangs rgyas kyi bsgom pas brnyes pa'o/ /sangs rgyas kyi rnam par spyod pas brnyes pa'o/ /de bzhin gshegs pa'i rigs thams cad bskyed pa'i don du sangs rgyas kyi ye shes kyi mdzad pa thams cad rab tu 'byung ba'o/ /</text></item>
<item><p>37a1</p><section>phal chen</section><text>thams cad mkhyen pa'i gnas kyi bstan pa tshad med pa'i gnas rtsa ba med pa dang ldan pa'o/ /mngon par shes pa'i ye shes thams cad kyi mthar thug par mi 'gyur ba'o/ /'jig rten gyi sems kyi spyod pa'i shes pa thams</text></item>
<item><p>37a2</p><section>phal chen</section><text>cad kyis bsam gyis mi khyab pa'o/ /chos thams cad ma lus par mkhyen cing gzigs pas sems can thams cad yongs su skyob pa'o/ /dus gsum yangs pa thams cad kyi tshul shin tu phra ba mtha' dang dbus med pa ma lus par mkhyen pa'o/ /</text></item>
<item><p>37a3</p><section>phal chen</section><text>'jig rten las 'das pa'i don mkhyen pa'i phyir phra ba'i ye shes thugs su chud pas 'jig rten gyi khams ma lus pa thams cad rnam par dag pa phyir mi ldog pa'i ye shes kyis sangs rgyas kyi phrin las brjod du med pa 'jig rten thams cad du sbyor ba'o/ /</text></item>
<item><p>37a4</p><section>phal chen</section><text>sangs rgyas kyi sku 'grangs pa thams cad thugs su chud pa'i ye shes kyis yi ge med pa'i chos thugs su chud pa'o/ /yi ge sna tshogs rnam par phye ba dang / yi ge thams cad smos shing brjod pa mkhyen pas/ brjod du med pa thugs su chud pa'o/ /</text></item>
<item><p>37a5</p><section>phal chen</section><text>kun tu bzang po'i ye shes kyi dge ba'i rtsa ba'i chos spyad pa thams cad rnam par dag pa'o/ /dam bcas pa'i tshul bzhin du sems can thams cad kyi lus dang skye mched ji ltar dgongs pa'i skad cig dang ldan pa'i shes rab kyis chos thams cad khong du chud</text></item>
<item><p>37a6</p><section>phal chen</section><text>par ston pa mkhyen pa'o/ /chos thams cad kyi don du chos yongs su btang zhing rim gror byas pas thugs su chud pa'o/ /'jig rten gyi khams thams cad ma lus par yul du gyur pa'o/ /chos kyi dbyings ma lus pa thams cad yul du gyur</text></item>
<item><p>37a7</p><section>phal chen</section><text>pa'o/ /dus gsum thams cad la dgongs pa skad cig gis chags pa med par mkhyen cing thugs su chud pa'i yul dang ldan pa'o/ /de bzhin gshegs pa thams cad kyi sangs rgyas 'byung ba ma lus par yul du gyur pa'o/ /'jigs pa med par</text></item>
<item><p>37b1</p><section>phal chen</section><text>'dul ba thams cad yul du gyur pa'o/ /thams cad kyi rjes su song zhing rnam par dag pa'i yul thams cad mngon par sangs rgyas pa'o/ /sa mtshams med cing thug pa med pa'i mngon par shes pa rnam par sangs rgyas pa'o/ /sems can thams</text></item>
<item><p>37b2</p><section>phal chen</section><text>cad kyi sems dang yid dang rnam par shes pa'i rnam pa dus gsum du brjod pa ma lus pa thams cad dgongs pa'i skad cig gis mkhyen cing thugs su chud pa'o/ /sems can gyi rnam pa thams cad las mtshams ma bcad pa'o/ /'jig rten gyi</text></item>
<item><p>37b3</p><section>phal chen</section><text>khams kyi rnam pa thams cad la mu med pa'o/ /dus gsum gyi rnam pa thams cad la mtha' yas pa'o/ /sangs rgyas kyi khyu mchog gi mthu phyung ba'i rnam pa thams cad la tshad med pa'o/ /shes bya'i rnam pa thams cad la lhag ma ma lus pa ste/</text></item>
<item><p>37b4</p><section>phal chen</section><text>de dag thams cad lhag par med par mngon par sangs rgyas pas sangs rgyas kyi ye shes sangs rgyas kyi rdzu 'phrul dang rnam par 'phrul pas byung ba thams cad thugs su chud pa dang / mkhyen pa thams cad rgyun 'chad pa med de/ de la sangs rgyas bcom</text></item>
<item><p>37b5</p><section>phal chen</section><text>ldan 'das rnams sangs rgyas kyi khyu mchog gi mthu phyung ba'i skus/ /mtha' dang dbus med par spyod pa yin/ /chags pa med pa'i dgongs pas spyod pas mtha' dang dbus med pa spyod pa yin/ thugs rje chen po'i sbyor bas dus thams cad du</text></item>
<item><p>37b6</p><section>phal chen</section><text>rtag tu rgyun mi 'chad par chos bstan pa la spyod pas mtha' dang dbus med par spyod pa yin te/ 'di ni sangs rgyas bcom ldan 'das rnams kyi sangs rgyas kyi mthu bo che chen po'i stobs sangs rgyas kyi spyod pa'i rgyal mtshan gyi chos bcu pa'o/ /kye rgyal ba'i sras bcu</text></item>
<item><p>37b7</p><section>phal chen</section><text>po de dag ni sangs rgyas bcom ldan 'das rnams kyi mthu bo che chen po'i stobs sangs rgyas kyi spyod pa'i rgyal mtshan gyi chos rnams te/ 'das pa dang ma 'ongs pa dang / da ltar byung ba'i sems can thams cad dang / nyan thos dang / rang sangs rgyas</text></item>
<item><p>38a1</p><section>phal chen</section><text>thams cad kyis bsam gyis mi khyab cing dpag tu mi nus pa dag go /kye rgyal ba'i sras bcu po 'di dag ni sangs rgyas bcom ldan 'das rnams kyi thogs pa mi mnga' ba rnams te/ sangs rgyas bcom ldan 'das rnams ni dga' ldan</text></item>
<item><p>38a2</p><section>phal chen</section><text>gyi tshe ji srid par bzhugs nas 'pho ba la thogs pa mi / sangs rgyas bcom ldan 'das rnams ni zla ba bcus bltams pa bstan pa la thogs pa mi / /sangs rgyas bcom ldan 'das rnams ni mngon par 'byung bar dgyes pa'i dgongs</text></item>
<item><p>38a3</p><section>phal chen</section><text>pas mngon par 'byung ba la thogs pa mi / /sangs rgyas bcom ldan 'das rnams ni byang chub kyi shing drung du bzhugs nas sangs rgyas kyi chos thams cad mngon par 'tshang rgya ba la thogs pa mi / /sangs rgyas bcom ldan 'das rnams ni</text></item>
<item><p>38a4</p><section>phal chen</section><text>dgongs pa'i skad cig gis sangs rgyas kyi chos thams cad mngon par sangs rgyas nas 'jig rten gyi khams thams cad du de bzhin gshegs pa'i rnam par 'phrul pa thams cad yongs su bstan pa la thogs pa mi / /sangs rgyas bcom ldan</text></item>
<item><p>38a5</p><section>phal chen</section><text>'das rnams ni dus bzhin du 'dul ba rnams la chos kyi 'khor lo bskor ba la thogs pa mi / /sangs rgyas bcom ldan 'das rnams ni dge ba'i rtsa ba ji ltar bskyed pa'i tshul bzhin du dus la bab par bshad cing lung bstan pa la thogs pa mi mnga' 'o/ /</text></item>
<item><p>38a6</p><section>phal chen</section><text>sangs rgyas bcom ldan 'das rnams ni dus la bab pa'i tshul bzhin du sangs rgyas kyi phrin las mdzad pa la thogs pa mi / /sangs rgyas bcom ldan 'das rnams ni byang chub sems dpa' yongs su grub pa rnams lung bstan pa la thogs pa mi / /</text></item>
<item><p>38a7</p><section>phal chen</section><text>sangs rgyas bcom ldan 'das rnams ni skad cig gcig tu sems can thams cad kyis dri ba yongs su dris pa skad cig gcig gis lung bstan pa la thogs pa mi mnga' ste/ kye rgyal ba'i sras bcu po de dag ni sangs rgyas bcom ldan 'das rnams kyi thogs pa mi</text></item>
<item><p>38b1</p><section>phal chen</section><text>/ /kye rgyal ba'i sras bcu po 'di dag ni/ sangs rgyas bcom ldan 'das rnams kyi de bzhin gshegs pa mthong ma thag tu myur du 'byung ba'i chos rnams te/ bcu gang zhe na/ sangs rgyas bcom ldan 'das rnams ni mthong ma thag tu</text></item>
<item><p>38b2</p><section>phal chen</section><text>sems can rnams myur du ngan song dang bral bar 'gyur ro/ /sangs rgyas bcom ldan 'das rnams ni mthong ma thag tu sems can rnams myur du bsod nams yongs su rdzogs pa 'thob par 'gyur ro/ /sangs rgyas bcom ldan 'das rnams ni mthong ma thag</text></item>
<item><p>38b3</p><section>phal chen</section><text>tu sems can rnams myur du dge ba'i rtsa ba yongs su smin par 'gyur ro/ /sangs rgyas bcom ldan 'das rnams ni mthong ma thag tu sems can rnams myur du mtho ris su skye ba yongs su dag pa thob par 'gyur ro/ /sangs rgyas bcom ldan 'das rnams</text></item>
<item><p>38b4</p><section>phal chen</section><text>ni mthong ma thag tu sems can rnams ni myur du yid gnyis dang / nem nur yang dag par bstsal ba thob par 'gyur ro/ /sangs rgyas bcom ldan 'das rnams ni mthong ma thag tu sems can rnams myur du byang chub kyi sems bskyed nas phyir mi ldog pa 'thob</text></item>
<item><p>38b5</p><section>phal chen</section><text>par 'gyur te/ sems can mos pa yangs pa dang ldan pa sangs rgyas kyis 'dul ba las byang chub tu sems ma bskyed pa rnams kyang bla na med pa yang dag par rdzogs pa'i byang chub tu sems bskyed do/ /sangs rgyas bcom ldan 'das rnams ni mthong ma thag tu</text></item>
<item><p>38b6</p><section>phal chen</section><text>skyon med par ma 'das pa pa'i lta ba can gyi sems can rnams myur du skyon med par 'da' ba'i rgyu rab tu 'dzin to/ /sangs rgyas bcom ldan 'das rnams ni mthong ma thag tu sems can rnams myur du 'jig rten pa dang / 'jig rten las 'das pa'i dbang po rnam</text></item>
<item><p>38b7</p><section>phal chen</section><text>par dag par 'gyur ro/ /sangs rgyas bcom ldan 'das rnams ni mthong ma thag tu sems can rnams myur du bsgribs pa thams cad byang ba thob par 'gyur ro/ /sangs rgyas bcom ldan 'das rnams ni mthong ma thag tu sems can rnams myur du snang ba 'thob</text></item>
<item><p>39a1</p><section>phal chen</section><text>cing mi 'jigs pa zhum pa med pa'i spobs pa rab tu rtsom ste/ kye rgyal ba'i sras bcu po de dag ni sangs rgyas bcom ldan 'das rnams kyi de bzhin gshegs pa mthong ma thag tu myur du 'byung ba'i chos rnams so/ /kye rgyal ba'i sras</text></item>
<item><p>39a2</p><section>phal chen</section><text>bcu po 'di dag ni sangs rgyas bcom ldan 'das rnams kyi rjes su dran pa rnam par dag pa ste/ bcu gang zhe na/ sangs rgyas bcom ldan 'das rnams ni sngon gyi sbyor bas kyang byang chub sems dpa' rnams kyis rjes su dran par bya ba yin/ sangs rgyas bcom</text></item>
<item><p>39a3</p><section>phal chen</section><text>ldan 'das rnams ni spyod pa rnam par dag pas kyang byang chub sems dpa' rnams kyis rjes su dran par bya ba yin/ sangs rgyas bcom ldan 'das rnams ni pha rol tu phyin pa yongs su rdzogs pas kyang byang chub sems dpa' rnams kyis rjes su dran pa bya ba</text></item>
<item><p>39a4</p><section>phal chen</section><text>yin/ sangs rgyas bcom ldan 'das rnams ni smon lam chen po yongs su rdzogs pas kyang byang chub sems dpa' rnams kyis rjes su dran par bya ba yin/ sangs rgyas bcom ldan 'das rnams ni yang dag par bsgrubs pas kyang / byang chub sems</text></item>
<item><p>39a5</p><section>phal chen</section><text>dpa' rnams kyis rjes su dran par bya ba yin/ sangs rgyas bcom ldan 'das rnams ni sngon gyi mthar sangs rgyas kyi tshangs par spyod pa la spyad pas kyang byang chub sems dpa' rnams kyis rjes su dran par bya ba yin/ sangs rgyas bcom ldan 'das</text></item>
<item><p>39a6</p><section>phal chen</section><text>rnams ni mngon par 'tshang rgya ba'i sgo nas kyang byang chub sems dpa' rnams kyis rjes su dran par bya ba yin/ sangs rgyas bcom ldan 'das rnams ni gzugs kyi sku tshad med mu med pas kyang byang chub sems dpa' rnams kyis rjes su dran par bya ba yin/</text></item>
<item><p>39a7</p><section>phal chen</section><text>sangs rgyas bcom ldan 'das rnams ni sangs rgyas kyi yul gyis rnam par 'phrul pa tshad med mu med pas kyang byang chub sems dpa' rnams kyis rjes su dran par bya ba yin/ sangs rgyas bcom ldan 'das rnams ni stobs bcu dang mi 'jigs pas</text></item>
<item><p>39b1</p><section>phal chen</section><text>kyang byang chub sems dpa' rnams kyis rjes su dran par bya ba yin te/ kye rgyal ba'i sras bcu po 'di dag ni sangs rgyas bcom ldan 'das rnams kyi rjes su dran pa rnam par dag pa'o/ /kye rgyal ba'i sras bcu po 'di dag ni de bzhin gshegs pa rnams</text></item>
<item><p>39b2</p><section>phal chen</section><text>kyi thams cad mkhyen pa nyid kyi rnam par spyod pa ste/ bcu gang zhe na/ 'di ltar chos kyi dbyings thams cad dang / dus gsum gyi sems can thams cad kyi sems sna tshogs dang / sems du ma dang spyod pa dang g.yo ba'i rgyud thams cad ma lus</text></item>
<item><p>39b3</p><section>phal chen</section><text>pa dgongs pa gcig gis thugs su chud pa dang / dus gsum gyi sems can thams cad kyi las dang las kun nas blangs pa sna tshogs cha ma cho dgu rnam pa tha dad pas mngon par 'gro zhing nye bar pa mang nyung dang / rnam par smin pa</text></item>
<item><p>39b4</p><section>phal chen</section><text>tha dad par ma lus par dgongs pa gcig gis thugs su chud pa dang / chos kyi dbyings thams cad kyi sems can gyi rigs sna tshogs dang / sems can gyi rigs du ma'i sems can ma lus pa thams cad 'dul ba'i dus ji bzhin du yongs su</text></item>
<item><p>39b5</p><section>phal chen</section><text>bstan pa'i cho 'phrul dang rjes su bstan pa'i cho 'phrul dang / rdzu 'phrul gyi cho 'phrul gyis byin gyi rlabs yang dag par bstan pa ma lus par thugs su chud pa dang / chos kyi dbyings thams cad dang / phyogs dra ba'i rgyud thams cad dang / 'jig</text></item>
<item><p>39b6</p><section>phal chen</section><text>rten gyi khams kyi rgyud thams cad kyi sems can thams cad kyi sems kyi mtshan ma bzung ste/ sangs rgyas bstan pa dang / skye ba dang rnam par dbye ba ma lus par thugs su chud pa dang / 'jig rten gyi khams thams cad kyi sems can rnams</text></item>
<item><p>39b7</p><section>phal chen</section><text>kyi bsam pa ji lta ba dang / mos pa ji lta ba dang 'dul ba ji lta ba bzhin du rnam pa tha dad pa tshad med par skad cig du sangs rgyas bstan pa dang / rnam par dmigs par bya ba dang / byin gyis brlab pa ma lus par thugs su chud pa dang / 'jig</text></item>
<item><p>40a1</p><section>phal chen</section><text>rten gyi khams thams cad kyi sems can pha rol gyi bsam pa la/ sangs rgyas kyi byin gyi rlabs yang dag par bstan pa ma lus pa thugs su chud pa dang / chos kyi dbyings thams cad kyi sems can rnams 'dul ba ji</text></item>
<item><p>40a2</p><section>phal chen</section><text>lta ba bzhin du nye bar len pa med pa'i sangs rgyas nyid du 'gyur bar/ gdams ngag dang rjes su bstan pas/ de bzhin gshegs pa 'byung ba bstan pa ma lus par thugs su chud pa dang / chos kyi dbyings thams cad kyi sems can thams cad kyi</text></item>
<item><p>40a3</p><section>phal chen</section><text>thams cad du 'gro ba dang / de dang der 'gro ba'i lam la lus par dgongs pa'i skad cig gcig gis thugs su chud pa dang / chos kyi dbyings thams cad kyi sems can rnams kyis/ sangs rgyas rjes su dran pa phyogs thams cad du btang ba'i</text></item>
<item><p>40a4</p><section>phal chen</section><text>tshul ma lus par dgongs pa'i skad cig gcig gis thugs su chud pa dang / chos kyi dbyings thams cad kyi sems can rnams kyi mos pa dang / sems kyi tshad ji lta ba bzhin du sangs rgyas kyi sku kha dog mu med pa dbyibs mtha' yas pa</text></item>
<item><p>40a5</p><section>phal chen</section><text>bstan pa ma lus par dgongs pa'i skad cig gcig gis thugs su chud pa ste/ kye rgyal ba'i sras bcu po de dag ni de bzhin gshegs pa dgra bcom pa yang dag par rdzogs pa'i sangs rgyas rnams kyi thams cad mkhyen pa nyid kyi rnam par spyod pa'o/ /</text></item>
<item><p>40a6</p><section>phal chen</section><text>kye rgyal ba'i sras bcu po 'di dag ni de bzhin gshegs pa dgra bcom pa yang dag par rdzogs pa'i sangs rgyas rnams kyi sangs rgyas kyi ting nge 'dzin tshad med bsam gyis mi khyab pa rnams te/ bcu gang zhe na/ 'di ltar sangs rgyas bcom ldan</text></item>
<item><p>40a7</p><section>phal chen</section><text>'das rnams ni chos thams cad la rtag tu mnyam par bzhag kyang chos kyi dbyings ma lus pa thams cad kyi sems can rnams la'ang skad cig gcig tu chos ston pa mdzad do/ /sangs rgyas bcom ldan 'das rnams ni chos kyi dbyings ma lus pa</text></item>
<item><p>40b1</p><section>phal chen</section><text>thams cad kyi sems can thams cad la mnyam par bzhag kyang skad cig gcig gis sems can gyi khams sna tshogs rnam pa tha dad pa rnams kyang bdag med pa'i mtha' la gnas par yongs su ston to/ /sangs rgyas bcom ldan 'das rnams ni chos kyi dbyings ma</text></item>
<item><p>40b2</p><section>phal chen</section><text>lus pa thams cad kyi dus gsum la mnyam par bzhag kyang dgongs pa'i skad cig gcig gis cha shas la'ang mnyam par bzhag cing rnam par spyod do/ /sangs rgyas bcom ldan 'das rnams ni chos kyi dbyings ma lus pa thams cad kyi phyogs 'byam</text></item>
<item><p>40b3</p><section>phal chen</section><text>klas pa'i dra ba thams cad kyi sangs rgyas kyi zhing gi rgyud dang / rnam pa thams cad la mnyam par bzhag kyang mi zad pa'i zhing gi mtha' la'ang bzhugs shing rnam par spyod do/ /sangs rgyas bcom ldan 'das rnams ni chos kyi dbyings ma lus pa thams cad kyi</text></item>
<item><p>40b4</p><section>phal chen</section><text>sangs rgyas kyi sku mu med pa la mnyam par bzhag kyang 'jig rten gyi khams thams cad kyis kyang sangs rgyas kyi sku sna tshogs rnam par dmigs par yang dag par ston pa mdzad do/ /sangs rgyas bcom ldan 'das rnams ni chos kyi dbyings ma lus pa</text></item>
<item><p>40b5</p><section>phal chen</section><text>thams cad sku dang gsung dang thugs kyis yongs su rgyas par rtag tu mnyam par bzhag kyang sems can thams cad kyi sems 'byung ba'i mdzod sna tshogs la yang mos pa dang yid la byed pa ji lta ba bzhin du rnam par spyod do/ /sangs rgyas bcom ldan</text></item>
<item><p>40b6</p><section>phal chen</section><text>'das rnams ni chos kyi dbyings ma lus pa thams cad kyi chos thams cad kyi rang bzhin la rtag tu mnyam par bzhag kyang 'dod chags dang bral ba'i mtha'i mur thug pa la bzhugs pa yang yongs su mi gtong ngo / /sangs rgyas bcom ldan 'das</text></item>
<item><p>40b7</p><section>phal chen</section><text>rnams ni chos kyi dbyings ma lus pa thams cad kyi 'jig rten thams cad kyi rten pa la rtag tu mnyam par bzhag kyang dgongs pa skad cig gis rten 'brel bar 'byung ba brjod pa yang rab tu ston to/ /sangs rgyas bcom ldan 'das rnams ni</text></item>
<item><p>41a1</p><section>phal chen</section><text>chos kyi dbyings ma lus pa thams cad kyi 'jig rten pa dang 'jig rten las 'das pa 'byam klas pa la rtag tu mnyam par bzhag kyang dgongs pa skad cig gis sems can thams cad la sangs rgyas mu med pa bstan pa rnam par</text></item>
<item><p>41a2</p><section>phal chen</section><text>bkod pa'i tshul mu med pas sangs rgyas bstan pa rgyun mi gcod do/ /sangs rgyas bcom ldan 'das rnams ni chos kyi dbyings ma lus pa thams cad du bsgribs pa med par rtag tu mnyam par bzhag kyang dgongs pa skad cig gis sangs rgyas kyi chos thams</text></item>
<item><p>41a3</p><section>phal chen</section><text>cad kyang rtogs par thugs su chud cing sangs rgyas kyi rnam par thar pa mu med pa'i pha rol tu phyin pa'i mchog brnyes par bzhugs te/ kye rgyal ba'i sras bcu po de dag ni de bzhin gshegs pa dgra bcom pa yang dag par rdzogs pa'i sangs rgyas rnams kyi</text></item>
<item><p>41a4</p><section>phal chen</section><text>sangs rgyas kyi ting nge 'dzin tshad med pa bsam gyis mi khyab pa rnams so/ /kye rgyal ba'i sras bcu po 'di dag ni sangs rgyas bcom ldan 'das rnams kyi rnam par thar pa rnams te/ bcu gang zhe na/ rdul shin tu phra ba gcig la sangs rgyas skye ba brjod du med</text></item>
<item><p>41a5</p><section>phal chen</section><text>ba'i yang brjod du med pa yongs su bstan pa'i rnam par thar pa dang / rdul shin tu phra ba gcig la chos kyi 'khor lo brjod du med pa'i yang brjod du med pa bskor ba yongs su bstan pa'i rnam par thar pa rdul shin tu phra ba gcig la sems can yongs su</text></item>
<item><p>41a6</p><section>phal chen</section><text>smin par bya ba dang / gdul ba brjod du med pa'i yang brjod du med pa yongs su bstan pa'i rnam par thar pa dang / rdul shin tu phra ba gcig la zhing brjod du med pa'i yang brjod du med pa yongs su bstan pa'i rnam par thar pa dang / rdul shin tu phra ba</text></item>
<item><p>41a7</p><section>phal chen</section><text>gcig la 'das pa dang ma byon pa dang / da ltar byung ba'i sangs rgyas skye ba thams cad yongs su bstan pa'i rnam par thar pa dang rdul shin tu phra ba gcig la 'das pa dang ma byon pa dang da ltar byung ba'i zhing gi rgyud yongs su bstan pa'i rnam par thar pa dang /</text></item>
<item><p>41b1</p><section>phal chen</section><text>rdul shin tu phra ba gcig la 'das pa dang ma byon pa dang da ltar byung ba'i de bzhin gshegs pa thams cad kyi rdzu 'phrul dang / rnam par 'phrul yongs su bstan pa'i rnam par thar pa dang / rdul shin tu phra ba gcig la 'das pa dang / ma byon pa dang da ltar byung ba'i sems</text></item>
<item><p>41b2</p><section>phal chen</section><text>can gyi khams thams cad yongs su bstan pa'i rnam par thar pa dang / rdul shin tu phra ba gcig la 'das pa dang ma byon pa dang da ltar byung ba'i sangs rgyas kyi phrin las thams cad yongs su bstan pa'i rnam par thar pa ste/ kye rgyal ba'i sras bcu po de dag ni sangs rgyas bcom</text></item>
<item><p>41b3</p><section>phal chen</section><text>ldan 'das rnams kyi rnam par thar pa'o/ /shin tu rgyas pa chen po mdo sangs rgyas phal po che zhes bya ba las sangs rgyas kyi chos bsam gyis mi khyab pa bstan pa'i le'u ste sum cu dgu pa'o// //sangs rgyas rmad gcad ces bya ba shin tu rgyas pa chen po'i</text></item>
<item><p>41b4</p><section>phal chen</section><text>mdo/ /bam po lnga ba/ de nas byang chub sems dpa' kun tu bzang pos mtshan rgya mtsho brjod du med pa'i don du byang chub sems dpa' de dag la smras pa/ kye rgyal ba'i sras dag de bzhin gshegs pa'i dbu la mi chen po'i mtshan chos kyi rgyan rin po che sna tshogs</text></item>
<item><p>41b5</p><section>phal chen</section><text>sum cu rtsa gnyis mda' bas de bzhin gshegs pa'i dbu de ni 'khor kun nas 'od zer gyi dra ba shin tu 'phro ba'i sprin rab tu 'byung zhing rgyas par gang ba ste/ de la chen po'i mtshan rin po che'i dang po dbu'i dbu mtshams na rin po che sna tshogs thams cad</text></item>
<item><p>41b6</p><section>phal chen</section><text>kyi rgyal po las 'jig rten gyi khams thams cad du snang ba bkye bas/ dpal gyis yongs su rgyas shing yan lag dang nying lag thams cad nas de bzhin gshegs pa'i sprin rnam par bkye ba yongs su 'khyil pa'i klong gi dbyibs kyis phyogs thams</text></item>
<item><p>41b7</p><section>phal chen</section><text>cad 'od kyis rnam par snang ba zhes bya ba mda' ba dang / sangs rgyas kyi dbu la 'phro ba'i 'od kyi dkyil 'khor glog gi phreng ba lta bur 'byung bas/ phyogs mtshams thams cad du de bzhin gshegs pa snying po byang chub tu bzhugs pa ston cing thams cad</text></item>
<item><p>42a1</p><section>phal chen</section><text>mkhyen pa nyid kyi nam mkha'i sprin kun tu 'dal bas chos kyi dbyings kyi gzhi de bzhin gshegs pa'i mtshan rin po che'i rgyal po sna tshogs mdzod spu g.yas phyogs su yongs su 'khyil pa'i dbyibs las gser gyi kha dog bzang por 'od</text></item>
<item><p>42a2</p><section>phal chen</section><text>zer 'bar bar 'jig rten gyi khams su byung pa'i 'od kyis chos kyi dbyings thams cad du de bzhin gshegs pa'i dbu dang / de bzhin gshegs pa'i spyan gsal ba'i 'od kyi sprin ces bya ba mnga' ba dang de bzhin gshegs pa'i dbu la rin po che'i 'od kyi klong g.yas</text></item>
<item><p>42a3</p><section>phal chen</section><text>phyogs su yongs su 'khyil pa/ /chos kyi dbyings thams cad dang / 'jig rten gyi khams thams cad du de bzhin gshegs pa'i bsod nams dang ye shes kyi sgron ma snang bas/ 'jig rten gyi khams rgya mtsho thams cad du sangs rgyas kyi sprin rnam</text></item>
<item><p>42a4</p><section>phal chen</section><text>par 'dal ba/ byang chub sems dpa'i mchog rnams la snang bas chos kyi dbyings rgyas par khyab pa'i sprin ces bya ba mnga' ba dang / de bzhin gshegs pa'i mtshan gser yid du 'ong ba'i sprin sna tshogs kyis/ de bzhin gshegs pa'i khyu</text></item>
<item><p>42a5</p><section>phal chen</section><text>mchog gi mthu phyung ba rab tu 'bar bas de bzhin gshegs pa thams cad kyi 'od zer rnam par snang bar byas pas/ sangs rgyas kyi zhing bsam gyis mi khyab pa snang bar bstan pa'i 'od kyi sprin ces bya ba mnga' ba dang / de bzhin gshegs pa'i dbul</text></item>
<item><p>42a6</p><section>phal chen</section><text>de bzhin gshegs pa'i mtshan rin po che bai DUr+ya'i 'od zer dang / me tog gi mdog gis chos kyi dbyings thams cad snang bar rnam par 'phrul pa'i sprin nor bu rin po che'i rgyal po'i mtshan nyid lta bu'i dbu skra rin po che sna tshogs snang ba'i mtshan nyid kyi</text></item>
<item><p>42a7</p><section>phal chen</section><text>'od chags pas/ phyogs thams cad rnam par snang bar byed pa/ sangs rgyas kyi sngon gyi dka' thub dang / dpal gyi ye shes las rnam pa de lta bur byung ba'i rin po che'i 'od zer rab tu bkye ba'i sprin ces bya ba mnga' ba dang / de bzhin gshegs</text></item>
<item><p>42b1</p><section>phal chen</section><text>pa'i dbul de bzhin gshegs pa'i mtshan dang / rin po che'i 'od zer g.yas phyogs su 'khyil zhing 'phro bas byang chub sems dpa'i rnam par 'phrul pa rin po che'i cod pan gyi 'od de bzhin gshegs pa'i stobs kyis rnam par rgyas pas 'jig rten gyi khams</text></item>
<item><p>42b2</p><section>phal chen</section><text>thams cad du rin po che'i 'od tshad med par de bzhin gshegs pa'i chos kyi rang bzhin gyis rnam par 'phrul pa yang dag par ston pa'i sprin ces bya ba mnga' ba dang / sangs rgyas kyi dbu la de bzhin gshegs pa'i mtshan rin po che rnam par 'phrul pas/</text></item>
<item><p>42b3</p><section>phal chen</section><text>nor bu rin po che rgya mtshos bkye ba'i 'od dang / 'od zer dri ma med par rab tu 'phros pas byang chub sems dpa'i chos bstan pa rgya mtsho rnam par snang bar 'das pa dang / ma byon pa dang / da ltar byung ba'i de bzhin gshegs pa rnams kyi ye shes</text></item>
<item><p>42b4</p><section>phal chen</section><text>kyi rgya mtsho shin tu yangs pas/ chos kyi dbyings kun tu de bzhin gshegs pa'i gsung gi sprin 'byung ba zhes bya ba mnga' ba dang / de bzhin gshegs pa'i dbu la rin po che'i rgyal po sems kyi rgyal po dang / in+t+ra nI la las 'od bkye</text></item>
<item><p>42b5</p><section>phal chen</section><text>ba g.yas phyogs su 'khyil pas 'jig rten gyi khams dang / chos kyi dbyings thams cad du snang ba'i byang chub sems dpa'i 'od 'phro ba sgron ma'i sprin de bzhin gshegs pa thams cad kyi yon tan rgya mtsho rab tu sgrog pas 'jig rten gyi</text></item>
<item><p>42b6</p><section>phal chen</section><text>khams rgya mtsho thams cad du nga ro 'byin cing sangs rgyas kyi stobs yongs su dag pa/ rgya mtsho dang sangs rgyas rgya mtsho 'byin pa'i sprin shin tu yangs pa'i 'od ces bya ba mnga' ba dang / de bzhin gshegs pa'i mtshan rin po che'i me tog sna tshogs</text></item>
<item><p>42b7</p><section>phal chen</section><text>dang / rin po che'i rgyal po bai DUr+ya'i 'od zer rin po che thams cad kyi 'od zer kun tu 'byung ba'i dra ba mngon par 'phags pa las/ chos kyi lus dang ldan pa'i byang chub sems dpa'i 'jig rten gyi khams thams cad dang / phyogs rgya mtshor</text></item>
<item><p>43a1</p><section>phal chen</section><text>de bzhin gshegs pa'i sa yang dag par ston cing / sangs rgyas kyi stobs chos kyi dbyings la mngon tu gyur pa rab tu ston par bzhugs/ /sems can thams cad la yongs su ston pas/ de bzhin gshegs pa'i sa tshad med mu med</text></item>
<item><p>43a2</p><section>phal chen</section><text>par yang dag par 'phags shing yongs su dag la dri ma med pa yongs su mnan te/ rin po che thams cad kyi 'od kun tu snang ba'i rang bzhin rab tu bkye ba'i 'od zer dkyil 'khor gyi sprin ces bya ba mnga' ba dang / de bzhin gshegs pa'i mtshan 'jig</text></item>
<item><p>43a3</p><section>phal chen</section><text>rten gyi khams tshad med pa na bzhugs pa'i de bzhin gshegs pa rnams kyi mtshan rin po che las 'od rab tu bkye bas zhing thams cad kun nas yog cing bsgribs pa med de/ /chos kyi dbyings thams cad du sangs rgyas kyi gsung rin po che'i me tog shin tu rgyas</text></item>
<item><p>43a4</p><section>phal chen</section><text>pa'i 'od zer 'phro ba rab tu bkye bas/ chos kyi rgya mtsho chen po rab tu sbyar ba las/ byang chub sems dpa'i spyod pa thams cad kyi snying po dang snang ba can gyi sprin langs pa'i 'od ces bya ba mnga' ba dang / de bzhin gshegs pa'i mtshan rin po che</text></item>
<item><p>43a5</p><section>phal chen</section><text>bai DUr+ya dang / in+d+ra nI la dang rdo rje mang po las nor bu rin po che rnam par bton te/ rab tu bkram pa'i kha dog mtha' yas pa'i 'od rnam par dag pa/ rin po che bai DUr+ya'i 'od kun tu 'byung ba las sgra skad rgya mtsho thams cad kyis</text></item>
<item><p>43a6</p><section>phal chen</section><text>chos kyi dbyings su sangs rgyas kyi snang ba rnam par ston pa'i chos rgya mtsho'i ye shes sangs rgyas sprul pa'i 'od kun tu 'gyed pa'i sprin rab tu snang ba zhes bya ba mnga' ba dang sangs rgyas kyi dbu la de bzhin gshegs pa'i mtshan rin po che'i 'od g.yas phyogs</text></item>
<item><p>43a7</p><section>phal chen</section><text>su 'phro ba'i me tog rin po che'i lhab lhub kyis brgyan pa 'jig rten gyi khams thams cad kyi de bzhin gshegs pa'i snying po byang chub kyi rgyan gyi sprin mngon par 'thon pa/ chos kyi dbyings dang 'jig rten gyi khams thams cad du chos rnam par dag pa</text></item>
<item><p>43b1</p><section>phal chen</section><text>ste/ bskal pa thams cad du rnam par thar pas chos kyi dbyings rnam par sangs rgyas pa'i sprin ces bya ba mnga' ba dang / sangs rgyas kyi dbu la de bzhin gshegs pa'i mtshan rin po che sems kyi rgyal po'i 'od zer dam pa rgya mtshos brgyan pa'i chos</text></item>
<item><p>43b2</p><section>phal chen</section><text>kyis rgyan du mtshan rnam par bkod pa las 'jig rten gyi khams na 'khod pa'i byang chub sems dpa'i sprin la snang ba shin tu 'byung zhing ye shes kyi sku dang / chos kyi skus de bzhin gshegs pa thams cad kyi mtshan rgya mtsho la spyod pa'i byang chub sems dpas</text></item>
<item><p>43b3</p><section>phal chen</section><text>yongs su khyab pa'i sprin dang / chos kyi dbyings kyi sprin gyi 'od zer bya ba mnga' ba dang / de bzhin gshegs pa'i dbu la de bzhin gshegs pa'i mtshan rdo rje'i gzhi me tog dang ldan pa bai DUr+ya kun tu snang bas chos kyi dbyings thams cad kyi rgyan du</text></item>
<item><p>43b4</p><section>phal chen</section><text>gyur te/ rnam par snang bas chos kyi dbyings rgya mtsho yongs su rgyas pas 'gengs shing 'jig rten gyi khams su rin po che thams cad kyi pad mo'i 'od kyi rgyan thams cad kyis chos kyi dbyings thams cad du khebs par byang chub sems dpa'i spyod pa</text></item>
<item><p>43b5</p><section>phal chen</section><text>bzhis rnam par 'phrul pa dang / nga ros chos kyi dbyings thams cad du rgyas pa'i mtshan rgya mtsho thams cad rgyan pa'i sprin snang ba zhes bya ba mnga' ba dang / de bzhin gshegs pa'i dbu la de bzhin gshegs pa'i mtshan chos kyi dbyings rgya</text></item>
<item><p>43b6</p><section>phal chen</section><text>mtsho'i gzhi gang chen mtsho thams cad kyi rgyan dang / de bzhin gshegs pa'i rgyan tshad med pa dgongs pa'i skad cig gis yang dag par ston cing / chos kyi dbyings dang / 'jig rten gyi khams thams cad du bsam gyis mi khyab</text></item>
<item><p>43b7</p><section>phal chen</section><text>par 'gengs pas sangs rgyas kyi ting nge 'dzin rgya mtsho'i spyod pa rnam par gzigs pa'i sprin snang ba zhes bya ba mnga' ba dang / de bzhin gshegs pa'i dbu la de bzhin gshegs pa'i mtshan pad mo'i gzhi dang / rgyan gyi me tog ri rab rgya mtsho'i</text></item>
<item><p>44a1</p><section>phal chen</section><text>'od zer rin po che'i gzhi sangs rgyas kyi dgongs pa las byung ba dang / rnam par snang mdzad kyi sprul pa rgya mtsho mi zad pa'i 'od kun tu snang ba'i sprin ces bya ba mnga' ba dang / de bzhin gshegs pa'i dbu la de bzhin</text></item>
<item><p>44a2</p><section>phal chen</section><text>gshegs pa'i mtshan dpal rin po che dri ma med pa/ sangs rgyas kyi 'od sna tshogs de bzhin gshegs pa thams cad kyi seng ge'i khri dang rgyan dang / sangs rgyas kyi sku'i gzugs brnyan khong na srel cing / rin po che'i 'od 'phro ba'i gzhi rgya</text></item>
<item><p>44a3</p><section>phal chen</section><text>mtsho dang / sangs rgyas kyi chos khyu mchog gi mthu phyung ba dang / sangs rgyas kyi tshul gyis zhing rgya mtsho thams cad du snang ba'i de bzhin gshegs pa thams cad kyi rnam par grol ba'i sprin ces bya ba mnga' ba dang / de bzhin gshegs pa'i dbu la</text></item>
<item><p>44a4</p><section>phal chen</section><text>de bzhin gshegs pa'i mtshan baiDUr+ya rin po che'i me tog dang / gser gyi pad mo las chos kyi 'od zer gyi sprin dang / rin po che'i rgyal po sgron ma lta bur de bzhin gshegs pa thams cad kyi 'od rnam par dag pas snang ba'i rgyan bstan pas/ chos</text></item>
<item><p>44a5</p><section>phal chen</section><text>kyi dbyings thams cad du dmigs shing rnam par bkye bas tha mi dad cing / sangs rgyas kyi dbu'i rin po che'i sprin dang / rdo rje 'od 'phro ba'i 'od zer stug po'i sprin gyis chos kyi dbyings la 'jug cing chos rgya mtsho'i tshul gyis rnam par 'phrul bas snang ba'i sprin ces bya</text></item>
<item><p>44a6</p><section>phal chen</section><text>ba mnga' ba dang / de bzhin gshegs pa'i dbu la de bzhin gshegs pa'i mtshan 'khor lo rtsibs stong pa rin po che'i 'od zer sna tshogs tshad med pa dang ldan zhing rnam pa thams cad du rnam par dag la dge ba'i rtsa ba thams cad kyis phyogs bcu thams cad</text></item>
<item><p>44a7</p><section>phal chen</section><text>du shes rab kyi nyi ma shin tu gsal ba dang / ye shes kyi 'od chos rgya mtsho'i dbyangs dang ldan pa sangs rgyas kyi gdung rnam par dag pa'i sprin ces bya ba mnga' ba dang / de bzhin gshegs pa'i dbu la de bzhin gshegs pa'i mtshan rin po che'i phreng ba rnam par bkye ba dang /</text></item>
<item><p>44b1</p><section>phal chen</section><text>rin po che'i me tog dang / rin po che bai DUr+ya'i 'od du 'phro ba'i sangs rgyas kyi 'od seng ge rnam par snang ba'i mthu dang ldan pas chos kyi dbyings thams cad du rnam par gnon pa'i mtshan rgya mtsho'i sprin gyi rdul gcig las sangs rgyas kyi zhing thams cad kyi rdul snyed</text></item>
<item><p>44b2</p><section>phal chen</section><text>du yang dag par 'phro bas sangs rgyas kyi mtshan yang dag par bstan cing de'i dkyil 'khor gyi ye shes ston pas/ de bzhin gshegs pa thams cad kyi mtshan dang rnam par 'phrul pa'i sprin snang ba zhes bya ba mnga' ba dang / sangs rgyas kyi dbu la de bzhin</text></item>
<item><p>44b3</p><section>phal chen</section><text>gshegs pa'i mtshan de kho na thugs su chud pa'i mtshan nyid rin po che'i rgyan rnam par dag pas/ de bzhin gshegs pa dang / byang chub sems dpa'i ye shes kyi snying po tshang med pa dang / chos kyi dbyings thams cad du snang ba'i 'ong la 'jug pa</text></item>
<item><p>44b4</p><section>phal chen</section><text>zhes bya ba mnga' ba dang / de bzhin gshegs pa'i dbu la de bzhin gshegs pa'i mtshan rin po che bai DUr+ya'i me tog dang / seng ge'i zla ba 'od gzer rnam par snang ba dang / rin po che'i rgyal po 'od zer brgya pa kun tu snyoms pa dpal gyi sprin</text></item>
<item><p>44b5</p><section>phal chen</section><text>gyis chos kyi dbyings dang / nam mkha' khyab pa'i sangs rgyas kyi 'od zer snang bas zhing dang / 'jig rten mang por de bzhin gshegs pa bzhugs pa'i 'od rnam par snang ba'i sprin ces bya ba mnga' ba dang / de bzhin gshegs pa'i dbu la de bzhin</text></item>
<item><p>44b6</p><section>phal chen</section><text>gshegs pa'i mtshan sangs rgyas kyi snang ba rin po che thams cad kyi 'od 'phro ba'i sgron ma chos kyi dbyings kyi 'khor lo'i rgyud kyis kun tu rnam par dag pas/ sangs rgyas kyi 'od kyi sprin phyogs bcur bkye ba kun tu snang ba'i sprin ces bya ba mnga' ba dang /</text></item>
<item><p>44b7</p><section>phal chen</section><text>de bzhin gshegs pa'i dbu la de bzhin gshegs pa'i mtshan rin po che'i 'od 'phro ba'i na bun gyis byang chub sems dpa' thams cad de bzhin gshegs pa'i snying po byang chub tu bzhugs te/ chos kyi dbyings thams cad du dgongs pa'i skad cig re re la byang chub</text></item>
<item><p>45a1</p><section>phal chen</section><text>sems dpa'i dge 'dun yang dag par bstan cing rgyan brjod du med pa'i yang brjod du med pa thams cad yongs su ston pa'i sprin snang ba zhes bya ba mnga' ba dang / de bzhin gshegs pa'i dbu la de bzhin</text></item>
<item><p>45a2</p><section>phal chen</section><text>gshegs pa'i mtshan rin po che rgya mtsho dang / spos yid du 'ong ba sna tshogs kyi 'od zer rin po che'i dra ba rab tu 'phel bas sems can gyi khams kyi las rgya mtsho thams cad sgrog pa dang / chos kyi dbyings</text></item>
<item><p>45a3</p><section>phal chen</section><text>thams cad sgrog pa'i dbyangs kyi sprin ces bya ba mnga' ba dang / de bzhin gshegs pa'i dbu la de bzhin gshegs pa'i mtshan de bzhin gshegs pa'i spyan yongs su dag pas zhing thams cad kyi rgyan rab tu snang ba</text></item>
<item><p>45a4</p><section>phal chen</section><text>rnam par dgod pa'i phyir chos rgya mtsho'i sgra bsam gyis mi khyab pa/ sangs rgyas nas 'das pa dang / ma 'ongs pa dang / da ltar byung ba'i chos kyi rang bzhin gyi gzhi sna tshogs kun tu snang bas sangs rgyas</text></item>
<item><p>45a5</p><section>phal chen</section><text>kyi sprul pa mang po kun tu snang ba'i sprin ces bya ba mnga' ba dang / de bzhin gshegs pa'i dbu la de bzhin gshegs pa'i mtshan sangs rgyas rgya mtsho'i sprin chos kyi dbyings thams cad du bsgribs pa mi mnga' ba/</text></item>
<item><p>45a6</p><section>phal chen</section><text>phyogs bcu'i 'jig rten gyi khams rgya mtsho thams cad du bzhugs pa'i 'od rab tu snang ba'i sprin ces bya ba mnga' ba dang / de bzhin gshegs pa'i dbu la de bzhin gshegs pa'i mtshan byang chub sems dpa'</text></item>
<item><p>45a7</p><section>phal chen</section><text>dang / de bzhin gshegs pa thams cad dang / sems can rgya mtsho bsam gyis mi khyab pa'i chos kyi dbyings la 'jug pa'i tshul mang po chos kyi dbyings thams cad du snang ba'i sangs rgyas kyi sprin kun tu</text></item>
<item><p>45b1</p><section>phal chen</section><text>mched pa dang / rin po che'i sprin gyi sgron ma'i sprin ces bya ba mnga' ba dang / de bzhin gshegs pa'i dbu la de bzhin gshegs pa'i mtshan ye shes kun tu yangs pa'i sangs rgyas kyi sa dang / byang chub sems dpa'i 'khor gyi dkyil</text></item>
<item><p>45b2</p><section>phal chen</section><text>'khor dang / chos rgya mtsho'i lam tshad mang pa dang / zhing gi dkyil 'khor dang / byang chub sems dpa'i bsngo ba sems can gyi rgyud thams cad kyi bsam pa ji bzhin du sangs rgyas kyi spyod yul gyis zhugs pa dang / byang chub sems dpa' kun tu bzang</text></item>
<item><p>45b3</p><section>phal chen</section><text>po'i smon lam dang spyod pa'i nga ros sangs rgyas kyi ye shes gzhi kun gyis mthar thug cing thams cad mngon par mkhyen pas chos kyi dbyings kyi gzhi kun tu thug par 'byung ba'i sprin ces bya ba mnga' ba dang / de bzhin gshegs pa'i dbu la de bzhin gshegs pa'i</text></item>
<item><p>45b4</p><section>phal chen</section><text>mtshan chos kyi dbyings dang nam mkha'i dbyings thams cad du rin po che snang ba'i sprin yid du 'ong ba/ /snying po byang chub kyi gzugs brnyan yongs su ston par mngon par 'phags pas byang chub sems dpa' dang / de bzhin gshegs pa'i sku yang dag par</text></item>
<item><p>45b5</p><section>phal chen</section><text>ston pa'i sprin kun tu bkye bas 'jig rten gyi khams rgya mtsho thams cad du sprin gyi 'od du gnas pa zhes bya ba mnga' ba dang / de bzhin gshegs pa'i dbu la de bzhin gshegs pa'i mtshan gtsug tor 'od kun tu snang ba tshad med pa ston pas/ byang chub sems dpa' dang</text></item>
<item><p>45b6</p><section>phal chen</section><text>de bzhin gshegs pa'i 'od rnam par dag pa dang / de bzhin gshegs pa'i 'od rnam par gnon pa dang / gzi chen pos chos kyi dbyings kyi gzhi kun tu snang ba'i rin po che'i rgyal po ltar 'od kun nas 'byung ba yongs su grub ste/ chos kyi dbyings thams cad du 'od zer gyi sprin dang /</text></item>
<item><p>45b7</p><section>phal chen</section><text>'od kyi rgyan phyogs thams cad snang bas rnam par snang bar byung zhing / byang chub sems dpa' rgya mtsho dang / de bzhin gshegs pa'i stobs shin tu 'phel ba'i mthu dang / sangs rgyas kyi rnam par gnon pa'i sprin gyis/ phyogs bcu'i zhing gi dra ba dang /</text></item>
<item><p>46a1</p><section>phal chen</section><text>nam mkha' thams cad rgyas par khyab pa'i byang chub kyi sems rin po che'i 'od zer gyi sprin zhes bya ba mnga' ba dang / de bzhin gshegs pa'i dbu la de bzhin gshegs pa'i mtshan gtsug tor dbu'i gtsug nas mtho ba rim gyis mngon</text></item>
<item><p>46a2</p><section>phal chen</section><text>par 'phags shing / 'dzam bu chu klung gi gser dang / rin po che'i tshon gyis kha dog bzang po rnam pa sna tshogs kyi 'od dang ldan par gyur pa/ gser gyi thig le dri ma med pa'i 'phrul gyis kun nas shin tu brgyan pa 'jig rten gyi khams thams cad</text></item>
<item><p>46a3</p><section>phal chen</section><text>na bzhugs pa'i de bzhin gshegs pa thams cad dgongs pa'i skad cig re re la yongs su ston pa'i sprin gyis kun tu rgyas par khyab cing / zhing gi dkyil 'khor snang bar gyur pas zhing gi dkyil 'khor byang chub sems dpa'i gnas su gyur pa/ rgyan</text></item>
<item><p>46a4</p><section>phal chen</section><text>thams cad kyis rab tu brgyan pa kun tu snang ba'i de bzhin gshegs pa'i gtsug tor mtshan sum cu rtsa gnyis kyi rgyan du gyur cing / chos kyi dbyings thams cad kyi rgyan du gyur pa'i sprin snang ba zhes bya ba mnga' ba'o/ /kye rgyal ba'i sras dag sangs rgyas</text></item>
<item><p>46a5</p><section>phal chen</section><text>kyi mdzod spu la de bzhin gshegs pa'i mtshan sangs rgyas rgya mtsho thams cad kyi 'od rab tu snang ba rin po che thams cad kyi mdog ltar snang ba/ nyi ma dang zla ba ltar snang zhing shin tu rnam par dag pas phyogs bcur 'od zer rgya mtsho rab tu 'gyed pa/ kun</text></item>
<item><p>46a6</p><section>phal chen</section><text>nas rin po che'i 'od zer 'byung ba 'od kun tu snang ba dpal kun tu rgyas pa'i sangs rgyas kyi sku rab tu 'bar ba'i sgron ma dri ma pa'i me tog shin tu rgyas shing rin po che'i sprin chen po shin tu 'gyed pa/ phyogs kyi 'khor thams cad du rnam par snang zhing de bzhin gshegs pa'i</text></item>
<item><p>46a7</p><section>phal chen</section><text>chos rgya mtsho thams cad du dbyangs kyi sgra chos kyi dbyings thams cad shin tu 'phags pa'i mar me rab tu snang bas rin po che'i rgyal po'i me tog kun tu rgyas shing chos kyi dbyings thams cad rgyas pa'i sprin ces bya ba / /de bzhin gshegs pa'i spyan la de bzhin</text></item>
<item><p>46b1</p><section>phal chen</section><text>gshegs pa'i mtshan rin po che sna tshogs sems can gyi khams su chags pa med pa'i ye shes kyi spyan rnam par dag pas grub pa/ 'od 'phro ba'i sprin rin po che dngul gyi mdog tu kun tu ston pas/ rnam par 'phrul pa'i sprin ces bya ba mnga'o/ /</text></item>
<item><p>46b2</p><section>phal chen</section><text>de bzhin gshegs pa'i shangs la de bzhin gshegs pa'i mtshan rin po che sna tshogs kyis yongs su dag pas rin po che thams cad kyi 'od dang mdog dang / /kha dog dang ldan par gyur pa de bzhin nyid thugs su chud pa/ rin po che'i me tog gi sprin gyis kun tu</text></item>
<item><p>46b3</p><section>phal chen</section><text>rgyas shing byang chub sems dpa' thams cad kyi sangs rgyas kyi chos rgya mtsho bsam gyis mi khyab pa dang / sems can gyi 'jig rten thams cad mngon par mkhyen pa'i ye shes kyi sprin ces bya ba mnga' 'o/ /sangs rgyas kyi ljags yangs pa la 'jig rten</text></item>
<item><p>46b4</p><section>phal chen</section><text>gyi khams rgya mtsho thams cad ljags yangs pa'i sprin gyis kun tu khyab pa'i mtshan nyid yongs su rdzogs pa'i dge ba'i rtsa bas yongs su grub pa/ rin po che thams cad kyi rgyal po'i gzhi las 'od 'phro bas chos kyi dbyings thams cad rnam par snang</text></item>
<item><p>46b5</p><section>phal chen</section><text>bar mdzad pa'i ngang tshul can/ 'das pa dang / ma 'ongs pa dang / da ltar byung ba'i sems kyi gzugs brnyan dang / de bzhin gshegs pa thams cad kyi chos kyi dbyings kyi rgyan thams cad shin tu ston pa'i gsung dang ldan pa'i sangs rgyas</text></item>
<item><p>46b6</p><section>phal chen</section><text>kyi mtshan gyi ljags yangs pa'i sgo rin po che thams cad kyi kha dog dang mdog gis rab tu brgyan pa 'od zer rgya mtsho bsam gyis mi khyab pa rab tu snang ba bzhad mo 'dzum pas/ phyogs bcur rab tu bkye zhing 'gro ba thams cad shin tu dang ste/ rin</text></item>
<item><p>46b7</p><section>phal chen</section><text>po che rgyal po'i 'od 'phro bas rab tu brgyan par de bzhin gshegs pa'i gsung sna tshogs rnam par dag pa rab tu brjod cing / shin tu rgya che ba'i 'jig rten gyi khams rgya mtsho thams cad du chos kyi nga ro 'byin pa bskal pa tshad med par sangs rgyas kyi</text></item>
<item><p>47a1</p><section>phal chen</section><text>gsung gi sgra 'byin pa dang / chos kyi dbyings gnas pa thams cad du nga ro yangs pa 'byin pa/ 'jig rten gyi khams thams cad du dbyangs shin tu sgrog cing / snang ba yang dag par ston pa'i dbyangs kyi sprin ces bya ba mnga' bo/ /de bzhin gshegs pa'i ljags kyi 'og gi</text></item>
<item><p>47a2</p><section>phal chen</section><text>drung na de bzhin gshegs pa'i mtshan rin po che sna tshogs thams cad ltar snang zhig mdzod spu yongs su 'khyil pa'i dbyibs lta bu/ rin po che thams cad kyi rang bzhin lta bu/ sangs rgyas thams cad kyi gsung gi dkyil 'khor phyogs bcu nas</text></item>
<item><p>47a3</p><section>phal chen</section><text>btang ba'i dbyangs dang ldan par sangs rgyas kyi gsung gi sbubs can ljags kyi mtshan nyid yongs su dag pa/ sangs rgyas kyi zhing thams cad kyi rdul gyi mtshan nyid med pa'i rang bzhin du sangs rgyas thams cad kyi gsung rgya mtsho bsam gyis</text></item>
<item><p>47a4</p><section>phal chen</section><text>mi khyab pa'i dbyangs sgrog pa'i sprin ces bya ba / /de bzhin gshegs pa'i ljags kyi rtse mo la de bzhin gshegs pa'i mtshan rin po che gser gyi 'od 'phro bas sangs rgyas rgya mtsho'i dbyings thams cad du snang zhing yid du 'ong ba'i rin po</text></item>
<item><p>47a5</p><section>phal chen</section><text>che'i rgyal po'i dbyangs kyi yan lag 'jig rten gyi khams thams cad du sgrog cing / gsung snyan pa'i ro myong bas sems can la go bar mdzad cing bskal pa bsam gyis mi khyab pa mnyan du yod par dbyangs kyi yan lag gi sgra yang dag par</text></item>
<item><p>47a6</p><section>phal chen</section><text>ston pa'i sprin sems can thams cad la yid du 'ong ba'i chos su snang bas chos kyi dbyings rnam par snang ba'i sprin ces bya ba mnga' 'o/ /de bzhin gshegs pa'i ljags kyi rtse mo la de bzhin gshegs pa'i mtshan zhing tshad med pa yongs su dag</text></item>
<item><p>47a7</p><section>phal chen</section><text>pa na bzhugs pa'i gsung rin po che'i rgyal bos kun nas brgyan cing sna tshogs su gyur pas/ sangs rgyas kyi chos kyi dbyings kyi klong du bsngags pa rab tu 'jug pa rnam par phye ba gzhan dang gzhan du byang chub sems dpa' rnams la yang dag</text></item>
<item><p>47b1</p><section>phal chen</section><text>par ston pa'i sprin gyis chos kyi dbyings kyis gzhi dang / sangs rgyas dang byang chub sems dpa' thams cad kun nas yog par sangs rgyas kyi gsung la byang chub sems dpa' 'dzud cing zhing thams cad du rin po che'i rgyal po sgo kun nas ston pas/ chos</text></item>
<item><p>47b2</p><section>phal chen</section><text>kyi dbyings su snang ba'i sprin ces bya ba / /de bzhin gshegs pa'i zhal gyi rkan la de bzhin gshegs pa'i mtshan in+d+ra nI la sna tshogs dang / bai DUr+ya'i dbyings kyis chos kyi dbyings kyi khongs su gtogs pa'i byang chub sems dpa'i sprin</text></item>
<item><p>47b3</p><section>phal chen</section><text>yongs su rgyas par mdzad pa/ phyogs thams cad du rin po che 'od 'phro zhing dri ma med pa byang bas rnam par snang ba'i spos kyi sgron ma'i sprin gyi khongs su byang chub sems dpa'i tshogs 'dus pas snang bas zhing rgya mtsho'i ming du bya ba thams</text></item>
<item><p>47b4</p><section>phal chen</section><text>cad du rnam par 'phrul pa'i tshul rab tu gnas shing / chos kyi dbyings bsam gyis mi khyab pa'i chos nyid yang dag par ston pa'i sprin ces bya ba mnga' 'o/ /de bzhin gshegs pa'i tshems mche ba g.yas kyi 'og ma la de bzhin gshegs</text></item>
<item><p>47b5</p><section>phal chen</section><text>pa'i mtshan 'od rin po che'i mtshan gyi rgyan gyis chos kyi dbyings yang pa 'od zer snang ba'i dkyil 'khor gyi 'khor lo sna tshogs kyi de bzhin gshegs pa'i tshems mche ba rin po che rnam pa thams cad du mdzes par byung ba/ de bzhin gshegs</text></item>
<item><p>47b6</p><section>phal chen</section><text>pa'i sku'i 'od gsal bas 'od kyi dra ba kun tu bkye ba/ phyogs bcu'i 'jig rten gyi khams rgya mtsho'i sems can du gtogs pa thams cad la bkra shis dang / 'khor lo rnam pa kun tu mdzes pas/ rnam par snang ba'i sangs rgyas kyi</text></item>
<item><p>47b7</p><section>phal chen</section><text>tshems mche ba de bzhin gshegs pa'i sprin ces bya ba / /de bzhin gshegs pa'i tshems mche ba g.yas pa gong ma la de bzhin gshegs pa'i mtshan rdo rje spos kyi 'od 'phro ba'i sprin kun tu snang ba'i zer rin po che'i rgyal po rnam par snang</text></item>
<item><p>48a1</p><section>phal chen</section><text>ba'i snying po can chos kyi dbyings thams cad kyi tshad kyis klo'i rin po che'i 'od zer sna tshogs rab tu bkye ba'i 'od zer re re'i khongs su phyogs bcu'i sangs rgyas thams cad kyi rnam par 'phrul pa chud par ston pa/ zhing</text></item>
<item><p>48a2</p><section>phal chen</section><text>thams cad kyi snying po byang chub kyi rgyan gyi sprin kun tu nar cing / mched pas 'od kyi sprin rin po che'i 'od du 'phro ba ri rab kyi snying po can zhes bya ba mnga' 'o/ /de bzhin gshegs pa'i tshems mche ba g.yon pa 'og ma la de bzhin gshegs pa'i</text></item>
<item><p>48a3</p><section>phal chen</section><text>mtshan tha dad pa'i mtshan nyid shin tu ston pas spos dang / rin po che yid du 'ong ba'i me tog sna tshogs thams cad dang / de bzhin gshegs pa'i tshul sna tshogs kyi 'khor lo dang / rin po che thams cad kyi 'od zer rnam par snang ba kun tu 'phro</text></item>
<item><p>48a4</p><section>phal chen</section><text>ba'i sgron ma dri ma med pa'i sprin yang dag par bstan pas/ 'jig rten gyi khams rgya mtsho thams cad du rab tu gsal bas rnam par snang zhing de bzhin gshegs pa gdan seng ge'i khri pad mo'i snying po can dri ma med pa la bzhugs pa'i sprin byang chub</text></item>
<item><p>48a5</p><section>phal chen</section><text>sems dpa' rgya mtsho'i dbyings su rin po che sna tshogs thams cad kyi ri rab kyi mar me rab tu snang ba'i sprin ces bya ba mnga' 'o/ /de bzhin gshegs pa'i tshems mche ba g.yon pa gong ma la de bzhin gshegs pa'i mtshan rin po che gser gyi</text></item>
<item><p>48a6</p><section>phal chen</section><text>'od sna tshogs kun nas rnam par dag pa 'dzam bu chu klung gi rin po che'i rgyud kyi dra ba'i 'khor lo dang / rin po che'i me tog shin tu snang ba'i 'khor lo sna tshogs yongs su 'khyil pa/ chos kyi dbyings su gsung sgrog cing sangs rgyas kyi rnam</text></item>
<item><p>48a7</p><section>phal chen</section><text>par 'phrul ba bsam gyis mi khyab pa yongs su ston pas/ byang chub sems dpa' yongs su smin par mdzad cing nam mkha'i dbyings su rgyan thams cad kyi gzugs brnyan gyi sprin zad mi shes pa'i kun tu mched par 'gyed pas chos rgya mtsho rab tu</text></item>
<item><p>48b1</p><section>phal chen</section><text>sgrog pa'i sangs rgyas kyi gsung dang / rin po che thams cad kyi tshon du snang ba'i sangs rgyas nam mkha'i dbyings las gsung gi sgra 'byin pa/ chos kyi sgron ma'i 'od de bzhin gshegs pa'i sprin du snang ba zhes bya ba mnga' 'o/ /de bzhin gshegs pa'i tshems</text></item>
<item><p>48b2</p><section>phal chen</section><text>kyi mtshams na/ de bzhin gshegs pa'i mtshan tshems kyi mtshams thams cad na mtshan gcig par me tog gi mtshan dang / rgya mtsho'i sgo'i mtshan gyi sprin rin po che thams cad kyi kha dog tu 'dal pa las/ rin po che'i 'od zer rgya mtsho rab tu 'gyed cing bzhad mo</text></item>
<item><p>48b3</p><section>phal chen</section><text>'dzum pas sangs rgyas kyi 'od nor bu rin po che'i 'od du 'phro ba g.yas phyogs su 'khyil cing / chos kyi dbyings rgyas par khyab pa rin po che'i 'od zer rgya mtsho'i khongs su chud pa'i snying po can gyis/ /sangs rgyas kyi tshems kyi mtshams</text></item>
<item><p>48b4</p><section>phal chen</section><text>thams cad rgyas par gang bas/ skad cig tu 'od kyis rgyas par kun tu rgyu ba'i 'od zer sangs rgyas kyi gsung gi dkyil 'khor rgya mtsho kun tu 'gyed pa'i sprin snang ba zhes bya ba mnga' 'o/ /de bzhin gshegs pa'i sgros la de bzhin gshegs</text></item>
<item><p>48b5</p><section>phal chen</section><text>pa'i mtshan 'dzam bu chu klung gi gser dang pad mo'i mdog dang 'od ltar snang ba chos kyi dbyings thams cad du mdangs rab tu snang bas dpal phun sum tshogs pa/ rin po che thams cad kyi 'od zer dang / mdangs kyis kun tu khyab par rnam par snang</text></item>
<item><p>48b6</p><section>phal chen</section><text>zhing gser dang pad mo'i mdog yongs su dag pas kun tu sbyangs pa/ rin po che thams cad kyi mdangs dang mdog tu snang ba mnga' 'o/ /de bzhin gshegs pa'i mgur la de bzhin gshegs pa'i mtshan dung gi mgur sangs rgyas thams cad kyi</text></item>
<item><p>48b7</p><section>phal chen</section><text>'od lam me/ lam med yongs su snang bas/ mdog shin tu gsal zhing gzhi thams cad rin po che'i rgyal pos rnam par snang bar byas pas phyogs thams cad rnam par gsal ba'i 'od zer rab tu 'gyed cing / 'jig rten gyi khams thams</text></item>
<item><p>49a1</p><section>phal chen</section><text>cad snang bar mdzad pa'i sprin ces bya ba / /de bzhin gshegs pa'i sku phrag pa g.yas pa la de bzhin gshegs pa'i mtshan rin po che thams cad kyi 'od dang gser gyi kha dog rab tu 'phel bas/ pad mo'i</text></item>
<item><p>49a2</p><section>phal chen</section><text>mdog rnam par snang ba dang / rin po che'i 'od kyi dra ba rab tu snang ste/ kun tu gsal bar chos kyi dbyings snang bar mdzad cing / byang chub sems dpa' thams cad khongs su chud pa'i sprin rab tu snang bas/ sangs rgyas rab tu mang ba</text></item>
<item><p>49a3</p><section>phal chen</section><text>thams cad snying por byas pa/ rin po che thams cad kyi gzhi dang ldan pa'i sprin ces bya ba mnga' 'o/ /de bzhin gshegs pa'i sku phrag pa'i dbus na de bzhin gshegs pa'i mtshan shin tu 'phags shing yongs su rgyas la 'dzam bu chu klung gi gser</text></item>
<item><p>49a4</p><section>phal chen</section><text>gyi 'od dang / mdog yongs su dag pa/ byang chub sems dpa'i 'khor lo rab tu snang bas/ chos kyi dbyings snang ba rin po che'i rgyal po mchog tu kun tu snang ba'i sprin ces bya ba mnga' 'o/ /de bzhin gshegs pa'i sku phrag pa g.yon pa la</text></item>
<item><p>49a5</p><section>phal chen</section><text>sangs rgyas kyi dbu'i mdzod spu'i dkyil 'khor rgya mtsho'i gzhi las rin po che'i 'od zer gyi dra ba sna tshogs shin tu bsgrubs pa/ 'dzam bu chu klung gi gser dang / pad mo'i mdog ltar gsal zhing bzang ba rab tu bkye bas chos kyi dbyings dang /</text></item>
<item><p>49a6</p><section>phal chen</section><text>'jig rten gyi khams thams cad du rnam par 'phrul pa'i 'od ston cing / de bzhin gshegs pa thams cad kyi mdzod spu rin po che'i sprin gyi 'od rab tu snang ba bkye bas dpal rab tu 'bar zhing chos kyi dbyings rgyas par mdzad pa'i sprin ces bya ba mnga'</text></item>
<item><p>49a7</p><section>phal chen</section><text>'o/ /de bzhin gshegs pa'i sku phrag pa g.yas pa'i lhun la de bzhin gshegs pa'i mtshan mtshan nyid rnam par phye ba rin po che'i go cha 'dzam bu chu klung gi gser lta bu dpal thams cad kyis rgyas pas/ chos kyi dbyings kyi sangs rgyas thams cad</text></item>
<item><p>49b1</p><section>phal chen</section><text>kyi 'od kyi dbyings rgya mtsho'i 'od rnam par snang ba rin po che'i me tog spos kyi 'od 'phro bas/ zhing rgya mtsho thams cad rgyan rnam par phye bas brgyan te/ kun tu snang ba'i sprin ces bya ba mnga' 'o/ /de bzhin gshegs pa'i sku phrag pa g.yon pa'i lhun</text></item>
<item><p>49b2</p><section>phal chen</section><text>la/ de bzhin gshegs pa'i mtshan sgron ma 'od 'phro ba'i phung po'i sprin chos kyi dbyings kun tu rab tu mched pas byang chub sems dpa'i dge 'dun yongs su khyab cing chos kyi dbyings kyi gzhi'i rgyan du gyur par kun tu mched cing snang ba'i dbyings kyi</text></item>
<item><p>49b3</p><section>phal chen</section><text>sprin ces bya ba mnga' 'o/ /sangs rgyas kyi thugs ka'i dpal gyi be'u la de bzhin gshegs pa'i mtshan/ mtshan nyid rgya mtsho kun tu brgyan pas rab tu 'jam pa'i gzhi rin po che thams cad kyi mdog lta bur snang ba/ rin po che sna tshogs</text></item>
<item><p>49b4</p><section>phal chen</section><text>kyi tshad du 'od zer gyi dkyil 'khor kun tu 'khyil pas yongs su dag cing / chos rgya mtsho'i gsung dbyangs dang ldan pa rin po che'i me tog shin tu rgyas pas rnam par brgyan te/ rin po che'i 'od zer gyi mtshan gyi dbyings rgya mtsho la gnas pa'i</text></item>
<item><p>49b5</p><section>phal chen</section><text>dpal rgya mtsho kun gyi gzhung gi sprin ces bya ba / /de bzhin gshegs pa'i dpal gyi be'u'i g.yas phyogs su 'dab chags na/ de bzhin gshegs pa'i mtshan chos kyi dbyings rnam par dag pa'i 'khor lo snang ba'i gzhi'i rgyan rin po che'i</text></item>
<item><p>49b6</p><section>phal chen</section><text>mig 'phrul gyi 'khor lo rnam par dag pa las sangs rgyas kyi sprin gyi lhun dri ma med pas rab tu snang zhing phyogs thams cad kyi chos kyi dbyings su 'od rnam par snang ba dpal gyi be'u dang / mtshams sbyor ba rab tu ston pa'i sprin ces bya ba / /</text></item>
<item><p>49b7</p><section>phal chen</section><text>de bzhin gshegs pa'i dpal gyi be'u'i 'dab chags g.yon phyogs na/ byang chub sems dpa'i rin po che'i cod pan la snang ba shin tu 'phags pa'i sprin gyi lhun dri ma med pas/ thams cad du sangs rgyas kyi rnam par 'phrul par yang</text></item>
<item><p>50a1</p><section>phal chen</section><text>dag par ston cing / chos rgya mtsho'i spyod pa rab tu bstan pas/ 'das pa dang ma byon pa dang / da ltar byung ba'i de bzhin gshegs pa dang / byang chub sems dpa' thams cad rab tu ston pa'i sprin ces bya ba mnga' 'o/ /</text></item>
<item><p>50a2</p><section>phal chen</section><text>de bzhin gshegs pa'i dpal gyi be'u g.yas phyogs kyi 'og rol 'dab chags na de bzhin gshegs pa'i mtshan rin po che'i me tog dang / rin po che'i mdzod spus rab tu brgyan pa'i rin po che'i 'khor lo rin po che'i 'od 'phro ba'i sgron ma dri ma med pa pad</text></item>
<item><p>50a3</p><section>phal chen</section><text>mo'i dbyibs 'jig rten gyi khams su ston pas me tog rgyas pa'i sprin ces bya ba mnga' 'o/ /de bzhin gshegs pa'i dpal gyi be'u'i g.yon phyogs kyi 'og rol gyi 'dab chags na/ rin po che thams cad kyi 'od sems kyi rgyal po'i snying po</text></item>
<item><p>50a4</p><section>phal chen</section><text>can rin po che'i rgyal po'i 'od zer gyi 'khor lo dang / 'od rab tu bkye bas kun tu dri ma med pa'i rgya mtsho shin tu 'phags pa'i khongs su sangs rgyas kyi tshul thams cad rab tu snang ba'i rin po che'i phung po ma lus par chud pa'i snying po can chos kyi dbyings</text></item>
<item><p>50a5</p><section>phal chen</section><text>thams cad du gser rab tu 'bar ba'i sprin ces bya ba mnga'o/ /de bzhin gshegs pa'i dpal gyi be'u'i rtse mo la nam mkha'i dbyings su rin po che'i sgron ma spos rin po che'i rgyal po lus thams cad la snying po byang chub kyi 'od zer rab tu 'bar zhing bai DUr+ya'i</text></item>
<item><p>50a6</p><section>phal chen</section><text>dkyil 'khor gyi sgron ma la spos kyi 'phrod pas phyogs yangs pa thams cad rgyas par 'gengs shing / kun tu g.yas phyogs su 'khyil pa/ sangs rgyas kyi dpal gyi be'u rgya mtsho'i sprin ces bya ba mnga'o/ /de'i 'og na rjes su 'gro ba'i</text></item>
<item><p>50a7</p><section>phal chen</section><text>dpal gyi be'u gnyis pa yod pa'i dbus na de bzhin gshegs pa'i mtshan/ /mtshan nyid kyi pad mo'i gzhi la ze ba byang chub sems dpa' g.yas phyogs su 'khor bar 'khod pa rab tu snang bas shin tu 'phags shing / yongs su dag la chos kyi dbyings rgya mtshor</text></item>
<item><p>50b1</p><section>phal chen</section><text>gsung sgrog pa'i sangs rgyas kyi 'od zer gyi phung po'i snying po can rin po che'i rgyal pos shin tu brgyan pa rin po che'i 'od rab tu 'bar bas 'od zer rnam par snang ba'i 'od kyi lhun dang ldan pa'i sprin ces bya ba mnga' 'o/ /rjes su 'gro ba'i dpal gyi be'u gsum</text></item>
<item><p>50b2</p><section>phal chen</section><text>pa la de bzhin gshegs pa'i mtshan/ mtshan rgya mtshos yongs su gang ba'i rin po che rgya mtsho'i nang na zhing thams cad gzugs brnyan du 'khod par ston cing / byang chub sems dpa'i sprin gzhan dang gzhan mngon par phyung bas/ chos kyi dbyings</text></item>
<item><p>50b3</p><section>phal chen</section><text>rnam par snang ba'i sprin kun tu ston pa'i 'od kyi sprin ces bya ba mnga'o/ /rjes su 'gro ba'i dpal gyi be'u bzhi pa la bzhi pa la de bzhin gshegs pa'i mtshan/ mtshan nyid kyi rnam pa rgya mtshos chos kyi dbyings thams cad du de bzhin gshegs pa rnam</text></item>
<item><p>50b4</p><section>phal chen</section><text>par snang ba dang / 'jig rten gyi khams dang rgyan thams cad snang bas 'jig rten gyi khams rgya mtshor/ /'od rab tu bkye ba'i 'od zer snang ba phun sum tshogs pas rgyas par snang ba'i 'od zer gyi sprin rin po che'i rgyal po'i 'khor lo g.yas phyogs</text></item>
<item><p>50b5</p><section>phal chen</section><text>su 'khyil pa'i nyi ma rnam par snang ba dang / phreng ba kun tu byung zhing 'phags pa'i sprin ces bya ba mnga'o/ /dpal gyi be'u de'i 'og rol na chos thams cad kyi sgron ma'i dbyings dri ma med pas spos kyi me tog gi 'od zer rab tu snang ba sangs rgyas rgya</text></item>
<item><p>50b6</p><section>phal chen</section><text>mtsho thams cad kyi thugs su 'dus pa de bzhin gshegs pa'i mtshan rgya mtsho las chos kyi dbyings thams cad cad du/ chos kyi 'khor lo'i glong thams cad kyi gsung gi dbyangs kyi sprin 'byin pa zhes bya ba mnga'o/ /de bzhin gshegs pa'i dpal gyi be'u bcu pa</text></item>
<item><p>50b7</p><section>phal chen</section><text>la de bzhin gshegs pa'i mtshan sangs rgyas dang / byang chub sems dpa'i phyogs thams cad du sangs rgyas kyi chos kyi spyod pas mthu phyung zhing / sangs rgyas kyi 'od yongs su dag pa dang / dri ma med pa 'das pa dang / ma byon pa dang / da</text></item>
<item><p>51a1</p><section>phal chen</section><text>ltar byung ba'i sangs rgyas thams cad kyi ye shes rgya mtsho'i glong yongs su dag pa thams cad kyis zhing rgya mtsho rab tu brgyan cing klubs te/ rnam par 'god pa'i sprin ces bya ba mnga'o/ /de bzhin gshegs pa'i phyag gi mthil</text></item>
<item><p>51a2</p><section>phal chen</section><text>la de bzhin gshegs pa'i mtshan rin po che'i 'khor lo rtsibs stong dang ldan pa/ dbus rin po ches brgyan pa/ rin po che'i 'od zer rnam par gsal ba'i 'od rnam par snang ba/ chos kyi dbyings su 'bar zhing 'khor lo g.yas phyogs su 'khyil pa/</text></item>
<item><p>51a3</p><section>phal chen</section><text>sangs rgyas rgya mtsho'i gzugs rnam par snang bas/ sangs rgyas thams cad kyi 'od dang / dpal gyis rgyas par gang ba'i 'od zer rin po che'i rgyal po rnam par snang ba sna tshogs thams cad lta bur 'jig rten gyi khams su chos kyi rgyan gyi sprin du snang ba</text></item>
<item><p>51a4</p><section>phal chen</section><text>zhes bya ba mnga'o/ /de bzhin gshegs pa'i phyag rin po che la de bzhin gshegs pa'i mtshan rin po che'i rgyan gyi sprin zla ba'i 'od zer kun tu 'byung bas nam mkha'i dbyings yongs su brgyan cing sangs rgyas dang byang chub sems dpa'i gsung 'jig</text></item>
<item><p>51a5</p><section>phal chen</section><text>rten thams cad du sgrog pa rgya mtshos byang chub sems dpa'i spyod pa rgya mtsho yang dag par brjod pa rgya mtsho'i 'od kyi sprin ces bya ba mnga'o/ /sangs rgyas kyi phyag la de bzhin gshegs pa'i mtshan rin po che'i me tog baiDUr+ya dang / in+d+ra nI las</text></item>
<item><p>51a6</p><section>phal chen</section><text>brgyan pa g.yas phyogs su 'khyil pa/ pad mo'i snying po can byang chub sems dpa' dang / 'jig rten gyi khams thams cad du rin po che'i phung po mchog la gnas pa'i 'od phyogs thams cad kyi dbyings byang chub kyi shing rnam par bkod pas brgyan pa</text></item>
<item><p>51a7</p><section>phal chen</section><text>sangs rgyas rgya mtsho'i sprin la/ sangs rgyas kyi chos kyi sku'i 'od snang ba mi g.yo ba'i sprin ces bya ba / /de bzhin gshegs pa'i phyag la de bzhin gshegs pa'i mtshan 'od 'phro ba rnam par snang ba dang / rin po che'i rlabs kyi 'od rnam par</text></item>
<item><p>51b1</p><section>phal chen</section><text>snang bas phyogs thams cad du sprul pa'i dra ba'i 'od kyi sprin rab tu bkye ste/ chos thams cad kyi spyod pa rgya mtsho la 'jug pas shin tu 'phags pa'i byang chub sems dpa'i rin po che'i tshogs las rab tu mched pa'i 'od zer snang ba/ 'od 'phro ba'i</text></item>
<item><p>51b2</p><section>phal chen</section><text>'phreng bas kun tu brgyan pa'i sprin ces bya ba mnga' 'o/ de bzhin gshegs pa'i phyag la de bzhin gshegs pa'i mtshan rin po che'i 'od kyi gzhi las blangs pa/ rgya mtsho'i snying po can gyi sprin sangs rgyas pad mos yongs su khyab pa'i</text></item>
<item><p>51b3</p><section>phal chen</section><text>mdog gi me tog shin tu rgyas pas/ pad mo'i 'od zer rin po che rab tu snang ba'i sprin/ chos kyi dbyings thams cad du rab tu snang bar rin po che'i sprin rab tu bstan pa'i sprin ces bya ba mnga' 'o/ /de bzhin gshegs pa'i phyag la de</text></item>
<item><p>51b4</p><section>phal chen</section><text>bzhin gshegs pa'i mtshan rin po che'i 'od zer rgya mtsho chos kyi dbyings su bsod nams kyi snang ba rab tu 'gyed pa/ spos 'od 'phro ba thams cad kyis shin tu brgyan pa me tog 'od 'phro ba rin po che ltar snang ba shin tu ston pas rab tu</text></item>
<item><p>51b5</p><section>phal chen</section><text>'phags shing / zhing gi dra ba la 'jug pa dang / snying po byang chub kyi gzhi kun tu gsal ba rnam par snang ba'i sprin ces bya ba mnga' 'o/ /de bzhin gshegs pa'i phyag la de bzhin gshegs pa'i mtshan 'jig rten thams cad kyis</text></item>
<item><p>51b6</p><section>phal chen</section><text>rin po che'i mdog tu byas te/ kun tu snang bar brgyan pa'i 'od dang / rgyan gyi dmigs pa thams cad dang / dgongs pa'i skad cig la zhal mngon par bstan pa/ sangs rgyas kyi mnyam pa nyid kyis gser gyi 'od zer rab tu</text></item>
<item><p>51b7</p><section>phal chen</section><text>bkye ba/ rnam par dag pa bai DUr+ya'i sgron ma'i sprin ces bya ba mnga' 'o/ /de bzhin gshegs pa'i phyag la de bzhin gshegs pa'i mtshan mig 'phrul gyi dra ba'i mdog rdo rje'i me tog kun nas yid du 'ong bas rab tu brgyan pa 'dzam bu</text></item>
<item><p>52a1</p><section>phal chen</section><text>chu klung gi gser gyi dbyings kyis shin tu spras pa/ 'jig rten gyi khams thams cad kyi rdul mkhyen pa'i sgron ma rab tu snang ba'i sprin ces bya ba mnga'o/ /de bzhin gshegs pa'i phyag la de bzhin gshegs pa'i mtshan</text></item>
<item><p>52a2</p><section>phal chen</section><text>rin po che'i me tog gi tshon gyi 'od zer rab tu 'bar ba'i sgron ma'i ri rab 'jig rten gyi khams thams cad du khyab pa/ rin po che'i gzhi la rab tu gnas pa'i pad mo'i 'od kyi sprin ces bya ba mnga'o/ /de bzhin gshegs pa'i phyag la de bzhin gshegs</text></item>
<item><p>52a3</p><section>phal chen</section><text>pa'i mtshan rin po che'i sprin stug po glog gi phreng ba kun nas 'gyu bar rab tu 'dal ba/ zhing thams cad du snang zhing pad mo'i snying po can gyi gang nal sangs rgyas thams cad bzhugs pa/ chos kyi dbyings thams cad du gser gyi gzhi la rab tu</text></item>
<item><p>52a4</p><section>phal chen</section><text>snang ba'i 'phrul gyis sangs rgyas mang po'i phyag gi mtshan gyi rgyud thams cad bstan pas/ phyogs kyi glog thams cad du 'khor lo dang mdzod dang / phreng ba dang / bum pa dang / rin po che kun tu bkram pa dang / bkra shis kyis</text></item>
<item><p>52a5</p><section>phal chen</section><text>kun tu brgyan pa'i sangs rgyas kyi phyag 'jig rten gyi khams rgya mtsho sangs rgyas kyi sprin gyis khyab pa'i chos kyi dbyings 'od rnam par snang ba'i 'od zer gsal ba'i sprin ces bya ba mnga'o/ /sangs rgyas kyi phyag g.yas pa'i phyag sor la de bzhin</text></item>
<item><p>52a6</p><section>phal chen</section><text>gshegs pa'i mtshan/ /mtshan nyid rin po che yongs su dag pas/ /chos kyi dbyings rnam par dag pa chu'i zla ba lta bur snang ba'i 'od kyi phung po'i snying po can rin po che'i rgyal po'i mtshan nyid kyis gzhi rab tu brgyan pa/ rin po che'i me tog gi</text></item>
<item><p>52a7</p><section>phal chen</section><text>'dab ma'i mdog dang tshon du snang bas/ rin po che thams cad kyi sgra mkhyen pa dang / zhing yongs su ston pa'i bskal pa dang / zhing gi glong rgya mtsho'i sprin ces bya ba mnga'o/ /de bzhin gshegs pa'i phyag g.yon pa'i phyag sor la /</text></item>
<item><p>52b1</p><section>phal chen</section><text>de bzhin gshegs pa thams cad kyis rnam par bkye ba'i rin po che'i mdzod chos kyi dbyings kyi klong thams cad du snang ba/ rin po che'i rgyal po mang po'i sprin mched de byung bas/ phyag sor gyi mtshan gyi gzhi rin po che sna tshogs kyi 'od zer rnam pa tha dad</text></item>
<item><p>52b2</p><section>phal chen</section><text>pas/ de bzhin gshegs pa'i phyag dra bar 'brel pa la/ in+d+ra nI la dang / rdo rje shin tu brtan pa'i rin po che'i sprin gyi tshon sna tshogs rin po che'i 'od 'phro bar rnam par snang zhing / chos kyi dbyings rnam par sangs rgyas pas rnam par snang bar</text></item>
<item><p>52b3</p><section>phal chen</section><text>byang chub rgya mtsho thams cad khongs su chud cing / kun tu mched pa'i 'od zer gyis rab tu brgyan pa'i byang chub sems dpa'i 'od kyis 'jig rten gyi khams thams cad dang / kun tu bzang po'i spyod pa rgya mtsho'i sgra phyag gi mthil nas sangs rgyas kyi</text></item>
<item><p>52b4</p><section>phal chen</section><text>zhing thams cad du go bar mdzad pas/ byang chub sems dpa' la rab tu snang zhing sems yang dag par bskul ba dang / smon lam gzhan dang gzhan gyi 'od rin po che'i rgyal po'i gzhi nyi ma la sbyin pa sna tshogs kyi 'khor lo rtsibs stong dang ldan pa'i</text></item>
<item><p>52b5</p><section>phal chen</section><text>dkyil 'khor kun tu 'phel bas rnam par snang bar byas shing sprul pa/ chos kyi dbyings su snang ba rin po che thams cad kyi sprin ces bya ba / /de bzhin gshegs pa'i gsang ba'i gnas sbubs su nub pa la/ de bzhin gshegs pa'i mtshan</text></item>
<item><p>52b6</p><section>phal chen</section><text>rim pa g.yas phyogs su 'khyil cing / 'od rab tu gsal ba dang ldan pa/ rin po che'i me tog chos kyi dbyings su snang ba'i 'od nam mkha' lta bu rin po che thams cad kyi 'od du snang ba/ de bzhin gshegs pa'i 'khor lo'i gzhi thams cad la rab tu</text></item>
<item><p>52b7</p><section>phal chen</section><text>gnas pa/ chos kyi dbyings rgya mtsho gzhan dang / gzhan du rin po che'i 'od sna tshogs de bzhin gshegs pa'i sprin gyis kun tu khyab cing / rab tu snang bas sangs rgyas kyi sprin gyis khyab pa'i/ chos kyi dbyings kyi mtshan nyid kun tu snang ba'i klong</text></item>
<item><p>53a1</p><section>phal chen</section><text>sna tshogs kyi sprin ces bya ba mnga' 'o/ /de bzhin gshegs pa'i sku sta zur g.yas pa la sems can thams cad kyi rin po ches rab tu brgyan cing / rin po che bsam gyis mi khyab pa'i gzhi rgya mtsho 'od 'phro ba'i phung po</text></item>
<item><p>53a2</p><section>phal chen</section><text>rnam par snang bas/ phyogs thams cad kyi chos kyi dbyings kun nas khyab pa'i tshul gyis/ nam mkha'i dbyings dang chos kyi dbyings thams cad dang / mtshan gcig pa rgya mtsho'i sprin las sangs rgyas kyi rnam par 'phrul pa thams cad dang / mtshan</text></item>
<item><p>53a3</p><section>phal chen</section><text>nyid gcig tu bstan pa'i gzugs brnyan khongs su chud pa'i gzhi'i mtshan nyid kyis/ rin po che thams cad kyi sgron ma dang / phreng ba kun tu khyab pa'i sprin ces bya ba mnga' 'o/ /de bzhin gshegs pa'i sku sta zur g.yon pa la rin po che'i pad+mo rnam</text></item>
<item><p>53a4</p><section>phal chen</section><text>par dag pa'i pad+mo'i mdog dang / kha dog gi 'od zer rin po ches rab tu brgyan pa/ phyog bcu thams cad rab tu mched pa'i 'khor lo chos kyi dbyings rgya mtsho thams cad la rab tu gnas pa'i gzhi la kun nas bzhugs pa'i mtshan gyi sprin yang dag par bstan pa/ phyogs</text></item>
<item><p>53a5</p><section>phal chen</section><text>su mched cing rab tu byung ba'i 'od zer gyi dra bas/ chos kyi dbyings rgya mtsho dang / nam mkha'i dbyings thams cad kun nas khyab par snang ba'i sprin ces bya ba mnga'o/ /de bzhin gshegs pa'i zhabs brla g.yas pa la de bzhin gshegs pa'i mtshan rin</text></item>
<item><p>53a6</p><section>phal chen</section><text>po che thams cad kyi mtshan nyid sna tshogs dang / chos kyi 'od kyi spos rin po che rab tu bkye bas rim gyis mtho bar gnas shing ran pas/ rin po che'i rgyal po thams cad rnam par gnon pa'i mtshan rgya mtsho'i sprin mdzes pa dgongs pa'i skad cig re re la mnyam</text></item>
<item><p>53a7</p><section>phal chen</section><text>par kun tu ston pa'i sprin ces bya ba mnga'o/ /sangs rgyas kyi zhabs brla g.yon pa la rin po che rgya mtsho thams cad yongs su tshang ba'i gzhi'i chos rim gyis gzhol par gnas pas rab tu brgyan cing zhabs kyi gshegs stabs rnam par bkod kyang / 'od</text></item>
<item><p>53b1</p><section>phal chen</section><text>zer rgya mtsho rab tu 'byung zhing / sems can thams cad la rab tu snang bas/ sangs rgyas kyi chos la mos pa rgya mtsho bkye ba'i 'od zer tshad med pa rgya mtsho'i sprin ces bya ba mnga'o/ /de bzhin gshegs pa'i zhabs byin pa e ne ya'i byin pa</text></item>
<item><p>53b2</p><section>phal chen</section><text>lta bu la/ de bzhin gshegs pa'i mtshan rin po che'i 'od zer gyi me tog 'dzam bu chu klung gi gser ltar snang ba/ 'jig rten gyi khams thams cad du shin tu snang zhing gshegs stabs thams cad la 'od zer zhing thams cad yongs su skyod pa/ kun</text></item>
<item><p>53b3</p><section>phal chen</section><text>tu gsung gi dbyangs rab tu 'gyed pas/ de bzhin gshegs pa'i mtshan gyi gzhi'i sgra 'byin pa'i byang chub sems dpa'i sprul pa byung ba'i 'od zhing thams cad kyi nam mkha'i dbyings su rnam par snang zhing / rin po che'i 'od 'phro bas kun tu brgyan pa dang</text></item>
<item><p>53b4</p><section>phal chen</section><text>yongs su dag pa'i zhing du byang chub sems dpa'i sprul pa'i snying po chos kyi dbyings dang / nam mkha'i khams thams cad kyi sprin ces bya ba mnga'o/ /de bzhin gshegs pa'i zhabs byin pa g.yon pa e ne ya'i byin pa lta bu la/ de bzhin</text></item>
<item><p>53b5</p><section>phal chen</section><text>gshegs pa'i mtshan gser kha dog bzang po ltar shin tu 'od 'bar ba'i 'od zer rin po che thams cad kyi 'od rtag tu 'byung ba gshegs stabs thams cad kyi zhabs kyi 'og na zhing thams cad rab tu gnas te/ chos kyi dbyings thams cad du sangs rgyas kyi snang</text></item>
<item><p>53b6</p><section>phal chen</section><text>ba'i dbyings kyis rgyas par khebs shing / sangs rgyas phal po che'i me tog kun tu rgyas pa chos kyi dbyings rgya mtsho thams cad kyi sprin ces bya ba mnga'o/ /de bzhin gshegs pa'i zhabs byin pa'i spu yan lag gyen du gnas pa la/ de bzhin gshegs</text></item>
<item><p>53b7</p><section>phal chen</section><text>pa'i mtshan rin po che'i 'od zer gyi mdzod phyogs thams cad rab tu bkye bas/ phyogs thams cad kyi chos kyi dbyings su 'od zer gyi dra ba gcig tu gyur pa'i spu las sangs rgyas kyi rnam par 'phrul pa thams cad bstan pa/ spu thams cad kyi nang du zhing gi</text></item>
<item><p>54a1</p><section>phal chen</section><text>gzugs brnyan thams cad khongs su chud par ston pas/ chos kyi dbyings kun tu 'od rab tu snang ba yongs su ston pa'i sprin ces bya ba mnga'o/ /de bzhin gshegs pa'i zhabs la de bzhin gshegs pa'i mtshan 'dzam bu chu klung gi gser</text></item>
<item><p>54a2</p><section>phal chen</section><text>dang / rdo rje dang pad mo gser gyi mdog tu snang ba rin po che'i 'od zer 'bar ba rab tu 'gyed pa 'od zer gyi dra bas/ phyogs bcu'i zhing rgya mtsho thams cad rgyas par 'gengs pa'i sprin gyis me tog kun tu rgyas pa'i rin po che'i spos kyi 'od 'phro ba'i ri las 'khor</text></item>
<item><p>54a3</p><section>phal chen</section><text>gyi gzhi thams cad du byang chub sems dpa'i sprul pa dang / spos thams cad dang / rin po che'i kha dog thams cad rtag tu bkye bas zhabs kyi mthil gshegs stabs gcig tu bor bas kyang chos kyi dbyings kyi glong gi rgyud thams cad du byang chub sems</text></item>
<item><p>54a4</p><section>phal chen</section><text>dpa' rgya mtsho rab tu gnas pa'i sprin ces bya ba mnga'o/ /de bzhin gshegs pa'i zhabs kyi bol la de bzhin gshegs pa'i mtshan rin po che thams cad kyi rgyan gyis brgyan pa'i 'od zer gyi mdzod rab tu 'bar bas/ byang chub sems dpa' thams cad la</text></item>
<item><p>54a5</p><section>phal chen</section><text>de bzhin gshegs pa'i 'od zer gyi mdzod rab tu 'gyed pa'i sangs rgyas kyi go 'phang chen po yang dag par ston cing / sangs rgyas kyi sprin gyi 'od kun tu rnam par snang ba'i sprin ces bya ba mnga'o/ /de bzhin gshegs pa'i zhabs kyi sor mo'i mtshams</text></item>
<item><p>54a6</p><section>phal chen</section><text>thams cad na/ de bzhin gshegs pa'i mtshan rin po che'i mtshan nyid kyis bsgrubs pa/ rin po che'i rgyal po sna tshogs dang / rin po che thams cad kyi 'od zer gyi sprin rab tu 'bar bas/ sangs rgyas kyi tshul gzhan dang gzhan ngag dang /</text></item>
<item><p>54a7</p><section>phal chen</section><text>sangs rgyas kyi rnam par 'phrul pa yongs su bstan pa'i 'od sangs rgyas kyi chos rgya mtsho thams cad du snang ba las/ rin po che sna tshogs kyi sprin rab tu 'gyed cing / snying po byang chub thams cad kyi sgo ston pa kun tu snang bas phyi ma'i mtha'i mur thug pa'i</text></item>
<item><p>54b1</p><section>phal chen</section><text>bskal par sangs rgyas thams cad kyis kun tu khyab pa'i sprin ces bya ba mnga'o/ /de bzhin gshegs pa'i zhabs kyi mthil la rin po che phyed pa'i gzhi nor bu'i rgyal po ri rab mar me'i 'od zer dang ldan pa'i 'khor lo bsod nams kyi 'od zer las byung ba rtsibs</text></item>
<item><p>54b2</p><section>phal chen</section><text>stong dang ldan pa/ rgyan gzhan dang gzhan ston pas/ chos kyi dbyings rgya mtsho thams cad du khyab pa/ de bzhin gshegs pa'i mtshan gyi sprin gyi klong rin po che thams cad kyi 'od zer rab tu 'bar bas shin tu brgyan pa'i snying po can sangs rgyas thams cad kyi</text></item>
<item><p>54b3</p><section>phal chen</section><text>'od kyi dbyings kyis shin tu rgyas pa phyogs bcu kun tu 'od kyi dra bas rnam par snang bar mdzad pa/ rin po che'i 'od zer rab tu snang ba'i sprin gyi 'khor lo'i gnas mtha' yas pas/ spos thams cad kyi dri yongs su 'phro ba'i sgron ma rin po che'i rgyal pos kun tu brgyan</text></item>
<item><p>54b4</p><section>phal chen</section><text>cing / /rin po che sna tshogs kyi mtshan nyid kyis gzhi rnam par dag pas/ chos kyi dbyings rgya mtsho thams cad du snang ba'i sprin ces bya ba mnga' 'o/ /de bzhin gshegs pa'i zhabs kyi mthil la nam mkha' ltar kun tu rnam par dag pa'i rin po che rgya mtsho</text></item>
<item><p>54b5</p><section>phal chen</section><text>yongs su snang bas/ de bzhin gshegs pa la mos pa'i skye bo thams cad la rin po che thams cad kyi kha dog gi sgron ma'i phreng ba dang / 'khor los phyogs dang phyogs mtshams thams cad rgyas shing / byang chub sems dpa'i sprin shin tu 'phags pas yongs su</text></item>
<item><p>54b6</p><section>phal chen</section><text>gang ba'i sprin gyi sgra dpal gyi be'u dang / mdzod spu'i dbyibs kyi rin po che'i me tog gi sprin dang spos kyi 'od zer rab tu snang ba kun tu 'phel ba'i 'od kyi dbyibs yongs su ston cing / 'jig rten gyi khams thams cad du sangs rgyas rgya mtsho'i sprin kun</text></item>
<item><p>54b7</p><section>phal chen</section><text>tu ston pa'i sprin ces bya ba mnga' 'o/ /de bzhin gshegs pa'i zhabs kyi bol gyi logs g.yas pa la/ sangs rgyas kyi 'od rnam par snang ba thams cad rab tu ston pa'i dbyangs dang / in+d+ra nI la'i mdog rnam pa sna tshogs yongs su dag par chos kyi</text></item>
<item><p>55a1</p><section>phal chen</section><text>dbyings rgya mtsho ston cing snying po byang chub kyi gang na yongs su ston pas/ sangs rgyas kyi 'od kyi dbyings rin po che'i 'od zer 'dzin pa rab tu bkye bas/ yongs su rgyas shing mtshan nyid gcig pas chos kyi dbyings ma 'dres par</text></item>
<item><p>55a2</p><section>phal chen</section><text>rgyan gzhan dang gzhan du rnam par 'phrul pa'i 'od kyi sprin ces bya ba mnga'o/ /de bzhin gshegs pa'i zhabs kyi mthil rting pa logs na/ de bzhin gshegs pa'i mtshan chos kyi dbyings rgya mtsho thams cad snang ba'i mtshan gyi rgyan gyis/ sangs</text></item>
<item><p>55a3</p><section>phal chen</section><text>rgyas kyi rnam par 'phrul pa rnam par bkod pa la/ kun nas 'jug pa'i sprul pa'i 'khor lo rgya mtsho dang rin po che dang / spos kyi 'od 'phro ba rgya mtsho dang / ri rab rin po che me tog baiDUr+ya sna tshogs ma 'dres pa'i rang bzhin gyis gzhi byas pa/ chos kyi</text></item>
<item><p>55a4</p><section>phal chen</section><text>dbyings thams cad du sprul pa'i rgyud kyis yongs su khebs par mdzad cing / rang rang gi chos rgya mtsho sgrar sgrog pa'i sprin ces bya ba mnga'o/ /de bzhin gshegs pa'i zhabs la de bzhin gshegs pa'i mtshan rin po che'i gzhi sna tshogs shin tu zab</text></item>
<item><p>55a5</p><section>phal chen</section><text>pa'i 'od zer gyi dkyil 'khor gyis rnam par snang zhing / 'dzam bu chu klung gi gser gyi 'od lta bur snang bas phyogs thams cad kyi chos kyi dbyings rnam par snang bar mdzad cing / 'jig rten gyi khams dang / ri rab kyi sprin gyis mngon par khyab pa dang /</text></item>
<item><p>55a6</p><section>phal chen</section><text>snying po byang chub kyi rgyan thams cad yongs su ston pa'i 'od kyi sprin ces bya ba mnga'o/ /de bzhin gshegs pa'i zhabs la rin po che thams cad kyi 'od zer rnam par snang ba zla ba dang / rin po che'i 'od 'phro bas shin tu brgyan pa'i snying po can</text></item>
<item><p>55a7</p><section>phal chen</section><text>in+d+ra nI la'i dra bas gzhi kun nas brgyan par/ chos kyi dbyings su snang ba'i sprin nor bu'i rgyal po'i spos kyi sgron ma thams cad kyi 'od kun tu 'phro ba lta bu'i sprin de bzhin gshegs pa'i mthus dgongs pa'i skad cig re re la chos kyi dbyings rgya mtsho</text></item>
<item><p>55b1</p><section>phal chen</section><text>kha dog 'gyur ba gzhan dang gzhan du shin tu ston pa'i sprin ces bya ba mnga'o/ /de bzhin gshegs pa'i zhabs la de bzhin gshegs pa'i mtshan nam mkha'i dbyings su rin po che'i sprin snang ba g.yas phyogs su 'khyil cing mngon par 'phags pa'i</text></item>
<item><p>55b2</p><section>phal chen</section><text>'od zer rin po che'i dkyil 'khor rab tu snang ba la sangs rgyas thams cad bzhugs shing / mdzod spu dang / rin po che'i rgyal po las/ de bzhin gshegs pa thams cad kyi snying po byang chub kyi rgyan rab tu bstan pa'i 'od gzhi kun tu khyab pa/ rdo rje</text></item>
<item><p>55b3</p><section>phal chen</section><text>dang in+d+ra nI la'i tshon lta bus rab tu brgyan pa'i sprin kun tu mched pa zhes bya ba mnga'o/ /de bzhin gshegs pa'i zhabs la de bzhin gshegs pa'i mtshan 'bar zhing snang ba dang / chos kyi dbyings zab mo'i gsung shin tu 'phags pa chos kyi dbyings</text></item>
<item><p>55b4</p><section>phal chen</section><text>su snang ba'i sprin gyi me tog rin po che'i ze ba can yongs su rgyas pas chos kyi dbyings dang / nam mkha'i dbyings kyi mtshan nyid rgya mtsho rgyas par khyab pa'i sprin mtshan nyid gcig pa/ rgya mtsho la sangs rgyas thams cad kyi gnas rgya mtsho rab tu snang</text></item>
<item><p>55b5</p><section>phal chen</section><text>zhing sangs rgyas kyi rnam par 'phrul pa dang / byang chub sems dpa' chos kyi dbyings rgya mtsho la 'jug pa shin tu bstan pa mi zad pa'i rgyud chos kyi dbyings kyi gzhir thug par kun tu snang ba'i sprin ces bya ba mnga'o/ /de bzhin gshegs pa'i</text></item>
<item><p>55b6</p><section>phal chen</section><text>zhabs la gser rnam par dag cing yid du 'ong ba kha dog bzang po'i sprin 'dzam bu chu klung gi 'od zer las sangs rgyas kyi sprin kun tu khyab pa zhing gi rgyud dang / klong rnam par bkod par rnam par 'phrul zhing / byang chub sems dpa'i chos snang ba/ rgya</text></item>
<item><p>55b7</p><section>phal chen</section><text>mtsho'i gzhir thug pa mi zad pas sangs rgyas thams cad kyi yon tan dang mthu phyogs bcu kun tu rnam par snang zhing byang chub sems dpa'i snying po la/ klong med pa'i chos kyi dbyings rin po che'i sprin tu snang ba'i rgyan rab tu ston pa'i sprin ces bya ba</text></item>
<item><p>56a1</p><section>phal chen</section><text>mnga' 'o/ /de bzhin gshegs pa'i zhabs la de bzhin gshegs pa'i mtshan/ sangs rgyas kyi 'od zer zla ba 'od 'phro bas rab tu brgyan pa'i snying po can/ rin po che'i rgyal po kun tu dri zhim zhing 'od 'byung ba'i 'od zer gyi</text></item>
<item><p>56a2</p><section>phal chen</section><text>dkyil 'khor rgya mtsho'i gzhi rin po che'i 'khor lo thams cad du 'byung ba sna tshogs rin po che thams cad kyi kha dog dang mdog dang / 'od zer gyi 'khor lo khongs su chud pa'i gzhir 'jig rten gyi khams rgya mtsho dang / sangs rgyas rgya mtsho khongs su chud par</text></item>
<item><p>56a3</p><section>phal chen</section><text>rnam par snang zhing 'bar bas/ 'jig rten gyi khams thams cad du byang chub sems dpa' shin tu ston pa'i sgo/ sangs rgyas kyi chos rgya mtsho thams cad kyi sprin gyi sgra'i nga ro rab tu gtong bas/ de bzhin gshegs pa'i zhabs kyi mthil la mtshan thams</text></item>
<item><p>56a4</p><section>phal chen</section><text>cad kyis rab tu brgyan pa'i rgyan sangs rgyas kyi rnam par 'phrul pa thams cad rab tu ston pa'i sprin ces bya ba mnga' ste/ de bzhin gshegs pa rnam par snang mdzad kyi sku'i yan lag dang / nying lag thams cad ni de dag la sogs pa de bzhin gshegs pa'i mtshan mang po'i</text></item>
<item><p>56a5</p><section>phal chen</section><text>sprin 'jig rten gyi khams gzhi dang / snying po me tog gi rgyan gyis brgyan pa/ rgya mtsho phrag bcu'i rdul shin tu phra ba snyed kyi rin po che sna tshogs thams cad kyi mtshan rin po ches rab tu brgyan pa'o/ /shin tu rgyas pa chen po'i mdo/ /sangs rgyas phal po</text></item>
<item><p>56a6</p><section>phal chen</section><text>che zhes bya ba las de bzhin gshegs pa'i sku'i mtshan rgya mtsho bstan pa'i le'u ste bzhi bcu pa'o// //sangs rgyas rmad gcad ces bya ba shin tu rgyas pa chen po'i mdo/ /bam po drug pa/ /de nas bcom</text></item>
<item><p>56a7</p><section>phal chen</section><text>ldan 'das kyis byang chub sems dpa' lag na rin po che la bka' stsal pa/ lag na rin po che de bzhin gshegs pa dgra bcom pa yang dag par rdzogs pa'i sangs rgyas la dpe byad bzang po 'od 'dzin pa dang ldan pa'i rgyal po zhes bya ba mnga' ste/ de las 'od zer bar</text></item>
<item><p>56b1</p><section>phal chen</section><text>chad med par shin tu 'bar ba zhes bya ba/ 'od zer gyi 'khor brgya stong grangs med pa phrag bdun cu dang ldan pa 'byung ste/ de nam byang chub sems dpa' dga' ldan gyi gnas nas/ rang gi lus 'dor ba de'i tshe 'od zer dpal gyi rgyal po zhes bya ba gtong ste/</text></item>
<item><p>56b2</p><section>phal chen</section><text>des 'jig rten gyi khams bcu'i rdul shin tu phra ba snyed kyi 'jig rten gyi khams rab tu snang bar byed do/ /'jig rten gyi khams de dag na sems can dmyal ba chen po ji snyed yod pa de dag kyang yongs su snang bar byed do/ /de dag tu sems can ji snyed skyes pa de</text></item>
<item><p>56b3</p><section>phal chen</section><text>dag kyang yongs su snang bar byed de/ de dag gis kyang snang ba de mthong zhing shes te/ sems can de dag gi sems can dmyal ba'i sdug bsngal de dag thams cad kyang rtse zil bar 'gyur ro/ /sems can de dag gi yongs su sbyang ba rnam pa bcu 'ang rnam par</text></item>
<item><p>56b4</p><section>phal chen</section><text>dag par 'gyur ro/ /de bzhin du rna ba dang sna dang / lce dang lus dang yid yongs su sbyang ba dag kyang rnam par dag par gyur te/ sems can dmyal ba de dag kyang dga' ba dang nyams bde ba chen po dang ldan par 'gyur ro/ /sems can dmyal ba de dag</text></item>
<item><p>56b5</p><section>phal chen</section><text>nas shi 'phos nas kyang dga' ldan gyi lha dag dang skal ba mnyam par skye ste/ de dag der skyes nas kyang lha'i rnga dga' ba med pa zhes bya ba sgra 'byin pa thos par 'gyur te/ kye grogs po dag bag yod pa dang / de bzhin gshegs pa la dge ba'i rtsa ba bskyed pa dang</text></item>
<item><p>56b6</p><section>phal chen</section><text>sngon dge ba'i bshes gnyen bsnyen bkur ba dang ldan pa'i dge ba'i rtsa ba'i stobs dang shugs kyis 'dir skyes so/ /de nyid kyi phyir sems can dmyal ba dag nas shi 'phos nas/ de bzhin gshegs pa rnam par snang mdzad kyi mthus lha'i 'jig rten 'dir skyes so/ /</text></item>
<item><p>56b7</p><section>phal chen</section><text>de bzhin gshegs pa'i zhabs kyi mthil gyi 'khor lo rtsibs stong dang ldan pa la kun tu snang zhing mdzes pa'i 'od zer yod de/ de la 'od 'dzin pa dang ldan pa zhes bya ba'i dpe byad bzang po'i 'od yod do/ /de las 'od zer bzhi bcu 'byung ste/ de'i nang nas</text></item>
<item><p>57a1</p><section>phal chen</section><text>'od zer gcig yon tan yongs su dag pa'i 'od ces bya ste/ de ni 'jig rten gyi khams sangs rgyas kyi zhing bye ba khrag khrig gi rdul shin tu phra ba snyed snang bar byed do/ /yul ji lta ba dang bsam pa ji lta ba dang / yongs su smin</text></item>
<item><p>57a2</p><section>phal chen</section><text>pa'i khyad par ji lta ba bzhin du/ mnar med pa'i sems can dmyal ba chen po'i sems can rnams kyang snang bar byed de/ de dag de nas shi 'phos nas dga' ldan gyi lha dang skal ba mnyam par skye'o/ /de dag der skyes nas kyang lha'i rnga'i sgra las/ kye btsun pa</text></item>
<item><p>57a3</p><section>phal chen</section><text>lha'i sras po dag legs kyis byang chub sems dpa' rnam par snang mdzad de nyid la phyag 'tshol cig /byang chub sems dpa' rnam par snang mdzad ni 'di yin te/ dri ma dang bral ba zhes bya ba'i ting nge 'dzin la mnyam par bzhag cing bzhugs so zhes bya ba'i</text></item>
<item><p>57a4</p><section>phal chen</section><text>sgra thos par 'gyur ro/ /de nas lha'i bu de dag rnga des bskul ba dang / yid du 'ong ba'i sgra 'di lta bu gang nas byung zhes ngo mtshar du 'dzin par 'gyur ro/ /de nas yang rnga de nyid las sgra 'di skad du 'byung bar 'gyur te/ lha'i sras po dag bdag ni lha'i rnga zhes bya</text></item>
<item><p>57a5</p><section>phal chen</section><text>ba ste/ dge ba'i rtsa ba'i stobs dang shugs kyis grub pa'o/ /lha'i sras po dag 'di lta ste/ dper na/ lha'i rnga kho bo ni bdag ces bya ba'i sgra rjod kyang bdag la bdag tu bya ba rgyu ba med do/ /lha'i sras po dag de bzhin du sangs rgyas bcom ldan 'das rnams</text></item>
<item><p>57a6</p><section>phal chen</section><text>kyang nga ni sangs rgyas zhes gsung ste/ de dag la bdag tu bya ba mi mnga' 'o/ /bdag gir bya ba mi mnga' 'o/ /lha'i sras po dag 'di lta ste dper na/ bdag gi sgra ni shar phyogs nas kyang ma 'ongs/ lho phyogs nas kyang ma yin/ nub phyogs nas kyang ma yin/</text></item>
<item><p>57a7</p><section>phal chen</section><text>byang phyogs nas kyang ma yin te/ phyogs bcu kun nas kyang 'ongs pa med do/ /lha'i sras po dag de bzhin du sangs rgyas bcom ldan 'das rnams kyi phrin las rnam par smin pa yang shar phyogs nas ma 'ongs/ lho phyogs nas ma yin/ nub phyogs nas ma yin/</text></item>
<item><p>57b1</p><section>phal chen</section><text>byang phyogs nas ma yin te/ phyogs bcu kun nas kyang 'ongs pa med do/ /lha'i sras po dag 'di lta ste dper na/ khyed kyi sngon gyi mtha'i sems can dmyal ba rnams ni/ shar phyogs nas ma 'ongs/ /lho phyogs nas ma yin/ nub</text></item>
<item><p>57b2</p><section>phal chen</section><text>phyogs nas ma yin/ byang phyogs nas ma yin te/ phyogs bcu kun nas kyang 'ongs pa med do/ /'on kyang phyin ci log gi las byed pa gti mug gi dra ba can rnams la/ lus su snang ba mi 'byung ba yang ma yin te/ de dag kyang rtsa ba cing</text></item>
<item><p>57b3</p><section>phal chen</section><text>gnas pa pa'o/ /byang chub sems dpa' rnam par snang mdzad kyi mthus snang ba chen po byung ba'i 'od zer de dag kyang / shar phyogs nas ma 'ongs/ lho phyogs nas ma yin/ nub phyogs nas ma yin/ byang phyogs nas ma yin te/ phyogs bcu</text></item>
<item><p>57b4</p><section>phal chen</section><text>kun nas kyang 'ongs pa med do/ /lha'i sras po dag de bzhin du bdag kyang lha'i rnga ting nge 'dzin dang / dge ba'i rtsa ba dang / shes rab kyi pha rol tu phyin pa dbyangs rnam par dag pa'i mthus byung ba ste/ cho 'phrul gyi rnam pa 'di 'dra bdag ston to/ /lha'i</text></item>
<item><p>57b5</p><section>phal chen</section><text>sras po dag 'di lta ste dper na/ ri'i rgyal po ri rab 'di ni shar phyogs nas ma 'ongs/ lho phyogs nas ma yin/ nub phyogs nas ma yin/ byang phyogs nas ma yin te/ phyogs bcu kun nas kyang 'ongs pa do/ /lha'i sras po dag 'on kyang</text></item>
<item><p>57b6</p><section>phal chen</section><text>sum cu rtsa gsum pa'i lha rnams longs spyod pa dang / yongs su spyod pa dang / bde ba'i rim gro'i phyir rnam pa 'di lta bus nye bar gnas so/ /lha'i sras po dag bdag kyang lha'i rnga ste/ de bzhin du mkhyen par mdzod cig /lha'i sras po dag 'di</text></item>
<item><p>57b7</p><section>phal chen</section><text>lta ste dper na/ 'jig rten gyi khams sangs rgyas kyi zhing bye ba khrag khrig gi rdul shin tu phra ba snyed cig thams cad rdul shin tu phra mor blags te/ rdul phra mo ji snyed byung ba de snyed kyi sems can zhig yongs su rtog pa nye bar bzung ste/ tshogs shing 'dus</text></item>
<item><p>58a1</p><section>phal chen</section><text>par gyur kyang / bdag ni de dag thams cad bsam pa ji lta ba bzhin du legs par bshad pas tshim par byed de/ bdag la skyo ba'am nyam chung bar 'gyur ba'am/ dregs pa'am/ rlom pa med do/ /lha'i sras po dag</text></item>
<item><p>58a2</p><section>phal chen</section><text>de bzhin du byang chub sems dpa' rnam par snang mdzad dri ma dang bral ba'i ting nge 'dzin la bzhugs pa'i phyag g.yas pa'i mthil gyi dpe byad bzang po gcig las 'od zer gcig byung ba yang de snyed du rnam par 'phrul zhing 'byung ste/ de ni nyan thos dang rang sangs</text></item>
<item><p>58a3</p><section>phal chen</section><text>rgyas rnams kyis kyang shes par dka' na/ sems can rnams kyis lta ci smos/ lha'i sras po dag legs so legs so/ /byang chub sems dpa' blta ba'i don du bzhud cig /nye bar bzhud cig /bsnyen bkur mdzod cig /bsten par</text></item>
<item><p>58a4</p><section>phal chen</section><text>mdzod cig /dge ba'i rtsa ba dag gi bar chad du gyur ta re/ lha'i sras po dag 'di lta ste dper na/ bskal pa'i me byung ba'i tshe/ ri'i rgyal po ri rab lta bu yang rmeg med par mi snang bar 'gyur ro/ /lha'i sras po dag de bzhin du 'dod chags</text></item>
<item><p>58a5</p><section>phal chen</section><text>kyis kun nas 'khor ba'i sems su gyur na sangs rgyas rjes su dran pa rnam par bkod pa tsam yang med par 'gyur gyis/ de'i phyir lha'i sras po dag khyed kyis drin du gzo bar mdzod la/ drin du mi gzo ba med par mdzod cig /lha'i bu byas pa mi dran</text></item>
<item><p>58a6</p><section>phal chen</section><text>pa dag ni lha ma yin gyi g.yul du phal cher gzhan gyis gsad cing 'chi bar 'gyur te/ 'di nas shi 'phos nas kyang drin du mi gzo ba'i sems can de dag ni phal cher sems can dmyal bar 'dong bar 'gyur ro/ /lha'i sras po dag khyed 'od zer chen po</text></item>
<item><p>58a7</p><section>phal chen</section><text>snang ba gang gi mthus/ sems can dmyal ba de dag nas shi 'phos te/ 'dir skyes par gyur pa'i dge ba'i rtsa ba de nyid rgya cher yongs su bsngo ba mdzod cig /lha'i sras po dag lha'i rnga bdag ni bud med ma yin/ skyes pa ma yin te/ bsod</text></item>
<item><p>58b1</p><section>phal chen</section><text>nams kyi spyod pa brgya phrag 'di snyed kyang yongs su brjod do/ /lha'i sras po dag 'di na lha'i bu dang lha'i bu mo dag gi longs spyod gzhal med khang gi longs spyod dam/ bza' shing gi ra ba'i longs spyod gang yod pa de dag kyang mtshan nyid de lta bur blta'o/ /</text></item>
<item><p>58b2</p><section>phal chen</section><text>lha'i sras po dag ji ltar bdag ma skyes ma 'gags pa de bzhin du gzugs dang / tshor ba dang / 'du shes dang / 'du byed dang / rnam par shes pa dag kyang ma skyes ma 'gags par mkhyen par mdzod cig /lha'i sras po dag 'di ni ting nge</text></item>
<item><p>58b3</p><section>phal chen</section><text>'dzin gnas pa'i phyag rgya zhes bya ba la 'jug par rtogs par mdzod cig /de nas lha'i bu de dag ngo mtshar dang rmad du gyur te/ me tog gi sprin stong phrag bcu dang spos kyi sprin stong phrag bcu dang / rol mo'i sprin stong phrag bcu dang / rgyal</text></item>
<item><p>58b4</p><section>phal chen</section><text>mtshan gyi sprin stong phrag bcu dang / gdugs kyi sprin stong phrag bcu dang / bstod pa'i sprin stong phrag bcu dag mngon par sprul te/ byang chub sems dpa' rnam par snang mdzad kyi gzhal med khang gang na ba der dong ste/ phyin nas kyang gzhal</text></item>
<item><p>58b5</p><section>phal chen</section><text>med khang la phyag 'tshal zhing gnas par gyur kyang / byang chub sems dpa' de ma mthong ba dang / lha'i bu la la 'di skad ces 'dzer te/ kye grogs po dag byang chub sems dpa' de ni lha'i yul 'di nas shi 'phos te/ mi'i 'jig rten du rgyal</text></item>
<item><p>58b6</p><section>phal chen</section><text>bo zas gtsang ma'i khyim du/ lha mo sgyu ma'i dku na tsan dan gyi khang pa brtsegs pa yod par brdzus te skyes kyis/ lha'i bu dag lha'i mig gis legs par ltos shig ces nas/ de dag gis bltas pa dang / byang chub sems dpa' de tshangs pa'i ris kyi lha'i</text></item>
<item><p>58b7</p><section>phal chen</section><text>bu rnams dang / de bzhin du 'dod pa la spyod pa'i lha'i bu thams cad kyis mchod cing rim gror byas te/ de na 'dug pa mthong ngo / /de nas lha'i bu de dag 'di snyam du gyur te/ bdag cag gis byang chub sems dpa' de ma mthong ngam/ de dang ma smras</text></item>
<item><p>59a1</p><section>phal chen</section><text>te/ bag dbab pa ma thob na/ sems skad cig du yang dga' ldan gyi gnas na 'khod par dga' ba'i sems bskyed pa'i mi chas/ 'dzam bu'i gling du mi 'dod du mi rung ngo zhes nas/ lha'i bu de dag re re zhing yang lha'i</text></item>
<item><p>59a2</p><section>phal chen</section><text>bu mo bye ba phrag bcu'i 'khor dang bcas te/ 'dod par byas pa dang / lha'i bu de dag gis de ltar 'dod pa'i sems bskyed ma thag tu lha'i rnga de las sgra 'byung ba/ lha'i sras po dag byang chub sems dpa' de ni skye ba 'ang med/ shi 'pho ba'ang de/</text></item>
<item><p>59a3</p><section>phal chen</section><text>byang chub sems dpa' sems dpa' chen po dag ni shi 'pho ba med pa'i mngon par shes pa dang ldan pa dag ste/ de dag ni sems can rnams kyi bsam pa ji lta ba bzhin du mig lam du snang bar 'gyur ro/ /lha'i sras po dag 'di lta ste dper na/ bdag</text></item>
<item><p>59a4</p><section>phal chen</section><text>ni khyed kyi mig gi lam gyis mthong ste/ gi lam las 'das kyang / lha'i sras po khyed la sgra brjod do/ /lha'i sras po dag de bzhin du byang chub sems dpa' ting nge 'dzin dri ma dang bral ba la mnyam par bzhag pa ni/ gis snang ba ma</text></item>
<item><p>59a5</p><section>phal chen</section><text>yin yang skye ba'i skye mched thams cad du snang ste/ 'on kyang byang chub sems dpa' la rtog pa do/ /rnam par rtog pa do/ /g.yo ba do/ /sems pa do/ /de bas na lha'i sras po dag khyed kyis bla na pa yang dag par rdzogs</text></item>
<item><p>59a6</p><section>phal chen</section><text>pa'i byang chub tu sems bskyed la/ bsam pa yongs su sbyong ste/ spyod pa la mnos la/ las kyi sgrib pa dang / nyon mongs pa'i sgrib pa dang / rnam par smin pa'i sgrib pa dang / lta ba'i sgrib pa bshags par gyis te/ lus kyi las</text></item>
<item><p>59a7</p><section>phal chen</section><text>dang ngag gi las dang / yid kyi las kun tu bzang po chos kyi dbyings kyis klas pas/ sems can gyi khams su dang lus byin gyis rlobs shig /sems can gyi khams dang mnyam pa'i lus kyis sems can gyi khams dang / mnyam</text></item>
<item><p>59b1</p><section>phal chen</section><text>pa'i mgo byin gyis rlobs shig /sems can gyi khams dang mnyam pa'i ma gos sems can gyi khams dang mnyam pa'i lce byin gyis rlobs shig /sems can gyi khams dang mnyam pa'i lces sgrib pa de dag nyes pa la nyes par shogs shig /</text></item>
<item><p>59b2</p><section>phal chen</section><text>de skad ces brjod pa dang / lha'i bu de dag ngo mtshar dang rmad du gyur te/ rab tu dga' zhing sems bde bar gyur nas/ yang lha'i rnga de las byang chub sems dpa' rnams sdig pa 'chags pa'i rnam pa ji lta bu zhig yod ces phyir 'dri'o/ /de nas</text></item>
<item><p>59b3</p><section>phal chen</section><text>lha'i rnga de byang chub sems dpa' de'i ting nge 'dzin gyi byin gyi rlabs dang / lha'i bu de dag gi dge ba'i rtsa ba'i stobs dang / byin gyi rlabs kyis rnam pa 'di lta bu'i sgra 'byin to/ /lha'i sras po dag las ni shar phyogs nas ma 'ongs te/ sems</text></item>
<item><p>59b4</p><section>phal chen</section><text>la gnas pa ma yin/ 'dug pa ma yin/ tshogs su bstsags pa ma yin/ phung por gyur pa ma yin te/ lho phyogs nas ma yin/ nub phyogs nas ma yin/ byang phyogs nas ma yin/ las de ni phyogs bcu kun nas kyang 'ongs te gnas</text></item>
<item><p>59b5</p><section>phal chen</section><text>pa ma yin no/ /de ltar de ni byang chub sems dpas phyin ci log las byung ba ste/ gnas par yang dag par shes pas/ de'i phyir de la 'gyod pa med do/ /lha'i sras po dag 'di lta ste dper na/ lha'i rnga bdag ni las kyi rnam par smin</text></item>
<item><p>59b6</p><section>phal chen</section><text>pa ji lta ba dang / spyod pa ji lta ba dang / tshul khrims ji lta ba dang / dga' ba ji lta ba dang / shin tu byang ba ji lta ba dang / ting nge 'dzin ji lta ba bzhin du bdag ces brjod do/ /lha'i sras po dag de bzhin du sangs rgyas bcom ldan 'das</text></item>
<item><p>59b7</p><section>phal chen</section><text>rnams dang / byang chub sems dpa' rnams kyang bdag ces bya ba'am/ bdag gi zhes bya ba 'am/ sems can zhes bya bar gsung rjod cing 'dod chags dang zhe sdang dang gti mug dang / las dang bya ba'i gsung yang rjod de/ lha'i sras po</text></item>
<item><p>60a1</p><section>phal chen</section><text>dag bdag ces bya ba med do/ /bdag par bdag gi zhes bya ba so/ /de dag gi las kyi rnam pa lam gyi rgyud drug tu rnam par smin par 'gyur ba byas pa de dag kyang shar phyogs nas mi dmigs so/ /lho</text></item>
<item><p>60a2</p><section>phal chen</section><text>phyogs nas ma yin/ nub phyogs nas ma yin/ byang phyogs nas ma yin te/ phyogs bcu kun nas kyang dmigs par mi rung ngo / /lha'i sras po dag 'di lta ste/ dper na/ bdag gi sgra ni lha'i bu yongs su ma dag pa rnams kyi rna lam du mi 'gro</text></item>
<item><p>60a3</p><section>phal chen</section><text>bas/ sems can dmyal ba rnams bskul kyang thos par mi 'gyur te/ sgra de ni ma skyes ma 'gags pa'o/ /lha'i sras po dag de bzhin du las thams cad kyang ma skyes ma 'gags pa ste/ ji ltar yongs su sbyangs pa dang / ji ltar bstsags pa'i</text></item>
<item><p>60a4</p><section>phal chen</section><text>tshul du 'bras bu yang rnam par smin par byed de/ lha'i sras po dag 'di lta ste/ dper na/ bdag gi sgra ni bskal pa khrag khrig du brjod kyang rnam par rtog pa med pas zad pa med do/ /thug pa med do/ /'gro ba med do/ /'ong ba med do/ /lha'i</text></item>
<item><p>60a5</p><section>phal chen</section><text>sras po dag gang la 'gro ba dang / 'ong ba yod pa de dag la ni rtag pa'am/ chad pa dag kyang yod par snang ste/ sangs rgyas bcom ldan 'das rnams ni ldem po dag gis sems can smin par mdzad pa'i don du ston pa ma gtogs par rtag pa 'am chad pa'i</text></item>
<item><p>60a6</p><section>phal chen</section><text>chos ston pa mi mdzad do/ /lha'i sras po dag 'di lta ste dper na/ sgra de ni bsam pa ji lta ba bzhin du 'jig rten gyi khams tshad med par dbyangs kyis go bar byed do/ /lha'i sras po de bzhin du sangs rgyas bcom ldan 'das rnams kyang sems can rnams</text></item>
<item><p>60a7</p><section>phal chen</section><text>kyi bsam pa ji lta ba bzhin du mngon du ston pa mdzad do/ /lha'i sras po dag 'di lta ste dper na/ shel gyi me long gi dkyil 'khor sgron ma zhes bya ba 'jig rten gyi khams bcu'i tshad dang mnyam pa dag cing gsal la mdog shin tu bzang ba yod de/ de</text></item>
<item><p>60b1</p><section>phal chen</section><text>la 'jig rten gyi khams tshad med pa dag nas kyang / ri thams cad kyi gzugs brnyan dang / sems can de dag thams cad kyi gzugs brnyan kyang rab tu snang na/ lha'i sras po dag de la ji snyam du sems/ de ltar me long gi dkyil 'khor de la sems can dmyal</text></item>
<item><p>60b2</p><section>phal chen</section><text>ba pa dang / byol song gi skye gnas pa dang / gshin rje'i 'jig rten pa'i sems can mang po snang bas/ yongs su ma dag par mi 'gyur ram/ lus shin tu mi sdug par gnas pa de dag kyang / me long de la 'phos pa'am gnas pa'am/ sems dang</text></item>
<item><p>60b3</p><section>phal chen</section><text>ldan par gyur pa yod dam / smras pa de lta bu ni med do/ /smras pa lha'i sras po dag de bzhin du/ las rnams kyang 'pho ba 'ang 'gro ba'ang / gnas pa 'ang de/ dge ba'i rtsa ba rnam par smin pa yang mi snang ba ma yin no/ /'di lta ste dper</text></item>
<item><p>60b4</p><section>phal chen</section><text>na/ sgyu mas ni mig bslab byed do/ /lha'i sras po dag de bzhin du gang gis las rnams shes te mthong ba dang / khong du chud pa de dag gi sdig pa bshags pa ni shin tu rnam par dag par 'gyur ro/ /shin tu bstan pa 'di bstan pa'i tshe/ 'jig rten</text></item>
<item><p>60b5</p><section>phal chen</section><text>gyi khams sangs rgyas kyi zhing bye ba khrag khrig brgya stong gi rdul shin tu phra ba snyed kyi dga' ldan gnas kyi lha'i bu de dag thams cad mi skye ba'i chos la bzod pa rab tu thob par gyur to/ /'dod pa la spyod pa'i lha'i ris drug gi lha'i bu tshad grangs med bsam</text></item>
<item><p>60b6</p><section>phal chen</section><text>gyis khyab pa dag gis kyang bla na med pa yang dag par rdzogs pa'i byang chub tu sems bskyed do/ /'dod pa na spyod pa'i lha'i ris drug po de dag gi lha'i bu mo rnams kyang bud med kyi lus de las gyur te/ bla na med pa yang dag par rdzogs pa'i byang chub tu nges par gyur to/ /</text></item>
<item><p>60b7</p><section>phal chen</section><text>de nas lha'i bu de dag gis kun tu bzang po'i yongs su bsngo bas rgya cher gshegs te/ sa bcu 'thob pa dang / ting nge 'dzin stobs kyi rgyan yongs su 'thob pa'i don du/ sems can gyi khams dang / mnyam pa'i lus kyi las dang / ngag gi las</text></item>
<item><p>61a1</p><section>phal chen</section><text>dang / yid kyi las kyis rgya cher bshags pa byas nas/ de dag las kyi sgrib pa rnam par dag pa dang / byang chub sems dpa' bye ba khrag khrig brgya stong rin po che sna bdun gyi pad+mo rdul shin tu phra ba snyed la 'khod cing / 'od</text></item>
<item><p>61a2</p><section>phal chen</section><text>chen po rab tu gtong ba mthong bar gyur te/ de dag gi dpe byad bzang po re re nas kyang sems can gyi khams dang / mnyam pa'i 'od zer mang po byung ste/ 'od zer de dag la yang sems can gyi khams dang / mnyam pa'i de bzhin gshegs pa bzhugs</text></item>
<item><p>61a3</p><section>phal chen</section><text>shing / sems can rnams la bsam pa ji lta ba bzhin du chos ston pa mthong bar gyur kyang / de tsam gyis ting nge 'dzin dri ma dang bral ba'i spyod yul gyi cha shas tsam yang legs par mthong bar ma gyur to/ /de nas lha'i bu de dag gis me tog gi sprin la</text></item>
<item><p>61a4</p><section>phal chen</section><text>pa/ snga ma de dag dang ba spu'i bu ga re re nas kyang sems can gyi khams dang / mnyam pa'i me tog gi sprin mngon par sprul te/ byang chub sems dpa' rnam par snang mdzad dang / de bzhin gshegs pa mtha' yas pa la mchod pa byed par gyur to/ /me</text></item>
<item><p>61a5</p><section>phal chen</section><text>tog ji snyed cig gtong ba de dag thams cad kyang / de bzhin gshegs pa'i sku gzugs su gnas par gyur to/ /spos kyi sprin gyi char rab tu phab pa de dag gis 'jig rten gyi khams sangs rgyas kyi zhing tshad med pa'i rdul shin tu phra ba snyed du/ sems</text></item>
<item><p>61a6</p><section>phal chen</section><text>can gang gi lus la bab pa/ de dag kyang 'di lta ste dper na/ bsam gtan bzhi ba la mnyam par bzhag pa'i dge slong gi lus kyi bde ba de lta bu dang ldan par gyur to/ /gang la las kyi sgrib pa'i nyes pa med pa de dag ni/ spos kyi dri de tshor ba tsam gyis</text></item>
<item><p>61a7</p><section>phal chen</section><text>gzugs dang / sgra dang / dri dang / ro dang / reg bya las byung ba'i nyon mongs pa thams cad byang bar gyur te/ nang gi dngos po'i nyon mongs pa lnga brgya dang / phyi rol gyi dngos po'i nyon mongs pa lnga brgya dang / 'dod chags la spyod pa'i nyon mongs pa stong</text></item>
<item><p>61b1</p><section>phal chen</section><text>phrag nyi shu rtsa gcig dang / zhe sdang la spyod pa'i nyon mongs pa stong phrag nyi shu rtsa gcig dang / gti mug la spyod pa'i nyon mongs pa stong phrag nyi shu rtsa gcig dang / cha mnyam pa la spyod pa'i nyon mongs pa stong phrag nyi shu rtsa gcig dang / de bzhin du 'phral gyi</text></item>
<item><p>61b2</p><section>phal chen</section><text>'dod chags la spyod pa dang / 'phral gyi zhe sdang la spyod pa dang / 'phral gyi gti mug la spyod pa dang / 'phral gyi cha mnyam pa la spyod pa'i nyon mongs pa dang / mi shes pa de dag thams cad kyang byang bar gyur to/ /gang gis 'od zer spos kyi phung po gzi</text></item>
<item><p>61b3</p><section>phal chen</section><text>brjid rnam par 'phrul pa'i 'od rab tu 'thob pa'i don du/ dge ba'i rtsa ba yongs su sbyangs shing / bskyed pa de dag gis gdugs kyi sprin de dag mig lam du mthong bar gyur te/ de dag gis kyang 'khor los sgyur ba/ chu klung gang gA'i bye ma snyed kyi dge ba'i</text></item>
<item><p>61b4</p><section>phal chen</section><text>rtsa ba bskyed par gyur to/ /de ni 'di ltar 'khor los sgyur ba'i sa gser gyi dra bas dag pa 'thob pa'i phyir/ dge ba'i rtsa ba rab tu bskyed par gyur te/ de la gnas pa'i byang chub sems dpa' ni 'jig rten gyi khams sangs rgyas kyi zhing bye ba khrag khrig</text></item>
<item><p>61b5</p><section>phal chen</section><text>brgya stong gi rdul shin tu phra ba snyed du 'khor los sgyur bar byed do/ /der sems can mang po yongs su smin par 'gyur ro/ /'di lta ste dper na/ bcom ldan 'das de bzhin gshegs pa 'khor lo'i blo gros kyi sangs rgyas kyi zhing 'jig rten gyi khams me long</text></item>
<item><p>61b6</p><section>phal chen</section><text>gi dkyil 'khor ltar snang ba zhes bya ba de na bcom ldan 'das de'i sprul pa dge slong pha dang / dge slong ma dang / dge bsnyen pha dang / dge bsnyen ma'i gzugs dang gzhung de bzhin du skyes pa'i rabs kyi sde'i khyad par thams cad kyis 'jig rten gyi khams tshad</text></item>
<item><p>61b7</p><section>phal chen</section><text>med pa dag tu mi 'gro ba de lta bus skad cig med do/ /thang cig med do/ /yud tsam med do/ /de bzhin gshegs pa de'i mtshan kyang grag ste/ thos nas kyang sangs rgyas kyi zhing der skye bar 'gyur ro/ /de bzhin du 'khor los sgyur ba'i sa gser gyi dra bas</text></item>
<item><p>62a1</p><section>phal chen</section><text>dag pa la gnas pa'i byang chub sems dpa'i rnam par 'phrul pa shin tu gsal ba'i mtshams med pa'i 'od zer gyis phog pa'i sems can de dag thams cad kyang / dge ba'i rtsa ba de dag gis sems can yongs su 'dul zhing sa bcu</text></item>
<item><p>62a2</p><section>phal chen</section><text>'thob par 'gyur ro/ /'di lta ste dper na/ tshad med pa'i bsam gtan thob pa ni/ ji srid du bsam gtan yongs su nyams par ma gyur pa de srid du tshangs pa'i gzhal med khang yang mthong la/ tshangs pa'i 'jig rten na bde ba gang yod pa de dag kyang myong</text></item>
<item><p>62a3</p><section>phal chen</section><text>ba yin/ de bzhin du byang chub sems dpa' 'khor los sgyur ba'i sa gser gyi dra bas dag pa la gnas pa'i gtsug gi rin po che'i 'od kyis su la phog par gyur pa de dag sa bcu 'thob par 'gyur te/ chos tshad med pa la snang ba chen po yang rab tu 'thob par</text></item>
<item><p>62a4</p><section>phal chen</section><text>'gyur ro/ /stobs rnam par dag pa'i ting nge 'dzin shin tu bsgrubs pa'i phyir mig yongs su sbyangs pa bcu yang rab tu 'thob par 'gyur ro/ /gzhung de bzhin du yid yongs su sbyangs pa bcu yang rab tu 'thob ste/ sha'i mig rnam par dag pa 'di lta</text></item>
<item><p>62a5</p><section>phal chen</section><text>ste/ 'jig rten gyi khams sangs rgyas kyi zhing bye ba khrag khrig brgya stong gi rdul shin tu phra ba snyed cig rdul shin tu phra bar byas te/ rdul shin tu phra mo de dag byang chub sems dpa' de dag gi lag pa g.yon pas blangs te khyer la de snyed kyi 'jig rten gyi</text></item>
<item><p>62a6</p><section>phal chen</section><text>khams 'das pa dang / rdul gcig por te/ de ltar gcig nas gcig tu bzhag pa'i tshul dang / thabs de lta bu bgrang ba'i tshul gyis shar phyogs su rdul de dag thams cad zad par gyur la de lta bu'i tshul du gang du bor ba dang / gang du ma bor ba'i</text></item>
<item><p>62a7</p><section>phal chen</section><text>'jig rten gyi khams de dag thams cad shin tu phra ba'i rdul du blags la/ de ltar mang ba'i rdul shin tu phra ba de dag kyang khyer te/ shar phyogs logs su 'jig rten gyi khams 'das nas/ rdul shin tu phra ba gcig bor la tshul de 'dra bar phyogs bcu kun tu</text></item>
<item><p>62b1</p><section>phal chen</section><text>rdul shin tu phra ba de dag zad par gyur nas/ /de snyed kyi 'jig rten de dag thams cad gcig tu bsdoms te/ sangs rgyas kyi zhing gcig gi chu zheng du gyur na/ lag na rin po che de la ji snyam du sems/ sangs rgyas</text></item>
<item><p>62b2</p><section>phal chen</section><text>kyi zhing de che zhing tshad med la bsam gyis khyab pa yin nam/ gsol pa bcom ldan 'das de ni de bzhin te/ btsun pa bcom ldan 'das gang gis dpe bstan pa 'di thos par gyur la/ thos nas kyang glo ba ches shing</text></item>
<item><p>62b3</p><section>phal chen</section><text>ngo mtshar gyi 'du shes dang / rmad kyi 'du shes bskyed pa mchis na/ sems can de dag kyang ngo mtshar dang ldan par 'gyur ro/ /bka' stsal pa/ lag na rin po che de de bzhin no/ /de de bzhin te/ lag na rin po che khyod kyis ji</text></item>
<item><p>62b4</p><section>phal chen</section><text>skad du smras pa bzhin no/ /lag na rin po che rigs kyi bu dang / rigs kyi bu mo de dag ni/ ngas bla na med pa yang dag par rdzogs pa'i byang chub tu lung bstan to/ /de lta bu dag ni sangs rgyas kyi ye shes thob par gyur to/ /reng ngo / /</text></item>
<item><p>62b5</p><section>phal chen</section><text>'gyur ro/ /lag na rin po che 'di lta ste dper na/ sangs rgyas kyi zhing bye ba phrag stong gi rdul shin tu phra ba snyed kyi sangs rgyas kyi zhing ji snyed pa de snyed kyi sangs rgyas kyi zhing gi rdul shin tu phra ba snyed kyi sangs rgyas kyi zhing dper rnam par bkod</text></item>
<item><p>62b6</p><section>phal chen</section><text>pa de dag thams cad kyang rdul shin tu phra bar blags la/ sangs rgyas kyi zhing re re zhing yang sangs rgyas kyi zhing de dag na/ rdul shin tu phra ba ji snyed yod pa de snyed kyi sangs rgyas kyi zhing zhig yod par gyur te/ zhing de dag</text></item>
<item><p>62b7</p><section>phal chen</section><text>na ji lta ba de bzhin du zhing thams cad na'ang / de snyed cig yod par gyur la rdul de dag thams cad kyang tshul de bzhin du bkod de/ rnam grangs 'di 'dra bar rdul shin tu phra bar bkod pa'i tshul gyis lan brgyad cur</text></item>
<item><p>63a1</p><section>phal chen</section><text>bsgres te/ rdul gyi 'bru re re la yang zhing thams cad kyi rdul shin tu phra ba snyed kyi 'bras bu mngon par grub par gyur kyang / de dag thams cad byang chub sems dpa'i sha'i mig gis bsgribs pa med par mthong ste/ lag na rin po</text></item>
<item><p>63a2</p><section>phal chen</section><text>che byang chub sems dpa'i sha'i mig las kyi rnam par smin pas yongs su grub pa des ni/ sangs rgyas kyi zhing bye ba khrag khrig brgya'i rdul shin tu phra ba snyed kyi de bzhin gshegs pa sems skad cig gis mthong ste/ de ni 'jig rten gyi khams bcu'i rdul</text></item>
<item><p>63a3</p><section>phal chen</section><text>shin tu phra ba snyed kyi 'jig rten gyi khams la dbang bsgyur zhing / 'khor los sgyur ba'i rgyal po'i sa gser gyi dra bas dag pa thob pa'i bsod nams rnam par smin pa dang / dge ba'i rtsa ba dang / ting nge 'dzin gyis yongs su grub pa'i shel gyi me long</text></item>
<item><p>63a4</p><section>phal chen</section><text>sgron ma zhes bya ba mdog dag ste bzang zhing gsal ba bzhin no/ /shin tu rgyas pa chen po'i mdo sangs rgyas phal po che zhes bya ba las/ dpe byad bzang po'i 'od zer bstan pa'i le'u ste bzhi bcu gcig pa'o// //sangs rgyas rmad</text></item>
<item><p>63a5</p><section>phal chen</section><text>gcad ces bya ba shin tu rgyas pa chen po'i mdo/ /bam po bdun pa/ de nas yang byang chub sems dpa' kun tu bzang pos/ byang chub sems dpa' de dag la smras pa/ kye rgyal ba'i sras dag de ni sems can gyi snod ji lta ba bzhin du yang</text></item>
<item><p>63a6</p><section>phal chen</section><text>dag par rdzogs pa'i sangs rgyas la dmigs te rdul tsam zhig brjod du zad do/ /de ci'i phyir zhe na/ kye rgyal ba'i sras dag sems can mi mkhas pa 'gyod pas kun nas non pa/ bdag dang bdag gir bya ba la mngon par zhen pa/ 'jig tshogs</text></item>
<item><p>63a7</p><section>phal chen</section><text>la shin tu chags pa/ phyin ci log la rab tu rten pa/ the tshom la rab tu gzhol ba/ log par lta ba yongs su rtog pas byung ba/ rmongs pas bsgrubs pa/ 'khor ba'i rgyud du gzhol ba/ de bzhin gshegs pa'i lam dang mi ldan pa rnams kyi don du/ /</text></item>
<item><p>63b1</p><section>phal chen</section><text>sangs rgyas bcom ldan 'das rnams 'jig rten du 'byung ngo / /kye rgyal ba'i sras dag 'di lta ste/ byang chub sems dpa' gzhan la zhe sdang ba skyed pa tsam du kha na ma tho ba che ba'i chos ni 'ga' tsam yang bdag gis ma mthong ste/ de ci'i phyir zhe na/ kye</text></item>
<item><p>63b2</p><section>phal chen</section><text>rgyal ba'i sras dag gzhan la khong khro ba bskyed pa'i byang chub sems dpa' ni bsgribs pa'i chos kyi sgo brgya stong phrag bcu po 'di dag yongs su 'dzin par 'gyur te/ brgya stong phrag bcu gang zhe na 'di lta ste/ byang chub sems dpa' mi mthong ba 'dzin par</text></item>
<item><p>63b3</p><section>phal chen</section><text>'gyur ro/ /chos mi thos pa 'dzin par 'gyur ro/ /'jig rten gyi khams kun nas nyon mongs par skye ba 'dzin par 'gyur ro/ /ngan song du gnas pa 'dzin par 'gyur ro/ /mi khom par skye ba 'dzin par 'gyur ro/ /nad mang ba 'dzin</text></item>
<item><p>63b4</p><section>phal chen</section><text>par 'gyur ro/ /skur ba mang bar 'dzin par 'gyur ro/ /dang tshul mi gsal ba 'dzin par 'gyur ro/ /brjed ngas pa 'dzin par 'gyur ro/ /blo chung ba 'dzin par 'gyur ro/ /mig gi bsgribs pa 'dzin par 'gyur ro/ /rna ba'i bsgribs pa</text></item>
<item><p>63b5</p><section>phal chen</section><text>'dzin par 'gyur ro/ /sna'i bsgribs pa 'dzin par 'gyur ro/ /lce'i bsgribs pa 'dzin par 'gyur ro/ /lus kyi bsgribs pa 'dzin par 'gyur ro/ /yid kyi bsgribs pa 'dzin par 'gyur ro/ /sdig pa'i bshes gnyen 'dzin par 'gyur ro/ /sdig pa'i</text></item>
<item><p>63b6</p><section>phal chen</section><text>grogs po 'dzin par 'gyur ro/ /theg pa dma' ba dang 'dre ba 'dzin par 'gyur ro/ /skye bo ma rabs dang phrad pa 'dzin par 'gyur ro/ /bdag nyid che ba'i skye bo la mos pa med pa 'dzin par 'gyur ro/ /yang dag pa'i lta ba mi mthong mi</text></item>
<item><p>63b7</p><section>phal chen</section><text>rnyed pa 'dzin par 'gyur ro/ /mu stegs can gzhan gyi nang du skye ba 'dzin par 'gyur ro/ /bdud kyi yul dang bstan pa 'dzin par 'gyur ro/ /sangs rgyas kyi bstan pa dang ring du 'gyur ba 'dzin par 'gyur ro/ /dge ba'i bshes gnyen</text></item>
<item><p>64a1</p><section>phal chen</section><text>mthong ba 'dzin par 'gyur ro/ /dge ba'i rtsa ba'i bar chad du 'gyur ba 'dzin par 'gyur ro/ /mi dge ba'i chos rnam par 'phel ba 'dzin par 'gyur ro/ /skye mched dma' ba 'thob pa 'dzin par 'gyur ro/ /mtha' 'khob kyi</text></item>
<item><p>64a2</p><section>phal chen</section><text>yul du gnas pa 'dzin par 'gyur ro/ /mi'i nang na rku lngo byed par skye ba 'dzin par 'gyur ro/ /lha'i nang na mi bsrun par skye ba 'dzin par 'gyur ro/ /klu dang gnod sbyin dang dri za dang lha ma yin dang / mi'am ci dang lto 'phye chen po dang / srin po mi</text></item>
<item><p>64a3</p><section>phal chen</section><text>bsrun par skye ba 'dzin par 'gyur ro/ /sangs rgyas kyi chos la dad pa med pa 'dzin par 'gyur ro/ /byis pa'i chos la sten pa 'dzin par 'gyur ro/ /theg pa dma' ba la mos pa 'dzin par 'gyur ro/ /theg pa chen po la yid mi ches pa 'dzin par 'gyur ro/ /</text></item>
<item><p>64a4</p><section>phal chen</section><text>bskal par gnas pas 'jig pa mang ba 'dzin par 'gyur ro/ /'khor bas skyo ba 'dzin par 'gyur ro/ /de bzhin gshegs pa'i chos la spong ba 'dzin par 'gyur ro/ /sangs rgyas kyi rnam par 'phrul pa yongs su mi 'dzin pa 'dzin par 'gyur ro/ /</text></item>
<item><p>64a5</p><section>phal chen</section><text>byang chub sems dpa'i dbang po la dga' ba med pa 'dzin par 'gyur ro/ /byang chub sems dpa' dang spyod pa la thun mong du spyad pa mi 'thob pa 'dzin par 'gyur ro/ /byang chub sems dpa'i bsam pa yongs su ma dag pa 'dzin par 'gyur ro/ /byang chub sems</text></item>
<item><p>64a6</p><section>phal chen</section><text>dpa'i lhag pa'i bsam pa zhum zhing dma' ba 'dzin par 'gyur ro/ /thams cad mkhyen pa nyid du sems bskyed pa yongs su mi 'dus pa 'dzin par 'gyur ro/ /yongs su sgyid lug pas rab tu zhig pa 'dzin par 'gyur ro/ /las kun nas nyon mongs pa</text></item>
<item><p>64a7</p><section>phal chen</section><text>'dzin par 'gyur ro/ /rnam par smin pa ma dag pa 'dzin par 'gyur ro/ /ye shes kyi stobs bdag nyid che ba ma yin pa 'dzin par 'gyur ro/ /ye shes kyi rgyud byang bar mi nus pa 'dzin par 'gyur ro/ /byang chub sems dpa'i spyod pa rgyun chad</text></item>
<item><p>64b1</p><section>phal chen</section><text>pa 'dzin par 'gyur ro/ /thams cad mkhyen pa'i gdams ngag yongs su mi zin pa 'dzin par 'gyur ro/ /sangs rgyas kyi byang chub tu 'grub par mi 'gyur ba 'dzin par 'gyur ro/ /de bzhin gshegs pa'i yul dang ring ba 'dzin par 'gyur ro/ /</text></item>
<item><p>64b2</p><section>phal chen</section><text>bdud kyi yul la gnas pa 'dzin par 'gyur ro/ /de bzhin gshegs pa'i yul la mi gnas pa 'dzin par 'gyur ro/ /byang chub sems dpa'i go ca la mos pa pa 'dzin par 'gyur ro/ /byang chub sems dpa'i gnas kyis 'jigs pa 'dzin par</text></item>
<item><p>64b3</p><section>phal chen</section><text>'gyur ro/ /byang chub sems dpa'i dge ba'i las kyis skyo ba 'dzin par 'gyur ro/ /lta ba dang the tsom la mngon par zhen pa 'dzin par 'gyur ro/ /sems yongs su rmongs pas bsgribs pa 'dzin par 'gyur ro/ /byang chub sems dpa' dang 'grogs</text></item>
<item><p>64b4</p><section>phal chen</section><text>pa'i las drungs phyung ba 'dzin par 'gyur ro/ /de bzhin gshegs pa'i tshul khrims nyams par gyur pas/ tshul khrims ngan pa 'dzin par 'gyur ro/ /bzod pa'i sgo'i mthar ma phyin pas gnod sems dang gti mug dang khro ba 'dzin par 'gyur ro/ /</text></item>
<item><p>64b5</p><section>phal chen</section><text>byang chub sems dpa'i brtson 'grus chen po las mi ldog par bya ba la zhum pa 'dzin par 'gyur ro/ /ting nge 'dzin mi 'thob pa'i 'khrug pa 'dzin par 'gyur ro/ /shes rab kyi pha rol tu phyin pa dang mi mthun pa'i phyogs shes rab 'chal pa 'dzin par 'gyur ro/ /gnas</text></item>
<item><p>64b6</p><section>phal chen</section><text>dang gnas ma yin pa la mi mkhas pa 'dzin par 'gyur ro/ /sems can gyi thabs la thabs mi mkhas pa 'dzin par 'gyur ro/ /byang chub sems dpa'i ye shes la rnam par mi dpyod pa 'dzin par 'gyur ro/ /byang chub sems dpa'i chos kyis 'byung ba khong</text></item>
<item><p>64b7</p><section>phal chen</section><text>du mi chud par 'dzin par 'gyur ro/ /byang chub sems dpa' mig 'byam klas pa bcu mi 'grub pa'i dmus long lta bu 'dzin par 'gyur ro/ /bsgribs pa med pa'i chos kyi rgyud mngon par bsgrub pa la glen zhing lkugs pa 'dzin par 'gyur ro/ /dbang po gzhan dang</text></item>
<item><p>65a1</p><section>phal chen</section><text>nor ba'i dbang po 'dzin pas sna yongs su nyams pa 'dzin par 'gyur ro/ /sems can pha rol gyi tshig gi rgyud mi shes pas lce'i bsgribs pa 'dzin par 'gyur ro/ /sems can gang zag pha rol la zhe sdang bas las kyi bsgribs pa 'dzin par 'gyur ro</text></item>
<item><p>65a2</p><section>phal chen</section><text>smyos pa'i sems 'thob par 'gyur bas sems kyi bsgribs pa 'dzin par 'gyur ro/ /sdom pa gsum dang mi ldan pas las kyi bsgribs pa 'dzin par 'gyur ro/ /ngag gi nyes pa bzhis kun nas nyon mongs pas skye mched kyi bsgribs pa 'dzin par 'gyur ro/ /chags</text></item>
<item><p>65a3</p><section>phal chen</section><text>sems dang gnod sems dang log par lta ba mang bas yid kyi las kyi bsgribs pa 'dzin par 'gyur ro/ /chos yongs su btsal ba la rku sems 'dzin par 'gyur ro/ /byang chub sems dpa'i dmigs pa la thogs pa 'dzin par 'gyur ro/ /byang chub sems dpa'i</text></item>
<item><p>65a4</p><section>phal chen</section><text>mthu la shin tu zhum pa 'dzin par 'gyur ro/ /byang chub sems dpa'i skyon med pa la sgyid lug pa 'dzin par 'gyur ro/ /byang chub sems dpa'i ye shes kyi sgo snang ba rgyun 'chad pa 'dzin par 'gyur ro/ /dran pa'i stobs dang / shugs nyam chung ba 'dzin</text></item>
<item><p>65a5</p><section>phal chen</section><text>par 'gyur ro/ /de bzhin gshegs pa'i bstan pa yongs su mi 'dzin pa 'dzin par 'gyur ro/ /byang chub sems dpa'i skyon med pa'i gnas rnam par spong ba 'dzin par 'gyur ro/ /byang chub sems dpa'i chud mi za ba'i gnas la mi sten pa 'dzin par 'gyur</text></item>
<item><p>65a6</p><section>phal chen</section><text>ro/ /nyan thos dang rang sangs rgyas kyi skyon med pa yid kyis mchod pa 'dzin par 'gyur ro/ /'das pa dang ma 'ongs pa dang da ltar byung ba'i byang chub sems dpa'i tshul dang / de bzhin gshegs pa'i rigs dang ring ba 'dzin par 'gyur ro/ /kye rgyal ba'i sras</text></item>
<item><p>65a7</p><section>phal chen</section><text>dag de ltar byang chub sems dpa' gcig la gcig ngan sems bskyed pa ni de dag la sogs pa bsgribs pa'i chos kyi sgo brgya stong phrag bcu rnams 'dzin par 'gyur ro/ /de ci'i phyir zhe na/ kye rgyal ba'i sras dag byang chub sems dpa'i theg pa la zhugs pa rnams</text></item>
<item><p>65b1</p><section>phal chen</section><text>ni phan tshun du ngan sems kyi sems bskyed pa lta bur kha na ma tho ba che ba'i chos 'ga' tsam yang ma mthong ngo / /de bas na rgyal ba'i sras dag byang chub sems dpa'i spyod pa myur du rdzogs par bya bar 'dod pa'i byang chub sems dpa' chos bcu la brtson par bya'o// //</text></item>
<item><p>65b2</p><section>phal chen</section><text>bcu gang zhe na/ sems can thams cad yongs su mi gtong ba dang / byang chub sems dpa' thams cad la ston pa'i sems su bya ba dang / sangs rgyas kyi chos thams cad mi spang ba dang / zhing thams cad la mi zad pa'i ye shes kyis 'jug pa dang / byang</text></item>
<item><p>65b3</p><section>phal chen</section><text>chub sems dpa'i spyod pa thams cad la mos pa dang dad pa che ba dang / nam mkha'i dbyings kyis klas pa'i chos kyi dbyings mnyam pa nyid rnam par bsgom pa'i byang chub kyi sems mi gtang ba dang / de bzhin gshegs pa'i stobs la 'jug pas/ sangs rgyas</text></item>
<item><p>65b4</p><section>phal chen</section><text>kyi byang chub la rnam par dpyad pa dang / so so yang dag par rig pa la brtson par bya ba dang / sems can thams cad yongs su smin par bya bas yongs su mi skyo ba dang / 'jig rten gyi khams thams cad du gnas pa la mngon par chags pa med pa ste/ kye</text></item>
<item><p>65b5</p><section>phal chen</section><text>rgyal ba'i sras dag byang chub sems dpas chos bcu po de dag la mngon par brtson par bya'o/ /de chos bcu po de dag la gnas pas rnam par dag par byed pa'i chos bcu rab tu 'thob ste/ bcu gang zhe na 'di lta ste/ chos zab mo la 'jug pa rnam par dag pa dang / dge</text></item>
<item><p>65b6</p><section>phal chen</section><text>ba'i bshes gnyen dang / 'grogs pa rnam par dag pa dang / sangs rgyas kyi bstan pa yongs su bzung ba rnam par dag pa dang / nam mkha'i dbyings rnam par bsgom pa rnam par dag pa dang / chos kyi dbyings la 'jug pa rnam par dag pa dang / mtha'</text></item>
<item><p>65b7</p><section>phal chen</section><text>dang dbus med pa'i sems rnam par dpyad pa rnam par dag pa dang / byang chub sems dpa' thams cad kyis grogs bya ba'i dge ba'i rtsa ba rnam par dag pa dang / bskal pa thams cad la mngon par chags pa med pa rnam par dag pa dang / dus gsum</text></item>
<item><p>66a1</p><section>phal chen</section><text>thams cad rab tu brtag pa rnam par dag pa dang / sangs rgyas thams cad kyi rigs su nan tan tu bya ba rnam par dag pa ste/ rnam par dag par byed pa'i chos bcu po de dag rab tu 'dzin to/ /de de lta bu'i chos bcu po de dag la</text></item>
<item><p>66a2</p><section>phal chen</section><text>gnas pas ye shes 'byam klas pa bcu la 'jug par 'gyur te/ bcu gang zhe na/ 'di ltar sems can thams cad kyi sems dang spyod pa la 'jug pa dang / 'gro ba thams cad kyi las kyi rnam par smin pa rab tu phye ba la 'jug pa dang / sangs rgyas kyi</text></item>
<item><p>66a3</p><section>phal chen</section><text>chos thams cad la ye shes snang bas 'jug pa dang / sangs rgyas kyi chos kyi tshul dang ldem po dag la ye shes kyis 'jug pa dang / gzungs kyi sgo thams cad la ye shes kyis 'jug pa dang / yi ge thams cad la spobs pa'i ye shes kyis 'jug</text></item>
<item><p>66a4</p><section>phal chen</section><text>pa dang / sems can thams cad kyi skad dang tha snyad dang / tshig la mkhas pa'i ye shes la 'jug pa dang / 'jig rten gyi khams thams cad du lus bstan pa'i ye shes la 'jug pa dang / 'khor gyi dkyil 'khor thams cad du gzugs brnyan 'byung</text></item>
<item><p>66a5</p><section>phal chen</section><text>ba bstan pa'i ye shes la 'jug pa dang / skye mched thams cad du thams cad mkhyen pa'i ye shes la 'jug pa ste/ ye shes 'byam klas pa bcu po de dag rab tu 'dzin to/ /de de ltar ye shes 'byam klas pa bcu la rab tu gnas pas yang dag par</text></item>
<item><p>66a6</p><section>phal chen</section><text>gzud pa la 'jug pa bcu 'thob ste/ bcu gang zhe na/ 'di ltar 'jig rten gyi khams thams cad skra'i sbubs su gzung pa la 'jug cing / skra'i sbubs gcig 'jig rten gyi khams bsam gyis mi khyab par mngon par bsgrub pa la 'jug pa dang / sems</text></item>
<item><p>66a7</p><section>phal chen</section><text>can thams cad kyi lus sems can gcig gi lus su bsdu zhing sems can gcig gi lus brjod du med pa'i lus su mngon par bsgrub pa la 'jug pa dang / bskal pa brjod du pa sems kyi skad cig du gzung pa la 'jug cing sems kyi skad cig brjod</text></item>
<item><p>66b1</p><section>phal chen</section><text>du med pa'i bskal par 'jug pa bstan pa dang / chos gcig sangs rgyas kyi chos thams cad du yang dag par gzhol ba la 'jug cing / sangs rgyas kyi chos thams cad chos gcig tu gzung pa la 'jug pa dang / skye mched gcig brjod du med pa'i skye</text></item>
<item><p>66b2</p><section>phal chen</section><text>mched du byas te/ brjod du med pa'i skye mched du bya ba la 'jug cing / skye mched brjod du med pa skye mched gcig tu bstan pa la 'jug pa dang / dbang po gcig brjod du med pa'i dbang por bya ba la 'jug cing / dbang po brjod du med pa dbang</text></item>
<item><p>66b3</p><section>phal chen</section><text>po gcig tu gzung pa la 'jug pa dang / dbang po thams cad dbang po med pa dang / tha mi dad par 'jug cing dbang po med pa dang dbang por bya ba la 'jug pa dang / 'du shes thams cad 'du shes gcig tu byin gyis brlab pa la 'jug cing / 'du shes gcig 'du shes thams</text></item>
<item><p>66b4</p><section>phal chen</section><text>cad du byin gyis brlab pa la 'jug pa dang / tshig gcig rnam par brjod pa tshig brjod du med pa rnam par brjod par bya ba la 'jug cing tshig rnam par brjod pa thams cad sgra gcig gi dbyangs su byin gyis brlab pa la 'jug pa dang / dus gsum</text></item>
<item><p>66b5</p><section>phal chen</section><text>thams cad bsam gtan gcig tu bsdus te/ bsam gtan gcig po dus thams cad du kun tu spro bar bstan pa la 'jug pa ste/ kye rgyal ba'i sras dag yang dag par gzung pa bcu po de dag sems kyi bsam pa bcu la gnas te/ rnam par dpyad</text></item>
<item><p>66b6</p><section>phal chen</section><text>par bya'o/ /bcu gang zhe na/ 'jig rten gyi khams thams cad kyi spyod pa la mi spyod pa'i sems kyi bsam pa la gnas pa dang / 'gro ba thams cad kyi 'du shes dang / yid la byed pa la mi gnas pa'i sems kyi bsam pa la gnas pa dang / lhag</text></item>
<item><p>66b7</p><section>phal chen</section><text>pa'i bsam pa nam mkha'i dbyings kyis klas pa'i sems kyi bsam pa la gnas pa dang / chos kyi dbyings mtha' dang dbus med pa'i sems kyi bsam pa la gnas pa dang / sangs rgyas thams cad kyi dgongs pa la mkhas pa'i sems kyi bsam pa la</text></item>
<item><p>67a1</p><section>phal chen</section><text>gnas pa dang / chos zab mo tha mi dad pa la mkhas pa'i sems kyi bsam pa la gnas pa dang / dogs pa thams cad lan med par bya ba'i sems kyi bsam pa la gnas pa dang / dus thams cad tha mi dad cing</text></item>
<item><p>67a2</p><section>phal chen</section><text>mnyam pa'i sems kyi bsam pa la gnas pa dang / 'das pa dang / ma byon pa dang / da ltar byung ba'i sangs rgyas thams cad mnyam pa nyid kyi sems kyi bsam pa la gnas pa dang / sangs rgyas thams cad kyi stobs tshad med pa'i sems</text></item>
<item><p>67a3</p><section>phal chen</section><text>kyi bsam pa la gnas pa ste/ kye rgyal ba'i sras dag /sems kyi bsam pa bcu po de dag la gnas te/ byang chub sems dpas yang dag par gzud pa bcu po de dag rnam par dpyad par bya'o/ /de sems kyi bsam pa bcu po de dag</text></item>
<item><p>67a4</p><section>phal chen</section><text>la gnas pas sangs rgyas kyi chos la mkhas pa'i snang ba bcu 'thob bo/ /bcu gang zhe na 'di lta ste/ sangs rgyas kyi chos zab mo snang ba la mkhas pa rab tu 'thob bo/ /sangs rgyas kyi chos yangs pa mngon par bsgrub pa la mkhas pa rab</text></item>
<item><p>67a5</p><section>phal chen</section><text>tu 'thob bo/ /sangs rgyas kyi chos sna tshogs shin tu bstan pa la mkhas pa rab tu 'thob bo/ /sangs rgyas kyi chos mnyam pa nyid la 'jug pa la mkhas pa rab tu 'thob bo/ /sangs rgyas kyi chos tha dad pa'i snang ba la 'jug par</text></item>
<item><p>67a6</p><section>phal chen</section><text>mkhas pa rab tu 'thob bo/ /sangs rgyas kyi chos tha mi dad pa la 'jug par mkhas pa rab tu 'thob bo/ /sangs rgyas kyi chos kyi rgyan la 'jug par mkhas pa rab tu 'thob bo/ /sangs rgyas kyi tshul gcig pa'i mos pa la 'jug</text></item>
<item><p>67a7</p><section>phal chen</section><text>par mkhas pa rab tu 'thob bo/ /sangs rgyas kyi chos mtha' yas pa'i tshul la 'jug par mkhas pa rab tu 'thob bo/ /sangs rgyas kyi chos thams cad rang gi sems la rag lus pas rang gi stobs dang mthu phyir mi ldog pa la mkhas pa rab tu 'thob</text></item>
<item><p>67b1</p><section>phal chen</section><text>ste/ kye rgyal ba'i sras dag sangs rgyas kyi chos la mkhas pa'i snang ba bcu po de dag rab tu 'thob bo/ /kye rgyal ba'i sras dag de bas na byang chub sems dpa' sems dpa' chen pos chos de dag thos nas rim gro dang / zhe sa chen po'i</text></item>
<item><p>67b2</p><section>phal chen</section><text>bsam pas gzung bar bya'o/ /de ci'i phyir zhe na/ byang chub sems dpa'i chos 'di la gnas pa la ni bla na med pa yang dag par rdzogs pa'i byang chub kyang dkon pa ma yin te/ las gron chung ngus sangs rgyas kyi chos thams cad yang dag par 'grub pa'i</text></item>
<item><p>67b3</p><section>phal chen</section><text>byin gyi rlabs rab tu 'thob bo/ /'das pa dang / ma 'ongs pa dang / da ltar byung ba'i sangs rgyas bcom ldan 'das mnyam pa nyid du yang 'jug par 'gyur ro/ /de nas de'i tshe sangs rgyas kyi mthus 'jig rten gyi khams sangs rgyas kyi zhing brjod du pa</text></item>
<item><p>67b4</p><section>phal chen</section><text>bye ba khrag khrig brgya stong phrag bcu'i rdul shin tu phra ba snyed rnams drug tu rab tu g.yos so/ /sangs rgyas kyi mthu dang chos nyid rab tu thob pas lha rdzas las 'das pa'i me tog gi sprin gyi char mngon par bab bo/ /lha rdzas las 'das pa'i spos kyi sprin gyi char</text></item>
<item><p>67b5</p><section>phal chen</section><text>mngon par bab bo/ /gzhung de bzhin du phye ma dang / na bza' dang / rgyal mtshan dang / ba dan dang / gdugs dang / nor bu rin po che dang / sbrul gyi snying po'i tsan dan dang / rgyan dang / lhab lhub thams cad kyi sprin gyi char mngon par bab bo/ /lha rdzas las 'das pa'i</text></item>
<item><p>67b6</p><section>phal chen</section><text>rol mo dkrol ba'i sprin dang / lha rdzas las 'das pa'i rol mo brdung ba'i sprin gyi char mngon par bab bo/ /lha rdzas las 'das pa'i byang chub sems dpa'i mchod pa'i sprin gyis char mngon par bab bo/ /lha rdzas las 'das pa'i de bzhin gshegs pa'i yon</text></item>
<item><p>67b7</p><section>phal chen</section><text>tan gyi rnam pa brjod du med pa'i sprin gyi char mngon par bab po/ /lha rdzas las 'das pa'i de bzhin gshegs pas legs so zhes gsungs pa'i rnam pa brjod du med pa'i sprin gyi char mngon par bab bo/ /lha rdzas las 'das shing chos kyi dbyings su rgyas par khyab</text></item>
<item><p>68a1</p><section>phal chen</section><text>ba'i de bzhin gshegs pa'i gsung gi dbyangs mngon par brjod pa'i sprin gyi char mngon par bab bo/ /'jig rten gyi khams yongs su dag pa rnam pa brjod du med pa'i sprin gyi char mngon par bab bo/ /byang chub nye bar brten pa'i</text></item>
<item><p>68a2</p><section>phal chen</section><text>rnam pa brjod du med pa'i sprin gyi char mngon par bab po/ /'od zer snang ba'i rnam pa brjod du med pa'i sprin gyi char mngon par bab bo/ /shin tu bstan pa'i byin gyi rlabs kyi char rnam par brjod du med pa'ang mngon par bab ste/ ji ltar 'jig rten gyi khams</text></item>
<item><p>68a3</p><section>phal chen</section><text>'di'i gling bzhi par de bzhin gshegs pa byang chub kyi shing drung du de bzhin gshegs pa mngon par 'tshang rgya ba'i snying po byang chub la/ byang chub sems dpa' pho brang na bzhugs par snang ba de bzhin du phyogs bcu'i 'jig rten gyi khams ma lus pa rgyas par gang</text></item>
<item><p>68a4</p><section>phal chen</section><text>bar bzhugs te/ chos bstan pa 'di yang thams cad du byung ngo / /sangs rgyas kyi mthu dang phyogs bcur de bzhin gshegs pa mngon par sangs rgyas pa'i chos nyid rab tu thob pas sangs rgyas kyi zhing brjod du med pa phrag bcu'i rdul shin tu phra ba snyed kyi sangs</text></item>
<item><p>68a5</p><section>phal chen</section><text>rgyas kyi zhing 'das pa'i pha rol nas/ byang chub sems dpa' sangs rgyas kyi zhing bcu'i rdul shin tu phra ba snyed kyang 'ongs par gyur te/ phyogs bcu bkang nas de dag 'di skad zer ro/ /kye rgyal ba'i sras/ de ltar de bzhin gshegs pa'i smon lam lung bstan</text></item>
<item><p>68a6</p><section>phal chen</section><text>pa'i chos nyid brjod pa legs so legs so/ /kye rgyal ba'i sras/ bdag cag kyang thams cad kun tu bzang po zhes bya bar ming mthun pa sha stag ste/ 'jig rten gyi khams kun tu dpal zhes bya ba dag nas de bzhin gshegs pa'i mtshan kun tu dpal gyi dbang phyug</text></item>
<item><p>68a7</p><section>phal chen</section><text>ces bya ba sha stag gi drung nas 'dir phyin te/ thams cad na'ang chos bstan pa 'di nyid sangs rgyas kyi byin gyis 'khor gyi rnam pa 'di lta bu dam tshig 'di dag dang yi ge 'di dag dang / go bar bya ba 'di dag dang / brjod pa 'di dag gis lhag chad med par byang</text></item>
<item><p>68b1</p><section>phal chen</section><text>bar gyur te/ kye rgyal ba'i sras bdag cag kyang dbang du gyur pa sha stag sangs rgyas kyi byin gyi rlabs kyis 'khor 'dir phyin to/ /ji ltar bdag cag 'khor 'dir phyin pa de bzhin du 'jig rten gyi khams ma lus pa thams cad kyi gling bzhi pa kun gyi de bzhin</text></item>
<item><p>68b2</p><section>phal chen</section><text>gshegs pa mngon par 'tshang rgya ba'i gzhir byang chub sems dpa' sangs rgyas kyi zhing bcu'i rdul shin tu phra ba snyed kyis phyogs bcu bkang ste phyin par gyur to/ /de nas byang chub sems dpa' kun tu bzang pos phyogs bcur bltas te/ chos kyi dbyings la rnam par</text></item>
<item><p>68b3</p><section>phal chen</section><text>bltas nas/ byang chub sems dpa'i spyod pa rab tu brjod pa dang / de bzhin gshegs pa mngon par 'tshang rgya ba'i dbyings yongs su brjod pa dang / smon lam chen po'i dbyings kun tu grags par bya ba dang / 'jig rten gyi khams dang / bskal pa thams</text></item>
<item><p>68b4</p><section>phal chen</section><text>cad kyi grangs yongs su brjod pa dang / dus ji lta ba bzhin du sangs rgyas 'byung ba bstan pa dang / sems can gyi khams dang dbang po ji ltar yongs su smin pa'i tshul bzhin du sangs rgyas byung ba mnyes par bya ba brjod pa dang / byin gyis brlabs pa'i tshul bzhin</text></item>
<item><p>68b5</p><section>phal chen</section><text>du sangs rgyas 'byung ba dang / de bzhin gshegs pa'i spyod pa don yod pa yongs su brjod par bya ba dang / dge ba'i rtsa ba ji ltar bskyed pa bzhin du gsal bar bya ba yang dag par bstan pa dang / byang chub sems dpa' mang po'i mthu chen po bstan pa dang / sems</text></item>
<item><p>68b6</p><section>phal chen</section><text>can thams cad la rdzogs pa'i byang chub kyi sgras bskul ba byed cing dge ba'i rtsa ba'i stobs dang shugs dang / sangs rgyas kyi byin gyi rlabs kyis de'i tshe tshigs su bcad pa 'di dag smras so/ /thams cad shin tu dang sems kyis/ /bsgribs pa</text></item>
<item><p>68b7</p><section>phal chen</section><text>ma lus thams cad rnam par bstsal gyis la/ /yon tan 'byung gnas 'jig rten gtso bo yi/ /smon lam dam pa bshad kyis mnyan par gyis/ /mkhas mchog skyes bu seng ge dag /spyad pa ci 'dra sngon spyad spyod par 'gyur ba'i rnams/ /byang chub</text></item>
<item><p>69a1</p><section>phal chen</section><text>sems dpa' gtso rnams kyi/ /spyod pa thams cad rim gyis brjod par bya/ 'di la dpe med mchog rnams kyi/ /bskal pa'i grangs dang 'jig rten grangs dang chos bstan dang / /rgyal ba rnams kyi 'byung ba dag /yongs su brjod kyis dang ba'i</text></item>
<item><p>69a2</p><section>phal chen</section><text>yid kyis nyon/ /de dag sngon chad smon lam gyis/ /sems can ji ltar sdug bsngal rnams las dgrol bya zhes/ /sems can kun la phan pa'i phyir/ /'jig rten sgron ma skye ba rnams kyang mthong / /spyod pa ji ltar shes gyur te/ /gsung pa'i mchog</text></item>
<item><p>69a3</p><section>phal chen</section><text>rnams kun la mchod pa byas pas na/ /sangs rgyas mnyam pa nyid rnyed de/ /thams cad mkhyen nyid rab la mngon sangs rgyas/ /sngon gyi mi yi seng ge rnams/ /sangs rgyas phyogs bcur 'od snang rab tu 'bar mdzad cing / /'od zer dra ba rab 'gyed</text></item>
<item><p>69a4</p><section>phal chen</section><text>pas/ /phyogs bcu'i 'jig rten snang mdzad mthong gyur nas/ /bdag cag rgyal ba'i yon tan gyis/ /brgyan pa'i 'jig rten sgron ma'i dam par 'gyur bas te/ /stobs bcu mnga' ba kun mkhyen par/ /mi yi seng ge bya zhes smon lam 'debs/ /</text></item>
<item><p>69a5</p><section>phal chen</section><text>nged kyis sems can thams cad kyi/ /'dod chags zhe sdang gti mug rab tu 'bar gyur pa'i/ /sdug bsngal rnams las rab bkrol te/ /ngan song thams cad yongs su gcad bya zhes/ /'di 'dra'i smon lam rdzogs byas te/ /de nas dpa' ba</text></item>
<item><p>69a6</p><section>phal chen</section><text>chen po spyod pa rab la spyod/ /blo brtan phyir ldog mi 'gyur ba/ /stobs bcu rnams kyi chags med rab tu 'thob/ /skyes bu seng ge gang rnams kyi/ /'di 'dra'i smon lam sngar btab phyir ldog mi 'gyur ba/ /'jig rten rnams na spyod mdzad pa/ /</text></item>
<item><p>69a7</p><section>phal chen</section><text>de dag don yod spyod pa brjod par bya/ /bskal pa bzang po gcig la yang / /sangs rgyas stong grangs tshang bar kun kyang 'byung gyur te/ /kun tu gzigs pa gang brjod pa/ /de dag rim gyis bshad pa 'di 'dra'o/ /bskal pa bzang po gcig bzhin</text></item>
<item><p>69b1</p><section>phal chen</section><text>du/ /brjod du med pa'i bskal pa khrag khrig de bzhin te/ /sangs rgyas ma byon de dag gi /bzang po'i spyod pa bdag gis bstan par bya/ /zhing rgyud gcig pa ji bzhin du/ /brjod du med pa'i zhing rnams thams cad kun bzung ste/ /ma byon</text></item>
<item><p>69b2</p><section>phal chen</section><text>stobs bcu'i skyon med pa'i/ /spyod pa thams cad de bzhin bshad par bya/ /rgyal ba gong 'og gang 'byung dang / /ci mtshan de yi smon lam rnam pa ci 'dra dang / /rgyal ba gang gis gang gi lung / /bstan mdzad mkhas pa'i sku tshe ji tsam dang / /</text></item>
<item><p>69b3</p><section>phal chen</section><text>chos kyi rnam pa dge ba ni/ /gang gis bsgrubs te dam pa brnyes par gyur pa dang / /'jig rten ji ltar btul ba dang / /rgyal ba rnams kyi dam chos cir gnas dang / /rnam dag zhing yang ci 'dra dang / /sems can rnam par dag dang chos kyi 'khor</text></item>
<item><p>69b4</p><section>phal chen</section><text>lo dang / /bstan pa'i dus dang dus min dang / /de las gang zag rnam par dag 'gyur dang / /sems can rnams kyi las gang dang / /spyod pa gang dang rnam grol ji 'drar 'gyur ba dang / /dbang po rno rtul bar ma dang / /spyod mchog sems can</text></item>
<item><p>69b5</p><section>phal chen</section><text>'dul ba'ang bstan par bya/ /'di 'dra'i shes par 'jug pa la/ /spyod pa'i dam pa rnams kyis rab tu zhugs gyur cing / /bzang po'i 'byung gnas spyod pa dang / /'gro kun ye shes 'khor lo spyod zhugs pa/ /lus kyi las la chags med</text></item>
<item><p>69b6</p><section>phal chen</section><text>cing / /ngag la chags med sgra dbyangs thams cad rnam dag la/ /sems spyod chags pa med pa yis/ /dus gsum ma lus rgyas par khyab par byed/ /'di 'dra kun tu bzang po yi/ /spyod pa'i mchog la pha rol phyin pa thob gyur pa/ /</text></item>
<item><p>69b7</p><section>phal chen</section><text>brjod du med pa'i dkyil 'khor rnams/ /chos dbyings kun tu rab tu brjod par byed/ /ma 'ongs dus kyi bskal pa dang / /'byam klas zhing rnams brjod du med pa thams cad kyang / /skad cig sems kyis rab tu shes/ /chos nyid de</text></item>
<item><p>70a1</p><section>phal chen</section><text>la rnam par rtog pa med/ /gang rnams spyod pa'i sa 'di la/ /spyod pa'i dam pas rjes su zhugs par gyur pa rnams/ /byang chub sems dpa' mchog rnams kyi/ /yon tan spyod pa phyogs tsam bshad par bya/ /mtha'</text></item>
<item><p>70a2</p><section>phal chen</section><text>dang dbus med ye shes can/ /stobs bcu rnams kyi spyod yul mchog la zhugs gyur pa/ /thams cad shes byed mkhas pa'i rnams/ /mi ldog spyod pas rab tu zhugs gyur cing / /'od byed blo gros dam pa dang / /kun tu bzang po'i smon</text></item>
<item><p>70a3</p><section>phal chen</section><text>lam mchog la zhugs gyur pa/ /dpe zla med pa de dag gi/ /ye shes tshul dang spyod pa brjod par bya/ /rdul phran gcig gi cha shas la/ /'jig rten khams rnams ji snyed de dag shes pa dang / /spyod pa rgya che thos gyur na/ /'jig rten</text></item>
<item><p>70a4</p><section>phal chen</section><text>de dag thams cad mos par 'gyur/ /rdul phran gcig la ji lta ba/ /de bzhin rdul phran thams cad ma lus bzung byas te/ /ye shes bzang po de dag ni/ /'jig rten khams la 'jug pa bsam mi khyab/ /de dag dus kyi rnam pa la'ang / /</text></item>
<item><p>70a5</p><section>phal chen</section><text>rdul phran gcig gi khyon gyi cha la yang dag 'jug /rdul phran gcig la de bzhin du/ /zhing yangs rnam pa tha dad kun la 'jug /rdul phran thams cad re re la/ /zhing rnams brjod du med pa mang po 'dzud pa byed/ /rnam pa tha dad du ma dang /</text></item>
<item><p>70a6</p><section>phal chen</section><text>gcig dang tshad med de bzhin rab tu shes/ /ji snyed ci yang ma lus pa'i/ /chos dbyings gzung ba thams cad yang dag gzung byed cing / /mtshan nyid tha dad sna tshogs te/ /sems can grangs kyi bskal pa rgyud mi mnyam/ /'jig rten phra bar</text></item>
<item><p>70a7</p><section>phal chen</section><text>'jug pa la/ /phra la shin tu gzhol bas phra bar 'jug byas te/ /brjod du med par bstan pa yi/ /bskal pa thams cad ma lus 'dzud pa byed/ /de dag ring dang thung ba dang / /dus kyi skad cig sems la skal ba mi mthun shes/ /</text></item>
<item><p>70b1</p><section>phal chen</section><text>shes spyod mi mnyam ma yin pa'i/ /shes pas de dag thams cad khong du chud/ /yangs dang yangs min mkhas pas na/ /'jig rten zab mo rnams la rab tu 'jug par byed/ /lus la zhing rnams de shes te/ /zhing la'ang de bzhin gcig min lus</text></item>
<item><p>70b2</p><section>phal chen</section><text>'dzud do/ /phyogs rnams bcu po thams cad du/ /phyogs rnams kun la 'jug cing skad cig du ma dang / /'jig rten khams rnams 'byam klas la/ /tshad med gzi brjid ldan pa rab tu 'jug /gang yang zhing rnams mtha' yas shing / /dbus</text></item>
<item><p>70b3</p><section>phal chen</section><text>med gzung ba byas shing dus kyi dbyings su 'dzud/ /zhing gi rgyud la mkhas pa'i rnams/ /shes dang ldan pas ye shes rab tu 'byung / /bzang po'i yon tan ldan pa'i rnams/ /phyogs dang 'jig rten khams kyi rgyud du gyur pa dag /ji snyed yod pa</text></item>
<item><p>70b4</p><section>phal chen</section><text>de 'jug ste/ /brjod du med pa de dag rab tu shes/ /zhing dang zhing gi sa rnams kyi/ /brjod du med pa'i zhing rnams kun kyang rab tu mthong / /de dag tshul yang rab tu shes/ /las rnams gang gis sbyangs pa 'ang khong du chud/ /gang yang zhing</text></item>
<item><p>70b5</p><section>phal chen</section><text>rnams du ma dag /las rnams khrag khrig kun gyis kun nas nyon mongs par/ /'gro bas kun tu bsgrubs byas pa/ /de dag thams cad rgyud kyang ci 'dra shes/ /brjod du med pa yangs pa'i rnams/ /zhing gcig bstan pas de dag yongs su</text></item>
<item><p>70b6</p><section>phal chen</section><text>shes par 'gyur/ /de 'dra'i zhing la 'jug pa dang / /gang la grangs med de dag kun la 'jug /'jig rten khams ni gcig la yang / /'jig rten khams rnams thams cad yang dag 'dzud pa byed/ /'jig rten gcig tu dgongs mi 'gyur/ /'jig</text></item>
<item><p>70b7</p><section>phal chen</section><text>rten khams rnams de bzhin 'dres mi 'gyur/ /spyi'u tshugs rnams dang gong ma'i rnams/ /bla dang 'og gi sa rnams yongs su gzung byas te/ /'gro ba'i rnam par ming thogs pa/ /'jig rten kun la 'jug cing rab tu shes/ /snrel zhir rgyu ba'i</text></item>
<item><p>71a1</p><section>phal chen</section><text>rgyud rnams dang / /zhing rnams mtha' yas mtha' dang dbus yod ma yin pa/ /sna tshogs yangs pa rab tu shes/ /rnam pa gcig shes rnam pa tha dad shes/ /zhing gi grangs rnams rab tu shes/ /ye shes chags</text></item>
<item><p>71a2</p><section>phal chen</section><text>mtha' ldan kun gyi grangs rnams kyang / /bzang po'i theg pa spyod pa yis/ /rgyal sras kun tu bzang rnams rab tu shes/ /'jig rten thams cad sprul pa dang / /sems can rnam par sprul dang de bzhin zhing sprul dang / /chos rnams sprul pa'i</text></item>
<item><p>71a3</p><section>phal chen</section><text>tshul shes pa/ /sangs rgyas sprul pa'i pha rol phyin pa rnams/ /'jig rten phra zhing zab pa dang / /yangs shing sna tshogs yangs pas cho ma cho dgu rnams/ /sna tshogs tha dad rnam bstsags pa/ /las kyi rnam smin gnas pa'i 'jig rten rnams/ /</text></item>
<item><p>71a4</p><section>phal chen</section><text>rdzu 'phrul rnam par 'phrul pa yis/ /chos dbyings 'jug par bya la shin tu bslabs pa yi/ /rgyal sras mtha' dang dbus med pa/ /phyogs bcu thams cad ma lus 'gengs par byed/ /'jig rten khams rnams de dag gi /ming ni bskal pa</text></item>
<item><p>71a5</p><section>phal chen</section><text>sems can snyed kyi mthar thug cing / /zad par brjod par mi nus te/ /ming bshad gal te sangs rgyas gsung na gsung / /'jig rten mgon po rnams kyi yang / /mtshan rnams mtshan nyid mi 'thun rnam pa sna tshogs mtshan/ /bskal pa</text></item>
<item><p>71a6</p><section>phal chen</section><text>brjod med zab byas kyang / /mtshan rnams gcig nas gcig brgyud mthar thug med/ /'on kyang dma' ba'i sems med par/ /mkhas pa rnams ni dus gsum bde gshegs sangs rgyas phyir/ /chos kyi dbyings las byung ba ste/ /sangs rgyas</text></item>
<item><p>71a7</p><section>phal chen</section><text>ye shes sa la 'ang rab tu zhugs/ /dran pas chags med dag pa ste/ /chags med yid dang ldan zhing blo gros mtha' yas pas/ /ye shes blo gros mchog ldan pa/ /chos dbyings bshad la pha rol phyin pa thob/ /gang gis 'jig rten khams</text></item>
<item><p>71b1</p><section>phal chen</section><text>kyi rnams/ /yangs dang phra ba rnam pa sna tshogs shes gyur cing / /der ni 'das pa'i dus rnams la/ /sems gcig bskyed pas rab tu 'jug pa byed/ /mi yi seng ge de dag tu/ /sangs rgyas spyod pa sna tshogs rnam par chags med par/ /byang</text></item>
<item><p>71b2</p><section>phal chen</section><text>chub mchog tu sangs rgyas shing / /rnam par 'phrul pa thams cad ston pa mdzad/ /de bzhin ma 'ongs dus rnams kyi/ /rjes su gang byon de yi bskal pa ci 'dra dang / /de la yi seng ge gang / /skye bar 'gyur ba de dag kun kyang shes/ /smon</text></item>
<item><p>71b3</p><section>phal chen</section><text>lam spyod pa ci 'dra dang / /spyod yul gang rnams bsgom pa gang gis grub gyur cing / /bsgrub pa'i rnam pa ci 'dra bas/ /bskal pa gang la byang chub 'tshang rgya dang / /de dag 'khor kyang khong du chud/ /sku tshe'i tshad dang sems can 'du ba ci 'dra dang /</text></item>
<item><p>71b4</p><section>phal chen</section><text>chos kyi sgo mo gang zhig gis/ /'gro bar chos kyi 'khor lo bskor ba shes/ /de ltar kun tu bzang po yi/ /ye shes mchog gis bsgrubs pa'i spyod pa'i sa gnas shing / /de dag thams cad rab tu shes/ /de ni 'gro gtso kun gyi 'byung gnas yin/ /</text></item>
<item><p>71b5</p><section>phal chen</section><text>da ltar byung ba gzung byas shing / /'jig rten khams rnams thams cad 'dab chags ma lus par/ /'jig rten khams la rab tu 'jug /de bzhin chos kyi dbyings rnams rab tu shes/ /de na mi yi gtso bo rnams/ /dgra las rgyal zhing</text></item>
<item><p>71b6</p><section>phal chen</section><text>thams cad gzigs pa ji snyed pa/ /mi thub rgol ba dpa' bo rnams/ /chos kyi mnga' la pha rol phyin brnyes pa/ /de dag 'khor kyang rab tu shes/ /sems can 'dul dang zhing rnams rnam par dag pa dang / /rgyal ba'i rnam par 'phrul pa rnams/ /</text></item>
<item><p>71b7</p><section>phal chen</section><text>sems pas bskal pa yangs pa zad par byed/ /skyes bu'i mchog rnams 'dul mdzad cing / /'jig rten mchog tu phyin pa'i byin rlabs dam pa la/ /mi zad mdzod kyi shes yangs pas/ /ye shes tshul la mkhas pa rab tu 'jug /chags</text></item>
<item><p>72a1</p><section>phal chen</section><text>med mig gis blta ba dang / /chags med rna ba mngon par bsgrub pa sgrub byed cing / /chags pa med pa'i lus yangs dang / /yangs pa'i lces kyang 'jig rten tshim par byed/ /dam pa'i sems la chags de/ /bsam</text></item>
<item><p>72a2</p><section>phal chen</section><text>pa kun tu rnam yangs rnam par dag dang ldan/ /ye shes 'byung gnas bdag nyid che/ /dus gsum sems rnams ma lus des khyab bo/ /sprul pa'i pha rol phyin thob cing / /zhing rnams sprul pa'i bslab par bya la bslabs pa'i rnams/ /sems can</text></item>
<item><p>72a3</p><section>phal chen</section><text>sprul la mkhas pa dag /sprul pa sprul pas 'jig rten 'dul ba byed/ /'du shes rnam pa du ma ste/ /des ni 'jig rten sna tshogs ma lus rnam par bris/ /de dag thams cad rab tu shes/ /sangs rgyas ye shes tshul la rab tu 'jug /'khor rnams</text></item>
<item><p>72a4</p><section>phal chen</section><text>brjod du med pa dag /sangs rgyas sku rnams re re dag la yod pa'i rnams/ /kun la 'jug cing mthong bar byed/ /sems can rnam par 'dul ba'i mtha' 'ang / /ye shes zab mo mthong bas na/ /ye shes nyi ma shin tu gsal bar shar gyur</text></item>
<item><p>72a5</p><section>phal chen</section><text>ba'i/ /phyir mi ldog pa'i spyod pa la/ /'jig rten 'byam klas kun tu 'jug pa byed/ /ji lta'i tshul du zhugs gyur cing / /'jig rten 'di dag thams cad rnam par bkod 'dra bar/ /sems can tshul bzhin rab tu 'phags/ /khams gsum thams</text></item>
<item><p>72a6</p><section>phal chen</section><text>cad yor tshul 'drar shes/ /'on kyang rtog dang rnam rtog med/ /'jig rten mtha' dang dbus med kun la rtog mi byed/ /rtog dang rtog med mkhas pa ste/ /rtog pa'i shes pas rnam par rtog pa med/ /bskal pa brjod du med pa rnams/ /</text></item>
<item><p>72a7</p><section>phal chen</section><text>sems bskyed gcig la yang dag 'du bar 'dzud byed cing / /'jig rten mi khom 'di mthong nas/ /skad cig sems kyis thams cad shes par byed/ /brjod du med pa'i zhing rnams kyang / /sems bskyed gcig gis thams cad yongs su 'da'</text></item>
<item><p>72b1</p><section>phal chen</section><text>bar byed/ /bskal pa brjod med zad byed kyang / /skra rtse'i cha shas gcig las g.yo ba med/ /bskal pa brjod du med pa dag /nyi ma gcig dang yud tsam gcig tu 'dzud byed kyang / /ring dang thung la gzhol ba med/ /skad cig gcig la</text></item>
<item><p>72b2</p><section>phal chen</section><text>'jug pa'i pha rol phyin/ /sems kyi rnam pa 'jig rten kun/ /'jig rten rnam pa sems can kun gyi sems yin te/ /rnam pa gnyis kyi grangs su zhugs/ /'on kyang de dag mi gnyis rtog pa med/ /sgyu ma'i rnam pa 'jig rten te/ /sems</text></item>
<item><p>72b3</p><section>phal chen</section><text>can zhing dang sangs rgyas chos kyang de bzhin no/ /'on kyang 'jig rten mgon po rnams/ /chos kyi dbyings rnams kun la gcig tu snyoms/ /lus rnams brjod du med pa yis/ /phyogs bcu thams cad rgyas par bkang zhing yongs su ston/ /</text></item>
<item><p>72b4</p><section>phal chen</section><text>'on kyang lus la gzhol ba med/ /chos nyid rten pa gnas med rab tu shes/ /'on kyang yi seng ge rnams/ gnyis la gnas pa'i shes pas byung ba ma yin te/ /mi gnyis pa la 'ang gnas pa med/ /gnyis dang gnyis chos rnams rab</text></item>
<item><p>72b5</p><section>phal chen</section><text>tu shes/ /ji ltar smyig rgyu rab rib dang / /yor sgra brnyan de bzhin lam 'dra ba dang / /rmi lam rnam pa sprul pa ltar/ /'gro ba thams cad ma lus rab tu shes/ /de ltar spyod yul nyams med pas/ /sangs rgyas kun gyi rigs kyi</text></item>
<item><p>72b6</p><section>phal chen</section><text>rjes su 'byung ba yin/ /kun tu bzang po'i ye shes dang / /chos kyi dbyings la shin tu bdal ba yin/ /snying rje chen po mtha' yas kyang / /sems can med dang mnyam par zhing rnams thams cad sgom/ /sngon nas nyon mongs nyams pa'i</text></item>
<item><p>72b7</p><section>phal chen</section><text>bsam pa dag pas 'jig rten kun tu 'gro/ /mi zad mkha' ltar rnam dag pa'i/ /rgya che shin tu yangs pa'i sa la rab tu zhugs/ /gsung ba'i seng ge thams cad kyi/ /tshul gyi dkyil 'khor thams cad rjes su dran/ /'jig rten rab tu</text></item>
<item><p>73a1</p><section>phal chen</section><text>spros pa la/ /smon lam tshad med yongs su gdab pa byas pas na/ /de dag spyod pa yongs su dag /'jig rten khams rnams thams cad rgyas par khyab/ /sangs rgyas rnams dang rgyal sras dang / /de</text></item>
<item><p>73a2</p><section>phal chen</section><text>bzhin sangs rgyas rnams kyi chos rnams thams cad dang / /'jig rten rnams dang 'jig rten chos/ /chags med tha dad med pa'i tshul du shes/ /chos kyi sku yi snying po can/ /de yi lus la 'jig rten thams cad gzud byas shing / /'jig</text></item>
<item><p>73a3</p><section>phal chen</section><text>rten de yi lus yin yang / /'jig rten kun gyi de la gos pa med/ /ji ltar dang ba'i chu gsal la/ /gzugs brnyan yongs su snang yang der song 'phos pa med/ /de bzhin 'jig rten thams cad kyi/ /rjes su lus 'gro der song 'phos pa med/ /</text></item>
<item><p>73a4</p><section>phal chen</section><text>de ltar 'jig rten thams cad kyis/ /gos pa med cing 'jig rten yongs su dag pas na/ /lus ni mkha' dang 'dra ba ste/ /de yi lus rnams gang yang skyes pa med/ /mi zad pa yi lus shes pas/ /de ni nam yang skyes shing 'gags pa med pa</text></item>
<item><p>73a5</p><section>phal chen</section><text>ste/ /rtag dang mi rtag ma yin par/ /'jig rten kun la 'ang rnam par pa byed/ /lta ba'i rnam pa rab tu 'gags/ /brtan pa de dag yang dag lta ba ston pa byed/ /bdag gi cing gnas pa med/ /len pa med cing chos kyi dbyings</text></item>
<item><p>73a6</p><section>phal chen</section><text>dang mnyam/ /ji ltar sgyu mkhan mkhas pa zhig /sna tshogs mtshan nyid rnam pa tha dad gshegs 'phrul byed/ /'on kyang de la 'gro ba med/ /gang du'ang 'gro ba de bzhin so/ /sgyu ma tshad ma yin te/ /sgyu ma tshad kyis</text></item>
<item><p>73a7</p><section>phal chen</section><text>par bya ba'ang ma yin no/ /tshad med tshad dang ldan par yang / /tshogs kyi dbus su ston pa rab tu byed/ /de bzhin rtogs pa'i blo ldan pa/ /sangs rgyas kun gyi dge ba'i rtsa ba rnams las byung / /sems ni tshad yod ma yin te/ /tshad ma</text></item>
<item><p>73b1</p><section>phal chen</section><text>med pa la gnas pa'ang de dag min/ /'du shes rnam pa gcig min te/ /de dag tshad med pa dang tshad dang ldan pa ston/ /lam gyi rgyud dang 'brel ba med/ /tshad med rnams la gnas pa'ang de bzhin / /sangs rgyas chos rnams zab pa ste/ /</text></item>
<item><p>73b2</p><section>phal chen</section><text>shin tu yangs pas zab cing zhi bas de bzhin zab/ /zab mo sna tshogs rgyud rnams dang / /mtha' yas zab pa rnams kyang rab tu shes/ /ye shes bzang po rmongs pa med/ /rgyud la dri ma med pas bsam pa rnam par dag /byin gyis rlob la</text></item>
<item><p>73b3</p><section>phal chen</section><text>mkhas pas na/ /srog chags bye ba shin tu dag par byed/ /dge bar byed pa'i dkyil 'khor rnams/ /rab tu rjod cing dge dang mi dge rnam par ston/ /gnas la mngon par ma chags pas/ /chos kyi dbyings rnams kun tu rab tu rgyu/ /</text></item>
<item><p>73b4</p><section>phal chen</section><text>sems can med mthar phyin gyur kyang / /'jig rten thams cad ma lus de dag khong du chud/ /'jig rten thams cad ma lus par/ /rnam par sangs rgyas mya ngan gar mi 'da'/ /chos rnams bgrang ba'i tshul la mkhas/ /sems can bgrang tshul shes kyang grangs la skyes pa med/ /chos kyi</text></item>
<item><p>73b5</p><section>phal chen</section><text>sprin chen char 'bebs shing / /'jig rten khams rnams thams cad snang bar byed/ /sangs rgyas byang chub ma lus la/ /sems bskyed gcig gis de dag rab tu 'jug /de dag phyir ldog pa ste/ /sems can kun gyi khams las</text></item>
<item><p>73b6</p><section>phal chen</section><text>phyir mi ldog /sangs rgyas sku ni thob gyur kyang / /chos rnams 'di dag lus yod ma yin rab tu shes/ /lus rnams kun gyi tshul la mkhas/ /lus kyis rnam phye 'jig rten rab tu shes/ /sems can kun tu rgyu ba dang / /bskal pa</text></item>
<item><p>73b7</p><section>phal chen</section><text>rnams dang zhing la pha rol phyin pa thob/ /phyogs rnams rgya mtsho gang chen mtshor/ /ye shes rgya mtsho'i tshul la mkhas pas zhugs/ /lus rnams thams cad re re las/ /sems can kun gyi lus rnams sna tshogs ji snyed dang / /sangs rgyas sku ni mtha' yas</text></item>
<item><p>74a1</p><section>phal chen</section><text>pa/ /ye shes shin tu yangs pa de ston to/ /skad cig gcig gi dus tshul la/ /mi yi gtso bo mang po 'byung ba rab tu shes/ /bskal pa mang po brjod med du/ /mi yi seng ge bgrang bas zad mi 'gyur/ /de dag</text></item>
<item><p>74a2</p><section>phal chen</section><text>mya ngan 'da' ba yang / /skad cig gcig la tshad med shin tu yangs pa 'byung / /ring bsrel rnam dbye mang po yang / /ye shes dri med phra bas ston pa byed/ /de bzhin ma 'ongs dus kyi yang / /mi yi seng ge mtha' yas smon lam 'debs pa'i rnams/ /</text></item>
<item><p>74a3</p><section>phal chen</section><text>byang chub dri med sems bskyed pa/ /ye shes yangs shing shin tu phra bas shes/ /bzang po'i spyod la gnas bcas shing / /de bzhin dus gsum gshegs pa'i sems can gtso bo rnams/ /ci snyed skyes par gyur pa dag /de dag thams cad ma lus</text></item>
<item><p>74a4</p><section>phal chen</section><text>rab tu shes/ /de ltar rab tu shes pas na/ /mtha' dang dbus med spyod pa'i sa dang de bzhin du/ /ye shes 'byung gnas blo gros la/ /ye shes 'khor lo'i spyod pas phyir mi ldog /ye shes phra mo rab yangs pa/ /stobs bcu rnams kyi spyod yul</text></item>
<item><p>74a5</p><section>phal chen</section><text>mchog la de dag zhugs/ /bzang po rtogs pa'i blo can rnams/ /phyir mi ldog la 'jug pa brjod byas na/ /sangs rgyas rgyal ba thams cad kyi/ /yang dag gzhol bar bya la de dag zhugs pas na/ /spyod las phyir ldog med pa ste/ /byang chub</text></item>
<item><p>74a6</p><section>phal chen</section><text>dam pa zhi bar 'tshang rgya yang / /de 'dra'i sems rgyud gcig la yang / /mtha' dang dbus med sems rnams yang dag 'dzud pa byed/ /shin tu yangs pa'i tshad med las/ /'du shes de dang de la yang dag bsgrubs/ /nyon mongs med dang nyon mongs dang / /</text></item>
<item><p>74a7</p><section>phal chen</section><text>slob dang mi slob sems kyang de bzhin rab tu shes/ /sems rgyud de dag re re la'ang / /sems rnams brjod du med pa mngon 'tshang rgya/ /gcig dang gnyis su shes pa / /de dag yongs su 'dres par 'gyur ba'ang med pa ste/ /so so'i 'du</text></item>
<item><p>74b1</p><section>phal chen</section><text>shes rnam pa la/ /sems can de dag skyes par gyur pa yin/ /'di na 'dug par mthong gyur kyang / /sems can brjod med gzhan dang gzhan sems ldan pa'i rnams/ /gzhan gyi zhing phyir 'du shes kyang / /'jig rten sna tshogs rnams la rab tu</text></item>
<item><p>74b2</p><section>phal chen</section><text>skye/ 'di 'dra'i tshul la 'jug pa la/ /spyod pa'i mchog gi rjes su zhugs par gyur pa rnams/ /kun tu bzang po'i ming thob ste/ /'jig rten mgon po kun gyi rjes su skyes/ /sems can bye ba la la ni/ /ngan song 'grangs pa'i ming thogs mtho</text></item>
<item><p>74b3</p><section>phal chen</section><text>ris 'du shes 'gyur/ /la la mtho ris sa rnams kyi/ /rnam pa kun la ngan song 'du shes 'gyur/ /'jig rten mi mtshungs skal ba ltos/ /rnam pa tha dad las kyis las rab tu skyes/ /'du shes rnam pa mtha' yas te/ /gcig min yangs la</text></item>
<item><p>74b4</p><section>phal chen</section><text>'jig rten rab tu 'jug /'jig rten khams rnams thams cad kyi/ /'du shes dra ba skal ba mi mnyam rab tu shes/ /mig 'phrul sgyu ma'i tshul gyis na/ /skad cig gcig gi sems kyis rab tu gzhol/ /de bzhin dbang po rnams la ste/ /mig</text></item>
<item><p>74b5</p><section>phal chen</section><text>gi skye mched rna ba sna yi skye mched dang / /lce dang lus dang yid la yang / /'jig rten rnam pa tha dad 'du shes 'jug /mig rnams re re'i yul la yang / /mtha' dang dbus med mig rnams rab tu 'dzud pa byed/ /rnam pa tha dad du ma ste/ /tshad med</text></item>
<item><p>74b6</p><section>phal chen</section><text>kun la'ang zhen par 'gyur ba med/ /'on kyang phan tshun gcig gis gcig /bde zhing gnod par 'gyur ba de dag kun na med/ /bdag bdag so so'i las kyi rnams/ /ji ltar bstsags pa'i tshul bzhin nyams su myong / /bzang zhes bya ba de dag</text></item>
<item><p>74b7</p><section>phal chen</section><text>kun/ /tshad med stobs dang ye shes sa yi shes rab kyis/ /'byam klas mig rnams thams cad la/ /rab tu zhugs pas shin tu rtogs pa yin/ /de bzhin 'jig rten thams cad kyang / /thams cad ma lus rnam pa thams cad 'jig tshul du/ thams</text></item>
<item><p>75a1</p><section>phal chen</section><text>cad shin tu shes gyur kyang / /rgya chen spyod pas mya ngan mi 'da' 'o/ /sangs rgyas shin tu bstan pa dang / /sems can bstan dang de bzhin zhing rnams bstan pa dang / /dus rnams shin tu bstan pa dang / /bstan pa sna tshogs rnam pa kun kyang</text></item>
<item><p>75a2</p><section>phal chen</section><text>shes/ /la la 'di la 'das gyur kyang / /gzhan dang gzhan rnams ma 'ongs dus la gnas pa yin/ /'on kyang ma 'ongs dus kyi rnams/ /la las da ltar byung bar rab tu shes/ /de 'dra'i tshul can gcig min pa'i/ /'jig rten mtshan nyid tha</text></item>
<item><p>75a3</p><section>phal chen</section><text>dad thams cad rab tu shes/ /thams cad mkhyen pa nyid tshul gyis/ /sangs rgyas ye shes kun tu mtha' yang yas/ /shin tu rgyas pa chen po'i mdo/ /sangs rgyas phal po che zhes bya ba las/ /kun tu bzang po'i spyod pa bstan pa'i le'u ste/ bzhi</text></item>
<item><p>75a4</p><section>phal chen</section><text>bcu gnyis pa'o// //sangs rgyas rmad gcad ces bya ba shin tu rgyas pa chen po'i mdo/ /bam po brgyad pa/ bcom ldan 'das ye shes chen pos rnam par sangs rgyas pa'i dgongs pa mnga' ba 'das pa dang / ma byon pa dang / da ltar</text></item>
<item><p>75a5</p><section>phal chen</section><text>byung ba'i sangs rgyas thams cad dang / sku gcig pas mnyam pa nyid brnyes pa/ sangs rgyas thams cad kyi spyod pa mnyam pa nyid dang ldan pa/ chags pa med pa'i spyod yul mngon par mkhyen pa/ ye shes kyi rang bzhin gyi chos kyi sku mnga' ba/ mtshan</text></item>
<item><p>75a6</p><section>phal chen</section><text>nyid yod nas med pa'i chos la rten pa/ chos kyi dbyings mi gnyis pa'i spyod yul gyi yang dag par spyod pa/ mtha' dang dbus med cing mtshungs pa'i mngon par 'tshang rgya ba brnyes pa/ rnam par thar pa bsgribs pa med pa'i spyod yul la shin tu dgyes pa/</text></item>
<item><p>75a7</p><section>phal chen</section><text>chos kyi sku nam mkha'i dbyings kyi mthas klas pa mnga' ba/ de bzhin gshegs pa'i byin gyi rlabs kyi pho brang khang pa brtsegs pa'i gzhal med khang de bzhin gshegs pa bzhugs pa/ chos kyi dbyings kyi snying po can/ 'od kun nas 'byung ba rgyan chen</text></item>
<item><p>75b1</p><section>phal chen</section><text>po dang ldan pa/ 'od dang zhing gsal ba/ rnam par snang ba'i snying po can sangs rgyas skye ba chos kyi dbyings mtha' dang dbus med pa'i gnas/ byang chub sems dpa'i lus las byung ba/ gzhi 'od zer gyis rnam par brgyan pa/ byang chub sems dpa'i</text></item>
<item><p>75b2</p><section>phal chen</section><text>lus rang bzhin du gnas pas rab tu bsgrubs pa/ chos chen po'i gzhir gyur pa/ chos kyi dbyings kun tu rgyas pa/ de bzhin gshegs pa'i 'od dang ldan pa/ nam mkha'i dbyings kyi mthas gtugs pa/ ye shes kyi yul yang dag pa'i mtha' spyod</text></item>
<item><p>75b3</p><section>phal chen</section><text>yul chags pa med pas rnam par gsal ba na/ byang chub sems dpa' sems dpa' chen po rin po che bzang po'i pad mo chen po rang rang gi smon lam gyis byung ba'i dbus kyi snying po la 'khod pa kun kyang tshe gcig gis thogs pa/ 'jig rten gyi khams gzhan</text></item>
<item><p>75b4</p><section>phal chen</section><text>dang gzhan nas phyin pa/ ye shes chen po rnam par phye ba'i spyod yul la gzhol ba/ /chos kyi dbyings tha mi dad pa'i gzhi mnyam pa nyid la zhugs pa/ nam mkha'i dbyings gzhi med cing / /mtha' dang dbus med pa la rnam par spyod pa/ /chos thams cad</text></item>
<item><p>75b5</p><section>phal chen</section><text>'byung ba med cing / /mngon par grub pa med pa mngon du byas pa/ /byang chub sems dpa'i lus las ma g.yos par thams cad mkhyen pa'i ye shes rab tu thob pa/ 'jig rten gyi khams thams cad du kun gyis brjod pa/ de bzhin gshegs pa'i ye</text></item>
<item><p>75b6</p><section>phal chen</section><text>shes las mngon du byung ba/ sangs rgyas thams cad kyi byang chub mngon sum du gyur pa'i ye shes snang ba thob pa/ de bzhin gshegs pa'i spyod yul rgyun ma chad pa/ ye shes kyi rang bzhin chos kyi lus gcig cing tha mi dad pas/ gzugs kyi lus</text></item>
<item><p>75b7</p><section>phal chen</section><text>mtha' yas pa'i sgo kun tu ston pa/ chos kyi dbyings mtha' dang dbus med pa la 'jug pa shin tu shes pa/ sems can gyi khams su rnam par spyad pa las phyir mi ldog pa/ de bzhin gshegs pa'i chos kyi dbyings dang / /yang dag pa'i mtha' mnyam pa</text></item>
<item><p>76a1</p><section>phal chen</section><text>nyid thob pas sprul pa mngon par sgrub pa/ /de bzhin gshegs pa rnam par snang mdzad dang / sngon lhan cig tu skyes shing dge ba'i rtsa ba bstsags pa sha stag la 'di lta ste/ byang chub sems dpa' sems dpa' chen po kun tu bzang po dang /</text></item>
<item><p>76a2</p><section>phal chen</section><text>kun tu grags pa'i dbang phyug rgyal po dang / de bzhin gshegs pa'i rigs su byung ba'i dpal dang / rdo rje dpal gyi rgyal mtshan dang / rnam par grol ba bsgribs pa med pa'i zla ba dang / nyi ma'i 'od zer dri ma med pa'i snying po dang / mngon par shes pa chen</text></item>
<item><p>76a3</p><section>phal chen</section><text>pos rnam par 'phrul ba'i blo dang / 'od dri ma med pa'i dpal gyi gzi brjid 'od zer gyi rgyal po dang / blo gros rgya mtsho'i mchog 'dzin cing blo la rnam par rtse ba gsal bas mngon par shes pa'i dpal dang / byang chub sems dpa' sems dpa' chen po stobs</text></item>
<item><p>76a4</p><section>phal chen</section><text>bcu mi 'jigs pa'i seng ge'i nga ro chen pos rnam par rtse bas mngon par shes pa dang / de dag las pa byang chub sems dpa' sems dpa' chen po sangs rgyas kyi zhing bye ba khrag khrig brgya stong brjod du med pa phrag bcu'i rdul shin tu phra ba snyed dang thabs</text></item>
<item><p>76a5</p><section>phal chen</section><text>gcig tu bzhugs so/ /de nas de'i tshe bcom ldan 'das kyi mdzod spu nas de bzhin gshegs pa 'byung ba zhes bya ba'i 'od zer 'od zer gyi 'khor bye ba khrag khrig brgya stong grangs med pa mang po'i 'od zer dang ldan pa byung ste/ des 'jig rten gyi khams 'byam klas</text></item>
<item><p>76a6</p><section>phal chen</section><text>pa thams cad du ma lus par snang bar byas/ 'jig rten g.yas phyogs su lan bcur bskor te/ de bzhin gshegs pa'i rnam par 'phrul pa bstan nas/ /byang chub sems dpa' bye ba khrag khrig brgya stong mang po bskul ba byas te/ 'jig rten gyi</text></item>
<item><p>76a7</p><section>phal chen</section><text>khams 'byam klas pa thams cad rab tu bskyod nas/ ngan song gi rgyud thams cad kyi skye ba dang / shi 'pho ba rab tu zhi bar byas te/ bdud kyi khyim thams cad zil gyis mnan nas/ de bzhin gshegs pa thams cad mngon par 'tshang rgya bas/</text></item>
<item><p>76b1</p><section>phal chen</section><text>rnam par sangs rgyas pa'i gdan bstan pa byas te/ /sangs rgyas kyi 'khor gyi dkyil 'khor rnam par bkod pa/ 'byam klas pa rab tu bstan nas/ 'jig rten gyi khams chos kyi dbyings kyis klas pa/ nam mkha'i mthas gtugs par 'byam klas pa</text></item>
<item><p>76b2</p><section>phal chen</section><text>thams cad ma lus par rgyas par khyab par byas nas phyir 'ongs te/ /byang chub sems dpa'i 'khor gyi dkyil 'khor thams cad la g.yas phyogs nas bskor nas/ byang chub sems dpa' de bzhin gshegs pa'i rigs su byung ba'i dpal gyi spyi bor nub bo/ /</text></item>
<item><p>76b3</p><section>phal chen</section><text>de nas byang chub sems dpa'i 'khor de dag thams cad ngo mtshar cher 'dzin cing / dga' ba thob par gyur te/ 'od zer gyi dra ba snang ba 'di lta bu byung bas na chos chen po brjod par ni 'gyur du nges so snyam nas/ rtog pa'i blo yang thob par gyur to/ /'od</text></item>
<item><p>76b4</p><section>phal chen</section><text>zer de dag gis byang chub sems dpa' de bzhin gshegs pa'i rigs su byung ba'i dpal gyi lus la phog par gyur ma thag tu/ de nas de'i tshe byang chub sems dpa' sems dpa' chen po de bzhin gshegs pa'i rigs su byung ba'i dpal pad mo'i stan las</text></item>
<item><p>76b5</p><section>phal chen</section><text>langs te/ bla gos phrag pa gcig tu gzar nas/ pad mo'i snying po de la pus mo g.yas pa'i lha nga btsugs nas/ bcom ldan 'das gang na ba der thal mos btud te/ de bzhin gshegs pa'i 'du shes dang ldan pa'i yid la byed pas/</text></item>
<item><p>76b6</p><section>phal chen</section><text>de bzhin gshegs pa la tshigs su bcad de gsol pa/ rnam dag blo mnga' yon tan mkhyen pas 'phags pa/ /spyod yul chags pa med pa'i pha rol phyin brnyes/ /dus gsum mnyam pa'i chos nyid mnyam pa ston pa/ /khyod la bdag ni bsti</text></item>
<item><p>76b7</p><section>phal chen</section><text>stang rim gro bgyid do/ /mtshan nyid med pa'i spyod yul pha rol phyin brnyes/ /mtshan gyis shin tu brgyan pa'i sku'ang ston mdzad/ /dri med 'od chen 'od zer stong dang ldan 'gyed/ /bdud kyi sde rnams ma lus rab tu 'jom mdzad/ /phyogs</text></item>
<item><p>77a1</p><section>phal chen</section><text>bcu kun na gang rnams ji snyed mchis pa'i/ /zhing rnams thams cad ma lus rab tu bskyod kyang / /thugs rje ldan pas su la'ang 'jigs par mi mdzad/ /khyod kyi rdzu 'phrul mthu ni de 'dra de tshul/ /nam mkha'i dbyings</text></item>
<item><p>77a2</p><section>phal chen</section><text>la mnyam pa nyid du rab zhugs/ /de bzhin chos dbyings mnyam pa nyid kyang brnyes gyur/ /sems can stong phrag bye ba grol bar mdzad cing / /sems can kun gyi sdig chen rab tu zhi mdzad/ /bskal pa stong du brtul zhugs dam po spyad de/ /</text></item>
<item><p>77a3</p><section>phal chen</section><text>byang chub mchog gi lam ni yang dag bsgrubs nas/ /chags pa med pa'i ye shes spyod yul 'di brnyes/ /sangs rgyas kun dang rang bzhin gcig tu rab gyur/ /rnam par 'dren pa khyod kyis 'di nas 'od bkye/ /'jig rten thams cad ma lus</text></item>
<item><p>77a4</p><section>phal chen</section><text>kun tu bskyod nas/ /cho 'phrul mtha' yas yang dag bstan par bgyis te/ /bdag gi lus 'dir de dag ma lus zhugs gyur/ /de la bdag gi blo gros 'di ltar skyes te/ /chos rje khyod la bdag gis zhu ba'i dus bab/ /shin tu nges</text></item>
<item><p>77a5</p><section>phal chen</section><text>pa'i chos la rab tu bslabs pa'i/ /byang chub sems dpa' rnams kyang 'dus par gyur snyam/ /tshogs 'di dag pa 'dus pas rnam par dag pa/ /'jig rten slob dpon mgon pos rab tu bsngags pa/ /ye shes mtha' yas ldan pa yul la</text></item>
<item><p>77a6</p><section>phal chen</section><text>chags med/ /de 'dra'i mthu chen dpa' bo 'di dag 'dir phyin/ /de'i don 'jig rten slob dpon drang srong chen po/ /ye shes stobs dang brtson 'grus mtha' yas byung gyur/ /byang chub sems dpa' 'di dag snang bar mdzad gsol/ /chos rab</text></item>
<item><p>77a7</p><section>phal chen</section><text>bdag gis gang zhus de yang bshad gsol/ /drang srong chen po'i spyod yul 'di dag bstan cing / /yang dag ma nor brjod par nus pa gang lags/ /skyes bu khyu mchog rnams kyi sras ni gang lags/ /'jig rten mgon gyi gtso bo khyod kyis</text></item>
<item><p>77b1</p><section>phal chen</section><text>bshad gsol/ /tshigs su bcad pa de dag gsol ma thag tu/ de'i tshe bcom ldan 'das kyi zhal gyi sgo nas mi bsnyengs pa'i mthar phyin pa zhes bya ba'i 'od zer 'khor gyi 'od zer khrag khrig brgya stong grangs med pa dang ldan pa byung ste/ /des 'jig</text></item>
<item><p>77b2</p><section>phal chen</section><text>rten gyi khams 'byam klas pa thams cad ma lus par snang bar byas nas/ 'jig rten g.yas phyogs su lan bcur bskor te/ de bzhin gshegs pa'i rnam par 'phrul pa bstan nas/ byang chub sems dpa' bye ba khrag khrig</text></item>
<item><p>77b3</p><section>phal chen</section><text>brgya stong mang po bskul ba byas te/ 'jig rten gyi khams 'byam klas pa thams cad rab tu bskyod nas/ ngan song gi rgyud thams cad kyi skye ba dang / shi 'pho ba rab tu zhi bar byas te/ bdud kyi khyim thams cad zil gyis mnan nas/</text></item>
<item><p>77b4</p><section>phal chen</section><text>de bzhin gshegs pa thams cad mngon par 'tshang rgya bas/ rnam par sangs rgyas pa'i gdan bstan pa byas te/ sangs rgyas kyi 'khor gyi dkyil 'khor rnams bkod pa 'byam klas pa rab tu bstan nas/ 'jig rten gyi khams chos kyi</text></item>
<item><p>77b5</p><section>phal chen</section><text>dbyings kyis klas pa/ nam mkha'i mthas gtugs par 'byam klas pa/ thams cad ma lus par rgyas par khyab par byas nas phyir 'ongs te/ byang chub sems dpa'i 'khor gyi dkyil 'khor thams cad la g.yas phyogs nas bskor nas/ byang chub</text></item>
<item><p>77b6</p><section>phal chen</section><text>sems dpa' kun tu bzang po'i kha'i sgor nub bo/ /de bzhin gshegs pa'i 'od zer des byang chub sems dpa' sems dpa' chen po kun tu bzang po la reg par gyur ma thag tu de nas de'i tshe byang chub sems dpa' sems dpa' chen po kun tu bzang</text></item>
<item><p>77b7</p><section>phal chen</section><text>po'i lus kyi seng ge'i khri/ sngon ci 'dra ba de las byang chub sems dpa'i lus kyi seng ge'i khri brgya phrag stong gyur du bzang zhing / khyad par du 'phags par 'dug ste/ de bzhin gshegs pa'i seng ge'i gdan ma gtogs par byang chub sems</text></item>
<item><p>78a1</p><section>phal chen</section><text>dpa' gzhan gyi lus kyi seng ge'i khri las byang chub sems dpa' kun tu bzang po'i lus kyi seng ge'i khri brgya phrag stong gyur du bzang zhing khyad par du 'phags par snang ngo / /de nas byang chub sems dpa' sems dpa' chen</text></item>
<item><p>78a2</p><section>phal chen</section><text>po de bzhin gshegs pa'i rigs su byung ba'i dpal gyis/ byang chub sems dpa' sems dpa' chen po kun tu bzang po la 'di skad ces smras so/ /kye rgyal ba'i sras de bzhin gshegs pas cho 'phrul chen po 'jig rten thams cad kyis khong du</text></item>
<item><p>78a3</p><section>phal chen</section><text>chud par dka' ba/ byang chub sems dpa' rnams rab tu dga' bar 'gyur ba bsam gyis mi khyab pa 'di lta bu bstan na/ kye rgyal ba'i sras de gang gi sngon gyi mtshan mar 'gyur/ de skad ces smras pa dang / byang chub sems dpa' sems dpa'</text></item>
<item><p>78a4</p><section>phal chen</section><text>chen po kun tu bzang pos/ /byang chub sems dpa' sems dpa' chen po de bzhin gshegs pa'i rigs su byung ba'i dpal la 'di skad ces smras so/ /kye rgyal ba'i sras de ni bdag 'di snyam du sems te/ sngon gyi yang dag par rdzogs pa'i sangs rgyas</text></item>
<item><p>78a5</p><section>phal chen</section><text>rnams kyi cho 'phrul chen po 'di 'dra ba dag kyang mthong ste/ de bzhin gshegs pa rnams ni de bzhin gshegs pa skye ba 'byung ba bstan pa zhes bya ba'i chos kyi rnam grangs bstan par dgongs pa dang / cho 'phrul chen po'i rnam pa 'di lta bu dag ston pa mdzad do/ /</text></item>
<item><p>78a6</p><section>phal chen</section><text>de nas byang chub sems dpa' sems dpa' chen po de bzhin gshegs pa'i rigs su byung ba'i dpal gyis/ de bzhin gshegs pa skye ba 'byung ba bstan pa'i chos kyi rnam grangs kyi ming thos par gyur ma thag tu/ de'i tshes chen po g.yos par gyur to/ /</text></item>
<item><p>78a7</p><section>phal chen</section><text>de nas byang chub sems dpa' sems dpa' chen po de bzhin gshegs pa'i rigs su byung ba'i dpal gyis/ byang chub sems dpa' sems dpa' chen po kun tu bzang po la 'di skad ces smras so/ /kye rgyal ba'i sras legs par spobs par mdzod cig /</text></item>
<item><p>78b1</p><section>phal chen</section><text>ji ltar byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi skye ba 'byung ba bstan pa khong du chud par bya/ /kye rgyal ba'i sras 'khor 'dus pa 'di ni shin tu dag pa ste/ byang chub</text></item>
<item><p>78b2</p><section>phal chen</section><text>sems dpa' bye ba khrag khrig brgya stong kun nas 'dus pa'o/ /kye rgyal ba'i sras 'di ni byang chub sems dpa' sems dpa' chen po sngon spyad pa shin tu spyad pa/ las kyi mtha' shin tu sbyangs pa/ dran pa dang blo gros dang / rig pas shin tu 'phags</text></item>
<item><p>78b3</p><section>phal chen</section><text>pa/ rgya chen po'i pha rol tu phyin pa/ mchog thob pa/ de bzhin gshegs pa thams cad kyi spyod yul dang / spyod pa dang tshul la rab tu gnas pa/ sangs rgyas kyi rjes su song ba'i 'du shes yid la byed pa ma nyams pa/ snying rje chen pos 'gro ba</text></item>
<item><p>78b4</p><section>phal chen</section><text>thams cad la rnam par lta ba/ byang chub sems dpa'i mngon par shes pa chen pos rnam par rol pa'i spyod yul can/ de bzhin gshegs pa thams cad kyi byin rang gi rgyud du len pa/ sangs rgyas thams cad kyi chos kyi dpal gyi byin gyis brlabs</text></item>
<item><p>78b5</p><section>phal chen</section><text>pa ste/ de dag las pa yon tan dang legs pa tshad med pa mang po dang ldan pa sha stag 'ongs shing 'dus pa'o/ /kye rgyal ba'i sras khyod kyang sangs rgyas bye ba khrag khrig brgya stong mang po bsnyen bkur ba/ /byang chub sems dpa' thams cad</text></item>
<item><p>78b6</p><section>phal chen</section><text>kyi spyod pa'i mchog tu phyin pa/ /ting nge 'dzin dang snyoms par 'jug pa'i sgo thams cad kyis rnam par rol par mngon par mkhas pa/ de bzhin gshegs pa thams cad kyi gsang ba'i gnas su chud pa/ /sangs rgyas kyi chos thams cad la the</text></item>
<item><p>78b7</p><section>phal chen</section><text>tsom yongs su chad pa/ de bzhin gshegs pa thams cad kyi byin gyis byin du brlabs pa/ sems can thams cad kyi dbang po la mkhas pa dang ldan pa/ sems can thams cad kyi mos pa dang rnam par grol ba'i lam yang dag par ston pa/ de bzhin</text></item>
<item><p>79a1</p><section>phal chen</section><text>gshegs pa thams cad kyi rigs dang / rgyud yang dag par 'byung ba'i ye shes dang ldan pa/ sangs rgyas kyi chos thams cad bstan pa la pha rol tu phyin pa'i mchog thob pa de dag la pa yon tan mang po tshad med pa'i khyad par</text></item>
<item><p>79a2</p><section>phal chen</section><text>kyi mthar thug pa yin gyis/ kye rgyal ba'i sras de bzhin gshegs pa dgra bcom pa yang dag par rdzogs pa'i sangs rgyas rnams kyi skye ba 'byung ba bstan pa dang / sku yang dag par bstan pa dang / dbyangs rab tu brjod pa dang thugs kyi mthu dang /</text></item>
<item><p>79a3</p><section>phal chen</section><text>yul gyi gnas dang / spyod yul bstan pa dang / mngon par byang chub pa'i gnas dang / chos kyi 'khor lo bskor ba mngon par bsgrub pa dang / yongs su mya ngan las 'das pa chen po bstan pa dang / de bzhin gshegs pa rnams mthong zhing thos</text></item>
<item><p>79a4</p><section>phal chen</section><text>pa dang / de bzhin gshegs pa dang 'grogs pas/ dge ba'i rtsa ba 'byung ba bstan pa la legs par spobs par mdzod cig /de nas byang chub sems dpa' sems dpa' chen po de bzhin gshegs pa'i rigs su byung ba'i dpal gyis/ don</text></item>
<item><p>79a5</p><section>phal chen</section><text>'di nyid yang bzlas brjod pa'i phyir/ de'i tshe byang chub sems dpa' sems dpa' chen po kun tu bzang po la tshigs su bcad de smras pa/ /chags med blo gros shin tu rnam par sangs rgyas blo ldan/ /ye shes mtha' yas yul la mnyam pa nyid du</text></item>
<item><p>79a6</p><section>phal chen</section><text>gyur pa/ /rgyal ba'i spyod yul tshad med legs par yang dag shod cig /de thos sangs rgyas sras rnams thams cad rab tu dga' 'gyur/ /rgyal ba mchog rnams 'byung ba ji ltar byang chub sems dpas/ /khong du chud bya ji ltar de dag yang dag</text></item>
<item><p>79a7</p><section>phal chen</section><text>blta bya/ /de bzhin gshegs thugs ji 'dra sku dang dbyangs kyang ci 'dra/ /skyes bu khyu mchog rnams kyi yul dang spyod yul ci 'dra/ /de bzhin gshegs pa byang chub ji ltar rnam par 'tshang rgya/ /chos kyi 'khor lo dam pa rgyal ba ji ltar skor</text></item>
<item><p>79b1</p><section>phal chen</section><text>mdzad/ /bde gshegs mya ngan 'das pa'i yang dag nyid kyang gsung ste/ /sangs rgyas sras po mtha' yas 'di dag dga' bar mdzod cig /gang gis bde gshegs chos rgyal chen po mthong bar gyur cing / /gang rnams 'grogs shing dge ba yang</text></item>
<item><p>79b2</p><section>phal chen</section><text>dag bskyed par byed pa/ /de dag bsod nams 'phel ba yang ma nor brjod par mdzod cig /bde gshegs mthong na jir 'gyur de dang 'grogs na jir 'gyur/ /bde gshegs mya ngan 'das dang 'on tam bzhugs kyang rung ste/ /de bzhin gshegs</text></item>
<item><p>79b3</p><section>phal chen</section><text>pa'i mtshan rnams gang gis thos par gyur cing / /yon tan 'byung gnas rnams la gang rnams dad pa bskyed pa/ /de dag don kyang cir 'gyur 'khor 'dir bstan par mdzod cig /byang chub sems dpa' 'di dag thams cad thal mo sbyar cing / /</text></item>
<item><p>79b4</p><section>phal chen</section><text>bde bar gshegs dang khyod dang bdag la kun kyang lta sdod/ /dris pa 'di dag sems can dag pa khyod kyis lung ston/ /yon tan rgya mtsho che mnga' rnams kyi spyod yul bstan mdzod/ /de dag don tu chos rab ldan pa'i gsung mchog rjod cing / /</text></item>
<item><p>79b5</p><section>phal chen</section><text>mkha' 'dra khyod kyis skye bo rnams kyi the tsom gcad mdzod/ /dpe dang rgyur ldan tshig gis de bzhin gshegs pa'i rigs ston/ /thos nas sems can khrag khrig byang chub mchog tu sems bskyed/ /ji ltar zhing rnams thams cad ma lus rgyas par bkang</text></item>
<item><p>79b6</p><section>phal chen</section><text>zhing / /rgyal ba'i sku yi yan lag sna tshogs yang dag ston mdzad/ /ji ltar khrag khrig chos dang ldan pa'i gsung rab brjod pa/ /sangs rgyas byang chub dpe dang rgyu yis bstan par mdzod cig /gang zhig phyogs bcu'i zhing rnams khrag khrig thams cad</text></item>
<item><p>79b7</p><section>phal chen</section><text>kun tu/ /bstan pa mang po bye ba mtha' yas bgrang bar song yang / /de ring rgyal sras 'dir tshogs 'di 'dra'i 'khor dang 'dra ba/ /byang chub sems dpa' rnams kyis mthong bar shin tu dka' ba'o/ /de bas rgyal sras rang bzhin dag pa khyod</text></item>
<item><p>80a1</p><section>phal chen</section><text>kyis bshad mdzod/ /de bzhin gshegs pa rnams kyi rigs yang yongs su ston cig /byang chub sems dpa' 'di dag thams cad thal mo sbyar te/ /yangs pa'i chos kyis skom zhing chos la don gnyer gnas so/ /de</text></item>
<item><p>80a2</p><section>phal chen</section><text>skad ces smras pa dang / byang chub sems dpa' sems dpa' chen po kun tu bzang pos/ byang chub sems dpa' sems dpa' chen po de bzhin gshegs pa'i rigs su byung ba'i dpal la nas/ byang chub sems dpa'i tshogs thams cad la</text></item>
<item><p>80a3</p><section>phal chen</section><text>smras pa/ kye rgyal ba'i sras dag 'di lta ste/ de bzhin gshegs pa dgra bcom pa yang dag par rdzogs pa'i sangs rgyas skye ba 'byung ba bstan pa/ tshad med pa'i chos kyis 'byung ba 'di ni bsam gyis mi khyab pa'i gnas te/ kye rgyal ba'i sras</text></item>
<item><p>80a4</p><section>phal chen</section><text>dag de bzhin gshegs pa dgra bcom pa yang dag par rdzogs pa'i sangs rgyas rnams kyi skye ba 'byung ba ni/ rgyu gcig ma yin pa dang / rkyen gcig ma yin pas yang dag par 'grub bo/ /de ci'i phyir zhe na/ kye rgyal ba'i sras dag /chos bcu po 'di dag la</text></item>
<item><p>80a5</p><section>phal chen</section><text>sogs pa/ /chos rnam pa tha dad pa brgya stong tshad med grangs med pa yongs su rdzogs par bya ba'i tshul yang dag par bsgrubs pa'i rgyus de bzhin gshegs pa rnams 'byung bar 'gyur ro/ /bcu gang zhe na/ 'di lta ste/ sngon 'gro ba thams cad</text></item>
<item><p>80a6</p><section>phal chen</section><text>yongs su bskyab pa'i sems dang / byang chub kyi sems tshad med pa bskyed pa yang dag par bsgrubs pa dang / bsam pa dang lhag pa'i bsam pa sngon shin tu sbyangs shing yang dag par bsgrubs pa dang / byams pa chen po dang / thugs rje chen po tshad med</text></item>
<item><p>80a7</p><section>phal chen</section><text>pas sems can yongs su skyabs pa yang dag par bsgrubs pa dang / spyod pa dang smon lam tshad med pa rgyun chad pa med par yang dag par bsgrubs pa dang / bsod nams dang ye shes kyi tshogs chen pos mi ngoms par yang dag par bsgrubs pa</text></item>
<item><p>80b1</p><section>phal chen</section><text>dang / sangs rgyas mchod cing rim gro bya ba dang / sems can yongs su smin par bya ba'i rgyun tshad med pa yang dag par bsgrubs pa dang / thabs dang shes rab kyi lam rnam par dag cing / tshad med pa yang dag par bsgrubs pa dang / yon tan rnam</text></item>
<item><p>80b2</p><section>phal chen</section><text>par dag pa'i rnam pa tshad med pa yang dag par bsgrubs pa dang / lam gyi yan lag rnam par dgod pa tshad med pa'i ye shes yang dag par bsgrubs pa dang / don dang ldan pa'i chos tshad med pa khong du chud pas/ mthar phyin par bya ba yang dag par bsgrubs</text></item>
<item><p>80b3</p><section>phal chen</section><text>pa ste/ kye rgyal ba'i sras dag /chos bcu po 'di dag la pa/ chos rnam pa tha dad pa brgya stong tshad med grangs med pa yongs su rdzogs par bya ba'i tshul yang dag par bsgrubs pa'i rgyus de bzhin gshegs pa rnams 'byung bar 'gyur ro/ /kye rgyal</text></item>
<item><p>80b4</p><section>phal chen</section><text>ba'i sras dag 'di lta ste dper na/ stong gsum gyi stong chen po'i 'jig rten gyi khams 'byung ba ni rgyu gcig gis 'byung ba ma yin/ rkyen gcig gis 'byung ba ma yin te/ kye rgyal ba'i sras dag stong gsum gyi stong chen po'i 'jig rten gyi khams</text></item>
<item><p>80b5</p><section>phal chen</section><text>ni rgyu tshad med pa dang / rkyen tshad med pa dang / bsgrubs pa tshad med pas yongs su 'grub par 'gyur te/ /'di ltar sprin chen po'i char dus las 'da' bar rab tu 'bab pas kyang rgyu byas la/ rlung gi dkyil 'khor bzhi rgyun mi chad par ldang bas</text></item>
<item><p>80b6</p><section>phal chen</section><text>kyang rgyu byas na yongs su 'grub par 'gyur ro/ /bzhi po de dag kyang gang zhe na/ 'di lta ste/ rlung gi dkyil 'khor yongs su 'dzin pa zhes bya ba ni yongs su gzung ba'i phyir ldang ngo / /rlung gi dkyil 'khor yongs su skem pa zhes bya ba ni/ chu'i phung</text></item>
<item><p>80b7</p><section>phal chen</section><text>po yongs su bskam pa'i phyir ldang ngo / /rlung gi dkyil 'khor yongs su gzhog pa zhes bya ba ni gzhal med khang thams cad yongs su dgod pa'i phyir ldang ngo / /rlung gi dkyil 'khor rnam par dgod pa zhes bya ba ni/ sems can stong gsum gyi stong</text></item>
<item><p>81a1</p><section>phal chen</section><text>chen po'i 'jig rten gyi khams su gtogs pa thams cad kyi rkyen du skyes pa'i las dang / byang chub sems dpa'i dge ba'i rtsa ba'i stobs dang shugs kyis/ /gnas kyi rnam pa'i rgyan rnam par phye ba shin tu rnam par dbye bas stong</text></item>
<item><p>81a2</p><section>phal chen</section><text>gsum gyi stong chen po'i 'jig rten gyi khams rnam par dbye ba'i phyir ldang ste/ kye rgyal ba'i sras dag de dag la pa'i rnam pa tshad med pas stong gsum gyi stong chen po'i 'jig rten gyi khams chos nyid rab tu thob pa'i phyir/ yongs su 'byung bar</text></item>
<item><p>81a3</p><section>phal chen</section><text>'gyur ba yang 'byung ba de la 'byung bar byed pa gang yang med de/ 'byung bar 'gyur ba'ang med pa ma yin no/ /kye rgyal ba'i sras dag de bzhin du de bzhin gshegs pa dgra bcom pa yang dag par rdzogs pa'i sangs rgyas rnams kyang rgyu gcig ma yin pa dang /</text></item>
<item><p>81a4</p><section>phal chen</section><text>rkyen gcig ma yin pas 'byung bar 'gyur te/ kye rgyal ba'i sras dag de bzhin gshegs pa dgra bcom pa yang dag par rdzogs pa'i sangs rgyas rnams ni rgyu tshad med pa dang / rnam pa tshad med pa dang / yang dag par bsgrub pa tshad med pas</text></item>
<item><p>81a5</p><section>phal chen</section><text>'byung ste/ 'di ltar yang dag par rdzogs pa'i sangs rgyas rnams kyi drung du sngon chos kyi sprin gyi char chen po babs kyang rgyur byas la/ de bzhin gshegs pa'i ye shes kyi rlung gi dkyil 'khor bzhi rgyun mi chad par ldang bas kyang rgyu byas nas yang dag par</text></item>
<item><p>81a6</p><section>phal chen</section><text>'grub par 'gyur ro/ /bzhi gang zhe na 'di lta ste/ de bzhin gshegs pa'i ye shes kyi rlung gi dkyil 'khor chen po dran pas yang dag par bzung zhing gzungs kyis chud mi za ba zhes bya ba yod de/ de ni de bzhin gshegs pa de dag gi chos kyi sprin</text></item>
<item><p>81a7</p><section>phal chen</section><text>chen po'i char yang dag par gzung ba'i phyir ldang ngo / /de bzhin gshegs pa'i ye shes kyi rlung gi dkyil 'khor chen po lhag mthong dang / zhi gnas kyis bsgrubs pa zhes bya ba yod de/ de ni nyon mongs pa thams cad yongs su bskam pa'i phyir ldang ngo / /</text></item>
<item><p>81b1</p><section>phal chen</section><text>de bzhin gshegs pa'i ye shes kyi rlung gi dkyil 'khor chen po yongs su bsngo ba la mkhas pa zhes bya ba yod de/ /de ni dge ba'i rtsa ba thams cad yongs su bsngo ba'i phyir ldang ngo / /de bzhin gshegs pa'i ye shes kyi rlung gi dkyil 'khor chen po sprul</text></item>
<item><p>81b2</p><section>phal chen</section><text>ba'i rgyan rnam par bkod pa rnam par 'byed cing rnam par 'god pa zhes bya ba yod de/ /de ni sems can sngon yongs su smin par byas pa rnams kyi rkyen du byung ba'i dge ba'i rtsa ba yongs su dag pa dang / de bzhin gshegs pa'i dge ba'i rtsa ba zag pa med</text></item>
<item><p>81b3</p><section>phal chen</section><text>pa'i stobs dang shugs kyi phyir ldang ngo / /kye rgyal ba'i sras dag de dag la pa'i rnam pa tshad med pa dang / yang dag par bsgrubs pa tshad med pas/ de bzhin gshegs pa dgra bcom pa yang dag par rdzogs pa'i sangs rgyas rnams chos nyid</text></item>
<item><p>81b4</p><section>phal chen</section><text>rab tu thob pa'i phyir 'byung bar 'gyur te/ de la 'byung bar byed pa'am skye bar byed pa gang yang med de/ 'byung yang med pa'ang ma yin no/ /de ltar rgyal ba'i sras dag dpe'i sgo dang pos khong du chud par bya ba 'dis/ byang chub sems dpa' sems dpa'</text></item>
<item><p>81b5</p><section>phal chen</section><text>chen pos de bzhin gshegs pa dgra bcom pa yang dag par rdzogs pa'i sangs rgyas skye ba 'byung ba khong du chud par bya'o/ /kye rgyal ba'i sras dag gzhan yang 'di lta ste dper na/ stong gsum gyi stong chen po'i 'jig rten gyi khams yongs su 'byung bar</text></item>
<item><p>81b6</p><section>phal chen</section><text>'gyur ba'i tshe/ /gcig tu stug cing tha mi dad pa zhes bya ba'i sprin chen po'i char 'bab ste/ de ni stong gsum gyi stong chen po yongs su grub pa'i rlung gi dkyil 'khor ma gtogs par sa'i phyogs gzhan gyis gzung ba'am bzod par mi nus so/ /</text></item>
<item><p>81b7</p><section>phal chen</section><text>kye rgyal ba'i sras dag de bzhin du de bzhin gshegs pa dgra bcom pa yang dag par rdzogs pa'i sangs rgyas rnams 'byung ba'i tshe/ de bzhin gshegs pa'i rigs tha mi dad pa zhes pa'i chos kyi sprin chen po'i char 'bab ste/ de ni byang chub sems dpa'</text></item>
<item><p>82a1</p><section>phal chen</section><text>chen po de dag nyid kyi stobs dang shugs kyis bsgrubs pa'i sems kyi rgyud ma gtogs par byang chub sems dpa' bsam pa dma' ba can dang / nyan thos dang / rang sangs rgyas thams cad kyis gzung ba'am/ bzod par mi nus so/ /kye rgyal</text></item>
<item><p>82a2</p><section>phal chen</section><text>ba'i sras dag khong du chud par bya ba'i sgo gnyis pa 'dis kyang / byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi skye ba 'byung ba khong du chud par bya'o/ /kye rgyal ba'i</text></item>
<item><p>82a3</p><section>phal chen</section><text>sras dag gzhan yang 'di lta ste dper na/ sprin chen po'i char de dag 'bab pa'i tshe/ gang nas kyang 'ongs pa la gang du yang 'gro ba med do/ /sems can rnams kyi las kyi tshogs chen pos char rab tu 'bab pa yang yod do/ /kye rgyal ba'i sras dag de</text></item>
<item><p>82a4</p><section>phal chen</section><text>bzhin du de bzhin gshegs pa dgra bcom pa yang dag par rdzogs pa'i sangs rgyas kyi chos kyi sprin chen po'i char 'bab pa yang gang nas kyang 'ongs pa med la/ gang du yang 'gro ba med de byang chub sems dpa' rnams kyi dge ba'i rtsa ba'i stobs dang shugs</text></item>
<item><p>82a5</p><section>phal chen</section><text>chen pos/ char mngon par 'bab pa yang yod do/ /kye rgyal ba'i sras dag khong du chud par bya ba'i sgo gsum pa 'dis kyang / byang chub sems dpa' sems dpa' chen pos/ de bzhin gshegs pa dgra bcom pa yang dag par rdzogs pa'i</text></item>
<item><p>82a6</p><section>phal chen</section><text>sangs rgyas rnams kyi skye ba 'byung ba khong du chud par bya'o/ /kye rgyal ba'i sras dag gzhan yang 'di lta ste dper na/ sprin chen po'i char mngon par 'bab pa de dag ni stong gsum gyi stong chen por gtogs pa'i sems can thams cad kyis</text></item>
<item><p>82a7</p><section>phal chen</section><text>shes pa'am/ bgrang bar sla ba ma yin te/ kye rgyal ba'i sras dag stong gsum gyi stong chen po'i 'jig rten gyi khams su gtogs pa'i sems can rnams ni sprin chen po'i char de la sems pas mgo rmongs par 'gyur ro/ /sprin chen po'i</text></item>
<item><p>82b1</p><section>phal chen</section><text>char de la bltas pas mig 'khrugs par 'gyur ro/ /stong gsum gyi stong chen po'i dbang phyug chen po ni ma gtogs te/ de'i sngon gyi dge ba'i rtsa ba yongs su sbyangs pa'i khyad par gyis/ /de la chung ngu na char pa'i thigs pa gcig kyang ma rig par mi 'bab</text></item>
<item><p>82b2</p><section>phal chen</section><text>po/ kye rgyal ba'i sras dag de bzhin du de bzhin gshegs pa de dag yang dag par 'byung ba'i tshe/ de bzhin gshegs pa'i chos kyi sprin gyi char mngon par 'bab pa yang / sems can thams cad dang nyan thos dang / rang sangs rgyas thams cad</text></item>
<item><p>82b3</p><section>phal chen</section><text>kyi shes pa'am bsam par mi nus te/ de dag ni de bzhin gshegs pa'i chos kyi sprin gyi char la sems pas mgo rmongs par 'gyur ro/ /'gro ba thams cad kyi dbang phyug /byang chub sems dpa' sems dpa' chen po de dag ni ma gtogs</text></item>
<item><p>82b4</p><section>phal chen</section><text>te/ blo shin tu sbyangs pa'i mthu dang shugs kyis de dag la ni chung ngu na tshig dang / yi ge 'ga' tsam yang ma rig par sems can gzhan gyi sems kyi rgyud la mi 'bab bo/ /kye rgyal ba'i sras khong du chud par bya ba sgo bzhi pa 'dis kyang / byang chub</text></item>
<item><p>82b5</p><section>phal chen</section><text>sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi skye ba 'byung ba khong du chud par bya'o/ /kye rgyal ba'i sras dag gzhan yang 'di lta ste dper na/ sprin chen po'i char de dag</text></item>
<item><p>82b6</p><section>phal chen</section><text>'bab pa'i nang na/ rab tu zhi bar byed pa zhes bya ba'i sprin chen po'i char 'bab pa yod de/ de ni me'i phung po de rab tu zhi bar byed do/ /'byung bar byed pa zhes bya ba'i sprin chen po'i char 'bab pa yod de/ de las chu'i phung po de dag 'byung ngo / /yongs su</text></item>
<item><p>82b7</p><section>phal chen</section><text>gcod pa zhes bya ba'i sprin chen po'i char 'bab pa yod de/ de ni chu'i phung po de dag yongs su gcod do/ /yongs su sgrub pa zhes bya ba'i sprin chen po'i char 'bab pa yod de/ de ni nor bu rin po che mang po yongs su 'grub par byed do/ /rnam</text></item>
<item><p>83a1</p><section>phal chen</section><text>par 'byed pa zhes bya ba'i sprin chen po'i char 'bab pa yod de/ de ni stong gsum gyi stong chen po'i 'jig rten gyi khams de rnam par 'byed do/ /kye rgyal ba'i sras dag de bzhin gshegs pa yang dag par 'byung ba la yang rab tu zhi</text></item>
<item><p>83a2</p><section>phal chen</section><text>bar byed pa zhes bya ba de bzhin gshegs pa'i rgyu mthun pa'i chos kyi sprin chen po'i char 'bab pa yod de/ de ni sems can thams cad kyi nyon mongs pa 'bar ba thams cad rab tu zhi bar byed do/ /'byung bar byed pa zhes bya ba'i chos kyi sprin chen po'i char 'bab</text></item>
<item><p>83a3</p><section>phal chen</section><text>pa yod de/ de ni sems can thams cad kyi dge ba'i rtsa ba'i tshogs thams cad yang dag par 'byung bar byed do/ /yongs su gcod pa zhes bya ba chos kyi sprin chen po'i char 'bab pa yod de/ de ni sems can thams cad kyi nyon mongs pa dang lta ba'i</text></item>
<item><p>83a4</p><section>phal chen</section><text>rnam pa thams cad yongs su gcod do/ /yongs su sgrub pa zhes bya ba chos kyi sprin chen po'i char 'bab pa yod de/ de ni thams cad mkhyen pa'i chos rin po che yongs su grub par byed do/ /rnam par 'byed pa zhes bya ba chos kyi sprin chen po'i char</text></item>
<item><p>83a5</p><section>phal chen</section><text>'bab pa yod de/ de ni sems can thams cad kyi sems dang bsam pa rnam par 'byed do/ /kye rgyal ba'i sras dag khong du chud par bya ba'i sgo lnga pa 'dis kyang / byang chub sems dpa' sems dpa' chen pos de bzhin gshegs pa dgra bcom pa</text></item>
<item><p>83a6</p><section>phal chen</section><text>yang dag par rdzogs pa'i sangs rgyas rnams kyi skye ba 'byung ba khong du chud par bya'o/ /kye rgyal ba'i sras dag 'di lta ste dper na/ char sprin chen po yang ro gcig la chu'i phung po yang rnam par mi rtog mod kyi de ltar rnam pa tshad med par tha dad pa'i char rnam</text></item>
<item><p>83a7</p><section>phal chen</section><text>par phye ba 'bab bo/ /kye rgyal ba'i sras dag de bzhin du de bzhin gshegs pa'i thugs rje chen po'i char sprin ro gcig pa las/ de ltar tshad med cing rnam pa tha dad pa'i chos kyi char sna tshogs 'bab ste/ de bzhin gshegs pa yang yongs su 'byung ngo / /chos</text></item>
<item><p>83b1</p><section>phal chen</section><text>rnam par phye ba tshad med pa yang snang zhing yod do/ /kye rgyal ba'i sras dag khong du chud par bya ba'i sgo drug pa 'dis kyang byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi skye ba 'byung ba</text></item>
<item><p>83b2</p><section>phal chen</section><text>khong du chud par bya'o/ /kye rgyal ba'i sras dag gzhan yang 'di lta ste/ dper na/ stong gsum gyi stong chen po yongs su 'grub par 'gyur ba'i tshe/ thog ma nyid du gzugs la spyod pa'i lha'i bu rnams kyi gzhal med khang yongs su 'grub par 'gyur ro</text></item>
<item><p>83b3</p><section>phal chen</section><text>de'i 'og tu 'dod pa la spyod pa'i lha'i bu rnams kyi gzhal med khang yongs su 'grub par 'gyur ro/ /de'i 'og tu mi rnams kyi gnas yongs su 'grub par 'gyur ro/ /de'i 'og tu de ma yin pa'i sems can lhag ma gzhan rnams kyi gnas rnam par</text></item>
<item><p>83b4</p><section>phal chen</section><text>phye ba sna tshogs 'grub par 'gyur ro/ /kye rgyal ba'i sras dag de bzhin du de bzhin gshegs pa yang dag par 'byung ba'i tshe/ yang thog ma nyid du byang chub sems dpa'i ye shes kyi rgyud rnams 'byung bar 'gyur ro/ /de'i 'og tu rang sangs rgyas kyi ye shes kyi</text></item>
<item><p>83b5</p><section>phal chen</section><text>rgyud rnams 'byung ngo / /de'i 'og tu nyan thos kyi dge ba'i rtsa ba'i ye shes kyi rgyud rnams 'byung bar 'gyur ro/ /de'i 'og tu de ma yin pa'i sems can gzhan gyi 'dus byas kyi dge ba'i rtsa ba dang shes pa'i rgyud rnams 'byung bar 'gyur ro/ /kye rgyal ba'i</text></item>
<item><p>83b6</p><section>phal chen</section><text>sras dag de ltar dper na/ char sprin chen po yang ro gcig la chu'i phung po yang rnam par mi rtog pa las/ sems can gyi dge ba'i rtsa ba rnam pa tha dad pas gzhal med khang rnam pa tha dad pa yod cing snang ngo / /kye rgyal ba'i sras dag de bzhin du de</text></item>
<item><p>83b7</p><section>phal chen</section><text>bzhin gshegs pa'i thugs rje chen po'i char sprin ro gcig pa las/ sems can gyi snod rnam pa tha dad pa'i phyir/ dge ba'i rtsa ba rnam pa tha dad pa yod cing snang bar 'gyur ro/ /kye rgyal ba'i sras dag khong du chud par bya ba'i sgo bdun pa 'dis kyang / byang</text></item>
<item><p>84a1</p><section>phal chen</section><text>chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas skye ba 'byung ba khong du chud par bya'o/ /kye rgyal ba'i sras dag gzhan yang 'di lta ste dper na/ chus 'jig</text></item>
<item><p>84a2</p><section>phal chen</section><text>pa'i bskal pa chen po byung ste/ stong gsum gyi stong chen po'i 'jig rten gyi khams gang chen mtsho gcig tu gyur pa'i tshe/ chos nyid thob pas de bzhin gshegs pa 'byung ba'i yon tan rin po ches rnam par brgyan pa zhes bya ba'i pad mo mang po 'byung ste/</text></item>
<item><p>84a3</p><section>phal chen</section><text>de dag gis ni chu'i bskal pa thams cad kun nas khebs so/ /de dag ni 'jig rten thams cad 'od kyis rgyas par 'gengs te/ pad mo de dag byung ba dang lha'i bu dbang phyug chen po dang / gnas gtsang ma'i ris kyi lha'i bu gzhan rnams kyis kyang /</text></item>
<item><p>84a4</p><section>phal chen</section><text>bskal pa 'di la ni yang dag par rdzogs pa'i sangs rgyas 'di snyed cig 'byung bar 'gyur ro/ /zhes bya ba khong du chud do/ /kye rgyal ba'i sras dag stong gsum gyi stong chen po'i 'jig rten gyi khams yongs su 'grub pa'i tshe/ rlung gi dkyil 'khor dag</text></item>
<item><p>84a5</p><section>phal chen</section><text>cing 'od gsal ba zhes bya ba ldang ste/ de ni gzugs la spyod pa'i lha rnams kyi gzhal med khang yongs su gnas par byed do/ /rlung gi dkyil 'khor dag cing dang la 'od gsal bas rgyan bzang po zhes bya ba ldang ste/ de ni 'dod pa la spyod pa'i</text></item>
<item><p>84a6</p><section>phal chen</section><text>lha'i bu rnams kyi lha'i gzhal med khang yongs su 'god do/ /rlung gi dkyil 'khor gcig tu stug cing tha mi dad pa zhes bya ba ldang ste/ de ni khor yug dang khor yug chen po'i ri rnams yongs su gzhog pa byed do/ /rlung gi dkyil 'khor khyad par du 'phags</text></item>
<item><p>84a7</p><section>phal chen</section><text>pa zhes bya ba ldang ste/ de ni ri rab ri'i rgyal po yongs su gzhog pa byed do/ /rlung gi dkyil 'khor brtan pa zhes bya ba ldang ste/ de ni rin po che bcu yongs su gzhog pa byed do/ /bcu gang zhe na 'di lta ste/ seng ldeng can dang / drang srong ri dang /</text></item>
<item><p>84b1</p><section>phal chen</section><text>bdud las rgyal dang / bdud las shin tu rgyal dang / gnya' shing 'dzin dang / sa 'dzin dang / btang bzung dang / btang bzung chen po dang / spos kyi ngad can dang / kha ba can no/ /rlung gi dkyil 'khor rab tu gnas pa zhes bya ba ldang ste/ de ni sa chen</text></item>
<item><p>84b2</p><section>phal chen</section><text>po kun nas gnas par byed do/ /rlung gi dkyil 'khor rnam par bkod pa zhes bya ba ldang ste/ de ni sa bla'i lha dang / klu dang dri za'i khyim kun nas gnas par byed do/ /rlung gi dkyil 'khor mdzod mi zad pa zhes bya ba ldang ste/ de ni stong gsum gyi</text></item>
<item><p>84b3</p><section>phal chen</section><text>stong chen po'i 'jig rten gyi khams su gtogs pa'i rgya mtsho chen po kun nas gnas par byed do/ /rlung gi dkyil 'khor rnam par snang ba'i dkyil 'khor zhes bya ba ldang ste/ de ni stong gsum gyi stong chen po'i 'jig rten gyi khams kyi rin po che'i rigs</text></item>
<item><p>84b4</p><section>phal chen</section><text>thams cad kun nas gnas par byed do/ /rlung gi dkyil 'khor rtsa ba brtan pa zhes bya ba ldang ste/ de ni yid bzhin gyi shing thams cad kun nas gnas par byed do/ /kye rgyal ba'i sras de ltar char sprin chen po'i char ro gcig tu 'bab pa dang / chu'i</text></item>
<item><p>84b5</p><section>phal chen</section><text>phung po rnam par mi rtog pa las/ chos nyid thob pa dang / sems can rnams kyi dge ba'i rtsa ba tha dad pa'i khyad par gyis/ rlung gi dkyil 'khor rnam pa tha dad pa yod cing snang ngo / /rlung gi dkyil 'khor rnam pa tha dad par gyur pas/ stong</text></item>
<item><p>84b6</p><section>phal chen</section><text>gsum gyi stong chen po'i 'jig rten gyi khams kyang yod cing snang ngo / /kye rgyal ba'i sras dag de bzhin du de bzhin gshegs pa dgra bcom pa yang dag par rdzogs pa'i sangs rgyas dge ba'i rtsa ba'i tshogs thams cad shin tu bstsags pa/ bla na med pa'i ye shes chen</text></item>
<item><p>84b7</p><section>phal chen</section><text>po snang ba la mngon du gyur pa rnams 'byung ba'i tshe/ ye shes kyi 'od zer chen po bsam gyis mi khyab pa/ de bzhin gshegs pa'i rigs rgyun mi gcod pa zhes bya ba 'jig rten gyi khams ma lus pa thams cad rgyas par 'gengs pa 'byung ste/ 'od zer</text></item>
<item><p>85a1</p><section>phal chen</section><text>des ni de bzhin gshegs pa dang / dbang bskur ba thob pa'i byang chub sems dpa' thams cad kyis kyang / byang chub sems dpa' 'di snyed cig de bzhin gshegs pa'i mthu 'dis yang dag par 'grub par 'gyur ro/ /zhes bya</text></item>
<item><p>85a2</p><section>phal chen</section><text>bar thugs su chud do/ /kye rgyal ba'i sras dag de ltar de bzhin gshegs pa 'byung bar 'gyur ba'i tshe/ de bzhin gshegs pa thams cad kyi rigs 'byung ba'i mthus/ de bzhin gshegs pa'i ye shes kyi 'od zer chen po 'od bzang po dri ma med pa zhes</text></item>
<item><p>85a3</p><section>phal chen</section><text>bya ba 'byung ste/ 'od zer des de bzhin gshegs pa rnams kyi ye shes zag pa med cing mi zad pa yang dag par 'grub par 'gyur ro/ /de bzhin gshegs pa'i ye shes kyi 'od zer chen po kun tu snang ba zhes bya ba 'byung ste/ 'od zer des de bzhin gshegs</text></item>
<item><p>85a4</p><section>phal chen</section><text>pa rnams kyi ye shes bsam gyis mi khyab pa chos kyi dbyings su gzhol ba yang dag par 'grub par 'gyur ro/ /de bzhin gshegs pa'i ye shes kyi 'od zer chen po de bzhin gshegs pa'i rigs yang dag par 'byung ba zhes bya ba 'byung ste/ 'od zer des</text></item>
<item><p>85a5</p><section>phal chen</section><text>de bzhin gshegs pa rnams kyi stobs mi sgul ba yang dag par 'grub par 'gyur ro/ /de bzhin gshegs pa'i ye shes kyi 'od zer chen po zil gyis mi non cing / yang dag par 'phags pa zhes bya ba 'byung ste/ 'od zer des de bzhin gshegs pa rnams</text></item>
<item><p>85a6</p><section>phal chen</section><text>kyi stobs dang mi bsnyengs pa zil gyis mi non pa'i ye shes yang dag par 'grub par 'gyur ro/ /de bzhin gshegs pa'i ye shes kyi 'od zer chen po thams cad mngon par mkhyen pa zhes bya ba 'byung ste/ 'od zer des de bzhin gshegs pa rnams kyi ye</text></item>
<item><p>85a7</p><section>phal chen</section><text>shes thams cad du brjod pa las 'das shing thams cad du thogs pa med pa yang dag par 'grub par 'gyur ro/ /de bzhin gshegs pa'i ye shes kyi 'od zer chen po sprul pas mngon par bsgrubs pa zhes bya ba 'byung ste/ 'od zer des de bzhin gshegs</text></item>
<item><p>85b1</p><section>phal chen</section><text>pa mthong zhing thos pa dang de dang 'grogs pa don yod pas/ dge ba'i rtsa ba chud mi za ba'i ye shes yang dag par 'grub par 'gyur ro/ /de bzhin gshegs pa'i ye shes kyi 'od zer chen po mnyam pa nyid kyi rjes su song ba zhes bya ba 'byung ste/ 'od</text></item>
<item><p>85b2</p><section>phal chen</section><text>zer des de bzhin gshegs pa rnams kyi bsod nams dang / ye shes mi zad pa'i tshogs 'gro ba thams cad nye bar 'tsho ba yang dag par 'grub par 'gyur ro/ /de bzhin gshegs pa'i ye shes kyi 'od zer chen po 'jug par dka' ba zhes bya ba 'byung</text></item>
<item><p>85b3</p><section>phal chen</section><text>ste/ 'od zer des de bzhin gshegs pa rnams kyi ye shes dkon mchog gsum gyi rigs rgyun mi gcod cing / ye shes zab mo thugs su chud pa yang dag par 'grub par 'gyur ro/ /de bzhin gshegs pa'i ye shes kyi 'od zer chen po rgyan sna</text></item>
<item><p>85b4</p><section>phal chen</section><text>tshogs can zhes bya ba 'byung ste/ 'od zer des de bzhin gshegs pa rnams kyi ye shes mtshan dang dpe byad bzang po'i rgyan sna tshogs kyis 'gro ba thams cad rnam pa thams cad du dga' bar 'gyur ba yang dag par 'grub bo/ /de bzhin gshegs pa'i</text></item>
<item><p>85b5</p><section>phal chen</section><text>ye shes kyi 'od zer chen po mi 'phrogs pa zhes bya ba 'byung ste/ 'od zer des de bzhin gshegs pa rnams kyi ye shes sangs rgyas kyi yul chos kyi dbyings kyis klas pa/ nam mkha'i mthas gtugs par sku tshe'i tshad rgyun mi 'chad pa yang dag par</text></item>
<item><p>85b6</p><section>phal chen</section><text>'grub par 'gyur te/ kye rgyal ba'i sras dag de ltar de bzhin gshegs pa'i thugs rje chen po'i char sprin chen po ro gcig pa dang / de bzhin gshegs pa'i ye shes kyi 'od zer gyi dkyil 'khor chen po ro gcig pa dang / byang chub sems dpa'</text></item>
<item><p>85b7</p><section>phal chen</section><text>yang dag par bsgrubs pa'i chos nyid thob pa dang / sems can gyi bsam pa dang / dbang po dang / brtson 'grus rnam pa tha dad pa'i chos nyid thob pas/ de bzhin gshegs pa thams cad kyi ye shes kyi 'od zer rang bzhin gcig pa las rnam pa</text></item>
<item><p>86a1</p><section>phal chen</section><text>tha dad du gyur pa yod cing snang ngo / /ye shes kyi 'od zer rnam pa tha dad pa las de bzhin gshegs pa 'byung ba yang dag par 'grub pa rnam pa tha dad pa yang yod cing snang ngo / /kye rgyal ba'i sras dag de bzhin gshegs pa yang dag par 'grub pa rnam par</text></item>
<item><p>86a2</p><section>phal chen</section><text>phye ba'i ro gcig pa las yon tan rnam pa tha dad pa'i rgyan tshad med bsam gyis mi khyab pa 'byung zhing de bzhin gshegs pa'i byin gyi rlabs kyis sems can rnams kyis kyang / de bzhin du shes par 'gyur ba la ltos/ kye rgyal ba'i sras dag de ni 'di ltar</text></item>
<item><p>86a3</p><section>phal chen</section><text>de bzhin gshegs pa dgra bcom pa yang dag par rdzogs pa'i sangs rgyas rnams kyi byin gyis ma brlabs na sems can sngon cad de bzhin gshegs pa la dge ba'i rtsa ba ma bskyed pas/ de bzhin gshegs pa'i ye shes la chung ngu na cha shas gcig tsam bstan</text></item>
<item><p>86a4</p><section>phal chen</section><text>pa yang shes par 'gyur ba'am/ khong du chud par 'gyur ba'i gnas med skabs med de/ de ni gnas ma yin no/ /kye rgyal ba'i sras dag de ltar de bzhin gshegs pa'i mthu'i khyad par gyis/ sems can rnams de bzhin gshegs pa'i</text></item>
<item><p>86a5</p><section>phal chen</section><text>ye shes chen po'i mthu la 'jug cing rtog pa dang / khong du chud par byed kyang / de bzhin gshegs pa la rtog pa mi mnga'/ rnam par rtog pa mi mnga' ste/ 'byung ba med cing kun nas 'byung ba med la yang dag par 'grub pa med de/ bya ba med cing</text></item>
<item><p>86a6</p><section>phal chen</section><text>de la byed pa su'ang med mod kyi/ yang dag par 'byung ba'i grangs su bgrang ba yang yod do/ /kye rgyal ba'i sras dag khong du chud par bya ba'i/ sgo brgyad pa 'dis kyang byang chub sems dpa' sems dpa' chen pos de bzhin gshegs pa dgra bcom pa</text></item>
<item><p>86a7</p><section>phal chen</section><text>yang dag par rdzogs pa'i sangs rgyas skye ba 'byung ba khong du chud par bya'o/ /kye rgyal ba'i sras dag gzhan yang 'di lta ste/ dper na/ rlung gi dkyil 'khor chu'i phung po 'dzin pa bzhi ni/ nam mkha' la gnas shing lding ngo / /bzhi gang zhe na 'di</text></item>
<item><p>86b1</p><section>phal chen</section><text>lta ste/ rlung gi dkyil 'khor brtan pa dang / rlung gi dkyil 'khor gnas pa dang / rlung gi dkyil 'khor mi nyams pa dang / rlung gi dkyil 'khor snying po dang ldan pa zhes bya ba dag ste/ rlung gi dkyil 'khor chen po de bzhi ni rab tu lding zhing chu'i phung po</text></item>
<item><p>86b2</p><section>phal chen</section><text>'dzin te/ chu'i phung po la gnas pa'i sa chen po ni mi 'jig /rnam par mi 'jig pas de'i phyir sa ni chu la gnas so/ /chu ni rlung la gnas so/ /rlung ni nam mkha' la gnas so/ /nam mkha' ni mi gnas pa zhes bya ste/ stong gsum gyi stong</text></item>
<item><p>86b3</p><section>phal chen</section><text>chen po'i 'jig rten gyi khams ni tshul de lta bur gnas so/ /kye rgyal ba'i sras dag /de bzhin du de bzhin gshegs pa 'byung ba'i tshe de bzhin gshegs pa'i ye shes kyi rlung gi dkyil 'khor chen po shes rab kyi snang ba chags pa med pa la gnas pa</text></item>
<item><p>86b4</p><section>phal chen</section><text>bzhi ldang ste/ de dag ni 'gro ba thams cad kyi dge ba'i rtsa ba yongs su 'dzin to/ /bzhi gang zhe na 'di lta ste/ de bzhin gshegs pa'i ye shes kyi rlung gi dkyil 'khor chen po bsdu bas sems can yongs su dga' bar 'gyur ba zhes bya ba dang / ye</text></item>
<item><p>86b5</p><section>phal chen</section><text>shes kyi rlung gi dkyil 'khor chen po chos rnam par dgod pa la 'gro ba mos par byed pa zhes bya ba dang / ye shes kyi rlung gi dkyil 'khor chen po dge ba'i rtsa ba thams cad yongs su srung ba zhes bya ba dang / ye shes kyi rlung gi dkyil 'khor chen po 'khor ba thams</text></item>
<item><p>86b6</p><section>phal chen</section><text>cad zag pa med pa'i dbyings su khong du chud pa zhes bya ba dag ste/ kye rgyal ba'i sras dag bzhi po de dag ni shes rab kyi snang ba chags pa med pa la gnas pa'i ye shes kyi rlung gi dkyil 'khor chen po rnams te/ de dag ni 'gro ba thams cad byams pa chen</text></item>
<item><p>86b7</p><section>phal chen</section><text>pos yongs su bskyab pa dang / thugs rje chen pos 'gro ba thams cad yongs su dgrol zhing gzung ba'i phyir ldang ste/ byams pa chen po dang / snying rje chen po la gnas pa'i byang chub sems dpa' ni/ 'gro ba mang po rnam par phye ba 'byam klas</text></item>
<item><p>87a1</p><section>phal chen</section><text>pa'i nang na thabs mkhas pa la gnas pa'i byams pa chen pos/ sems can thams cad nye bar 'tsho ba yin te/ kye rgyal ba'i sras dag de bzhin gshegs pa 'byung ba ni tshul de lta bur 'grub cing / de ltar gnas pa yin te/</text></item>
<item><p>87a2</p><section>phal chen</section><text>shes rab kyi snang ba chags pa med pa ni mi gnas pa'o/ /kye rgyal ba'i sras dag khong du chud par bya ba'i sgo dgu pa 'dis kyang byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams</text></item>
<item><p>87a3</p><section>phal chen</section><text>kyi skye ba 'byung ba khong du chud par bya'o/ /kye rgyal ba'i sras dag gzhan yang 'di lta ste dper na/ stong gsum gyi stong chen po'i 'jig rten gyi khams grub pa ni tshad med pa'i sems can rnams yongs su spyod pa rnam pa tha dad pas nye bar 'tsho ba yin te/</text></item>
<item><p>87a4</p><section>phal chen</section><text>'di ltar chu la gnas pa'i sems can rnams kyang gnas kyis nye bar 'tsho ba yin/ sems can sa'i steng na 'khod pa rnams kyang sa'i steng na yod pa'i rnam pa tshad med pas nye bar 'tsho ba yin/ gzhal med khang na gnas pa rnams kyang gzhal med khang</text></item>
<item><p>87a5</p><section>phal chen</section><text>gis/ nye bar 'tsho ba yin/ nam mkha' la gnas pa rnams kyang bar snang gi gnas kyis nye bar 'tsho ba yin/ kye rgyal ba'i sras dag de bzhin du de bzhin gshegs pa yang dag par 'grub pa yang rnam pa tshad med pas 'gro ba thams cad nye bar 'tsho</text></item>
<item><p>87a6</p><section>phal chen</section><text>ba yin te/ 'di ltar mthong bar dga' ba dang / dad cing mos par gyur ba'i sems can rnams kyang sangs rgyas mthong bas nye bar 'tsho ba yin/ tshul khrims kyi stobs kyi mthu la gnas pa rnams kyang sangs rgyas kyi tshul khrims kyis nye bar 'tsho ba yin /</text></item>
<item><p>87a7</p><section>phal chen</section><text>bsam gtan dang tshad med pa la gnas pa rnams kyang 'phags pa'i 'jig rten las 'das pa'i mngon par shes pas nye bar 'tsho ba yin/ chos kyi sgo snang ba la gnas pa rnams kyang rgyu chud mi za bas nye bar 'tsho ba yin/ snang ba med pa la gnas pa rnams kyang</text></item>
<item><p>87b1</p><section>phal chen</section><text>chos 'byam klas pa chud mi za bas nye bar 'tsho ba yin pas/ de'i phyir de bzhin gshegs pa yang dag par 'grub pa ni 'gro ba thams cad nye bar 'tsho ba yin zhes bya'o/ /kye rgyal ba'i sras dag khong du chud par bya ba'i sgo rnam pa bcu pa 'dis kyang byang chub sems</text></item>
<item><p>87b2</p><section>phal chen</section><text>dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas kyi skye ba 'byung ba khong du chud par bya'o/ /kye rgyal ba'i sras dag byang chub sems dpa' sems dpa' chen pos de bzhin gshegs pa skye ba 'byung ba</text></item>
<item><p>87b3</p><section>phal chen</section><text>bstan pa ni de lta bur shes par bya ste/ spyod pa yongs su bsgrub pa tshad med pas na/ tshad med par shes par bya'o/ /phyogs bcu thams cad rgyas par 'gengs pas na shin tu yangs par shes par bya'o/ /skye ba dang 'jig pa'i gnas dang bral</text></item>
<item><p>87b4</p><section>phal chen</section><text>bas na len pa med cing 'dor ba par shes par bya'o/ /sems dang yid dang rnam par shes pa dang bral bas na rgyu ba med cing rgyu ba dang bral bar shes par bya'o/ /nam mkha'i rang bzhin lta bu yin pas na/ lus med par shes par bya'o/ /sems</text></item>
<item><p>87b5</p><section>phal chen</section><text>can thams cad la bdag med pas na mnyam par shes par bya'o/ /sems can thams cad la zad mi shes pa'i zhing du gyur pas na mi zad par shes par bya'o/ /phyi ma'i mtha'i mur thug par rgyun mi 'chad pas na/ phyir mi ldog par shes par bya'o/ /de bzhin</text></item>
<item><p>87b6</p><section>phal chen</section><text>gshegs pa'i ye shes la gnyen po med pas na mi 'phrogs par shes par bya'o/ /'dus byas dang 'dus ma byas mnyam pa nyid du thugs su chud pas na/ mi gnyis par shes par bya'o/ /sngon yongs su smin par byas pa'i sems can gyi bsam pa'i khyad</text></item>
<item><p>87b7</p><section>phal chen</section><text>par yongs su rdzogs par mdzad pas na/ 'gro ba thams cad nye bar 'tsho bar shes par bya'o/ /kye rgyal ba'i sras dag de dag la pa rnam par byang ba rnam pa tha dad pa tshad med pa shin tu bstan pa'i sgos byang chub sems dpa' sems dpa' chen pos</text></item>
<item><p>88a1</p><section>phal chen</section><text>de bzhin gshegs pa 'byung zhing yang dag par 'grub pa bstan pa shes par bya'o/ /de nas byang chub sems dpa' sems dpa' chen po kun tu bzang pos don 'di nyid yang brtag par bya ba'i phyir/ de'i tshe tshigs su bcad pa 'di</text></item>
<item><p>88a2</p><section>phal chen</section><text>dag smras so/ /'jig rten kun las 'das shing stobs bcu mnga' gyur te/ /mi mnyam mnyam dang mnyam zhing bar snang mkha' mnyam pa'i/ /mgon po rnams kyi spyod yul mtshungs med mtha' yas nyon/ /de dag 'jig rten kun na yon tan</text></item>
<item><p>88a3</p><section>phal chen</section><text>mtshungs pa med/ /stobs bcu yon tan tshad med mnga' ba thams cad kyi/ /mthu la sems dang yid kyi tshul gyis mi bsam ste/ /skyes bu seng ge rnams ni 'jig rten thams cad kyis/ /sgo rnams re rer bskal pa bye bar mi dpogs so/ /</text></item>
<item><p>88a4</p><section>phal chen</section><text>phyogs bcu kun nas zhing rnams ji snyed yod pa rnams/ /skyes bu la las bshig ste rdul phran bgrang nus kyang / /des ni stobs bcu mnga' ba'i spu gcig yon tan yang / /bskal pa khrag khrig brgyas kyang tshad gzung mi nus so/ /skyes bu la</text></item>
<item><p>88a5</p><section>phal chen</section><text>la nam mkha'i dbyings la 'jal byed cing / /de ltar la las rtsis 'go bzung ste bgrang byas kyang / /gzhal bar mi nus mtha' yang rnyed par mi rung ba/ /de bzhin bde gshegs rnams kyi spyod yul tshad kyang med/ /dus gsum sems can</text></item>
<item><p>88a6</p><section>phal chen</section><text>rnams kyi rigs rgyud ji snyed dang / /de dag dus gsum spyod pa sems can 'ga' zhig gis/ /sems kyi skad cig yud kyis shes kyang 'gro snyed kyi/ /bskal bas thams cad zil gnon rang bzhin shes mi nus/ /ji ltar chos kyi dbyings ni</text></item>
<item><p>88a7</p><section>phal chen</section><text>kun tu mtha' yas shing / /kun yin thams cad ma yin mi snang gzung du med/ /de bzhin stobs bcu mnga' ba'i spyod yul tshad med de/ /thams cad yin yang kun min chos dbyings rang bzhin yin/ /de bzhin nyid ni de bzhin nyid du mi rtog</text></item>
<item><p>88b1</p><section>phal chen</section><text>zhing / kun nas 'byung ba med cing nam yang nub pa med/ /de bzhin 'jig rten kun 'das de dag spyod yul te/ /de bzhin nyid dang tshul mtshungs 'phel dang 'grib pa spangs/ /yang dag mtha' ni mtha' med mtha' la gnas pa ste/ /dus</text></item>
<item><p>88b2</p><section>phal chen</section><text>gsum kun dang rnam pa kun tu rnam par bral/ /de bzhin mgon po phan mdzad kun gyi spyod yul te/ /dus gsum rgyas mdzad rnam pa kun tu chags mi mnga'/ /rang bzhin byas pa med pas rnam par 'gyur ba med/ /rang bzhin mkha' 'dra dri</text></item>
<item><p>88b3</p><section>phal chen</section><text>med nyon mongs med pa ste/ /de bzhin rgyal ba rnams kyi rang bzhin kun tu dag /rang bzhin 'gyur dang bral zhing yod dang med pa min/ /sgra dang tshig las rnam grol dbyangs rnams thams cad med/ /'gro dang 'od bral rnam rtog med pas</text></item>
<item><p>88b4</p><section>phal chen</section><text>mya ngan 'das/ /de bzhin stobs bcu mnga' ba'i spyod yul rang bzhin med/ /tshig gi rang bzhin kun gyis brjod par mi nus so/ /de ltar chos kun rang bzhin zhi ba mkhyen gyur pas/ /ji ltar nam mkha'i rlung dang bya rjes 'dra ba ste/ /sngon</text></item>
<item><p>88b5</p><section>phal chen</section><text>chad smon lam mdzad pa gzugs kyi skur yang snang / /stobs bcu mnga' ba rnams kyi cho 'phrul ci 'dra ltos/ /rgyal ba'i spyod yul 'di la 'jug par su 'dod pa/ /des ni nam mkha' 'dra ba bsam pa yongs su sbyongs/ /rtog dang rnam</text></item>
<item><p>88b6</p><section>phal chen</section><text>par rtog dang 'du shes 'dzin spangs te/ /nam mkha' lta bu'i yid kyis de la 'jug par gyis/ /de bas bde gshegs sras rnams mgon po'i spyod yul rnams/ /bdag gis dpe tsam chung shas bshad kyis mnyan par gyis/ /stobs</text></item>
<item><p>88b7</p><section>phal chen</section><text>bcu mnga' ba'i yon tan mthar phyin mi nus kyang / /shas tsam shes par bya ba'i don du brjod/ /de dag sku yi phrin las ji ltar 'byung ba dang / /mgon po rnams kyi gsung dang thugs kyi spyod yul dang / /stobs bcu rnams kyi yul dang</text></item>
<item><p>89a1</p><section>phal chen</section><text>'khor lo bskor ba dang / /mya ngan 'da' dang dge rtsa thams cad bshad kyis nyon/ /'jig rten 'di dag ma lus skye zhing 'byung ba'i tshe/ /de la rgyu yi rnam grangs gcig ces bgrang med kyi/ /rgyu dang tshul gyi rnam pa khrag</text></item>
<item><p>89a2</p><section>phal chen</section><text>khrig brgya mang gis/ /'jig rten stong gsum kun nas gnas pa'i grangs su 'gro/ /de bzhin skyes bu'i mchog rnams skye bar 'gyur ba'i tshe/ de dag yon tan 'di snyed yin zhes bgrang ba med/ rdul dang rdul phran bgrang nus sems can kun bsam</text></item>
<item><p>89a3</p><section>phal chen</section><text>nus/ /stobs bcu mnga' ba rnams kyi 'byung ba rnams la min/ /ji ltar sprin dang dus kyi char la brten byas shing / /char chen 'bebs byed rlung rnams bzhi po de bzhin te/ dge rtsa kun dang byang chub sems dpa'i mthus/ /'jig rten stong gsum</text></item>
<item><p>89a4</p><section>phal chen</section><text>kun nas gnas pa'i grangs su 'gro/ /de bzhin stobs bcu rnams kyi chos sprin rgyur byas shing / /bsam pa rnam dag byed pa'i ye shes rlung ldang ste/ /sngon gyi dge ba rkyen skyes rigs par yongs bsngos pas/ /stobs bcu mgon po rnams ni</text></item>
<item><p>89a5</p><section>phal chen</section><text>'byung zhing skye bar 'gyur/ /steng gi mkha'i dbyings las sprin chen char brugs pa/ /stong gsum stong chen 'jig rten kun nas 'jig 'gyur tshe/ /mkha' dbyings rgya chen dag pa'i rlung langs ma gtogs par/ /sa phyogs gzhan gyis bzod</text></item>
<item><p>89a6</p><section>phal chen</section><text>cing gzung bar mi nus so/ /de bzhin stobs bcu mnga' ba 'byung bar 'gyur ba'i tshe/ /phyogs bcu kun gyi chos dbyings yongs su rgyas bkang zhing / /chos tshul char chen 'bab par gyur la lhag pa'i sems/ /rnam par dag pa ma gtogs</text></item>
<item><p>89a7</p><section>phal chen</section><text>gzhan gyis 'dzin mi nus/ /nam mkha'i dbyings las sprin chen char pa 'bab gyur pa/ /de la 'gro dang 'ong ba nam yang yod pa min/ /de la byed pa med de tshor ba po yang med/ /de dag chos nyid thob 'byung rnam pa gzhan gyis min/ /de bzhin</text></item>
<item><p>89b1</p><section>phal chen</section><text>stobs bcu mnga' ba'i chos sprin char 'bab pa/ /de dag 'pho dang 'ong ba yod pa ma yin yang / /byang chub sems dpa'i mthu dang legs par spyad pa'i rgyus/ /byang chub sems dpa'i chos kyi rang bzhin sprin kyang 'byung / /sprin gyi char bkye char thigs</text></item>
<item><p>89b2</p><section>phal chen</section><text>yongs su bgrang nus pa'i/ /sems can de 'dra khams gsum 'di na yod pa min/ /stong gsum dbang po'i dbang phyug de ni ma gtogs te/ /dbang bsgyur de ni sngon gyi smon lam 'bras bus bgrang / /de bzhin bde gshegs char chen 'bab pa ma</text></item>
<item><p>89b3</p><section>phal chen</section><text>lus par/ /sems can kun gyis bgrang bas gzhal bar sla ba min/ /'jig rten kun na 'gro ba'i mchog gyur dbang phyug rnams/ /de dag sprin chen char chen rin chen lag bkod lta/ /rab tu zhi byed zhi byed 'byung ba 'byung bar byed/ /gzhan</text></item>
<item><p>89b4</p><section>phal chen</section><text>yang yongs su gcod pa de ni yongs su gcod/ /sgrub pa de bzhin gzhan te de ni rin chen sgrub/ /rnam par 'byed pa stong gsum thams cad rnam par 'byed/ /stobs bcu mnga' ba'i zhing sprin nyon mongs kun zhir byed/ /'byung ba dge</text></item>
<item><p>89b5</p><section>phal chen</section><text>stong brgya 'grangs kun nas 'byung bar byed/ /yongs su gcod pa lta ba'i rnam pa yongs gcod de/ /rgyal ba'i rin chen sgrub cing bsam pa rnam par 'byed/ /bar snang mkha' las char 'bab ji ltar ro gcig kyang / /gnas kyi khyad kyis yongs</text></item>
<item><p>89b6</p><section>phal chen</section><text>su 'gyur ba sna tshogs mang / /'on kyang chu la rtog med rnam par rtog pa med/ /tha dad rnam pa 'grangs pa de dag chos nyid tshul/ /de bzhin chos kyang gcig min tha dad ma yin te/ /ro gcig zhi zhing rtog med rnam par rtog med de/ /'on kyang</text></item>
<item><p>89b7</p><section>phal chen</section><text>sangs rgyas chos 'grangs mu med 'byung bar 'gyur/ /de ni rdul bral rnams kyi chos nyid tshul yin no/ /ji ltar thog mar gzugs khams gzhal med khang pa 'byung / /de nas 'dod khams gzhal med khang rnams rnam par 'god/ /de nas sa steng</text></item>
<item><p>90a1</p><section>phal chen</section><text>mi yi gnas rnams rnam bkod de/ /de nas klu dang dri za 'gro ba kun gyi gnas/ /de bzhin stobs bcu mnga' ba de dag 'byung ba'i tshe/ /thog mar byang chub sems dpa'i spyod pa mu med 'byung / /de nas zhi dga' rang rgyal</text></item>
<item><p>90a2</p><section>phal chen</section><text>theg la gnas pa rnams/ /de nas dbang du gyur pa'i de nas 'gro kun gyi/ /ji ltar pad mo sangs rgyas skye ba'i ltas gyur pas/ /sngon chad sangs rgyas mthong ba'i lha rnams dgar 'gyur zhing / /chu las brten cing 'od gsal gzhal med khang yang</text></item>
<item><p>90a3</p><section>phal chen</section><text>'byung / /rlung las 'jig rten ris ris cha char 'god pa byed/ /sangs rgyas sngon gyi dge ba'i 'od gsal ltas yin te/ /des ni sangs rgyas rgyal sras kun gyi thugs chud 'gyur/ /ye shes yongs dag dkyil 'khor mkha' ltar rnam dag pa'i/ /</text></item>
<item><p>90a4</p><section>phal chen</section><text>stobs bcu tha dad ji snyed sangs rgyas chos 'byung mkhyen/ /rlung ni chu phung ma lus kun gyi gnas yin te/ /de phyir sa steng gnas rnams 'jig par mi 'gyur ro/ /sa yang shing dang gel pa sman gyi gnas yin te/ /mkha' la gnas su bya ba</text></item>
<item><p>90a5</p><section>phal chen</section><text>gang yang med pa yin/ /mgon po rnams kyang shes rab ye shes gzhi la bzhugs/ /ye shes thugs rje byams pa thabs kyis yongs su bzung / /rgyal ba'i chos rnams ji snyed de dag thabs su 'dus/ /rdul med shes rab de ni gnas med</text></item>
<item><p>90a6</p><section>phal chen</section><text>lus kyang med/ /'jig rten byung nas tshad med mang po kun kyang 'tsho/ /sa la gnas dang chu la gnas pa thams cad dang / /nam mkha'i lha rdzas gzhal med khang la gnas pa dang / /rkang gnyis rkang bzhi sems can thams cad nye bar</text></item>
<item><p>90a7</p><section>phal chen</section><text>'tsho/ /de bzhin skyes mchog dbang po chos kyi rgyal skyes pa/ /'gro ba ma lus thams cad nye bar 'tsho ba yin/ /mthong zhing thos par gyur dang mchod pas de bzhin te/ nyon mongs bstsal bas sems can thams cad nye bar 'tsho/ /'byung ba</text></item>
<item><p>90b1</p><section>phal chen</section><text>mthar thug med pas 'jig rten mgo rmongs 'gyur/ /'on kyang 'gro la phan don sems can shes bya'i phyir/ /mi mkhas 'gro ba bstan phyir ye shes bstan don du/ /rgyal ba rnams kyi don rab dpe med dpes brjod do// //sangs</text></item>
<item><p>90b2</p><section>phal chen</section><text>rgyas rmad gcad ces bya ba shin tu rgyas pa chen po'i mdo/ /bam po dgu pa/ /de skad ces smras pa dang / byang chub sems dpa' sems dpa' chen po de bzhin gshegs pa'i rigs su byung ba'i dpal gyis/ /byang chub sems dpa' sems</text></item>
<item><p>90b3</p><section>phal chen</section><text>dpa' chen po kun tu bzang po la 'di skad ces smras so/ /kye rgyal ba'i sras byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi sku bltar yod pa ji lta bur khong du chud par bya/</text></item>
<item><p>90b4</p><section>phal chen</section><text>de skad ces smras pa dang / byang chub sems dpa' sems dpa' chen po kun tu bzang pos/ /byang chub sems dpa' sems dpa' chen po de bzhin gshegs pa'i rigs su byung ba'i dpal la 'di skad ces smras so/ /kye rgyal ba'i sras de bzhin</text></item>
<item><p>90b5</p><section>phal chen</section><text>gshegs pa'i sku bltar yod pa ni byang chub sems dpa' sems dpa' chen pos tshad med pa'i rjes su 'gro bas khong du chud par bya'o/ /kye rgyal ba'i sras de ci'i phyir zhe na/ da ni de bzhin gshegs pa'i sku bltar yod pa ni byang chub sems dpa' chos</text></item>
<item><p>90b6</p><section>phal chen</section><text>gcig gam/ rnam pa gcig gam/ sku gcig gam/ zhing gcig gam/ sems can gcig gis khong du chud par bya ba ma yin te/ kye rgyal ba'i sras/ de bzhin gshegs pa'i sku bltar yod pa ni thams cad du rjes su</text></item>
<item><p>90b7</p><section>phal chen</section><text>song bar byang chub sems dpas khong du chud par bya'o/ /kye rgyal ba'i sras 'di lta ste dper na/ nam mkha'i dbyings ni thams cad kyi rjes su song ba ste/ 'dod pa dang gzugs yod pa dang / gzugs med pa'i gnas thams cad du khyab pa yin</text></item>
<item><p>91a1</p><section>phal chen</section><text>yang / gang du 'ang song ba med cing rjes su song ba med par shes par bya'o/ /de ci'i phyir zhe na/ de ni nam mkha' la gzugs med pa'i phyir ro/ /kye rgyal ba'i sras de bzhin du de bzhin gshegs pa'i sku yang thams cad kyi rjes su song</text></item>
<item><p>91a2</p><section>phal chen</section><text>ba ste/ sems can thams cad dang / chos thams cad dang / zhing thams cad kun tu khyab par shes par bya'o/ /'on kyang gar yang gshegs pa med cing rjes su bzhud pa med de/ de ci'i phyir zhe na/ de ni de bzhin gshegs pa'i sku la lus</text></item>
<item><p>91a3</p><section>phal chen</section><text>med pa'i phyir te/ sems can gyi rnam par dmigs pa yod pa'i phyir skur bstan pa yang yod do/ /kye rgyal ba'i sras byang chub sems dpa' sems dpa' chen pos khong du chud par bya ba'i sgo dang po 'dis de bzhin gshegs pa'i sku bltar yod par</text></item>
<item><p>91a4</p><section>phal chen</section><text>shes par bya'o/ /kye rgyal ba'i sras gzhan yang 'di lta ste dper na/ nam mkha' la gzugs med de/ yangs shing rgya che ba'i phyir sems can thams cad kyi bya ba snang zhing yod par 'gyur te/ nam mkha' la rtog pa med do/ /spros pa med do/ /kye rgyal ba'i</text></item>
<item><p>91a5</p><section>phal chen</section><text>sras de bzhin du de bzhin gshegs pa'i sku ye shes kyi 'od snang ba la brten cing / sems can thams cad kyi dge ba'i rtsa ba las 'jig rten pa dang / 'jig rten las 'das pa rnams yod cing snang bar gyur kyang / de bzhin gshegs pa'i sku la</text></item>
<item><p>91a6</p><section>phal chen</section><text>rnam par rtog pa mi mnga' ste/ spros pa mi mnga' 'o/ de ci'i phyir zhe na/ /de bzhin gshegs pa'i sku ni thog ma nas spros pa thams cad yang dag par chad pa'i phyir ro/ /kye rgyal ba'i sras byang chub sems dpa' sems dpa' chen pos khong</text></item>
<item><p>91a7</p><section>phal chen</section><text>du chud par bya ba'i sgo gnyis pa 'dis kyang / de bzhin gshegs pa'i sku bltar yod par shes par bya'o/ /kye rgyal ba'i sras gzhan yang 'di lta ste dper na/ 'dzam bu'i gling du nyi ma shar ba ni 'od kyis tshad med par khyab pas/ sems can rnams tshad</text></item>
<item><p>91b1</p><section>phal chen</section><text>med pa rnam pas nye bar 'tsho ste/ 'di ltar ri la bab cing rtswa dang nags tshal skye bar byed pas kyang nye bar 'tsho ba yin/ mun pa'i mun nag yongs su sel cing snang bar byed pas kyang nye bar 'tsho ba yin/ sa la bab cing 'dam rdzab yongs su skom pas</text></item>
<item><p>91b2</p><section>phal chen</section><text>kyang nye bar 'tsho ba yin/ lo thog la bab cing yongs su smin par byed pas kyang nye bar 'tsho ba yin/ nags tshal dang gel pa dang sman la bab cing skye ba dang rnam par 'phel bar byed pas kyang nye bar 'tsho ba yin/ /nam mkha' la bab pas kyang bar</text></item>
<item><p>91b3</p><section>phal chen</section><text>snang la spyod pa'i sems can rnams nye bar 'tsho ba yin/ pad mo'i nags tshal la bab kyang kha 'bye zhing rgyas par byed pas nye bar 'tsho ba yin/ grong dang grong khyer dang / ljongs dang pho brang 'khor dang / rgyal bo'i gnas la bab kyang gzugs</text></item>
<item><p>91b4</p><section>phal chen</section><text>sna tshogs gsal bar ston pas nye bar 'tsho ba yin/ chu la bab kyang chu la gnas pa'i sems can yongs su longs spyod pas nye bar 'tsho ba yin/ las kyi rnam pa sna tshogs la bab kyang dgos pa brtsams pa yongs su grub par byed pas nye bar 'tsho</text></item>
<item><p>91b5</p><section>phal chen</section><text>ba yin/ de ci'i phyir zhe na/ de ni nyi ma'i dkyil 'khor gyis 'od zer tshad med pa bkye ba'i phyir ro/ /kye rgyal ba'i sras de bzhin du de bzhin gshegs pa'i sku bltar yod pa'i nyi ma yang rnam pa tshad med pas/ sems can thams cad nye bar 'tsho</text></item>
<item><p>91b6</p><section>phal chen</section><text>ba yin te/ 'di ltar dge ba'i las yongs su bskyed cing sdig pa'i las rnam par zlog pas kyang nye bar 'tsho ba yin/ shes rab kyi 'od snang bar mdzad cing gti mug gi mun pa rnam par sel bas kyang nye bar 'tsho ba yin/ 'gro ba thams cad</text></item>
<item><p>91b7</p><section>phal chen</section><text>yongs su skyob cing byams pa chen po dang ldan pas kyang nye bar 'tsho ba yin/ 'gro ba thams cad yongs su 'grel cing thugs rje chen po dang ldan pas kyang nye bar 'tsho ba yin/ dbang po dang stobs dang / byang chub kyi yan lag 'phel bar mdzad cing /</text></item>
<item><p>92a1</p><section>phal chen</section><text>chos kyi lo thog la bab pas kyang nye bar 'tsho ba yin/ sems can gyi rnyog pa yongs su sel bas dad pa bskyed pas kyang nye bar 'tsho ba yin/ rgyu dang 'bras bu rnam par chud mi za bas mthong ba don yod pas kyang /</text></item>
<item><p>92a2</p><section>phal chen</section><text>nye bar 'tsho ba yin/ skye ba dang 'pho ba yang dag par ston cing / gzugs snang bar mdzad pas kyang nye bar 'tsho ba yin/ dge ba'i rtsa ba rnam par chud mi gzon cing khong khro ba mi mnga' bas kyang nye bar 'tsho ba yin/ slob ma'i yon tan pad mo'i</text></item>
<item><p>92a3</p><section>phal chen</section><text>kha phye zhing rgyas par mdzad de/ sems can rnams la ye shes kyi 'od zer tshad med pa rab tu gtong bas kyang nye bar 'tsho ba yin/ spyad pa brtsams pa yongs su grub par mdzad cing / byang chub sems dpa'i spro ba bskyed pas kyang nye bar 'tsho</text></item>
<item><p>92a4</p><section>phal chen</section><text>ba yin/ de ci'i phyir zhe na/ de bzhin gshegs pa'i sku'i nyi ma ni ye shes kyi 'od zer dkyil 'khor tshad med pa dang ldan pa'i phyir ro/ /kye rgyal ba'i sras byang chub sems dpa' sems dpa' chen pos khong du chud par bya ba'i sgo gsum</text></item>
<item><p>92a5</p><section>phal chen</section><text>pa 'dis kyang / de bzhin gshegs pa'i sku bltar yod par shes par bya'o/ /kye rgyal ba'i sras gzhan yang 'di lta ste dper na/ nyi ma'i dkyil 'khor de nyid 'dzam bu'i gling du 'char ba'i tshe/ thog ma nyid du ri'i rgyal po chen po 'di lta ste/ ri rab</text></item>
<item><p>92a6</p><section>phal chen</section><text>ri'i rgyal po la snang bar 'gyur ro/ /de'i 'og tu de ma yin pa'i ri chen po gzhan la snang bar 'gyur ro/ /de'i 'og tu ri nag po dag la'ang snang bar 'gyur ro/ /de'i 'og tu sa phyogs mthon po rnams su snang bar 'gyur ro/ /de'i 'og tu 'dzam</text></item>
<item><p>92a7</p><section>phal chen</section><text>bu'i gling 'di'i phyogs dma' ba dag kyang snang bar byed de/ 'on kyang nyi ma'i dkyil 'khor la 'dir ni thog ma nyid du 'od zer dgye'o zhe 'am/ 'dir ni thog mar snang bar bya'o/ /zhes bya ba'i rnam par rtog pa med de/ spros pa med kyang</text></item>
<item><p>92b1</p><section>phal chen</section><text>nyi ma'i dkyil 'khor 'od mnyam du gtong zhing 'char ba ni med pa ma yin te/ sa mthon dman gyi khyad par gyis mtho mtho la sngar 'char ro/ /kye rgyal ba'i sras de bzhin du de bzhin gshegs pa dgra bcom pa yang dag par rdzogs pa'i sangs rgyas rnams</text></item>
<item><p>92b2</p><section>phal chen</section><text>kyi ye shes kyi sku nyi ma'i dkyil 'khor yang chos kyi dbyings mtha' dang dbus pa'i rigs su 'char bar gyur pa'i tshe/ rtag tu rgyun mi 'chad par thogs pa med pa'i ye shes kyi 'od zer snang ba 'gyed de/ de yongs su bkye ba'i tshe yang thog ma</text></item>
<item><p>92b3</p><section>phal chen</section><text>nyid du lhag pa'i bsam pa ri'i rgyal po chen po lta bu dang ldan pa'i skyes bu dam pa rnams la/ chos kyi snang ba chen po yang dag par ston pa'i tshul du 'char bar 'gyur ro/ de'i 'og tu nyan thos dang / rang sangs rgyas kyi theg par zhugs pa rnams la 'char</text></item>
<item><p>92b4</p><section>phal chen</section><text>bar 'gyur ro/ /de'i 'og tu dge ba'i rtsa ba nges pa dang ldan pa'i sems can rnams la bsam pa'i snod ji lta ba bzhin du ye shes kyi snang ba chen po yang dag par bstan pa'i tshul gyis 'char bar 'gyur ro/ /de'i 'og tu chung ngu na log par nges pa'i sems</text></item>
<item><p>92b5</p><section>phal chen</section><text>can yan chad/ sems can thams cad la'ang de bzhin gshegs pa'i ye shes kyi 'od zer chen po 'char bar 'gyur ro/ /de ltar shar nas kyang sems can rnams la shin tu phan par 'gyur te/ ma 'ongs pa'i rgyu yang yongs su smin par</text></item>
<item><p>92b6</p><section>phal chen</section><text>mdzad cing / dge ba'i chos kyis rnam par 'phel bar mdzad kyang / de bzhin gshegs pa'i ye shes kyi sku nyi ma'i 'od zer de dag ni sems can 'di rnams la/ bdag cag gis thog ma nyid du theg pa chen pos snang bar byas te/ de'i 'og tu bsam pa</text></item>
<item><p>92b7</p><section>phal chen</section><text>'bring dang ldan pa rnams la/ nyan thos dang / rang sangs rgyas kyi theg pas rnam par dag par bya ba'i phyir snang bar bya'o/ /de'i 'og tu sems can dge ba'i bsam pa can mos pa'i theg pa dang ldan pa rnams la bsam pa ji lta ba bzhin du yongs su smin par</text></item>
<item><p>93a1</p><section>phal chen</section><text>bya ba'i tshul gyis snang bar bya'o/ /de'i 'og tu chung ngu na sems can log par nges pa yan chad/ sems can thams cad kyi bsam pa yongs su sbyang bar bya'o/ /lta ba bsrang bar bya'o zhes rnam par rtog pa mi mnga'/</text></item>
<item><p>93a2</p><section>phal chen</section><text>spros pa mi mnga' ste/ 'on kyang 'od zer mnyam par 'gyed pas/ 'od zer gyi mnyam pa nyid kun tu bsgribs pa med par sems can thams cad la rab tu snang bar 'gyur te/ de ni de bzhin gshegs pa'i ye shes kyi sku nyi ma'i dkyil 'khor la rnam par rtog pa mi</text></item>
<item><p>93a3</p><section>phal chen</section><text>mnga' ba'i phyir ro/ /de yang 'di lta ste dper na/ nyi ma'i dkyil 'khor rnam par rtog pa med cing / 'od zer mnyam pa nyid du 'char yang ri chen po rnams la rnam pa tha dad du snang bar 'gyur ro/ /de bzhin du de bzhin gshegs pa'i ye shes kyi sku nyi ma'i</text></item>
<item><p>93a4</p><section>phal chen</section><text>dkyil 'khor rnam par rtog pa mi mnga' zhing / 'od zer mnyam pa nyid du 'char yang sems can rnams kyi dge ba'i rtsa ba rnam pa tha dad pa dang / bsam pa'i rnam pa tha dad pas/ de bzhin gshegs pa'i 'od zer rnam pa tha dad pa yang snang zhing yod do/ /</text></item>
<item><p>93a5</p><section>phal chen</section><text>kye rgyal ba'i sras byang chub sems dpa' sems dpa' chen pos khong du chud par bya ba'i sgo bzhi pa 'dis kyang / de bzhin gshegs pa'i sku bltar yod par shes par bya'o/ /kye rgyal ba'i sras gzhan yang 'di lta ste dper na/ nyi ma'i dkyil 'khor de nyid</text></item>
<item><p>93a6</p><section>phal chen</section><text>shar kyang sems can dmus long rnams kyi mig lam du snang bar mi 'gyur te/ de ni mig dang mi ldan pa'i phyir ro/ /kye rgyal ba'i sras de ltar nyi ma'i dkyil 'khor de sems can dmus long rnams mig dang mi ldan pa'i phyir mig lam du mi snang du zin gyis</text></item>
<item><p>93a7</p><section>phal chen</section><text>kyang / sems can dmus long rnams la yang nyi mar gdags pa dang / kha zas 'ju ba dang / bde bar spyod pa dang / lus kyi grang ba bstsal pa dang / lus yang ba dang / nad dang / lus la gnas pa'i nad rlung ngam/ mkhris pa'am/ bad kan las</text></item>
<item><p>93b1</p><section>phal chen</section><text>byung ba de dag thams cad sel bar byed pa'i sgor mi phan pa ma yin te phan 'dogs so/ /kye rgyal ba'i sras de bzhin du de bzhin gshegs pa'i ye shes kyi sku nyi ma'i dkyil 'khor yang sems can lhag pa'i bsam pa'i mig mdongs par gyur pa mos pa log pa/ lta</text></item>
<item><p>93b2</p><section>phal chen</section><text>ba log pa/ sbyor ba log pa/ 'tsho ba log pa/ dmus long lta bur gyur pa'i mig lam du snang bar mi 'gyur te/ de ni dad pa'i mig dang mi ldan pa'i phyir ro/ /kye rgyal ba'i sras de ltar de bzhin gshegs pa'i ye shes kyi sku nyi ma'i dkyil 'khor sems</text></item>
<item><p>93b3</p><section>phal chen</section><text>can dmus long lta bur gyur pa/ /dad pa'i mig dang mi ldan pa de dag gi mig lam du snang bar ma gyur tu zin kyang / sems can rnam pa de lta bu dag la de bzhin gshegs pa'i mthus/ /sems can de dag gi lus la/ /mi bde ba rtse zil bar 'gyur ba dang /</text></item>
<item><p>93b4</p><section>phal chen</section><text>ma 'ongs pa'i nyon mongs pa'i rgyu'i lhag pa sel pa'i sgor de bzhin gshegs pa'i ye shes kyi sku nyi ma'i dkyil 'khor phan par mi 'gyur ba ma yin te/ phan 'dogs so/ /kye rgyal ba'i sras de bzhin gshegs pa la yon tan rin po che thams cad yang dag par</text></item>
<item><p>93b5</p><section>phal chen</section><text>bsags pa zhes bya ba'i 'od zer dang thams cad mkhyen pa'i ye shes kyi snang ba dang ldan pa zhes bya ba'i 'od zer dang / rnam par dag pas rnam par rol pa'i ye shes kyi snang ba dang ldan pa zhes bya ba'i 'od zer dang dbyangs chen pos ye shes rnam par dgod</text></item>
<item><p>93b6</p><section>phal chen</section><text>pa'i don snang ba dang ldan pa zhes bya ba'i 'od zer dang / spyod pa thams cad kyis shin tu tshim par byed pa'i ye shes snang ba dang ldan pa zhes bya ba'i 'od zer dang / sems can thams cad kyi the tsom thams cad yongs su gcod pa'i yul la</text></item>
<item><p>93b7</p><section>phal chen</section><text>rnam par rol pa zhes bya ba'i 'od zer dang / mi gnas pa'i ye shes rnam par 'phrul pa'i snang ba dang ldan pa zhes bya ba'i 'od zer dang / spros pa thams cad yang dag par gcod pa'i yul la ye shes kyi rnam par rol pa zhes bya ba'i 'od zer dang / theg pa tha dad</text></item>
<item><p>94a1</p><section>phal chen</section><text>pa'i snod la dbyangs rab tu bsgrags pa zhes bya ba'i 'od zer dang / zhing gi rgyun du sems can yongs su smin par mdzad cing / skye ba rnam par sbyong bas rnam par rol ba'i dkyil 'khor gyi dbyangs shes bya ba'i 'od zer mnga' ste/ /</text></item>
<item><p>94a2</p><section>phal chen</section><text>kye rgyal ba'i sras 'od zer de dag la pa/ de bzhin gshegs pa'i mdzod spu'i gseb kyi sgo gcig nas kyang 'od zer stong tshang bar 'byung ste/ lnga brgya ni 'og gi phyogs su gtogs so/ /lnga brgya ni steng gi phyogs su gtogs so/ /'od zer de dag</text></item>
<item><p>94a3</p><section>phal chen</section><text>mthong bar gyur na/ byang chub sems dpa'i sangs rgyas kyi zhing gzhan dang gzhan na 'khod pa rnams kyi de bzhin gshegs pa mtshan tha dad pa rnams rab tu shes par 'gyur te/ byang chub sems dpa' de dag thams cad kyang de bzhin gshegs pa'i yul</text></item>
<item><p>94a4</p><section>phal chen</section><text>la mgo yongs su dag pa bcu rab tu 'thob par 'gyur ro/ /de bzhin gshegs pa'i yul la mig yongs su dag pa bcu dang / rna ba yongs su dag pa bcu dang / sna yongs su dag pa bcu dang / lce yongs su dag pa bcu dang / lus yongs su dag pa</text></item>
<item><p>94a5</p><section>phal chen</section><text>bcu dang / lag pa yongs su dag pa bcu dang / rkang pa yongs su dag pa bcu dang / sa yongs su dag pa bcu dang / ye shes 'byam klas pa yongs su dag pa bcu rab tu 'thob par 'gyur te/ de dag gi skye mched byang chub sems dpa'i sar grub pa de dag</text></item>
<item><p>94a6</p><section>phal chen</section><text>gis 'od zer de dag mthong zhing shes par gyur nas kyang de dag gi skye mched de dag de bas kyang rnam par dag par 'gyur te/ /de dag gi dge ba'i rtsa ba thams cad kyang thams cad mkhyen pa nyid du yongs su smin par 'gyur ro/ /nyan thos kyi theg pa pa dang / rang sangs rgyas</text></item>
<item><p>94a7</p><section>phal chen</section><text>kyi theg pa pa rnams la yang / phyogs gcig gi sar dri ma thams cad yongs su byang ba'i rgyur 'gyur ro/ /sems can dmus long lta bu rnams kyis kyang lus kyi bde ba rab tu 'thob cing yongs su rdzogs pa dang / skyon med pa dang / rnam par dag pa</text></item>
<item><p>94b1</p><section>phal chen</section><text>dang / shin tu dul ba rab tu 'grub par 'gyur te/ /de nas gong du yang rnam par bsgom pa'i ye shes rab tu 'grub pa'i rgyur 'gyur ro/ /sems can dmyal ba pa dang / byol song gi skye gnas pa dang / gshin rje'i 'jig rten pa'i sems can rnams dang /</text></item>
<item><p>94b2</p><section>phal chen</section><text>log par ltung ba'i sems can rnams la'ang lus kyi bde ba nye bar 'grub pa'i rgyur 'gyur te/ lus kyi bde ba de dang ldan par gyur nas kyang / log par ltung ba de dag nas shi 'pho zhing 'gro la bar 'gyur ro/ /log par ltung ba'i ngan song de dag nas shi 'phos nas</text></item>
<item><p>94b3</p><section>phal chen</section><text>kyang lha dang mir skye ste/ kye rgyal ba'i sras sems can de dag gis ni khong ta bdag cag rgyu gang dang rkyen gang dang su'i mthus der skyes par gyur pa yang mi shes khong du mi chud do/ /'di lta ste dper na sems can dmus long du gyur pa de dag 'di snyam du sems te/</text></item>
<item><p>94b4</p><section>phal chen</section><text>bdag cag ni tshangs pas byas pa ste/ tshangs pas sprul pa'o zhes bya ba'i lta ba'i rnam pa dang ldan yang / de bzhin gshegs pa'i ting nge 'dzin gyi dkyil 'khor kun tu rnam par 'phrul pa la bzhugs shing sangs rgyas kyi gsung stong phrag drug cu dang ldan pas</text></item>
<item><p>94b5</p><section>phal chen</section><text>sems can de dag la bka' stsal te/ grogs po dag 'di ni tshangs pa'i zhing ma yin/ 'jig rten gyi mgon po'i zhing ma yin te/ 'di ni sangs rgyas kyi zhing ngo / /khyod ni de bzhin gshegs pas yongs su smin par byas pa'o/ /zhes bka'</text></item>
<item><p>94b6</p><section>phal chen</section><text>stsal na/ sems can de dag kyang de bzhin gshegs pa'i byin gyi rlabs kyis dran par gyur nas/ de dag de ma thag tu dga' rangs shing yid bde bas rab tu dga' ba dang / bde ba'i nyams kyi yid spro ba dang / ldan par gyur nas me tog gi</text></item>
<item><p>94b7</p><section>phal chen</section><text>sprin dang / spos kyi sprin dang / rol mo'i sprin dang / nab bza'i sprin dang / gdugs kyi sprin dang / rgyal mtshan gyi sprin dang / ba dan gyi sprin dang / rin po che'i sprin dang / seng ge'i rgyal mtshan dang / zla ba kham pa'i khang pa brtsegs pa'i sprin</text></item>
<item><p>95a1</p><section>phal chen</section><text>dang / bstod pa'i sprin dang / rgyan sna tshogs shin tu bsgrubs pa'i sprin rgya chen pos de bzhin gshegs pa la rim gro byed do/ /bkur sti byed do/ /bsti stang byed do/ /mchod pa byed do/ /de ci'i phyir zhe na/ de ni de dag gis lha'i</text></item>
<item><p>95a2</p><section>phal chen</section><text>mig rnam par dag par byas pa'i phyir te/ sems can de dag la'ang bla na med pa yang dag par rdzogs pa'i byang chub tu de bzhin gshegs pa lung ston to/ /kye rgyal ba'i sras de ltar de bzhin gshegs pa'i ye shes kyi sku nyi ma'i dkyil 'khor ni/ sems</text></item>
<item><p>95a3</p><section>phal chen</section><text>can dmus long du gyur pa rnams la yang dge ba'i rtsa ba yongs su smin par mdzad pas phan 'dogs pa yin no/ /kye rgyal ba'i sras byang chub sems dpa' sems dpa' chen pos khong du chud par bya ba'i sgo lnga pa 'dis kyang / de bzhin gshegs</text></item>
<item><p>95a4</p><section>phal chen</section><text>pa'i sku bltar yod par shes par bya'o/ /kye rgyal ba'i sras gzhan yang 'di lta ste dper na/ zla ba'i dkyil 'khor 'char bar 'gyur ba'i tshe/ rmad du byung ba'i chos bzhi snga phyi med par byed de/ bzhi gang zhe na 'di lta ste/</text></item>
<item><p>95a5</p><section>phal chen</section><text>skar ma thams cad zil gyis gnon to/ /'phel ba dang 'grib pa yang yongs su ston to/ /'dzam bu'i gling thams cad kyi chu dang ba'i snod kun tu yang gzugs brnyan rab tu snang ngo / /sems can kun gyis bltas na yang mngon sum du gnas par snang</text></item>
<item><p>95a6</p><section>phal chen</section><text>ste/ de la rnam par rtog pa med do/ /spros pa med do/ /kye rgyal ba'i sras de bzhin du de bzhin gshegs pa'i sku zla ba'i dkyil 'khor kyang rmad du byung ba'i chos bzhi snga phyi med par ston to/ /bzhi gang zhe na 'di lta ste/ slob pa dang mi slob pa thams cad dang /</text></item>
<item><p>95a7</p><section>phal chen</section><text>rang sangs rgyas thams cad kyi yon tan rnam pa thams cad du zil gyis gnon to/ /ji lta bur mos pa'i sems can rnams kyi lta ba rnam pa tha dad pa'i tshul du sku tshe'i tshad rnam pa tha dad pa yang yang dag par ston te/ de bzhin gshegs pa'i sku zla ba'i</text></item>
<item><p>95b1</p><section>phal chen</section><text>dkyil 'khor la 'phel ba dang / 'grib pa mi mnga' 'o/ /'jig rten gyi khams thams cad du lhag pa'i bsam pa dang / sems yongs su dag cing mos pa yongs su bsgoms pa'i stobs dang shugs su ldan pa'i sems can byang chub kyi snod rnams la</text></item>
<item><p>95b2</p><section>phal chen</section><text>yang gzugs brnyan rab tu 'byung ngo / /sems can kun gyis bltas kyang bdag bdag la mngon du gzigs par 'dzin te/ bsam pa ji lta ba bzhin du chos nyan/ theg pa gang gis 'dul ba'i sa ji bzhin du rnam par grol bar 'gyur te/ sems can ji</text></item>
<item><p>95b3</p><section>phal chen</section><text>lta bur 'dul ba bzhin du snang ba'i tshul gyis/ /de bzhin gshegs pa'i sku yang rab tu ston te/ /de bzhin gshegs pa'i sku zla ba'i dkyil 'khor de la rnam par rtog pa mi mnga' spros pa mi mnga' 'o/ /rnam par rtog pa mi mnga' zhing spros pa mi mnga'as</text></item>
<item><p>95b4</p><section>phal chen</section><text>kyang / phrin las de dag la rab tu spyod do/ /kye rgyal ba'i sras byang chub sems dpa' sems dpa' chen pos khong du chud par bya ba'i sgo drug pa 'dis kyang / de bzhin gshegs pa'i sku bltar yod par shes par bya'o/ /kye rgyal ba'i sras gzhan yang</text></item>
<item><p>95b5</p><section>phal chen</section><text>'di lta ste dper na/ stong gsum gyi stong chen po'i bdag po tshangs pa chen po ni las gron chung ngus stong gsum gyi stong chen po'i 'jig rten gyi khams thams cad du lus yongs su ston to/ /'on kyang lus yongs su 'byed pa med do/ /lus tha dad</text></item>
<item><p>95b6</p><section>phal chen</section><text>par byed pa med do/ /stong gsum gyi stong chen por gtogs pa'i sems can rnams kyis kyang bsam pa mnyam pa nyid ji lta bu dang ldan pa'i tshul bzhin du lus mnyam pa nyid du mthong ngo / /kye rgyal ba'i sras de bzhin du de bzhin gshegs pa yang sku yongs su 'byed pa</text></item>
<item><p>95b7</p><section>phal chen</section><text>mi mdzad/ sku tha dad par mdzad pa yang mi mnga' bar 'jig rten gyi khams thams cad du gtogs pa'i sems can rnams la yang bsam pa dang mos pa ji lta ba bzhin du sku yongs su ston te/ de bzhin gshegs pa'i sku la rnam par rtog pa mi mnga'/</text></item>
<item><p>96a1</p><section>phal chen</section><text>spros pa mi mnga' 'o/ /kye rgyal ba'i sras byang chub sems dpa' sems dpa' chen pos khong du chud par bya ba'i sgo bdun pa 'dis kyang de bzhin gshegs pa'i sku bltar yod par shes par bya'o/ /kye rgyal ba'i sras gzhan yang</text></item>
<item><p>96a2</p><section>phal chen</section><text>'di lta ste dper na/ sman pa'i rgyal po chen po sman gyi yo byad dang / cho ga la shin tu mkhas pa gtsug lag dang / sngags thams cad kyi tshul shes pa zhig yod la/ 'dzam bu'i gling gi sman thams cad de'i dbang du gyur te/ sman pa'i rgyal po</text></item>
<item><p>96a3</p><section>phal chen</section><text>chen po de'i sngon gyi dge ba'i rtsa ba'i stobs kyi shugs dang / sngags dang rig sngags kyi mthu dang / thabs kyis mthong ma thag tu sems can rnams kyi nad yongs su 'tsho bar 'gyur zhing nad med par 'gyur ba zhig yod de/ de nas sman pa'i rgyal po de</text></item>
<item><p>96a4</p><section>phal chen</section><text>'chi ba'i dus la bab par gyur nas/ de 'di snyam du sems par gyur te/ kye hud sems can 'di dag bdag shi ba dang / mgon med par 'gyur gyis/ bdag gi thabs mkhas pa'i stobs kyis/ sman thams cad yongs su bsdus te/</text></item>
<item><p>96a5</p><section>phal chen</section><text>bdag gi lus la bsku'o/ /sngags dang rig sngags kyi stobs dang byin gyi rlabs kyis kyang bdag gi lus byin gyis brlabs te/ ci nas kyang bdag shi nas lus mi 'jig pa dang / mi skam pa dang / mi nyams shing 'gro ba dang 'ong ba dang /</text></item>
<item><p>96a6</p><section>phal chen</section><text>'dug pas kyang spyod pa dang / nad thams cad sos par bya ba'i phyir sman pa'i las su bya ba thams cad kyang spyod cing / blta ba dang mnyan pa'i don spyod pas kyang sngon ji lta ba bzhin du/ phyi nas kyang gnas par bya'o/ /snyam du sems pa zhig yod na/</text></item>
<item><p>96a7</p><section>phal chen</section><text>kye rgyal ba'i sras de bzhin du de bzhin gshegs pa dgra bcom pa yang dag par rdzogs pa'i sangs rgyas sman pa'i rgyal po chen po bla na med pa nyon mongs pa'i nad thams cad rab tu zhi bar mdzad pa la mkhas pa/ bskal pa bye ba khrag khrig brgya stong mang por kun</text></item>
<item><p>96b1</p><section>phal chen</section><text>mkhyen pa'i rtsi la brtson 'grus shin tu mdzad pa/ shes rab kyi pha rol tu phyin pa'i thabs mkhas pa dang / sngags dang rig sngags la shin tu bslabs pa/ stobs dang mi bsnyengs pa dang / sangs rgyas kyi chos ma 'dres pa la rab tu mkhas pa/</text></item>
<item><p>96b2</p><section>phal chen</section><text>sems can thams cad yongs su smin par bya ba dang / gdul ba'i tshul mkhyen pa/ de bzhin gshegs pa thams cad kyi mnga' chen po brnyes pa des kyang / sngon byang chub sems dpa'i spyod pa la zhugs shing / bsod nams dang ye shes kyi tshogs</text></item>
<item><p>96b3</p><section>phal chen</section><text>dang / shes rab kyi pha rol tu phyin pa'i thabs mkhas pa'i sngags dang / rig sngags dang sman gyi mthus phyi ma'i mtha'i mur thug pa'i bskal par 'gro ba thams cad kyi nyon mongs pa'i nad gso ba'i phyir sku tshe'i tshad byin gyis brlabs pas/ de'i</text></item>
<item><p>96b4</p><section>phal chen</section><text>sku yongs su dag pa'i phyir mthong ma thag tu ched du mi mdzad cing / lhun gyis grub par sems can rnams kyi nyon mongs pa'i nad thams cad rab tu zhi bar 'gyur te/ sangs rgyas kyi phrin las thams cad kyang rgyun mi 'chad par 'byung ngo / /kye rgyal</text></item>
<item><p>96b5</p><section>phal chen</section><text>ba'i sras byang chub sems dpa' sems dpa' chen pos khong du chud par bya ba'i sgo brgyad pa 'dis kyang / de bzhin gshegs pa'i sku bltar yod par shes par bya'o/ /kye rgyal ba'i sras gzhan yang 'di lta ste dper na/ rgya mtsho chen po'i nang na nor bu</text></item>
<item><p>96b6</p><section>phal chen</section><text>rin po che chen po 'od thams cad 'dus pas rnam par snang ba'i snying po zhes bya ba yod de/ kye rgyal ba'i sras nor bu rin po che chen po de'i 'od kyis sems can gang la bab pa de dag thams cad kyang 'di lta ste/ nor bu rin po che'i 'od thams cad 'dus pas</text></item>
<item><p>96b7</p><section>phal chen</section><text>rnam par snang ba'i snying po'i kha dog tu kha dog gcig par 'gyur ro/ /gang gis nor bu rin po che de mthong bar gyur pa de dag gi mig kyang yongs su dag par 'gyur ro/ /nor bu rin po che de'i 'od kyi dkyil 'khor gyis ji tsam du khyab par gyur pa de tsam du 'od kyi dkyil</text></item>
<item><p>97a1</p><section>phal chen</section><text>'khor de las sems can bde bar byed pa zhes pa'i nor bu rin po che'i char 'bab par 'gyur te/ des sems can de dag kyang rab tu bde bar 'gyur la sdug bsngal yang rgyun chad par 'gyur ro/ /kye rgyal ba'i sras ltos dang / nor bu</text></item>
<item><p>97a2</p><section>phal chen</section><text>rin po che de chos ci la yang mi rtog na 'on kyang don chen po rab tu sgrub bo/ /kye rgyal ba'i sras de bzhin du de bzhin gshegs pa la yang sku rin po che chen po bsod nams thams cad yongs su bsdus pas/ ye shes chen po'i snying po dang ldan pa mnga' ste/ de bzhin</text></item>
<item><p>97a3</p><section>phal chen</section><text>gshegs pa'i sku rin po che'i ye shes kyi 'od zer de dag gis sems can ji snyed la reg par gyur pa de dag thams cad kyang 'di lta ste/ de bzhin gshegs pa'i sku'i kha dog tu kha dog gcig par 'gyur ro/ /sems can gang gis de bzhin gshegs pa'i sku mthong bar</text></item>
<item><p>97a4</p><section>phal chen</section><text>gyur pa de dag gi chos kyi mig kyang rnam par dag par 'gyur ro/ /de bzhin gshegs pa'i sku rin po che'i 'od zer gyi dra ba'i dkyil 'khor gyis/ sems can ji snyed la reg pa de dag thams cad kyang dbul ba dang yongs su bral bar 'gyur te/ byang</text></item>
<item><p>97a5</p><section>phal chen</section><text>chub kyi sgo'i bar gyi de bzhin gshegs pa'i bde ba'ang rab tu 'thob par 'gyur ro/ /kye rgyal ba'i sras ltos dang / de bzhin gshegs pa'i sku chos gang la yang rtog pa mi mnga' ste/ spros pa mi mnga' yang 'gro ba thams cad kyi don yongs su 'thob</text></item>
<item><p>97a6</p><section>phal chen</section><text>par mdzad do/ /kye rgyal ba'i sras byang chub sems dpa' sems dpa' chen pos khong du chud par bya ba'i sgo dgu pa 'dis kyang / de bzhin gshegs pa'i sku bltar yod par shes par bya'o/ /kye rgyal ba'i sras gzhan yang 'di lta ste dper na/ rgya mtsho</text></item>
<item><p>97a7</p><section>phal chen</section><text>chen po'i nang na rin po che'i rgyal po chen po yid bzhin gyi nor bu 'gro ba thams cad kyi rgyan gyi snying po zhes bya ba yod de/ rin po che'i rgyal po de ni yon tan brgya stong phrag bcu dang ldan pa ste/ nor bu rin po che'i rgyal po de gang na 'dug pa de 'khor gyi sems can kun</text></item>
<item><p>97b1</p><section>phal chen</section><text>gyi nad dang sdug bsngal gyi gtse ba thams cad med par 'gyur ro/ /sems can ji snyed cig nor bu rin po che'i rgyal po de la 'dod pas sems pa de dag thams cad kyi bsam pa yongs su rdzogs par byed de/ rin po che'i rgyal po chen po de ni bsod nams ma byas</text></item>
<item><p>97b2</p><section>phal chen</section><text>pa'i sems can rnams kyi mig lam du snang bar 'gyur ba ma yin no/ /kye rgyal ba'i sras de la nor bu rin po che'i rgyal po chen po zhes bya ba de ni de bzhin gshegs pa'i sku sems can thams cad shin tu tshim par mdzad pa'i tshig te/ gang na de bzhin</text></item>
<item><p>97b3</p><section>phal chen</section><text>gshegs pa'i sku bltar yod cing mtshan mnyan du yod la yon tan dang legs pa yongs su brjod du yod pa/ de phyogs kyi sems can kun gyi 'khor ba la gnas pa'i sdug bsngal dang / mi bde ba thams cad med par 'gyur ro/ /kye rgyal ba'i sras de bzhin</text></item>
<item><p>97b4</p><section>phal chen</section><text>gshegs pa'i sku rin po che de ni ji ste/ sems can 'jig rten gyi khams thams cad du gtogs pa kun gyis snga phyi med par sems rtse gcig tu yid la bya ba ma 'khrugs pas/ de bzhin gshegs pa'i sku blta ba'i phyir dmigs pa byas na de dag thams</text></item>
<item><p>97b5</p><section>phal chen</section><text>cad kyis so so nas de bzhin gshegs pa'i sku'ang mthong bar 'gyur la/ thams cad kyi chos kyi bsam pa yang yongs su rdzogs par 'gyur ro/ /de bzhin gshegs pa'i sku de yang sems can 'dul ba'i dbang du de bzhin gshegs pa'i byin gyi rlabs</text></item>
<item><p>97b6</p><section>phal chen</section><text>kyis bstan pa ma gtogs par sems can bsod nams ma byas pa rnams kyi mig lam du snang bar mi 'gyur te/ sems can su la yang rung ste/ dge ba'i rtsa ba de bzhin gshegs pa'i sku bstan pas yongs su smin par bya ba zhig yod na/ de dag yongs</text></item>
<item><p>97b7</p><section>phal chen</section><text>su smin par bya ba'i don du de bzhin gshegs pa'i sku rin po che ston to/ /kye rgyal ba'i sras byang chub sems dpa' sems dpa' chen po sems tshad med pa'i rjes su song zhing phyogs kyi dra ba thams cad rgyas par 'gengs pa/ nam mkha' lta bur chags</text></item>
<item><p>98a1</p><section>phal chen</section><text>pa med pa'i spyod yul dang ldan pa/ chos kyi dbyings mnyam pa nyid khong du chud pa yang dag pa'i mtha' mnyam pa nyid la gnas pa/ de bzhin nyid la gnas pa/ de bzhin nyid ma skyes ma 'gags pa dang dus gsum mnyam pa nyid kyi rjes su</text></item>
<item><p>98a2</p><section>phal chen</section><text>song ba rtog pa dang / rnam par rtog pa dang / yongs su rtog pa thams cad dang bral ba/ phyi ma'i mtha'i mur thug pa'i lhag pa'i bsam pa la zhugs pa/ 'jig rten gyi khams dang / chos kyi dbyings ma lus pa thams cad du khyab pa/ de bzhin</text></item>
<item><p>98a3</p><section>phal chen</section><text>gshegs pa thams cad dang / sku'i rgyan gcig tu gyur pas khong du chud par bya ba'i sgo 'dis kyang / de bzhin gshegs pa dgra bcom pa yang dag par rdzogs pa'i sangs rgyas kyi sku bltar yod par shes par bya'o/ /de nas byang chub sems dpa' sems</text></item>
<item><p>98a4</p><section>phal chen</section><text>dpa' chen po kun tu bzang pos/ /don 'di nyid yang brtag par bya ba'i phyir de'i tshe tshigs su bcad pa 'di dag smras so/ /ji ltar mkha' dbyings kun tu mu med dbyings yin te/ /gzugs dang gzugs med de bzhin dngos dang dngos med kun/ /</text></item>
<item><p>98a5</p><section>phal chen</section><text>phyogs dang phyogs mtshams kun dang sems can lus dang zhing / /dus gsum ma lus mkha' dbyings nges khyab po/ /de bzhin gshegs sku kun nas bltar yod de bzhin te/ /'jig rten khams dang chos dbyings ma khyab gang yang med/ /rnam</text></item>
<item><p>98a6</p><section>phal chen</section><text>pa kun tu bltar med gzung med rgyal ba'i sku/ /'dul ba'i don yod mgon po'i sku ni bltar med min/ /ji ltar mkha' dbyings 'di ni gzung med dbyings yin pas/ /'gro ba kun gyi las kyi rnam pa ma lus gnas/ /'on kyang bdag gis</text></item>
<item><p>98a7</p><section>phal chen</section><text>gang du ji ltar su yi don/ /ci dang ci zhig bya zhes mkha' dbyings rtog pa med/ /de bzhin skyes mchog sku yi phrin las brten byas te/ /phyogs bcu kun na dkar po'i chos rnams ci yod pa/ /sna tshogs mi rnams byed kyang sangs rgyas sku la ni/ /</text></item>
<item><p>98b1</p><section>phal chen</section><text>'di yi don zhig bya zhes yongs su rtog mi mnga'/ /ji ltar 'dzam bu'i gling du nyi ma 'char 'gyur tshe/ /mun pa ma lus sel cing rab tu snang ba byed/ /shing dang pad mo'i nags tshal sa rnams gar bab pa'i/ /sna tshogs gnas kyis sems can thams cad</text></item>
<item><p>98b2</p><section>phal chen</section><text>nye bar 'tsho/ /de bzhin rgyal ba'i nyi ma sems can kun 'tsho ste/ /lha mi 'jig rten rnams kyi 'dus byas dge rtsa la/ /mun pa'i thibs po bstsal cing shes rab snang 'gyur bas/ /mi yi dbang po mchog mthong bde ba thams cad 'thob/ /nyi ma'i 'od</text></item>
<item><p>98b3</p><section>phal chen</section><text>zer thog ma ri rab khor yug la/ /shar nas de yi 'og tu ri bo mang la 'char/ /de nas sa stengs 'di yi phyogs rnams mtho mtho la/ /de nas sa stengs dma' ba'i phyogs rnams snang bar byed/ /bde gshegs 'od zer thog mar rgyal sras lus la</text></item>
<item><p>98b4</p><section>phal chen</section><text>'char/ /de yi 'og tu rang rgyal theg la gnas par 'char/ /de nas dbang bsgyur de nas slob pa rnams la 'char/ /de nas ma lus 'gror 'char sangs rgyas rtog mi mnga'/ /mig dang mi ldan nyi ma kun tu snang mi mthong / /'on kyang nyi ma'i grangs</text></item>
<item><p>98b5</p><section>phal chen</section><text>kyis de dag nye bar 'tsho/ /bkres pa spong zhing lus la shin tu lham par byed/ /de ltar sems can thams cad nyi mas nye bar 'tsho/ /dad dang mi ldan sangs rgyas nyi ma mi mthong ste/ /'on kyang rgyal ba'i byin gyis de'ang nye bar 'tsho/ /rgyal ba'i mtshan</text></item>
<item><p>98b6</p><section>phal chen</section><text>thos bde gshegs 'od la reg gyur kyang / /de la byang chub go 'phang bar gyi rgyur 'gyur ro/ /zla ba shar ba skar ma thams cad zil gyis gnon/ /'gro ba rnams la 'phel dang 'grib pa yang du ston/ /chu mtsho kun la gzugs brnyan rab tu snang bar</text></item>
<item><p>98b7</p><section>phal chen</section><text>byed/ /gang rnams chu la lta ba de la mngon par snang / /rgyal ba'i zla ba shar ba nyan thos zil gyis gnon/ /'dul ba ji bzhin rang sku 'phel dang 'grib pa ston/ /lha dang mi yi sems la gzugs brnyan rab tu snang / /'gro ba kun gyis bdag</text></item>
<item><p>99a1</p><section>phal chen</section><text>bdag mdun na bzhugs par shes/ /tshangs pa ji ltar tshangs pa'i gnas nas ma g.yos kyang / stong gsum tshangs gnas kun tu rang gi lus kyang ston/ /lha dang mi rnams rang gi lus kyi dbang du byed/ /tshangs pa rang gis</text></item>
<item><p>99a2</p><section>phal chen</section><text>lus kyang tha dad byed pa min/ /de bzhin chos rnams kun la mnga' 'gyur sten pa yang / /phyogs bcu kun tu sku gzugs ston mdzad de/ /dpe zla med pa rnams kyi sku la dbye ba med/ /mi rnams kun kyang so so ston pa mngon gyur shes/ ji ltar</text></item>
<item><p>99a3</p><section>phal chen</section><text>gtsug lag kun la mkhas pa'i sman pa zhig /gang gis mthong par gyur pa de dag nad 'jib/ /gang tshe tshe zad 'chi 'gyur de tshe sman bsdus shing / /rang gi lus la bskus te spyod pa thams cad ston/ /de ltar mi mchog dbang po mtshungs med</text></item>
<item><p>99a4</p><section>phal chen</section><text>sman pa'i rgyal/ /thabs dang shes rab ye shes kun la rab mkhas pa/ /sngon gyi spyod pa'i khyad kyis ston pa'i sku ston te/ mthong zhing 'gro ba'i nyon mongs ma lus nad kyang 'ji/ /ji ltar gang chen mtsho la rin chen 'byung yod pa/ /'od kyi rnam</text></item>
<item><p>99a5</p><section>phal chen</section><text>pa thams cad kun tu 'gyed byed de/ /sems can gang la reg pa de dag de tshul 'gyur/ /gang gis mthong gyur de dag mig kyang rnam par 'dag /rgyal ba rin chen de bzhin shes rab 'od 'gyed de/ /sems can sus reg de dag sangs rgyas kha</text></item>
<item><p>99a6</p><section>phal chen</section><text>dog 'gyur/ /gang gis rgyal ba mthong ba de dag mig lnga 'thob par 'gyur/ /mun pa rdul bstsal rgyal ba'i sa la gnas par 'gyur/ /ji ltar nor bu rin chen bsam pa kun ster ba/ /gang rnams ci 'dod de la de dag thams cad 'byin/ /de</text></item>
<item><p>99a7</p><section>phal chen</section><text>ni bsod nams gang gis byas pa des mthong ste/ /rin chen dam pa de la rnam rtog gang yang med/ /de bzhin bde gshegs sku mchog bsam pa kun skong pa/ /mthong nas smon lam su 'debs de dag bsam pa 'grub/ /snying ring dma' ba'i</text></item>
<item><p>99b1</p><section>phal chen</section><text>sems ldan 'gro bas thub mi mthong / /bde gshegs rnam rtog mi mnga' ser sna mi mnga' 'o// //sangs rgyas rmad gcad ces bya ba shin tu rgyas pa chen po'i mdo/ /bam po bcu ba/ /de skad ces smras pa dang /</text></item>
<item><p>99b2</p><section>phal chen</section><text>byang chub sems dpa' sems dpa' chen po de bzhin gshegs pa'i rigs su byung ba'i dpal gyis/ byang chub sems dpa' sems dpa' chen po kun tu bzang po la 'di skad ces smras so/ /kye rgyal ba'i sras ji ltar byang chub sems dpa'</text></item>
<item><p>99b3</p><section>phal chen</section><text>sems dpa' chen pos/ de bzhin gshegs pa dgra bcom pa yang dag par rdzogs pa'i sangs rgyas rnams kyi gsung brjod pa khong du chud par bya/ de skad ces smras pa dang / byang chub sems dpa' sems dpa' chen po kun tu bzang pos/</text></item>
<item><p>99b4</p><section>phal chen</section><text>byang chub sems dpa' sems dpa' chen po de bzhin gshegs pa'i rigs su byung ba'i dpal la 'di skad ces smras so/ /kye rgyal ba'i sras byang chub sems dpa' sems dpa' chen pos de bzhin gshegs pa dgra bcom pa yang dag par rdzogs</text></item>
<item><p>99b5</p><section>phal chen</section><text>pa'i sangs rgyas rnams kyi gsung brjod pa ni/ dbyangs kyi dkyil 'khor tshad med pas rgyas shing khyab par mdzad pa'i phyir kun tu khyab par shes par bya'o/ /chos ston pa mngon par bsgrub pa'i phyir sems can thams cad kyi bsam pa ji lta ba</text></item>
<item><p>99b6</p><section>phal chen</section><text>bzhin du tshim par mdzad par shes par bya'o/ /sems rab tu tshim par mdzad pa'i phyir 'khor gyi dkyil 'khor thams cad mos pa ji lta ba bzhin du dga' bar mdzad par shes par bya'o/ /dus las mi 'da' ba'i phyir dus la ji ltar bab pa</text></item>
<item><p>99b7</p><section>phal chen</section><text>bzhin du 'bral ba med par shes par bya'o/ /sgra brnyan dang 'dra ba'i phyir shin tu mi skye mi 'gag par shes par bya'o/ /las bstsags pa thams cad yongs su rdzogs pa'i phyir bdag po med par shes par bya'o/ /gting dpag dka'</text></item>
<item><p>100a1</p><section>phal chen</section><text>ba'i phyir shin tu zab par shes par bya'o/ /chos kyi dbyings la zhen pas cis kyang mi tshugs par shes par bya'o/ /chos nyid la yang dag par gzhol bas rgyun mi 'chad par shes par bya'o/ /shin tu gtan la phebs</text></item>
<item><p>100a2</p><section>phal chen</section><text>pa'i mthar thug pas skyor med par shes par bya ste/ de bzhin gshegs pa'i gsung brjod pa ni/ /bdag po yod pa yang ma yin/ bdag po med pa yang ma yin pa dang / rnam par dmigs pa yang ma yin/ rnam par mi dmigs pa yang ma yin par</text></item>
<item><p>100a3</p><section>phal chen</section><text>shes par bya'o/ /de ci'i phyir zhe na/ kye rgyal ba'i sras 'di lta ste dper na/ 'jig rten gyi khams 'jig par 'gyur ba'i tshe/ chos nyid thob pas sgra chen po'i dbyangs chen po bzhi 'byung bar 'gyur te/ de dag la bdag po med cing yongs su</text></item>
<item><p>100a4</p><section>phal chen</section><text>'dzin pa med do/ /bzhi gang zhe na/ kye rgyal ba'i sras 'jig rten gyi khams 'jig par 'gyur ba'i tshe/ sgra chen po'i dbyangs chen po thog ma rnam pa 'di lta bu 'byung ste/ kye ma grogs po dag bsam gtan dang po ni 'dod pa dang / gnod</text></item>
<item><p>100a5</p><section>phal chen</section><text>sems med pas shin tu bde ba ste/ 'dod pa'i khams las yang dag par 'da' ba'i rgyur 'gyur ro/ /sgra de thos nas sems can rnams bsam gtan dang po bsgrubs te/ 'dod pa'i khams las 'das nas tshangs pa'i 'jig rten du skye'o/ /de nas</text></item>
<item><p>100a6</p><section>phal chen</section><text>chos nyid thob pas sgra chen po'i dbyangs chen po gnyis pa 'byung ste/ kye ma grogs po dag bsam gtan gnyis pa 'di ni rnam par rtog pa med cing / rnam par dpyod pa med pas shin tu bde ba ste tshangs ris kyi lha las yang dag par 'da' ba'i rgyur 'gyur ro/ /</text></item>
<item><p>100a7</p><section>phal chen</section><text>sgra de thos nas kyang sems can rnams bsam gtan gnyis pa bsgrubs te/ tshangs pa'i 'jig rten las 'das nas/ gya nom snang ba'i lha dang skal ba mnyam par skye'o/ /de nas chos nyid rab tu thob pas/ sgra chen po'i dbyangs chen po gsum pa</text></item>
<item><p>100b1</p><section>phal chen</section><text>'byung ste/ kye ma grogs po dag bsam gtan gsum pa 'di ni dga' ba med pas shin tu bde ba ste/ gya nom snang ba'i lha las yang dag par 'da' ba'i rgyur 'gyur ro/ /sgra de thos nas kyang sems can rnams bsam gtan gsum pa bsgrubs te/</text></item>
<item><p>100b2</p><section>phal chen</section><text>gya nom snang ba'i lha las 'das nas dge rgyas kyi lha dang skal ba mnyam par skye'o/ /de nas chos nyid rab tu thob pas sgra chen po'i dbyangs chen po bzhi pa 'byung ste/ kye ma grogs po dag bsam gtan bzhi pa 'di ni shin tu zhi ba ste/ dge rgyas kyi lha</text></item>
<item><p>100b3</p><section>phal chen</section><text>las yang dag par 'da' ba'i rgyur 'gyur ro/ /sgra de thos nas kyang sems can rnams bsam gtan bzhi pa bsgrubs te/ dge rgyas kyi lha las 'das nas 'bras bu che ba'i lha dang skal ba mnyam par skye'o/ /kye rgyal ba'i sras de ltar 'jig rten</text></item>
<item><p>100b4</p><section>phal chen</section><text>gyi khams 'jig par 'gyur ba'i tshe/ chos nyid rab tu thob pas/ sgra chen po'i dbyangs chen po de bzhi 'byung bar 'gyur te/ de la bdag po'am/ rjod par byed pa gang yang med mod kyi/ de ltar tshad med pa'i yon tan dang ldan pa'i sgra rnams</text></item>
<item><p>100b5</p><section>phal chen</section><text>'byung bar 'gyur ro/ /kye rgyal ba'i sras de bzhin du de bzhin gshegs pa'i gsung la 'ang bdag po gang yang med de/ rjod par byed pa med do/ /'phro bar byed pa med do/ /len pa med do/ /gtong ba med do/ /'on kyang de bzhin gshegs pa'i</text></item>
<item><p>100b6</p><section>phal chen</section><text>chos nyid thob pas sgra chen po'i dbyangs chen po bzhi 'byung bar 'gyur te/ bzhi gang zhe na 'di lta ste/ de bzhin gshegs pa'i chos nyid thob pas sgra chen po gcig 'byung ba ni/ kye ma 'dus byas 'di dag sdug bsngal ba te/ sems can dmyal</text></item>
<item><p>100b7</p><section>phal chen</section><text>ba ni sdug bsngal lo/ /byol song gi skye gnas ni sdug bsngal lo/ /gshin rje'i 'jig rten ni sdug bsngal lo/ /bsod nams ma byas pa ni sdug bsngal lo/ /bdag gir 'dzin pa ni sdug bsngal ste/ sdig pa'i las spyod pa ni sdug bsngal</text></item>
<item><p>101a1</p><section>phal chen</section><text>gyis lha dang mir skye ba'i phyir dge ba'i rtsa ba skyed cig /'phags pa'i skye mched yongs su zungs shig /mi khom par skye ba yongs su spongs shig /sgra de thos nas kyang sems can rnams ma nor bar nan tan rab tu byed de/</text></item>
<item><p>101a2</p><section>phal chen</section><text>de dag ma nor bar nan tan byed cing / dge ba yongs su spyod do/ /de dag dge ba spyod pa'i nan tan la zhugs pas mi khom par skye ba yongs su spong ste/ lha dang mir skye ba'i skye mched kyang rab tu 'dzin to/ /de nas de bzhin gshegs pa'i chos nyid rab tu</text></item>
<item><p>101a3</p><section>phal chen</section><text>thob pas/ sgra chen po'i dbyangs chen po gnyis pa 'byung ste/ kye ma 'dus byas 'di dag ni shin tu sdug bsngal ba ste/ 'bar ba kun nas 'bar ba rab tu 'bar ba/ lcags kyi gong bu dang 'dra ba mi rtag cing 'gyur ba'i chos can dag go /'dus</text></item>
<item><p>101a4</p><section>phal chen</section><text>ma byas ni zhi ba gdung ba med pa/ bsil pa yongs su gdung ba dang bral ba'o/ /sgra de thos nas kyang sems can rnams/ dge ba'i chos la mngon par brtson par byed de/ de ltar mngon par brtson pas nyan thos kyi theg pa la/ sgra'i rjes su 'gro ba'i</text></item>
<item><p>101a5</p><section>phal chen</section><text>bzod pa 'thob par 'gyur ro/ /de nas de bzhin gshegs pa'i chos nyid thob pas sgra chen po'i dbyangs chen po gsum pa 'byung ste/ kye ma nyan thos kyi theg pa 'di ni gzhan gyi sgra'i rjes su 'brang bas shin tu chung ba ste/ 'di bas mtho ba'i theg pa 'di lta ste/</text></item>
<item><p>101a6</p><section>phal chen</section><text>rang gis mngon par 'tshang rgya bar bya ba/ slob dpon med pa/ rang sangs rgyas kyi theg pa yod do/ /sgra de thos nas kyang sems can mos pa che ba rnams rang sangs rgyas kyi theg pa la nan tan byed cing nyan thos kyi theg pa spangs nas/ rang sangs rgyas</text></item>
<item><p>101a7</p><section>phal chen</section><text>kyi byang chub tu 'jug go /de nas de bzhin gshegs pa'i chos nyid rab tu thob pas sgra chen po'i dbyangs chen po bzhi pa 'byung ste/ kye ma nyan thos dang rang sangs rgyas kyi theg pa las 'das pa'i theg pa chen po byang chub sems dpa'i spyod pa dang / mthun pa pha rol</text></item>
<item><p>101b1</p><section>phal chen</section><text>tu phyin pa drug dang / byang chub kyi spyod pa rgyun mi 'chad pa/ byang chub kyi sems yongs su mi gtong ba/ bsod nams dang ye shes kyi tshogs tshad med pas yongs su bzang ba yod de/ nyan thos kyi theg pa ni gzhan gyi sgra'i rjes su 'brang ba'o/ /rang</text></item>
<item><p>101b2</p><section>phal chen</section><text>sangs rgyas kyi theg pa ni shin tu chung ba'o/ /theg pa chen po ni theg pa'i dam pa/ theg pa'i gtso bo/ /theg pa'i mchog ste/ bla na med pa'i theg pa sems can thams cad nye bar 'tsho ba'i theg pa'o/ /sgra de thos nas kyang sems can de bas kyang yangs</text></item>
<item><p>101b3</p><section>phal chen</section><text>ba la mos pa/ dbang po rno ba/ sngon dge ba'i rtsa ba bskyed pa/ de bzhin gshegs pa'i byin gyi rlabs kyis byin du brlabs pa/ de dag snying thag pa nas de bzhin gshegs pa rang byung gi byang chub tu sems bskyed de/ de bzhin gshegs pa'i</text></item>
<item><p>101b4</p><section>phal chen</section><text>gsung de yang sku las 'byung ba ma yin/ /thugs las 'byung ba ma yin te/ sems can rnams kyi dge ba'i las shin tu bstsags pas khong du chud par 'gyur ba med pa'ang ma yin no/ /kye rgyal ba'i sras khong du chud par bya ba'i sgo dang po 'dis kyang /</text></item>
<item><p>101b5</p><section>phal chen</section><text>byang chub sems dpa' sems dpa' chen pos/ de bzhin gshegs pa'i gsung khong du chud par bya'o/ /kye rgyal ba'i sras gzhan yang 'di lta ste dper na/ ri dang gcong rong dang / brag gi sul dang mtshams nas/ sgra brnyan grags pa ni 'jig rten kun</text></item>
<item><p>101b6</p><section>phal chen</section><text>la'ang mtshungs par grag ste/ lus med cing bltar mi snang la/ gzhan gyi sgra'i rkyen la rten te/ sgra thams cad kyi tshul dang sgra brnyan de dag 'byung yang de la rnam par rtog pa med do/ /kye rgyal ba'i sras de bzhin du de bzhin gshegs pa'i gsung yul na mi gnas</text></item>
<item><p>101b7</p><section>phal chen</section><text>phyogs na mi gnas pa ste/ 'on kyang sems can gyi bsam pa dang mos pa la rten cing 'byung ba med pa yang ma yin te/ de ni sgra rnam par pa cing brjod du med pa'o/ /kye rgyal ba'i sras khong du chud par bya ba'i sgo gnyis pa 'dis kyang / byang chub</text></item>
<item><p>102a1</p><section>phal chen</section><text>sems dpa' sems dpa' chen pos de bzhin gshegs pa'i gsung khong du chud par bya'o/ /kye rgyal ba'i sras gzhan yang 'di lta ste dper na/ lha rnams kyi chos kyi rnga chen po chos la yang dag par skul ba zhes bya ba steng gi /</text></item>
<item><p>102a2</p><section>phal chen</section><text>bar snang las yang dag par sgrog ste/ nam lha rnams bag med par spyod par gyur pa de'i tshe/ chos kyi rnga chen po de 'di skad du kye grogs po dag 'dod pa'i bde ba 'di dag ni shin tu mi rtag cing / bslu la myur du 'jig cing byis pa 'drid pa ste/ byis pas bsnyen</text></item>
<item><p>102a3</p><section>phal chen</section><text>pa'o/ /byis pas bsngags pa'o/ /de bas na bag yod par gyis la bag med par ma byed cig /ngan song dag tu ltung bar gyur ta re zhes bya ba'i sgra sgrog go /kye rgyal ba'i sras de ltar sgra de thos nas/ bag med par spyod pa'i lha'i bu rnams kyang so so nas</text></item>
<item><p>102a4</p><section>phal chen</section><text>skyo bar gyur te/ rang rang gi gnas kyi 'dod pa'i dga' ba spangs nas/ lha'i rgyal bo'i gnas su 'dong ngo / /de dag der phyin nas kyang chos la dga' bas nyi ma stung zhing chos la spyod par 'gyur ro/ /kye rgyal ba'i sras ltos dang lha'i rnga de la 'byung ba'am /</text></item>
<item><p>102a5</p><section>phal chen</section><text>'jig pa gang yang med la lha rnams la'ang don chen pa de lta bus shin tu phan 'dogs so/ /kye rgyal ba'i sras de bzhin du de bzhin gshegs pa'i gsung yang / sems can gyi khams ma lus par rgyas par mdzad de/ /sems can bag med par spyod pa rnams</text></item>
<item><p>102a6</p><section>phal chen</section><text>la yang dag par bskul ba'i phyir chos chen po'i sgra sgrog cing 'byung ngo / /'di lta ste yongs su gzung ba med pa'i sgra 'byung ngo / /bag yod pa'i sgra 'byung ngo / /mi rtag pa dang sdug bsngal ba dang / bdag med pa'i sgra 'byung ngo / /zhi ba mya ngan las 'das</text></item>
<item><p>102a7</p><section>phal chen</section><text>pa'i sgra 'byung ngo / /'jig rten gyi khams ma lus bar rgyas par bkang ste/ sems can bag med par spyod pa rnams mos par ji lta ba bzhin du rab tu dga' bar bya ba dang / theg pa ji lta ba bzhin du 'byung bar bya ba'i phyir yang dag par bskul ba mdzad</text></item>
<item><p>102b1</p><section>phal chen</section><text>cing / rang byung gi ye shes tshad med pa dang / byang chub sems dpa'i spyod pa mi 'phrogs pa dang / de bzhin gshegs pa rnams kyi ye shes kyis thams cad du khyab cing lhun gyis grub pa yang rab tu rjod do/ /sgra de thos nas kyang sems can tshad med</text></item>
<item><p>102b2</p><section>phal chen</section><text>grangs med pa dge ba'i chos la shin tu brtson par 'gyur te/ la la ni nyan thos kyi theg pa la/ la la ni rang sangs rgyas kyi theg pa la/ la la ni bla na med pa'i theg pa chen po la/ mngon par 'jug kyang / de bzhin gshegs pa'i gsung de ni gang la'ang zhugs</text></item>
<item><p>102b3</p><section>phal chen</section><text>pa med de/ gang gis kyang tshig tu mi brjod do/ /kye rgyal ba'i sras khong du chud par bya ba'i sgo gsum pa 'dis kyang byang chub sems dpa' sems dpa' chen pos de bzhin gshegs pa'i gsung khong du chud par bya'o/ /kye rgyal ba'i sras gzhan yang 'di lta ste/</text></item>
<item><p>102b4</p><section>phal chen</section><text>dper na/ lha'i rgyal po dbang bsgyur gyi lha'i bu mo bzang mo zhes bya ba'i kha'i dbugs gcig gis lha rdzas kyi rol mo'i sgra yan lag brgya phrag stong dang ldan pa'i nga ro 'byung ste/ sgra de 'byung ba na sgra rnam pa tha dad pa brgya phrag stong gi dbyangs su grag go /kye</text></item>
<item><p>102b5</p><section>phal chen</section><text>rgyal ba'i sras ltos dang / de ltar kha'i dbugs gcig pu las kyang / sgra'i dbyangs tshad med pa 'byung bar rung ngo / /kye rgyal ba'i sras de bzhin du de bzhin gshegs pa'i gsung gcig 'byung yang tshad med par khyab ste/ sems can gyi</text></item>
<item><p>102b6</p><section>phal chen</section><text>bsam pa ji lta ba bzhin du sems kyi rgyud la mos pa'i tshul dang 'dra bar tshad med pa'i sgra'i rnam par de bzhin gshegs pa'i gsung grag go /kye rgyal ba'i sras khong du chud par bya ba'i sgo bzhi pa 'dis kyang / de bzhin gshegs pa'i gsung khong du chud</text></item>
<item><p>102b7</p><section>phal chen</section><text>par bya'o/ /kye rgyal ba'i sras gzhan yang 'di lta ste dper na/ tshangs pa chen po ni tshangs pa'i 'jig rten na 'dug kyang 'dod na/ tshangs pa'i 'khor thams cad du tshangs pa'i dbyangs kyis go bar byed do/ /dbyangs de yang tshangs pa'i 'khor las</text></item>
<item><p>103a1</p><section>phal chen</section><text>gzhan du mi 'gro ste/ tshangs pa'i ris kyi lha'i bu thams cad kyang so so nas tshangs pa chen po ni/ bdag kho na'i don du tshangs pa'i sgra sgrog go snyam mo/ /kye rgyal ba'i sras de bzhin du de bzhin gshegs pa dgra bcom pa yang</text></item>
<item><p>103a2</p><section>phal chen</section><text>dag par rdzogs pa'i sangs rgyas kyang / sangs rgyas kyi gsung bla na med pa sgrog pa'i tshe/ 'khor gyi dkyil 'khor thams cad dbyangs kyis mngon par go bar mdzad de/ dbyangs de yang 'khor gyi dkyil 'khor las gud du mi 'gro'o/ /de ci'i</text></item>
<item><p>103a3</p><section>phal chen</section><text>phyir zhe na/ de la de bzhin gshegs pa ni dbyangs kyi ser sna mi mnga' ste/ sems can dbang po yongs su ma smin pa rnams la/ de bzhin gshegs pa'i dbyangs grag par mi 'gyur ro/ /'khor gyi dkyil 'khor du tshogs pa'i sems can thams</text></item>
<item><p>103a4</p><section>phal chen</section><text>cad kyang 'di snyam du sems te/ bdag kho na'i don du de bzhin gshegs pa chos ston to snyam mo/ /de bzhin gshegs pa ni gsung sgrog pa yang med/ phyir sdud pa yang med de/ phrin las de dag kyang yod cing snang ngo / /kye rgyal ba'i sras khong du</text></item>
<item><p>103a5</p><section>phal chen</section><text>chud par bya ba'i sgo lnga pa 'dis kyang / /de bzhin gshegs pa'i gsung khong du chud par bya'o/ /kye rgyal ba'i sras gzhan yang 'di lta ste dper na/ nam mkha'i dbyings las char gyi ro gcig pa 'bab kyang snod kyi rnam pa tha dad pas chu rnam pa tha dad</text></item>
<item><p>103a6</p><section>phal chen</section><text>par snang gi chu la rnam par rtog pa med do/ /kye rgyal ba'i sras de bzhin du de bzhin gshegs pa'i gsung yang 'di lta ste/ de bzhin gshegs pa'i rnam par grol bar/ ro gcig kyang sems can gyi bsam pa'i snod rnam pa tha dad pas/ de bzhin</text></item>
<item><p>103a7</p><section>phal chen</section><text>gshegs pa'i gsung rnam pa tha dad du snang ste/ de bzhin gshegs pa'i gsung la rnam par rtog pa med do/ /kye rgyal ba'i sras khong du chud par bya ba'i sgo drug pa 'dis kyang byang chub sems dpa' sems dpa' chen pos de bzhin gshegs pa'i</text></item>
<item><p>103b1</p><section>phal chen</section><text>gsung khong du chud par bya'o/ /kye rgyal ba'i sras gzhan yang 'di lta ste dper na/ klu'i rgyal po ma dros pa ni 'dzam bu'i gling thams cad sprin chen pos rgyas shing khyab par byas te/ 'di ltar lo thog skyed pa dang / rtswa dang gel pa dang / rtsi dang nags</text></item>
<item><p>103b2</p><section>phal chen</section><text>tshal sna tshogs rnam par spel ba dang / rnang dang lu ma dang mtsho dang mtshe'u dang rdzing bu yongs su dgang ba'i phyir char chen po 'bebs kyang / char de ni klu'i rgyal po ma dros pa'i lus las byung ba ma yin/ /sems las byung ba ma yin te/ sems can rnams</text></item>
<item><p>103b3</p><section>phal chen</section><text>la yang rnam pa tshad med pas nye bar 'tsho ba'i rgyur 'gyur ro/ /kye rgyal ba'i sras de bzhin du de bzhin gshegs pa dgra bcom pa yang dag par rdzogs pa'i sangs rgyas kyang / 'jig rten gyi khams ma lus pa thams cad thugs rje chen po'i sprin gyis</text></item>
<item><p>103b4</p><section>phal chen</section><text>rgyas par bkang ste/ sems can thams cad kyi bsam pa yongs su tshim par bya ba dang / dge ba'i rtsa ba thams cad shin tu bskyed pa dang / theg pa thams cad yongs su rdzogs par bya ba'i phyir chos kyi sprin chen po'i char bdud rtsi'i ro dang ldan pa</text></item>
<item><p>103b5</p><section>phal chen</section><text>'bebs te/ de bzhin gshegs pa'i gsung de yang nang nas byung ba ma yin/ phyi rol nas byung ba yang ma yin mod kyi/ de ltar tshad med pa'i sems can rnams kyang nye bar 'tsho ba'i rgyur 'gyur ro/ /kye rgyal ba'i</text></item>
<item><p>103b6</p><section>phal chen</section><text>sras khong du chud par bya ba'i sgo bdun pa 'dis kyang / de bzhin gshegs pa'i gsung khong du chud par bya'o/ /kye rgyal ba'i sras gzhan yang 'di lta ste dper na/ klu'i rgyal po yid du 'ong ba ni nam char chen po dbab par</text></item>
<item><p>103b7</p><section>phal chen</section><text>'dod pa de'i tshe nam mkha' thams cad sprin gyi dra bas yog par byed de/ zhag bdun du sprin chen po kun nas sdud do/ /sems can gyi las kyi mtha' rnams yongs su ma zin gyi bar du char gyi rgyun kyang kun tu gtong bar mi byed/ /de ci'i phyir</text></item>
<item><p>104a1</p><section>phal chen</section><text>zhe na/ kye rgyal ba'i sras klu'i rgyal po chen po yid du 'ong ba ni mi 'tshe ba'i ngang tshul dang ldan pa ste/ zhag bdun 'das nas char gyi rgyun shin tu phra bas sa thams cad yongs su ngoms par byed do/ /kye rgyal ba'i sras de bzhin du de</text></item>
<item><p>104a2</p><section>phal chen</section><text>bzhin gshegs pa dgra bcom pa yang dag par rdzogs pa'i sangs rgyas chos kyi rgyal po chen po yang / thugs rje chen po'i sprin bsdus te/ nam chos kyi char chen po dbab par dgyes pa de'i tshe/ shes rab dang thabs mkhas pas sems can yongs</text></item>
<item><p>104a3</p><section>phal chen</section><text>su smin par mdzad do/ /sems can rnams kyi dbang po yongs su mi smin gyi bar du ni/ bdud rtsi'i char sngar 'bebs par mi mdzad de nam sems can rnams yongs su smin par gyur pa de'i tshe/ gzod chos kyi char chen po bdud rtsi'i ro dang ldan pa 'bebs</text></item>
<item><p>104a4</p><section>phal chen</section><text>so/ phra zhing zab la mkhas pas shes par bya ba'i chos rjod cing sems can rnams 'jig par ma gyur bar rim gyis thams cad mkhyen pa nyid kyi chos kyi ro bla na med pas yongs su ngoms par mdzad do/ /kye rgyal ba'i sras khong du chud par bya</text></item>
<item><p>104a5</p><section>phal chen</section><text>ba'i sgo brgyad pa 'dis kyang / de bzhin gshegs pa'i gsung khong du chud par bya'o/ /kye rgyal ba'i sras 'di lta ste dper na/ rgya mtsho chen po'i nang na lag gis 'gro ba'i bdag po rgyan chen po zhes bya ba yod de/ de 'dod na rgya mtsho chen po'i</text></item>
<item><p>104a6</p><section>phal chen</section><text>nang du rgyan gcig dang ldan pa'i char rab tu 'bebs so/ /de 'dod na rgyan bcu dang ldan pa'i char rab tu 'bebs so/ /de 'dod na rgyan brgya dang ldan pa'i char rab tu 'bebs so/ /de 'dod na rgyan stong dang ldan pa'i char rab tu 'bebs so/ /de 'dod</text></item>
<item><p>104a7</p><section>phal chen</section><text>na rgyan brgya phrag stong dang ldan pa'i char rab tu 'bebs kyang / kye rgyal ba'i sras char pa de dag la rnam par rtog pa gang yang med de/ 'on kyang klu'i rgyal po de'i khyu mchog gi mthu phyung ba/ bsam gyis mi khyab pa rnam par phye ba'i byin gyis rnam par dgod</text></item>
<item><p>104b1</p><section>phal chen</section><text>pa'i rgyan brgya phrag stong dang ldan pa'i char 'bab pa yod cing snang ngo / /kye rgyal ba'i sras de bzhin du de bzhin gshegs pa dgra bcom pa yang dag par rdzogs pa'i sangs rgyas kyang / nam chos kyi char chen po dbab par dgyes pa de'i tshe bzhed na/ chos gcig</text></item>
<item><p>104b2</p><section>phal chen</section><text>rnam par dgod pa'i rgyan gyis kyang chos ston to/ /bzhed na chos bcu rnam par dgod pa'i rgyan dang / bzhed na chos nyi shu rnam par dgod pa'i rgyan dang / bzhed na chos brgya rnam par dgod pa'i rgyan dang / bzhed na chos stong rnam par dgod pa'i rgyan dang /</text></item>
<item><p>104b3</p><section>phal chen</section><text>bzhed na chos brgya phrag stong rnam par dgod pa'i rgyan dang / bzhed na sems can gyi spyod pa stong phrag brgyad cu rtsa bzhi la/ gsung rnam pa tha dad pa stong phrag brgyad cu rtsa bzhi rnam par dgod pa'i rgyan gyis chos ston pa nas/ gsung gi rnam pa bye ba khrag khrig brgya stong</text></item>
<item><p>104b4</p><section>phal chen</section><text>tshad med pa'i bar du rnam par dgod pa'i rgyan gyis chos ston te/ sems can tshad med pa yang yongs su tshim par mdzad kyang / de bzhin gshegs pa'i chos kyi sprin chen po'i gsung la rnam par rtog pa gang yang mi mnga' 'o/ /'on kyang so sor ci rigs su</text></item>
<item><p>104b5</p><section>phal chen</section><text>sems can rnams kyi dbang po yongs su tshim par bya ba'i phyir/ 'di lta ste de bzhin gshegs pa'i chos kyi dbyings kyi dkyil 'khor shin tu dag pa'i phyir/ de ltar gsung gi rnam pa tshad med pa 'byung bar 'gyur ro/ /kye rgyal ba'i sras khong du chud par bya ba'i</text></item>
<item><p>104b6</p><section>phal chen</section><text>sgo dgu pa 'dis kyang de bzhin gshegs pa'i gsung khong du chud par bya'o/ /kye rgyal ba'i sras gzhan yang 'di lta ste dper na/ klu'i rgyal po gang chen mtsho ni/ nam klu'i rgyal po chen po'i rnam par rtse bas/ rnam par rtse bar 'dod cing sems can rnams</text></item>
<item><p>104b7</p><section>phal chen</section><text>kyang bde ba dang / yongs su tshim par bya bar 'dod par gyur pa de'i tshe/ gling chen po bzhi pa'i 'jig rten gyi khams kyi sa'i steng nye bar bzung ba yan cad/ lha'i rgyal po dbang bsgyur gyi gnas kyi bar du sprin gyi dra ba kha dog sna tshogs can kha dog du ma dang ldan pas</text></item>
<item><p>105a1</p><section>phal chen</section><text>yongs su khebs par byed do/ /sprin gyi dra ba'i rgyan de dag la yang kha dog rnam pa tha dad pa'i gzugs rnam par bye ba 'di lta bu dag snang zhing yod de/ /'di ltar la la ni 'dzam bu chu klung gi gser gyi kha dog tu snang ngo / /la la ni baiDUr+ya</text></item>
<item><p>105a2</p><section>phal chen</section><text>bzang po'i kha dog tu snang ngo / /la la ni dngul gyi kha dog tu snang ngo / /la la ni shel gyi kha dog tu snang ngo / /la la ni mu sa ra gal pa'i kha dog tu snang ngo / /la la ni a sma gar b+ha'i kha dog tu snang ngo / /la la ni dpal gyi snying po'i kha dog tu snang ngo / /la la ni mu</text></item>
<item><p>105a3</p><section>phal chen</section><text>tig dmar po'i kha dog tu snang ngo / /la la ni spos sna tshogs kyi kha dog tu snang ngo / /la la ni gos dkar po dri ma med pa'i kha dog tu snang ngo / /la la ni kha dog gcig tu snang ngo / /la la ni kha dog rnam pa tha dad pa sna tshogs su snang ngo / /rnam pa de lta bu'i</text></item>
<item><p>105a4</p><section>phal chen</section><text>sprin gyi dra bas gling bzhi pa kun nas khebs par byas nas/ rnam pa sna tshogs kyi glog 'gyed de/ 'di ltar sprin gser gyi kha dog tu 'dug pa las/ glog gi phreng ba bai DUr+ya'i kha dog lta bu 'gyed do/ /sprin bai DUr+ya bzang po'i kha dog tu 'dug pa las glog gi</text></item>
<item><p>105a5</p><section>phal chen</section><text>phreng ba gser gyi kha dog lta bu 'gyed do/ /sprin dngul gyi kha dog tu 'dug pa las/ glog gi phreng ba mu sa ra gal pa'i kha dog lta bu 'gyed do/ /sprin mu sa ra gal pa'i kha dog tu 'dug pa las/ glog gi phreng ba dngul gyi kha dog lta bu 'gyed do/ /sprin a sma</text></item>
<item><p>105a6</p><section>phal chen</section><text>gar b+ha'i kha dog tu 'dug pa las/ glog gi phreng ba mu tig dmar po'i kha dog lta bu 'gyed do/ /sprin mu tig dmar po'i kha dog tu 'dug pa las/ glog gi phreng ba asma gar b+ha'i kha dog lta bu 'gyed do/ /sprin a sma gar b+ha'i kha dog tu 'dug pa las/ glog</text></item>
<item><p>105a7</p><section>phal chen</section><text>gi phreng ba dpal gyi snying po'i kha dog lta bu 'gyed do/ /sprin dpal gyi snying po'i kha dog tu 'dug pa las/ glog gi phreng ba spos rnam pa tha dad pa'i kha dog lta bu 'gyed do/ /sprin spos rnam pa tha dad pa'i kha dog lta bur 'dug pa las/ glog gi phreng ba shel gyi kha dog</text></item>
<item><p>105b1</p><section>phal chen</section><text>lta bu 'gyed do/ /sprin shel gyi kha dog lta bur 'dug pa las/ glog gi phreng ba rin po che sna tshogs cho ma cho dgu'i kha dog lta bu 'gyed do/ /sprin rnam pa sna tshogs rnam pa tha dad pa'i kha dog tu 'dug pa las/ glog gi phreng ba kha dog gcig tu snang ba 'gyed do/ /sprin kha</text></item>
<item><p>105b2</p><section>phal chen</section><text>dog gcig tu 'dug pa las/ glog gi phreng ba sna tshogs rnam pa tha dad pa'i kha dog dang ldan pa 'gyed do/ /rnam pa ji lta bur mos pa'i tshul bzhin du sems can dga' bar bya ba'i phyir 'brug gi sgra dbyangs rnam pa du ma'i nga ro 'byin to/ /la lar ni lha'i rnga'i</text></item>
<item><p>105b3</p><section>phal chen</section><text>sgra dbyangs kyi nga ro 'byin to/ /la lar ni lha'i bu mo'i glu dang rol mo'i sgra dbyangs kyi nga ro 'byin to/ /la lar ni rol mo brdung ba dang dkrol ba'i sgra dbyangs kyi nga ro 'byin to/ /la lar ni klu'i bu mo'i glu'i sgra dbyangs sna tshogs kyi nga ro 'byin to/ /</text></item>
<item><p>105b4</p><section>phal chen</section><text>la lar ni dri za'i bu mo'i glu'i sgra dbyangs dang nga ro 'byin to/ /la lar ni mi 'am ci'i bu mo'i sgra dbyangs kyi nga ro 'byin to/ /la lar ni sa grum pa'i sgra dbyangs kyi nga ro 'byin to/ /la lar ni rgya mtsho 'brug gi sgra zab mo'i sgra dbyangs kyi nga ro 'byin to/ /</text></item>
<item><p>105b5</p><section>phal chen</section><text>la lar ni seng ge'i rgyal po'i sgra'i gdangs kyi sgra dbyangs dang nga ro 'byin to/ /la lar ni bya btsun pa'i skad kyi sgra dbyangs kyi nga ro 'byin to/ /la lar ni rnam pa sna tshogs tha dad pa'i glu'i sgra dbyangs kyi nga ro 'byin to/ /de lta bu'i sprin gyi dra ba chen po</text></item>
<item><p>105b6</p><section>phal chen</section><text>bsdus te/ glog gi phreng ba bkye nas 'brug gi sgra dbyangs dang nga ro rnam pa de la bu dag kyang phyung ste/ dga' ba dang spro ba chen po bskyed pa zhes bya ba'i klu'i rlung chen po 'gyed do/ /rlung chen po de dag langs pas kyang sems can rnams kyi lus sim</text></item>
<item><p>105b7</p><section>phal chen</section><text>par 'gyur te/ dga' ba dang spro ba yang rab tu skye'o/ /de nas sems can rnams kyi bsod nams dang / mos pa'i khyad par gyi tshul ji lta ba bzhin du las kyi rnam pa sna tshogs su tha dad du gyur ba'i char chen po 'bebs te/ lha'i rgyal po dbang</text></item>
<item><p>106a1</p><section>phal chen</section><text>bsgyur gyi gnas nye bar bzung ba man cad sa'i steng na yod pa'i gnas kyi bar du char pa rnam pa tha dad pa 'bebs te/ 'di ltar rgya mtsho chen por ni tha mi dad pa zhes bya ba'i char sprin chen po'i char 'bebs so/ /dbang bsgyur gyi lha</text></item>
<item><p>106a2</p><section>phal chen</section><text>rnams la ni shin tu snyan cing mnyan par 'os pa zhes bya ba'i sgra snyan pa'i glu dang rol mo'i char chen po 'bebs so/ /'phrul dga'i lha rnams la ni snang ba rab tu gtong ba zhes bya ba'i nor bu rin po che'i char chen po 'bebs so/ /dga' ldan gyi lha rnams la ni/</text></item>
<item><p>106a3</p><section>phal chen</section><text>gtsug phud 'phyang ba zhes bya ba'i rgyan gyi char chen po 'bebs so/ /mtshe ma'i lha rnams la ni rgyan sna tshogs shes bya ba me tog gi char chen po 'bebs so/ /sum cu rtsa gsum gyi lha rnams la ni spos yid du 'ong ba zhes bya ba'i lha rdzas kyi spos kyi char chen po 'bebs</text></item>
<item><p>106a4</p><section>phal chen</section><text>so/ /rgyal po chen po bzhi'i ris kyi lha rnams la ni dga' bar byed pa zhes bya ba lha rdzas kyi gos kyi char chen po 'bebs so/ /klu'i rgyal po chen po'i gnas su ni 'od shin tu 'phags pa zhes bya ba mu tig dmar po'i char chen po 'bebs so/ /lha ma yin gyi</text></item>
<item><p>106a5</p><section>phal chen</section><text>gnas su ni dgra pha rol shin tu 'jom pa zhes bya ba gzhu dang mtshon cha'i char chen po 'bebs so/ /byang gi sgra mi snyan du ni me tog shin tu rgyas pa zhes bya ba'i me tog sna tshogs kyi char chen po 'bebs so/ /gzhung de bzhin du gling chen po bzhi pa'i 'jig rten</text></item>
<item><p>106a6</p><section>phal chen</section><text>gyi khams thams cad kyi gnas sna tshogs su rnam pa tha dad pa'i char sna tshogs rab tu 'bebs so/ /kye rgyal ba'i sras klu'i rgyal po gang chen mtsho la ser sna cung zad kyang med de/ 'on kyang sems can rnams kyi dge ba'i rtsa ba dang / bsod nams kyi</text></item>
<item><p>106a7</p><section>phal chen</section><text>tshogs rnam pa sna tshogs tha dad pa'i khyad par gyis char rnam pa tha dad pa'ang snang zhing yod par gyur to/ /kye rgyal ba'i sras de bzhin du de bzhin gshegs pa dgra bcom pa yang dag par rdzogs pa'i sangs rgyas bla na med pa'i chos kyi rgyal po chen po yang rtag tu</text></item>
<item><p>106b1</p><section>phal chen</section><text>rgyun mi 'chad par chos kyi rnam par rol pas rnam par rol pa'i tshe/ chos kyi dbyings ma lus pa thams cad chos kyi sku'i sprin gyis rgyas par bkang zhing / sems can ji ltar mos pa'i tshul bzhin du sku'i sprin yang dag par ston te/ 'di ltar sems can la la la</text></item>
<item><p>106b2</p><section>phal chen</section><text>ni skye ba 'byung ba'i sku'i sprin yongs su ston to/ /sems can la la la ni sprul pa'i sku'i sprin yongs su ston to/ /sems can la la la ni byin gyi rlabs kyi sku'i sprin yongs su ston te/ sems can la la la ni gzugs kyi sku'i sprin yongs su ston to/ /</text></item>
<item><p>106b3</p><section>phal chen</section><text>sems can la la la ni sku sna tshogs mngon par bsgrubs pa'i sprin yongs su ston to/ /sems can la la la ni bsod nams kyi sku'i sprin yongs su ston to/ /sems can la la la ni ye shes kyi sku'i sprin yongs su ston to/ /sems can la la la ni stobs</text></item>
<item><p>106b4</p><section>phal chen</section><text>la thub pa med pa'i sku'i sprin yongs su ston to/ /sems can la la la ni mi bsnyengs pa zil gyis mi non pa'i sku'i sprin yongs su ston to/ /sems can la la la ni chos kyi dbyings lus pa med pa'i sku'i sprin yongs su ston te/ kye rgyal ba'i sras de ltar de</text></item>
<item><p>106b5</p><section>phal chen</section><text>bzhin gshegs pa dgra bcom pa yang dag par rdzogs pa'i sangs rgyas ni 'jig rten gyi khams ma lus pa thams cad chos kyi sku'i sprin gyis bkang zhing / sems can rnams kyi sems dang / bsam pa dang mos pa ji lta ba'i tshul bzhin du de dag la</text></item>
<item><p>106b6</p><section>phal chen</section><text>'od zer gyi glog gi 'phreng ba 'gyed de/ 'di ltar sems can la la la ni 'od zer gyi glog gi phreng ba kun tu khyab pa zhes bya ba 'gyed do/ /sems can la la la ni 'od zer gyi glog gi phreng ba sangs rgyas kyi gsang ba la 'jug pa zhes bya ba 'gyed do/ /</text></item>
<item><p>106b7</p><section>phal chen</section><text>sems can la la la ni 'od zer gyi glog gi phreng ba spogs pa snang ba zhes bya ba 'gyed do/ /sems can la la la ni 'od zer gyi glog gi phreng ba snang bar byed pa zhes bya ba 'gyed do/ /sems can la la la ni 'od zer gyi glog gi phreng ba gzungs kyi sgo mi zad pa la 'jug</text></item>
<item><p>107a1</p><section>phal chen</section><text>pa zhes bya ba 'gyed do/ /sems can la la la ni 'od zer gyi glog gi phreng ba dran pa mi 'khrugs pa zhes bya ba 'gyed do/ /sems can la la la ni 'od zer gyi glog gi phreng ba blo gros mi 'phrogs pa zhes bya ba 'gyed do/ /sems</text></item>
<item><p>107a2</p><section>phal chen</section><text>can la la la ni 'od zer gyi glog gi phreng ba rig pa'i rjes su 'jug pa zhes bya ba 'gyed do/ /sems can la la la ni 'od zer gyi glog gi phreng ba bsam pa thams cad shin tu tshim par byed pa zhes bya ba 'gyed de/ kye rgyal ba'i sras de ltar de bzhin gshegs pa</text></item>
<item><p>107a3</p><section>phal chen</section><text>dgra bcom pa yang dag par rdzogs pa'i sangs rgyas kyis rnam pa de lta bu'i 'od zer gyi dra ba'i glog tshad med pa de dag rab tu bkye nas/ ting nge 'dzin chen po'i 'brug gi sgra dbyangs rnam pa 'di lta bu dag rab tu sgrog ste/ 'di ltar sems can la la la ni</text></item>
<item><p>107a4</p><section>phal chen</section><text>blo shin tu rnam par sangs rgyas pa zhes bya ba'i ting nge 'dzin gyi 'brug gi sgra dbyangs sgrog go /sems can la la la ni shin tu sbyangs pas dri ma med pa'i phyag rgya zhes bya ba'i ting nge 'dzin gyi 'brug gi sgra dbyangs sgrog go /sems can la la la ni chos</text></item>
<item><p>107a5</p><section>phal chen</section><text>thams cad la dbang bsgyur ba zhes bya ba'i ting nge 'dzin gyi 'brug gi sgra dbyangs sgrog go /sems can la la la ni rdo rje'i dkyil 'khor zhes bya ba'i ting nge 'dzin gyi 'brug gi sgra dbyangs sgrog go /sems can la la la ni ri rab rgyal mtshan zhes bya ba'i ting nge 'dzin</text></item>
<item><p>107a6</p><section>phal chen</section><text>gyi 'brug gi sgra dbyangs sgrog go /sems can la la la ni gang chen rgya mtsho zhes bya ba'i ting nge 'dzin gyi 'brug gi sgra dbyangs sgrog go /sems can la la la ni nyi ma sgron ma zhes bya ba'i ting nge 'dzin gyi 'brug gi sgra dbyangs sgrog go /sems can</text></item>
<item><p>107a7</p><section>phal chen</section><text>la la la ni 'gro ba thams cad yongs su tshim par byed pa zhes bya ba'i ting nge 'dzin gyi 'brug gi sgra dbyangs sgrog go /sems can la la la ni mdzod mi zad pa zhes bya ba'i ting nge 'dzin gyi 'brug gi sgra dbyangs sgrog go /sems can la la la ni mi 'khrugs</text></item>
<item><p>107b1</p><section>phal chen</section><text>pa'i mos pa yongs su 'dzin pa zhes bya ba'i ting nge 'dzin gyi 'brug gi sgra dbyangs sgrog ste/ kye rgyal ba'i sras de ltar de dag la pa de bzhin gshegs pa'i chos kyi sku'i sprin las de dag la pa ting nge 'dzin rnam pa tha dad pa'i sgo'i 'brug chen po'i sgra</text></item>
<item><p>107b2</p><section>phal chen</section><text>dbyangs chos mnyan pa'i sngon gyi ltas 'gro ba thams cad shin tu tshim par byed pa rab tu sgrog go /kye rgyal ba'i sras de bzhin gshegs pa'i chos kyi sku'i sprin rnam pa de lta bu byung ba dang / 'od zer gyi glog gi phreng ba bkye ste/ ting nge 'dzin gyi 'brug sgra 'gro</text></item>
<item><p>107b3</p><section>phal chen</section><text>ba thams cad tshim par byed pa shin tu bsgrags pa'i tshe/ de bzhin gshegs pa'i chos kyi sku'i sprin sngon byams pa chen po dang / thugs rje chen po bsgribs pa med pas/ mngon par bsgrubs pa las ye shes chen po'i dkyil 'khor gyi rlung 'byung ba</text></item>
<item><p>107b4</p><section>phal chen</section><text>yod de/ de ni thog mar sems can thams cad dang / byang chub sems dpa' thams cad kyi sems dang lus sim par byed do/ /de'i 'og tu chos kyi sprin gyi char chen po 'bebs so/ /kye rgyal ba'i sras chos kyi sku'i sprin chen po bsam gyis mi</text></item>
<item><p>107b5</p><section>phal chen</section><text>khyab pa thugs rje chen po las byung ba bsdus shing / sems can lus dang sems sim par gyur pa rnams la de bzhin gshegs pa chos kyi char chen po bsam gyis mi khyab pa 'bebs te/ 'di ltar byang chub sems dpa' snying po byang chub kyi mchog</text></item>
<item><p>107b6</p><section>phal chen</section><text>tu phyin pa rnams la chos kyi dbyings tha mi dad pa zhes bya ba'i chos kyi sprin chen po'i char rab tu 'bebs so/ /byang chub sems dpa' srid pa tha ma pa rnams la de bzhin gshegs pa'i gsang ba/ byang chub sems dpa'i thabs kyi rnam par rol</text></item>
<item><p>107b7</p><section>phal chen</section><text>pa zhes bya ba'i chos kyi sprin chen po'i char rab tu 'bebs so/ /byang chub sems dpa' dbang bskur ba thob pa rnams la de bzhin gshegs pa'i rgyan gyis rnam par klubs pa zhes bya ba'i chos kyi sprin chen po'i char rab tu 'bebs so/ /byang chub sems</text></item>
<item><p>108a1</p><section>phal chen</section><text>dpa' tshe gcig gis thogs pa rnams la kun nas snang ba yongs su sbyong ba zhes bya ba'i chos kyi sprin chen po'i char rab tu 'bebs so/ /byang chub sems dpa' bzod pa thob pa rnams la yon tan rin po che ye shes kyi me</text></item>
<item><p>108a2</p><section>phal chen</section><text>tog shin tu rgyas pas byang chub sems dpa'i spyod pa rgyun mi 'chad pa zhes bya ba'i chos kyi sprin chen po'i char rab tu 'bebs so/ /byang chub sems dpa'i spyod pa la zhugs pa rnams la sprul pas mngon par 'jug pa'i spyod pa rgyun mi 'chad cing yongs</text></item>
<item><p>108a3</p><section>phal chen</section><text>su skyo ba med pa zhes bya ba'i chos kyi sprin chen po'i char rab tu 'bebs so/ /byang chub sems dpa' sems dang po bskyed pa rnams la de bzhin gshegs pa'i spyod pa'i rjes su snyeg cing / byams pa chen po dang / snying rje chen pos 'gro ba thams cad</text></item>
<item><p>108a4</p><section>phal chen</section><text>yongs su skyob pa zhes bya ba'i sprin chen po'i char rab tu 'bebs so/ /sems can rang sangs rgyas kyi theg pa la mos pa rnams la rten cing 'brel par 'byung ba'i tshul khong du chud pas mtha' gnyis kyi lta ba dang bral zhing rnam par grol ba'i 'bras bu</text></item>
<item><p>108a5</p><section>phal chen</section><text>chud mi za ba zhes bya ba'i chos kyi sprin chen po'i char rab tu 'bebs so/ /sems can nyan thos kyi theg pa la mos pa rnams la nyon mongs pa'i dgra thams cad 'joms pa zhes bya ba'i shes rab kyi ral gri'i chos kyi sprin chen po'i char rab tu 'bebs</text></item>
<item><p>108a6</p><section>phal chen</section><text>so/ /sems can dge ba'i rtsa ba shin tu bstsags shing theg pa la nges par gyur pa rnams la dga' ba dang / spro ba rab tu bskyed pa zhes bya ba chos kyi sgo sna tshogs mngon par bsgrub pa'i char rab tu 'bebs te/ kye rgyal ba'i sras de ltar de bzhin</text></item>
<item><p>108a7</p><section>phal chen</section><text>gshegs pa ni chos kyi sgo bcu po 'di dag la pa tshad med pa'i chos kyi sprin chen po'i char sems can ma lus pa thams cad kyi mos pa ji lta bzhin du/ chos kyi dbyings thams cad rgyas par bkang ste/ rab tu 'bebs pa mdzad do/ /</text></item>
<item><p>108b1</p><section>phal chen</section><text>kye rgyal ba'i sras de bzhin gshegs pa dgra bcom pa yang dag par rdzogs pa'i sangs rgyas rnams la/ chos kyi ser sna gang yang mi mnga' yang sems can rnam pa ji lta bur smin pa'i tshul dang / bsam pa dang dbang po dang mos pa dang / brtson 'grus</text></item>
<item><p>108b2</p><section>phal chen</section><text>rnam pa tha dad pas de bzhin gshegs pa'i chos kyi char chen po rnam pa tha dad par snang bar gyur to/ /kye rgyal ba'i sras khong du chud par bya ba'i sgo bcu pa 'dis kyang / byang chub sems dpa' sems dpa' chen pos de bzhin gshegs pa dgra bcom pa</text></item>
<item><p>108b3</p><section>phal chen</section><text>yang dag par rdzogs pa'i sangs rgyas rnams kyi gsung brjod pa khong du chud par bya'o/ /kye rgyal ba'i sras de bzhin gshegs pa'i gsung de ni tshad med pa shin tu bstan pa bcus khong du chud par bya ste/ bcu gang zhe na/ 'di ltar thams cad rjes</text></item>
<item><p>108b4</p><section>phal chen</section><text>su song ba'i phyir nam mkha'i dbyings ltar tshad med par khong du chud par bya'o/ /ma lus pa'i mthar thug pas chos kyi dbyings ltar tshad med par khong du chud par bya'o/ /sems can thams cad kyi sems rab tu tshim par byed pas/ sems can</text></item>
<item><p>108b5</p><section>phal chen</section><text>gyi khams ltar tshad med par khong du chud par bya'o/ /rnam par ston pas las ltar tshad med par khong du chud par bya'o/ /shin tu zhi bar byed pas nyon mongs pa ltar tshad med par khong du chud par bya'o/ /sems can rnams kyi mos pa ji lta ba bzhin du</text></item>
<item><p>108b6</p><section>phal chen</section><text>khong du chud par byed pas/ sgra dbyangs rnam pa tha dad pa ltar tshad med par khong du chud par bya'o/ /rnam par grol ba shin tu rtogs pas mos pa tshad med pa ltar khong du chud par bya'o/ /mtha' dang dbus med cing sa mtshams med pas dus gsum</text></item>
<item><p>108b7</p><section>phal chen</section><text>ltar tshad med par khong du chud par bya'o/ /chos thams cad rnam par 'byed pas ye shes ltar tshad med par khong du chud par bya'o/ /de bzhin gshegs pa'i chos kyi dbyings kyi rjes su song bas sangs rgyas kyi yul phyir mi ldog pa ltar tshad med par</text></item>
<item><p>109a1</p><section>phal chen</section><text>khong du chud par bya ste/ kye rgyal ba'i sras de ltar de dag la pa mngon par bsgrubs pa tha dad pa shin tu bstan pa brgya stong mang pos/ byang chub sems dpa' sems dpa' chen pos de bzhin gshegs pa dgra bcom pa</text></item>
<item><p>109a2</p><section>phal chen</section><text>yang dag par rdzogs pa'i sangs rgyas rnams kyi gsung brjod pa khong du chud par bya'o/ /de nas byang chub sems dpa' sems dpa' chen po kun tu bzang pos don 'di nyid yang brtag pa'i phyir tshigs su bcad pa 'di dag smras so/ /'jig rten</text></item>
<item><p>109a3</p><section>phal chen</section><text>'jig par 'gyur tshe gzhal med sgra dbyangs bzhi/ /sems can dge ba'i 'bras bus bar snang mkha' las 'byung / /bsam gtan bzhi ni zhi ba sdug bsngal med pa yod/ /de skad sgra thos 'dod pa'i khams rnams rnam par spong / /de bzhin stobs</text></item>
<item><p>109a4</p><section>phal chen</section><text>bcu mnga' gsung dam pa tshad med pa/ /sems can don du chos dbyings rnam par bkang zhing 'byung / /des ni srid pa'i mtsho las 'da' zhing rgal bar 'gyur/ /bde gshegs gsung de sku la med de thugs la min/ /ri dang brag dang lung sul</text></item>
<item><p>109a5</p><section>phal chen</section><text>gnas pa'i sgra brnyan ni/ /mi yi sgra bzhin sgra brnyan thams cad rab tu brjod/ /gzhan gyi sgra phyung rnam par dmigs pas sgra de 'byung / /de la sgra rtog rnam pa kun tu yod ma yin/ /stobs bcu mnga' ba'i gsung dbyangs chos nyid rnam mi rtog /gzhan</text></item>
<item><p>109a6</p><section>phal chen</section><text>gyi spyod dang dbang po yongs su smin pas 'byung / /sems can mang po 'dul zhing bsam pa dga' bar mdzad/ /stobs bcu mnga' ba rnams la rlom sems bskyod mi mnga'/ /ji ltar rnga chen chos la bskul ba'i sgra ldan pa/ /gang tshe lha rnams 'dod</text></item>
<item><p>109a7</p><section>phal chen</section><text>la zhen cing bag med pa/ /de tshe mkha' yi dbyings las chos kyi sgra ston te/ /sgra de thos shing lha rnams bag yod spyod par 'gyur/ /de bzhin stobs bcu mnga' ba'i chos sgra ldan pa'i rnga/ /phyogs bcu kun tu sems can yang dag rab tu bskul/ /</text></item>
<item><p>109b1</p><section>phal chen</section><text>rgyal ba'i gsung ni skye mched 'gag pa mi dmigs so/ /de yi sgra thos sems can byang chub 'thob par 'gyur/ /lha yi dbang po dbang bsgyur lha rdzas rtse ba'i tshe/ /lha mo'i kha dbugs gcig kyang yan lag mang ldan pas/ /kha dbugs sgra dbyangs</text></item>
<item><p>109b2</p><section>phal chen</section><text>gcig las sna tshogs sgra mang 'byung / /sgra dbyangs brgya stong mang po 'byung yang de la rnam rtog med/ /de bzhin stobs bcu mnga' ba'i gsung gcig bsgrag pa las/ /sems can snyed kyi gsung gi yan lag dus gcig 'byung / /sems can ji</text></item>
<item><p>109b3</p><section>phal chen</section><text>bzhin ji ltar mos par gsung nyan cing / /thos nas nyon mongs spong byed sgra la rtog pa med/ /ji ltar tshangs pa tshangs pa'i stan las ma g.yos par/ /sgra dbyangs gcig brjod tshangs pa bsam yas dga' bar byed/ /'on kyang tshangs pa'i dbyangs</text></item>
<item><p>109b4</p><section>phal chen</section><text>de 'khor gyi phyir mi 'byung / /'khor rnams ji snyed thams cad khong du chud par byed/ /stobs bcu'i legs mnga' tshangs pa sangs rgyas gdan bzhugs shing / /gsung gcig chos dbyings ma lus bkang te rab tu sgrog /'khor las mi 'da' sangs rgyas</text></item>
<item><p>109b5</p><section>phal chen</section><text>ser sna mnga' ba min/ /sems can dad dang bral bas rgyal ba'i gsung mi thos/ /ji ltar chu rgyun thams cad rang bzhin gcig pa ste/ /ro 'thun mi rtog dag cing yan lag brgyad dang ldan/ /sa stengs snod kyi khyad par gzhan dang gzhan gyur pas/ /</text></item>
<item><p>109b6</p><section>phal chen</section><text>rkyen dang phrad gyur chu yi rnam pa tha dad 'gyur/ /de bzhin rgyal sras thams cad mkhyen gsung thams cad kyang / /ro mthun mi rtog sangs rgyas byang chub rang bzhin yin/ /sems can spyod pa'i khyad kyis rnam pa tha dad 'gyur/ /sems can bde</text></item>
<item><p>109b7</p><section>phal chen</section><text>gshegs gsung la gzhan dang gzhan du nyan/ /ma dros klu ni 'dzam bu'i gling chen kun bkang zhing / /sa gzhi ngoms par bya phyir char ba'i rgyun kyang gtong / /lo thog nags tshal chu klung rim gyis skye bar byed/ /'on kyang chu rgyun lus las ma byung</text></item>
<item><p>110a1</p><section>phal chen</section><text>sems las min/ /bcom ldan 'das kyang de bzhin chos kyi dbyings bkang zhing / /sems can ngoms par bya phyir chos kyi char chen 'bebs/ /dge ba brgya 'phel sems can nyon mongs zhi bar mdzad/ /rgyal ba'i gsung ni phyi nang gang</text></item>
<item><p>110a2</p><section>phal chen</section><text>na'ang yod pa min/ /lag gis 'gro ba'i bdag po yid du 'ong ba ni/ /nyin zhag bdun du mkha' dbyings 'di la sprin sdud de/ /dgos pa ma grub bar du char gyi rgyun mi 'bebs/ /phan pa'i don du char rgyun phra mo phyis 'bebs so/ /stobs bcu 'gro</text></item>
<item><p>110a3</p><section>phal chen</section><text>ba'i don du chos dbyings rgyas mdzad cing / /sems can yongs su smin phyir don dam mi gsung ste/ /nam zhig snod du gyur tshe zab mo'i chos kyang gsung / /thos nas mi sdang sangs rgyas ye shes 'jug par 'gyur/ /ji ltar rgya mtsho'i klu yi rgyal</text></item>
<item><p>110a4</p><section>phal chen</section><text>po rgyan can ni/ /sprin gyi rgyan bcu bsdus shing char ba rab tu 'bebs/ /'on tam sprin rgyan brgya bsdus brgya stong rgyan bsdus shing / /ro gcig char las rnam pa sna tshogs mang po 'bebs/ /sangs rgyas tha dad yang dag mkhyen gyi mthar phyin pa'i/ /</text></item>
<item><p>110a5</p><section>phal chen</section><text>rang byung sgo bcu 'on tam nyi shu brgya gsung ste/ /gal te yang na brgya stong tshad med mang po gsung / /'on kyang chos dbyings rnam par 'byed par mdzad pa med/ /lag 'gro kun gyi gtso bo klu dbang gang chen mtsho/ /gling bzhi 'di dag sprin gyi dra</text></item>
<item><p>110a6</p><section>phal chen</section><text>bas kun tu 'gengs/ /gnas rnams kun tu char pa rnam pa sna tshogs 'bebs/ /gang chen mtsho bdag de la gnyis su bya ba med/ /sangs rgyas 'gro ba kun gtso chos rgyal dam pa yang / /thugs rje chen po'i stobs kyis sku sprin rgyas bdal</text></item>
<item><p>110a7</p><section>phal chen</section><text>cing / /byang chub lam du zhugs la chos rab char 'bebs te/ /mi rtog 'jig rten kun la gzhan dang gzhan yang gsung // //sangs rgyas rmad gcad ces bya ba shin tu rgyas pa chen po'i mdo/ /bam po bcu gcig pa/</text></item>
<item><p>110b1</p><section>phal chen</section><text>de skad ces smras pa dang / byang chub sems dpa' sems dpa' chen po de bzhin gshegs pa'i rigs su byung ba'i dpal gyis/ byang chub sems dpa' sems dpa' chen po kun tu bzang po la 'di skad ces smras so/ /kye rgyal ba'i sras byang chub</text></item>
<item><p>110b2</p><section>phal chen</section><text>sems dpa' sems dpa' chen pos/ ji lta bur de bzhin gshegs pa dgra bcom pa yang dag par rdzogs pa'i sangs rgyas rnams kyi thugs skye ba khong du chud par bya/ de skad ces smras pa dang / byang chub sems dpa' sems dpa' chen po kun tu</text></item>
<item><p>110b3</p><section>phal chen</section><text>bzang pos/ byang chub sems dpa' sems dpa' chen po de bzhin gshegs pa'i rigs su byung ba'i dpal la 'di skad ces smras so/ /kye rgyal ba'i sras de bzhin gshegs pa rnams ni sems kyis rnam par dgod pa ma yin/ yid kyis rnam par</text></item>
<item><p>110b4</p><section>phal chen</section><text>dgod pa ma yin/ rnam par shes pas rnam par dgod pa ma yin te/ kye rgyal ba'i sras de bzhin gshegs pa'i thugs skye ba ni/ de bzhin gshegs pa'i ye shes tshad med pas khong du chud par bya'o/ /kye rgyal ba'i sras 'di lta ste dper na/ nam</text></item>
<item><p>110b5</p><section>phal chen</section><text>mkha' la brten cing bya ba thams cad rnam par dgod par 'gyur te/ nam mkha' ni mi gnas pa'o/ /kye rgyal ba'i sras de bzhin du de bzhin gshegs pa'i ye shes la brten cing / 'jig rten pa dang 'jig rten las 'das pa'i shes pa thams cad rnam par dgod pa</text></item>
<item><p>110b6</p><section>phal chen</section><text>yin te/ de bzhin gshegs pa'i ye shes ni mi gnas pa'o/ /kye rgyal ba'i sras khong du chud par bya ba'i sgo dang po 'dis/ byang chub sems dpa' sems dpa' chen pos de bzhin gshegs pa rnams kyi thugs skye ba khong du chud par bya'o/ /</text></item>
<item><p>110b7</p><section>phal chen</section><text>kye rgyal ba'i sras gzhan yang 'di lta ste dper na/ chos kyi dbyings su ni nyan thos thams cad kyang rnam par grol bar 'gyur ro/ /rang sangs rgyas thams cad kyang rnam par 'grol te/ byang chub sems dpa' thams cad kyang yang dag par 'byung mod</text></item>
<item><p>111a1</p><section>phal chen</section><text>kyi/ chos kyi dbyings la 'phel zhing 'grib pa med do/ /kye rgyal ba'i sras de bzhin du de bzhin gshegs pa'i ye shes la brten cing / 'jig rten dang 'jig rten las 'das pa'i shes pa bgrangs pa thams cad kyang /</text></item>
<item><p>111a2</p><section>phal chen</section><text>rnam par dgod cing las dang bzo'i gnas thams cad rnam par dgod kyang de bzhin gshegs pa'i ye shes la 'phel zhing 'grib pa med do/ /kye rgyal ba'i sras khong du chud par bya ba'i sgo gnyis pa 'dis kyang / byang chub sems dpa' sems dpa'</text></item>
<item><p>111a3</p><section>phal chen</section><text>chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi thugs skye ba khong du chud par bya'o/ /kye rgyal ba'i sras gzhan yang 'di lta ste dper na/ gling chen po bzhi dang / gling phran bye ba brgya phrag brgyad cu dag ni</text></item>
<item><p>111a4</p><section>phal chen</section><text>rgya mtsho chen pos mngon par spangs pa'i phyir gang dang gang du sa'i khams bshong ba de dang de nas chu 'byung ste/ rgya mtsho chen po la rnam par rtog pa med do/ /kye rgyal ba'i sras de bzhin du sems can thams cad kyi sems dang bsam pa yang de bzhin</text></item>
<item><p>111a5</p><section>phal chen</section><text>gshegs pa'i ye shes kyis mngon par brlan pas/ de dag dmigs pa gang dang / gang la rnam par dpyod cing chos kyi sgo gang dang gang la brtson par byed pa/ de dang de nas ye shes kyi snang ba 'byung ste/ de bzhin gshegs pa'i ye shes rgya mtsho</text></item>
<item><p>111a6</p><section>phal chen</section><text>chen po de ni snyoms shing rnam par mi rtog la rim par 'byed pa mi mdzad kyang / bsam pa dang sbyor ba'i khyad par gyis de bzhin gshegs pa'i ye shes snang ba'i khyad par du 'gyur ba yang yod do/ /kye rgyal ba'i sras khong du chud par bya ba'i sgo gsum</text></item>
<item><p>111a7</p><section>phal chen</section><text>pa 'dis kyang / byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi thugs skye ba khong du chud par bya'o/ /kye rgyal ba'i sras gzhan yang 'di lta ste dper na/ rgya</text></item>
<item><p>111b1</p><section>phal chen</section><text>mtsho chen po'i nang na nor bu rin po che chen po yon tan tshad med pa phun sum tshogs pa bzhi yod de/ nor bu rin po che de dag gi gzi brjid dang mthus/ /rgya mtsho chen por rin po che thams cad 'byung ste/ kye rgyal ba'i sras gal te rgya mtsho chen</text></item>
<item><p>111b2</p><section>phal chen</section><text>po'i nang na nor bu rin po che de bzhi med du zin na ni/ rgya mtsho chen po'i nang na nor bu rin po che gcig kyang yod par mi 'gyur ro/ /bzhi po de dag kyang gang zhe na/ 'di lta ste/ rin po che thams cad yang dag par sdud pa zhes bya ba'i nor bu rin po che chen po dang /</text></item>
<item><p>111b3</p><section>phal chen</section><text>mi zad pa'i mdzod ces bya ba'i nor bu rin po che chen po dang / snying blas med pa zhes bya ba'i nor bu rin po che chen po dang / rgyan thams cad yang dag par sdud pa zhes bya ba'i nor bu rin po che chen po ste/ nor bu rin po che tshad med pa'i yon tan phun sum</text></item>
<item><p>111b4</p><section>phal chen</section><text>tshogs pa dang ldan pa de bzhi yod do/ /kye rgyal ba'i sras nor bu rin po che chen po bzhi po de dag ni bsod nams ngan don dang ldan pa'i lha ma yin nam/ nam mkha' lding ngam/ klu 'am de ma yin pa'i sems can chu la gnas pa'i mig gis mthong bar mi 'gyur</text></item>
<item><p>111b5</p><section>phal chen</section><text>ro/ /de ci'i phyir zhe na/ nor bu rin po che chen po de bzhi ni klu'i rgyal po gang chen mtsho'i mdzod na 'khod pa'i phyir ro/ /kye rgyal ba'i sras nor bu rin po che chen po bzhi po de dag ni gru bzhir 'dug pa ste/ klu'i rgyal po gang chen mtsho'i gnas kyi phyogs bzhir</text></item>
<item><p>111b6</p><section>phal chen</section><text>bkod pa dag go /kye rgyal ba'i sras de bzhin du de bzhin gshegs pa dgra bcom pa yang dag par rdzogs pa'i sangs rgyas rnams kyi ye shes rgya mtsho chen po'i nang na ye shes kyi rin po che chen po bsod nams dang / ye shes dang yon tan phun sum tshogs pa bzhi</text></item>
<item><p>111b7</p><section>phal chen</section><text>yod de/ ye shes rin po che chen po de dag gi gzi brjid dang / mthus de bzhin gshegs pa'i ye shes rgya mtsho chen po'i nang nas slob pa dang / mi slob pa thams cad dang / rang sangs rgyas thams cad dang / byang chub sems dpa' thams cad kyi ye shes</text></item>
<item><p>112a1</p><section>phal chen</section><text>rin po che 'byung ste/ kye rgyal ba'i sras gal te de bzhin gshegs pa'i ye shes rgya mtsho chen po'i nang na/ ye shes rin po che chen po de bzhi med du zin na ni/ de bzhin gshegs pa'i ye shes rgya mtsho chen po'i nang nas chung</text></item>
<item><p>112a2</p><section>phal chen</section><text>ngu na/ byang chub sems dpa' gcig gi ye shes rin po che yang 'byung bar mi 'gyur ro/ /bzhi po de dag kyang gang zhe na/ 'di lta ste/ thabs mkhas pa chags pa med pa'i ye shes rin po che chen po dang / 'dus byas dang 'dus ma byas su mnyam pa'i chos</text></item>
<item><p>112a3</p><section>phal chen</section><text>rab tu rtogs pa'i ye shes rin po che chen po dang / chos kyi dbyings tha mi dad kyang rnam pa tha dad du shin tu ston pa'i ye shes rin po che chen po dang / dus dang dus ma yin pa las mi 'da' zhing dus la phebs par byed pa'i ye shes rin po che chen po ste/ de bzhin</text></item>
<item><p>112a4</p><section>phal chen</section><text>gshegs pa'i ye shes rin po che chen po de bzhi yod do/ /kye rgyal ba'i sras ye shes rin po che chen po bzhi po de dag ni/ sems can bsod nams ngan ngon dang ldan pa rnams kyi mig gis mthong bar 'gyur te/ de ci'i phyir zhe na/ ye shes rin po che chen po de bzhi ni de</text></item>
<item><p>112a5</p><section>phal chen</section><text>bzhin gshegs pa'i chos kyi mdzod na 'khod pa'i phyir te/ kye rgyal ba'i sras ye shes rin po che chen po bzhi po de dag ni rnam pa kun tu bzang ba ste/ phyogs bzhir rnam par bkod cing byang chub sems dpa' nye bar 'tsho ba dang / byang chub sems dpa'i ye</text></item>
<item><p>112a6</p><section>phal chen</section><text>shes snang bas 'thob pa dag ste/ phyogs bzhir byang chub sems dpa' yang dag par bsgrubs pa'i phyir rnam par bkod pa dag go /kye rgyal ba'i sras khong du chud par bya ba'i sgo bzhi pa 'dis kyang / byang chub sems dpa' sems dpa' chen pos de bzhin</text></item>
<item><p>112a7</p><section>phal chen</section><text>gshegs pa dgra bcom pa yang dag par rdzogs pa'i sangs rgyas rnams kyi thugs skye ba khong du chud par bya'o/ /kye rgyal ba'i sras gzhan yang 'di lta ste dper na/ rgya mtsho chen po de nyid kyi 'og na nor bu rin po che chen po drag shul gyi gzi brjid dang</text></item>
<item><p>112b1</p><section>phal chen</section><text>ldan pa mthu shin tu che ba bzhi yod de/ nor bu rin po che chen po de dag gi gzi brjid dang mthus/ rgya mtsho chen por rlugs pa'i chu'i phung po thams cad yongs su 'grib par 'gyur te/ de yod pas rgya mtsho chen po yang 'phel ba dang 'grib par mi 'gyur ro/ /nor</text></item>
<item><p>112b2</p><section>phal chen</section><text>bu rin po che chen po de bzhi ni rgya mtsho chen po'i 'og gi mtshams na gnas te/ bzhi gang zhe na 'di lta ste/ nyi ma'i snying po zhes bya ba'i nor bu rin po che dang / rlan med pa zhes bya ba'i nor bu rin po che dang / me'i 'od ces bya ba'i nor bu rin po che dang / ma lus</text></item>
<item><p>112b3</p><section>phal chen</section><text>pa'i mthar thug pa zhes bya ba'i nor bu rin po che dag ste/ nor bu rin po che chen po de bzhi yod do/ /kye rgyal ba'i sras gal te rgya mtsho chen po la nor bu rin po che chen po de bzhi med du zin na ni/ gling chen po bzhi pa'i 'jig rten gyi khams thams cad kyang</text></item>
<item><p>112b4</p><section>phal chen</section><text>gcig tu chus yongs su rgyas par 'gyur te/ khor yug dang khor yug chen po'i ri las kyang 'das shing / chu'i phung pos srid pa'i rtse mo man chad du'ang gang bar 'gyur ro/ /kye rgyal ba'i sras rgya mtsho chen por 'dus pa'i chu'i phung po de dag kyang nor</text></item>
<item><p>112b5</p><section>phal chen</section><text>bu rin po che nyi ma'i snying po'i 'od kyis phog na chu'i rang bzhin spangs nas/ 'o ma dang zhor gyur te 'dug go /nor bu rin po che chen po rlan med pa'i 'od kyis phog na 'o ma dang zho'i rang bzhin spangs nas mar gyi nying khu lta bur 'gyur ro/ /me'i 'od kyi nor</text></item>
<item><p>112b6</p><section>phal chen</section><text>bu rin po che chen po'i 'od kyis phog na mar gyi snying khu lta bu'i rang bzhin spangs te me lta bur 'bar bar 'gyur ro/ /nor bu rin po che chen po ma lus pa'i mthar thug pa'i 'od kyis phog na/ thams cad lhag ma med cing ma lus par mi snang bar 'gyur ro/ /</text></item>
<item><p>112b7</p><section>phal chen</section><text>kye rgyal ba'i sras de bzhin du de bzhin gshegs pa dgra bcom pa yang dag par rdzogs pa'i sangs rgyas rnams kyi ye shes kyi rgya mtsho chen po la ye shes rin po che chen po mthu dang 'od shin tu che ba bzhi yod de/ ye shes rin po che chen po de bzhi'i mthu dang 'od</text></item>
<item><p>113a1</p><section>phal chen</section><text>kyis phog na/ byang chub sems dpa'i smon lam gyi bsam pas byung ba'i bsod nams kyi chu'i phung po yongs su 'grib par 'gyur te/ de dag yod pas de bzhin gshegs pa'i ye shes kyi rgya mtsho chen po gang ba dang 'grib par</text></item>
<item><p>113a2</p><section>phal chen</section><text>mi mngon no/ /bzhi po de dag kyang gang zhe na 'di lta ste/ dba' rlabs thams cad zhi bar byed pa'i ye shes rin po che chen po dang / chos kyi rjes su 'brang zhing sred pa yongs su zad par byed pa'i ye shes rin po che chen po dang / shes rab kyi 'od chen pos</text></item>
<item><p>113a3</p><section>phal chen</section><text>shin tu snang ba'i ye shes rin po che chen po dang / mun pa med cing snang ba pa de bzhin gshegs pa'i mnyam pa nyid kyi ye shes rin po che chen po ste/ de bzhin gshegs pa'i ye shes rin po che mthu dang / gzi brjid shin tu che ba 'di bzhi yod do/ /</text></item>
<item><p>113a4</p><section>phal chen</section><text>kye rgyal ba'i sras de bzhin gshegs pa'i ye shes rin po che chen po 'di bzhi'i gzi brjid dang mthus byang chub sems dpa' thams cad kyang de bzhin gshegs pa'i ye shes mnyam pa nyid 'thob par 'gyur ro/ /kye rgyal ba'i sras de ltar de bzhin gshegs pa'i</text></item>
<item><p>113a5</p><section>phal chen</section><text>ye shes kyi rgya mtsho chen po de la byang chub sems dpa' bsod nams dang / byang chub kyi tshogs chen po bstsags pa rnams kyi dge ba'i rtsa ba'i dba' rlabs kyi shugs drag po/ /lha dang mi dang lha ma yin gyi 'jig rten du bcas pas/ mi zlogs shing</text></item>
<item><p>113a6</p><section>phal chen</section><text>bsam gyis mi khyab pa ldang ste/ byang chub sems dpa' dge ba'i rtsa ba'i dba' rlabs kyi shugs bsam gyis mi khyab pa de dag la de bzhin gshegs pa'i ye shes rin po che chen po'i dba' rlabs thams cad zhi bar byed pa'i 'od kyis phog na/ dge ba'i rtsa</text></item>
<item><p>113a7</p><section>phal chen</section><text>ba'i dba' rlabs kyi shugs drag po spangs nas/ ting nge 'dzin la rtse gcig tu gnas par 'gyur ro/ /chos kyi rjes su 'brang zhing sred pa zad par byed pa'i ye shes rin po che chen po'i 'od kyis phog na/ ting nge 'dzin gyi ro dang gnas rnam par spangs te/</text></item>
<item><p>113b1</p><section>phal chen</section><text>mngon par shes pa rgya chen po mngon par bsgrub pa'i tshul la gnas par 'gyur ro/ /shes rab kyi 'od chen pos shin tu snang ba'i ye shes rin po che chen po'i 'od kyis phog na mngon par shes pa rgya chen po mngon par bsgrub pa'i tshul rnam par spangs te/ rigs pa'i snang</text></item>
<item><p>113b2</p><section>phal chen</section><text>ba chen po mngon par bsgrub pa'i tshul la gnas par 'gyur ro/ /mun pa med cing snang ba med pa de bzhin gshegs pa'i mnyam pa nyid kyi ye shes rin po che chen po'i 'od kyis phog na/ rigs pa'i snang ba chen po mngon par bsgrub pa'i tshul rnam par spangs te/</text></item>
<item><p>113b3</p><section>phal chen</section><text>de bzhin gshegs pa'i sa mnyam pa nyid ched du bya ba yongs su zhi ba phrin las lhun gyis grub par 'byung ba rab tu 'thob bo/ /kye rgyal ba'i sras ye shes rin po che chen po 'di bzhi'i 'od snang bas phog pa'i byang chub sems dpa' rnams ni de bzhin gshegs</text></item>
<item><p>113b4</p><section>phal chen</section><text>pa'i mnyam pa nyid bzhi po de dag 'thob par 'gyur ro/ /kye rgyal ba'i sras gal te de bzhin gshegs pa'i ye shes kyi rgya mtsho chen po'i nang na ye shes rin po che chen po 'di bzhi med du zin na ni/ chung ngu na byang chub sems dpa' gcig gis kyang de bzhin</text></item>
<item><p>113b5</p><section>phal chen</section><text>gshegs pa'i sa mnyam pa nyid 'thob par 'gyur ba'i gnas med skabs med de/ de ni gnas ma yin no/ /kye rgyal ba'i sras khong du chud par bya ba'i sgo lnga pa 'dis kyang / de bzhin gshegs pa dgra bcom pa yang dag par rdzogs pa'i</text></item>
<item><p>113b6</p><section>phal chen</section><text>sangs rgyas rnams kyi thugs skye ba khong du chud par bya'o/ /kye rgyal ba'i sras gzhan yang 'di lta ste dper na/ 'og gi chu'i phung po nye bar bzung pa yan cad/ 'du shes med/ 'du shes med min gyi skye mched kyi srid pa'i rtse mo'i bar gyi stong</text></item>
<item><p>113b7</p><section>phal chen</section><text>gsum gyi stong chen po'i 'jig rten gyi khams thams cad nam mkha' la gnas pa ste/ gzugs med pa la spyod pa'i sems can gyi gnas dang / gzugs la spyod pa'i sems can gyi gnas dang / 'dod pa la spyod pa'i sems can gyi gnas ji snyed pa de</text></item>
<item><p>114a1</p><section>phal chen</section><text>dag thams cad nam mkha' la gnas shing nam mkha'i dbyings las byung ba'o/ /de ci'i phyir zhe na/ nam mkha'i dbyings kyis thams cad du khyab pa'i phyir te/ nam mkha' la gnod pa'am/ mi bde bar 'gyur ba med kyang</text></item>
<item><p>114a2</p><section>phal chen</section><text>khams gsum du 'grub pa'i grangs su yang 'gro'o/ /kye rgyal ba'i sras de bzhin du phyogs bcu'i 'jig rten gyi khams grangs med pa ma lus pa dag na/ nyan thos kyi ye shes sam/ rang sangs rgyas kyi ye shes sam/ byang chub sems dpa'i ye</text></item>
<item><p>114a3</p><section>phal chen</section><text>shes sam/ 'dus byas la spyod pa'i ye shes sam/ 'dus ma byas la spyod pa'i ye shes gang ji snyed yod pa/ de dag thams cad de bzhin gshegs pa'i ye shes kyi nam mkha' la gnas shing / de bzhin gshegs pa'i ye shes kyi nam</text></item>
<item><p>114a4</p><section>phal chen</section><text>mkha' las byung ba'o/ /de ci'i phyir zhe na/ de bzhin gshegs pa'i ye shes kyi nam mkha'i dbyings kyis kun tu khyab pa'i phyir te/ de bzhin gshegs pa'i ye shes la gnod pa'am mi bde bar 'gyur ba med kyang ye shes yang dag par 'grub pa</text></item>
<item><p>114a5</p><section>phal chen</section><text>rnam pa tha dad par 'gyur ba yang yod do/ /kye rgyal ba'i sras khong du chud par bya ba'i sgo jug pa 'dis kyang / byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi thugs skye ba khong du chud</text></item>
<item><p>114a6</p><section>phal chen</section><text>par bya'o/ /kye rgyal ba'i sras gzhan yang 'di lta ste dper na/ ri'i rgyal po kha ba dang ldan pa'i rtse mo la/ sman gyi rgyal po rtsa ba ma grub pa zhes bya ba yod de/ de ni sa chen po'i 'og rdo rje'i dbyings kyi chu'i phung po'i gzhi'i gting nas dpag tshad brgya</text></item>
<item><p>114a7</p><section>phal chen</section><text>stong phrag drug cu rtsa brgyad mngon par brtol te/ gyen du byung bas rtsa ba shin tu brtan pa'o/ /sman gyi rgyal po de'i rtsa ba'i 'od las/ 'dzam bu'i gling na yod pa'i shing thams cad kyi rtsa ba chags par 'gyur te/ sdong po'i 'od kyis sdong po chags</text></item>
<item><p>114b1</p><section>phal chen</section><text>par 'gyur ro/ /yal ga'i 'od kyis yal ga chags par 'gyur ro/ /lo ma'i 'od kyis lo ma chags par 'gyur ro/ /me tog gi 'od kyis me tog chags par 'gyur ro/ /'bras bu'i 'od kyis 'bras bu chags par 'gyur ro/ /sman kyi rgyal po chen po</text></item>
<item><p>114b2</p><section>phal chen</section><text>de'i rtsa ba las snying po 'grub bo/ /snying po las rtsa ba 'grub bo/ /de ci'i phyir zhe na/ rtsa ba ma grub pa zhes bya ste/ sman gyi rgyal po chen po de ni gnas rnam pa gnyis su skye ste/ gnyis gang zhe na/ 'di lta ste/ sems can dmyal ba'i nang dang chu'i phung po las mi skye'o/ /</text></item>
<item><p>114b3</p><section>phal chen</section><text>gnyis las mi skye zhes yongs su mi skye ba'i chos can yang ma yin te/ 'di ltar sa'i dkyil 'khor ji tsam du mnyam zhing skabs yod pa de tsam du sman gyi rgyal po chen po skye ba'i chos yod do/ /kye rgyal ba'i sras de bzhin du de bzhin gshegs pa'i ye shes sman gyi rgyal po</text></item>
<item><p>114b4</p><section>phal chen</section><text>chen po rtsa ba ma grub pa yang sngon gyi lhag pa'i dgongs pa dang / thugs rje chen pos rtsa ba brtan par byung zhing / rtsa ba gnas pa med pa/ de bzhin gshegs pa thams cad kyi rigs su byung ba/ dus gsum gyi dge ba'i rtsa ba thams cad kyis ye shes kyi</text></item>
<item><p>114b5</p><section>phal chen</section><text>shing yang dag par grub pa/ 'jig rten gyi khams ma lus pa thams cad du dge ba'i rtsa bas kun tu khyab pa/ ngan song thams cad rnam par zlog pa dge ba'i rnam pas byung ba/ thabs mkhas pa brtan zhing sra la mi g.yo ba'i sdong po can/</text></item>
<item><p>114b6</p><section>phal chen</section><text>pha rol tu phyin pas chos kyi dbyings rgyas par 'gengs pa'i yal ga can bsam gtan dang / rnam par thar pa dang / ting nge 'dzin dang / snyoms par 'jug pa'i lo ma kun tu 'gebs pa can/ gzungs dang / spobs pa dang / byang chub kyi yan</text></item>
<item><p>114b7</p><section>phal chen</section><text>lag gi me tog shin tu rgyas pa can/ thams cad mkhyen pa'i rnam par grol ba rtog pa dang bral ba'i 'bras bu can te/ kye rgyal ba'i sras de bzhin gshegs pa'i ye shes sman gyi rgyal po chen po rtsa ba ma grub pa zhes bya ba de la/ ci'i phyir rtsa ba ma grub</text></item>
<item><p>115a1</p><section>phal chen</section><text>pa zhes bya zhe na/ shin tu rgyun chad pa med pa dang / byang chub sems dpa'i spyod pa'i dkyil 'khor rgyun mi 'chad cing / /byang chub sems dpa'i spyod pa las kyang / de bzhin gshegs pa nyid du 'gyur la/ de</text></item>
<item><p>115a2</p><section>phal chen</section><text>bzhin gshegs pa nyid las kyang / byang chub sems dpa'i spyod pa 'byung bas de'i phyir rtsa ba ma grub pa zhes bya'o/ /kye rgyal ba'i sras de bzhin gshegs pa'i ye shes sman gyi rgyal po chen po rtsa ba ma grub pa de'i rtsa ba'i 'od las/ byang chub sems dpa'</text></item>
<item><p>115a3</p><section>phal chen</section><text>thams cad 'gro ba thams cad yongs su mi gtong ba'i snying rje chen po'i rtsa ba 'dzin to/ /sdong po'i 'od las brtson 'grus dang / lhag pa'i bsam pa dang thabs mkhas pa'i sdong po 'dzin to/ /yal ga'i 'od las pha rol tu phyin pa'i yal ga 'dzin to</text></item>
<item><p>115a4</p><section>phal chen</section><text>lo ma'i 'od las tshul khrims dang / bslab pa dang sbyangs pa'i yon tan dang / sdom pa thams cad kyi lo ma 'dzin to/ /me tog gi 'od las mtshan dang dpe byad bzang po/ dge ba'i rtsa ba sna tshogs kyis grub pa'i me tog 'dzin to/ /'bras bu'i</text></item>
<item><p>115a5</p><section>phal chen</section><text>'od las ma skyes ma byung ba'i bzod pa nas/ sangs rgyas su dbang bskur ba'i sa'i bar gyi 'bras bu 'dzin to/ /kye rgyal ba'i sras de bzhin gshegs pa'i ye shes sman gyi rgyal po chen po rtsa ba ma grub pa de ni gnas gnyis nas mi skye ste/ gnyis gang zhe na/</text></item>
<item><p>115a6</p><section>phal chen</section><text>'di lta ste/ 'dus ma byas kyi g.yang du ltung ba nyan thos dang / rang sangs rgyas rnams dang / dbang po dang bsam pa nyams pa'i snod lta ba dang sred pa'i chus gang ba las mi skye ste/ kye rgyal ba'i sras de bzhin gshegs pa'i ye shes sman gyi rgyal po</text></item>
<item><p>115a7</p><section>phal chen</section><text>chen po de mi skye ba'i chos can la mi skye zhes yongs su mi skye ba'i chos can yang ma yin te/ byang chub sems dpa' lhag pa'i bsam pa chen po can/ mnyam pa'i sems dang ldan pa rnams la skye ste/ ji tsam du sems can rnams kyi mos pa dang / lhag</text></item>
<item><p>115b1</p><section>phal chen</section><text>pa'i bsam pa yod pa de tsam du de bzhin gshegs pa'i ye shes sman gyi rgyal po chen po de rnam par skye ba'i chos can du 'gyur ro/ /kye rgyal ba'i sras ltos dang / de bzhin gshegs pa'i ye shes la 'phel zhing 'grib pa med la rtsa ba grub pa med kyang gtan</text></item>
<item><p>115b2</p><section>phal chen</section><text>tu rgyun mi chad par snang ba yin te/ kye rgyal ba'i sras khong du chud par bya ba'i sgo bdun pa 'dis kyang byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi thugs skye ba khong du chud</text></item>
<item><p>115b3</p><section>phal chen</section><text>par bya'o/ /kye rgyal ba'i sras 'di lta ste dper na/ mes 'jig pa'i bskal pa byung ba'i tshe/ stong gsum gyi stong chen po'i 'jig rten gyi khams nyi ma bdun shar cing 'tshig pa dang 'bar ba dang / rab tu 'bar ba dang me'i phung po chen por gyur te/</text></item>
<item><p>115b4</p><section>phal chen</section><text>gcig tu 'bar bar gyur nas/ rtswa dang gel pa dang / sman dang nags tshal yan cad khor yug dang khor yug chen po'i bar du tshig cing thal ba'ang mi mngon par 'gyur ba de'i tshe/ mi la la zhig gis rtswa skam po dud pa rlan gyis bag med pa/ khur chen po</text></item>
<item><p>115b5</p><section>phal chen</section><text>gcig cig bkur bkur te bcug na/ kye rgyal ba'i sras de la ji snyam du sems/ rtswa khur gcig po de las chung ngu na rtswa'i zegs ma gcig kyang ma tshig pa yod dam/ smras pa/ kye rgyal ba'i sras ma yin te/ ma tshig pa yod par 'gyur ba ni gnas med</text></item>
<item><p>115b6</p><section>phal chen</section><text>skabs med do/ smras pa/ kye rgyal ba'i sras me'i phung po chen po de'i nang gi rtswa'i zegs ma 'ga' zhig ma tshig pa ni yod kyang srid kyi/ de bzhin gshegs pa'i ye shes kyis ni dus gsum na yod pa'i sems can 'grangs pa dang / zhing 'grangs pa dang / bskal pa 'grangs pa</text></item>
<item><p>115b7</p><section>phal chen</section><text>dang / chos 'grangs pa gang yang thugs su ma chud pa rnyed par mi rung ste/ de ni gnas ma yin no/ /kye rgyal ba'i sras de ci'i phyir zhe na/ de bzhin gshegs pa dgra bcom pa yang dag par rdzogs pa'i sangs rgyas rnams kyi tha mi dad pa'i ye shes thugs su chud pa'i phyir ro/ /kye rgyal ba'i sras</text></item>
<item><p>116a1</p><section>phal chen</section><text>khong du chud par bya ba'i sgo brgyad pa 'dis kyang / byang chub sems dpa' sems dpa' chen pos de bzhin gshegs pa'i thugs skye ba khong du chud par bya'o/ /kye rgyal ba'i sras gzhan yang 'di lta ste dper na/ rlung gis</text></item>
<item><p>116a2</p><section>phal chen</section><text>'jig pa'i bskal pa byung ba'i tshe/ rnam par 'thor ba zhes bya ba'i rlung mar chen po 'byung ste/ de dag ni khor yug dang khor yug chen po'i rdo rje'i ri yan cad stong gsum gyi stong chen po'i 'jig rten gyi khams thams cad bshig bcom rnam par</text></item>
<item><p>116a3</p><section>phal chen</section><text>gtor te cha shas kyang med par byed de/ de la phyir zlog pa zhes bya ba'i rlung mar chen po gzhan ldang ba'ang yod de/ de dag ni stong gsum gyi stong chen po'i 'jig rten gyi khams kyi 'khor kun nas ldang ste/ rnam par 'thor ba'i rlung mar chen po 'jig rten</text></item>
<item><p>116a4</p><section>phal chen</section><text>gyi khams gzhan du mi 'gro bar phyir zlog go /kye rgyal ba'i sras ci ste phyir zlog pa'i rlung mar chen po de dag gis rnam par 'thor ba'i rlung mar chen po de phyir ma bcil du zin na/ phyogs bcu'i 'jig rten gyi khams tshad med grangs med pa dag kyang bshig</text></item>
<item><p>116a5</p><section>phal chen</section><text>par 'gyur ro/ /bcom par 'gyur ro/ /gtor bar 'gyur ro/ /cha shas kyang mi bzhag par 'gyur ro/ /kye rgyal ba'i sras de bzhin du de bzhin gshegs pa dgra bcom pa yang dag par rdzogs pa'i sangs rgyas rnams kyi ye shes kyi rlung mar chen po nyon mongs pa</text></item>
<item><p>116a6</p><section>phal chen</section><text>thams cad rnam par 'thor ba yod de/ ye shes kyi rlung mar chen po des de bzhin gshegs pa byang chub sems dpa' thams cad kyi nyon mongs pa'i bag chags rnam par 'thor zhing rnam par 'joms par mdzad de/ de la'ang de bzhin gshegs pa rnams kyi ye shes kyi rlung</text></item>
<item><p>116a7</p><section>phal chen</section><text>mar chen po thabs mkhas pas yang dag par 'dzin pa zhes bya ba rab tu ldang ba yod de/ nyon mongs pa'i bag chags rnam par 'thor ba'i ye shes kyi rlung mar chen po de dag gis byang chub sems dpa' dbang po yongs su ma smin pa rnams las phyir zlog go /</text></item>
<item><p>116b1</p><section>phal chen</section><text>kye rgyal ba'i sras de la ci ste de bzhin gshegs pa'i ye shes kyi rlung mar chen po'i dkyil 'khor de med du zin na/ de'i byang chub sems dpa' tshad med grangs med pa zhig /nyan thos dang rang sangs rgyas kyi sar ltung bar 'gyur ro/ /ye shes kyi rlung mar chen po</text></item>
<item><p>116b2</p><section>phal chen</section><text>thabs mkhas pas yang dag par 'dzin pa de'i mthus/ byang chub sems dpa' rnams nyan thos dang / rang sangs rgyas kyis las 'das te/ rang 'byung de bzhin gshegs pa nyid la rab tu 'khod do/ /kye rgyal ba'i sras khong du chud par bya ba'i sgo dgu</text></item>
<item><p>116b3</p><section>phal chen</section><text>pa 'dis kyang byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi thugs skye ba khong du chud par bya'o/ /kye rgyal ba'i sras gzhan yang de bzhin gshegs pa'i ye shes ni thams cad</text></item>
<item><p>116b4</p><section>phal chen</section><text>du khyab pa ste/ de ci'i phyir zhe na/ kye rgyal ba'i sras sems can gyi ris na/ de bzhin gshegs pa'i ye shes kyis thams cad du ma khyab pa de lta bu gang yang med de/ de yang ci'i phyir zhe na/ de bzhin gshegs pa'i ye shes ni 'du shes su 'dzin pas</text></item>
<item><p>116b5</p><section>phal chen</section><text>rnam par dgod pa ma yin te/ thams cad mkhyen pa'i ye shes rang 'byung gi ye shes chags pa med pa'i ye shes ni 'du shes dang / rnam par bral bas rab tu 'byung ngo / /kye rgyal ba'i sras 'di lta ste dper na ri mo'i gzhi chen po stong gsum gyi stong chen</text></item>
<item><p>116b6</p><section>phal chen</section><text>po'i 'jig rten gyi khams tsam zhig yod par gyur la/ ri mo'i gzhi chen po de la stong gsum gyi stong chen po'i 'jig rten gyi khams ril gyis rdzogs par bris te/ 'di ltar khor yug chen po'i tshad du ni khor yug chen po bris/ sa chen po'i tshad du ni sa</text></item>
<item><p>116b7</p><section>phal chen</section><text>chen po bris/ stong gnyis pa'i 'jig rten gyi khams kyi tshad du ni stong gnyis pa'i 'jig rten gyi khams bris/ stong gi 'jig rten gyi khams kyi tshad du ni stong gi 'jig rten gyi khams bris/ gling bzhi pa'i 'jig rten gyi khams kyi tshad du ni gling bzhi pa'i</text></item>
<item><p>117a1</p><section>phal chen</section><text>'jig rten gyi khams bris/ rgya mtsho chen po'i tshad du ni rgya mtsho chen po bris/ 'dzam bu'i gling gi tshad du ni 'dzam bu'i gling bris/ shar gyi lus 'phags kyi gling gi tshad du ni shar gyi lus 'phags kyi gling bris/ nub kyi ban lang</text></item>
<item><p>117a2</p><section>phal chen</section><text>spyod kyi gling gi tshad du ni nub kyi ban lang spyod kyi gling bris/ byang gi sgra mi snyan gyi gling gi tshad du ni byang gi sgra mi snyan gyi gling bris/ ri rab kyi tshad du ni ri rab bris/ sa bla na spyod pa'i lha'i gzhal med khang gi tshad du ni sa bla na spyod pa'i lha'i gzhal med khang rnams</text></item>
<item><p>117a3</p><section>phal chen</section><text>bris/ 'dod pa la spyod pa'i lha'i gzhal med khang gi tshad du ni 'dod pa la spyod pa'i lha'i gzhal med khang rnams bris/ gzugs la spyod pa'i lha'i gzhal med khang gi tshad du ni gzugs la spyod pa'i lha'i gzhal med khang rnams bris/ gzugs med pa</text></item>
<item><p>117a4</p><section>phal chen</section><text>la spyod pa'i lha'i gzhal med khang gi tshad du ni gzugs med pa la spyod pa'i lha'i gzhal med khang rnams bris par gyur la ri mo'i gzhi chu zheng du stong gsum gyi stong chen po'i 'jig rten gyi khams tsam yod pa de/ rdul shin tu phra ba gcig gi nang du bcug par</text></item>
<item><p>117a5</p><section>phal chen</section><text>gyur la rdul gcig la ji lta ba de bzhin du rdul shin tu phra ba ma lus pa thams cad re re la yang de tsam gyi ri mo'i gzhi chen po re re yod par gyur te/ de nas skyes bu mkhas pa yid gzhungs pa/ khong bzo ba gsal ba de bzhin nyid khong du chud pa'i rtogs pa dang /</text></item>
<item><p>117a6</p><section>phal chen</section><text>ldan pa zhig skyes par gyur te/ de la 'phrul gyi mig kun tu dag pa shin tu 'od gsal ba yang bdog par gyur la/ des 'phrul gyi mig gis bltas na mthong bar gyur nas ri mo'i gzhi chen po de lta bu de ltar shin tu phra mo'i rdul de dag la 'khod kyang sems can</text></item>
<item><p>117a7</p><section>phal chen</section><text>su la yang phan par ma gyur pas de 'di snyam du sems te/ kye ma bdag gis brtson 'grus kyi mthu dang / stobs zhig gis rdul phra mo 'di kha phye ste/ ri mo'i gzhi chen po 'di dag 'gro ba thams cad nye bar 'tsho bar bya'o/ /snyam nas des brtson</text></item>
<item><p>117b1</p><section>phal chen</section><text>'grus kyi stobs dang mthu chen po bskyed de/ ri mo'i gzhi chen po de dag 'gro ba thams cad kyi bsam pa ji lta ba bzhin du nye bar 'tsho bar byed pa zhig yod na/ kye rgyal ba'i sras de bzhin du de bzhin gshegs pa'i ye shes tshad med pa'i ye shes chags pa med</text></item>
<item><p>117b2</p><section>phal chen</section><text>pa'i ye shes sems can thams cad nye bar 'tsho ba'i ye shes kyang sems can thams cad kyi sems la ril gyis chud par gnas te/ sems can gyi sems de dag thams cad de bzhin gshegs pa'i ye shes kyi tshad dang mnyam yang de bzhin gshegs pa'i</text></item>
<item><p>117b3</p><section>phal chen</section><text>ye shes de ni byis pa 'du shes su 'dzin pas/ rnam par glags pa rnams mi shes shing khong du mi chud la mngon tu mi byed nyams su myong bar mi byed de/ de nas de bzhin gshegs pa'i ye shes chags pa med pas sems can gyi khams thams cad la rnam par</text></item>
<item><p>117b4</p><section>phal chen</section><text>gzigs nas/ ngo mtshar gyi dgongs pa skye bar 'gyur te/ kye ma sems can 'di dag de ltar de bzhin gshegs pa'i ye shes yang dag pa ji lta ba bzhin du yang mi shes la/ de bzhin gshegs pa'i ye shes kyang khong na yod pa ngo mtshar ches/ bdag</text></item>
<item><p>117b5</p><section>phal chen</section><text>gi sems can 'di dag ci nas kyang rang rang gi 'du shes kyi mdud pa chen po 'phags pa'i lam gyi stobs dang shugs kyis bkrol te/ de bzhin gshegs pa'i ye shes khong du chud cing / de bzhin gshegs pa'i mnyam pa nyid kyang thob par 'gyur</text></item>
<item><p>117b6</p><section>phal chen</section><text>bar 'phags pa'i lam bstan te/ 'du shes kyi rnam pas rnam par glags pa thams cad bsal bar bya'o/ /zhes nas de bzhin gshegs pa'i lam bstan pas de dag gi 'du shes kyi rnam pa thams cad yongs su bsal bar mdzad do/ /de ltar 'du</text></item>
<item><p>117b7</p><section>phal chen</section><text>shes kyi rnam pa thams cad yongs su sel ba'i phyir/ de bzhin gshegs pa'i ye shes tshad med pas 'gro ba thams cad yongs su 'tsho'o/ /kye rgyal ba'i sras khong du chud par bya ba'i sgo bcu pa 'dis kyang / byang chub sems dpa' sems dpa'</text></item>
<item><p>118a1</p><section>phal chen</section><text>chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi thugs skye ba khong du chud par bya ste/ kye rgyal ba'i sras de dag la sogs pa mngon par bsgrub pa brgya stong tshad med pa'i sgos/ byang chub</text></item>
<item><p>118a2</p><section>phal chen</section><text>sems dpa' sems dpa' chen pos de bzhin gshegs pa thugs skye ba khong du chud par bya'o/ /de nas byang chub sems dpa' sems dpa' chen po kun tu bzang pos don 'di nyid yang brtag par bya ba'i phyir/ de'i tshe tshigs su bcad pa 'di dag smras</text></item>
<item><p>118a3</p><section>phal chen</section><text>so/ /stobs bcu mnga' ba'i thugs ni ye shes mchog las byung / /rgyal ba'i ye shes de yang ji ltar brtag ce na/ /phyogs bcu kun gyi sems can khams rnams ji snyed pa/ /thams cad lus med rang bzhin med pa'i mkha' las 'byung / /</text></item>
<item><p>118a4</p><section>phal chen</section><text>chos dbyings kun gyi sems can khams rnams ji snyed pa/ /bzo dang mkhas pa'i shes pa sna tshogs bde myong ba/ /de dag thams cad bde gshegs mkhyen las thabs kyis 'byung / /bde gshegs ye shes de ni sngon nas rang bzhin med/ /chos kyi</text></item>
<item><p>118a5</p><section>phal chen</section><text>dbyings la gnas te dbang chen tshogs rnams grol/ /phyogs bcu'i rang rgyal theg la gnas pa kun kyang ste/ /sangs rgyas ma lus pa yang chos kyi dbyings su 'byung / /chos dbyings de la rnam par 'phel zhing 'grib pa med/ /de bzhin sangs</text></item>
<item><p>118a6</p><section>phal chen</section><text>rgyas mkhyen la shes pa kun 'byung ste/ /slob dang mi slob 'dus byas 'dus ma byas pa 'byung / /bde gshegs dam pa'i ye shes 'phel zhing 'grib de/ /sangs rgyas ye shes de la skye zhing 'jig pa'ang med/ /ji ltar gling rnams chu yi rgyal</text></item>
<item><p>118a7</p><section>phal chen</section><text>pos mngon brlan pas/ /sa steng gang 'dod brkos par nges par chu 'byung 'thob/ /sa la rnam rtog med de chu la mu med pas/ /brtson 'grus stobs dang ldan na phyogs kun chu yang 'byung / /phyogs bcu ma lus sems can khams rnams ji snyed</text></item>
<item><p>118b1</p><section>phal chen</section><text>pa/ /de dag sems ni bde gshegs mkhyen pas mngon brlan pas/ /gang dang gang du las byas brtson 'grus mthu bskyed pa/ /de dang de nas ye shes chu 'byung 'thob par 'gyur/ /rin chen mchog bzhi gang chen mtsho yi mdzod gnas pa/ /</text></item>
<item><p>118b2</p><section>phal chen</section><text>de dag mthus ni chu 'dzin chen por rin chen 'byung / /nor bu rin chen de dag phal gyis mi mthong ste/ /de dag phyogs bzhir rnam phye gang chen mtsho na gnas/ /bde gshegs ye shes bzhi po tshad med de bzhin te/ /'gro ba'i ye shes des 'byung</text></item>
<item><p>118b3</p><section>phal chen</section><text>'jig par mi 'gyur ro/ /ye shes chen po de dag gzhan rnams sus mi mthong / /stobs bcu rnams dang dbang bskur thob pa ma gtogs so/ /chu 'dzin chen po'i mtha' na rin chen bzhi yod de/ /stobs che gzi brjid che bas de dag chu 'grib</text></item>
<item><p>118b4</p><section>phal chen</section><text>byed/ /de dag med du zin na gling bzhi rgyas par 'gyur/ /de dag yod pas rgya mtsho 'phel zhing 'grib pa med/ /de bzhin bde gshegs ye shes rgyal sras don brtson pa/ /chos kyi shugs gcod dba' rlabs shin tu rnam par sel/ /shes</text></item>
<item><p>118b5</p><section>phal chen</section><text>rab yangs pa'i ye shes mtha' dang dbus med snang / /de med gyur na rgyal sras gang yang 'tshang mi rgya/ /'og gi gzhi nas bzung ste srid pa'i rtse mo'i bar/ /'dod dang gzugs dang gzugs med khams gsum thams cad kyang / /bdag</text></item>
<item><p>118b6</p><section>phal chen</section><text>med dbyings la legs par gnas pas gnas pa ste/ /nam mkha' mtho zhing dma' bar 'gyur ba gang yang med/ /de bzhin bde gshegs ye shes shes pa kun gyi rgyu/ /slob dang mi slob rnams dang de bzhin rang rgyal dang / /byang chub sems dpa'</text></item>
<item><p>118b7</p><section>phal chen</section><text>bde bar byed pa'i ye shes kyang / /sangs rgyas ye shes mchog la bde bar rab tu gnas/ /gangs ri spo la gzi brjid che ba'i sman gyi mchog /rtsa ba grub med yod de de yi gzi brjid mthus/ /'dzam bu'i gling gi shing mchog thams cad rnam par skye/ /</text></item>
<item><p>119a1</p><section>phal chen</section><text>snying pos rtsa ba skyed byed rtsa bas snying po skyed/ /de bzhin bde gshegs rigs las sangs rgyas ye shes 'byung / /de yi yon tan mthus ni rnal 'byor ye shes 'byung / /spyod pas byang chub 'byung ste byang chub spyod pa 'byin/ /</text></item>
<item><p>119a2</p><section>phal chen</section><text>sems yid mnyam dang ldan la sangs rgyas ye shes skye/ /bskal pa 'jig dus mi bzad bskal pa'i me 'byung bar/ /la las sbur rtsi'i khur bor mi tshig gnas med de/ /rgyal ba'i sras rnams de ni mi tshig skabs med do/ /rdo rje 'tshig par byed na rtswa skam ci</text></item>
<item><p>119a3</p><section>phal chen</section><text>zhig smos/ rtswa la mi 'tshig ci ste gnas yod srid 'gyur gyi/ /bde gshegs ye shes kyis ni ma mkhyen gang yang med/ /sems can dus dang bskal pa zhing rnams rab tu mkhyen/ /de ltar sangs rgyas ye shes tshad med mtha' yang yas/ /bskal pa 'jig pa'i</text></item>
<item><p>119a4</p><section>phal chen</section><text>tshe na rnam 'thor rlung ldang ste/ /de ni khor yug ri rab kun kyang rnam par 'thor bar byed/ /rnam 'thor phyir ldog byed pa'i rlung mar gzhan med na/ /tshad med zhing rnams kun kyang rnam par 'jig par 'gyur/ /de bzhin stobs bcu mnga' ba'i ye shes rlung</text></item>
<item><p>119a5</p><section>phal chen</section><text>ldang ba/ /de dag byang chub sems dpa'i nyon mongs rnam par 'thor/ /de la thabs dang ldan pa'i rlung mar gzhan yod de/ /des ni yongs su bzung bas nyan thos mi 'gyur ro/ /stong gsum tshad kyi ri mo'i gzhi zhig yod gyur la/ /rdul phran ma lus kun gyi</text></item>
<item><p>119a6</p><section>phal chen</section><text>sbubs na'ang de 'dra ste/ /skyes bu mkhas pa mig ldan la las rnam phye nas/ /ri mo'i gzhi de 'gro kun nye bar 'tsho byas na/ /bcom ldan de yang de bzhin sems can kun gyi sems/ /ril gyis bde gshegs mkhyen yin 'du shes bsgribs gyur ces/ /</text></item>
<item><p>119a7</p><section>phal chen</section><text>rgyal ba'i thugs rje bskyed cing 'du shes spong bar ston/ /'du shes yongs su shes nas rgyal sras nye bar 'tsho/ /de skad ces smras pa dang / byang chub sems dpa' sems dpa' chen po de bzhin gshegs pa'i rigs su byung ba'i dpal gyis byang chub sems</text></item>
<item><p>119b1</p><section>phal chen</section><text>dpa' sems dpa' chen po kun tu bzang po la 'di skad ces smras so/ /kye rgyal ba'i sras byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi sangs rgyas kyi yul ji lta bur khong du chud par</text></item>
<item><p>119b2</p><section>phal chen</section><text>bya/ de skad ces smras pa dang / byang chub sems dpa' sems dpa' chen po kun tu bzang pos/ byang chub sems dpa' sems dpa' chen po de bzhin gshegs pa'i rigs su byung ba'i dpal la 'di skad ces smras so/ /kye rgyal ba'i sras de la byang chub</text></item>
<item><p>119b3</p><section>phal chen</section><text>sems dpa' sems dpa' chen pos de bzhin gshegs pa'i yul ni shes rab dang / ye shes chags pa med cing bsgribs pa med pas 'jug cing / 'gro ba thams cad yul du gyur pa'i sgos khong du chud par bya ste/ de bzhin gshegs pa'i yul ni 'jig rten thams cad</text></item>
<item><p>119b4</p><section>phal chen</section><text>yul du gyur pa dang / zhing thams cad yul du gyur pa dang / chos thams cad yul du gyur pa dang / sems can thams cad yul du gyur pa dang / de bzhin nyid tha mi dad pa yul du gyur pa dang / chos kyi dbyings bsgribs pa med pa yul du gyur pa</text></item>
<item><p>119b5</p><section>phal chen</section><text>dang / yang dag pa'i mtha' la mtha' med par yul du gyur pa dang / nam mkha'i dbyings tshad med pa yul du gyur pa dang / mya ngan las 'das pa'i dbyings la yul med pa yul du gyur pa'i sgos khong du chud par bya ste/ 'gro ba thams cad kyi yul ji ltar</text></item>
<item><p>119b6</p><section>phal chen</section><text>tshad med pa de bzhin du de bzhin gshegs pa'i yul yang tshad med de/ mya ngan las 'das pa'i yul gyi bar du ji ltar tshad med cing yul med la yul ma yin te/ thams cad gang na yang med pa de bzhin du de bzhin gshegs pa'i yul yang tshad med cing / yul med</text></item>
<item><p>119b7</p><section>phal chen</section><text>la yul ma yin te/ thams cad gang na yang med do/ /kye rgyal ba'i sras 'di ltar yang byang chub sems dpa' sems dpa' chen pos sems kyi yul gyis sangs rgyas kyi yul khong du chud par bya ste/ ji ltar sems kyi yul tshad med cing mu med de ma</text></item>
<item><p>120a1</p><section>phal chen</section><text>bcings ma grol ba de bzhin du de bzhin gshegs pa'i yul yang tshad med cing / mu med de ma bcings ma grol ba'o/ /de ci'i phyir zhe na/ 'di ltar sems de ni ji lta ji ltar bsams shing rnam par brtags pa de lta de ltar tshad</text></item>
<item><p>120a2</p><section>phal chen</section><text>med par rnam par dgod pa yin te/ kye rgyal ba'i sras 'di lta ste dper na/ klu rnams ni sems kyi khyad par gyis char pa'i rgyun chen po 'bebs te/ char pa'i rgyun de yang klu rnams kyi nang nas byung ba 'ang ma yin/ phyi rol nas byung ba 'ang ma yin no/ /</text></item>
<item><p>120a3</p><section>phal chen</section><text>kye rgyal ba'i sras de bzhin du de bzhin gshegs pa'i yul yang rnam pa ji lta ji lta bur bsams te/ rnam par brtags pa de lta de lta bur bsam gyis mi khyab par rnam par dgod par 'gyur te/ de ni phyogs na gnas pa'ang ma yin/ yul na gnas pa'ang ma yin no/ /</text></item>
<item><p>120a4</p><section>phal chen</section><text>kye rgyal ba'i sras gzhan yang 'di lta ste dper na/ rgya mtsho chen po la chu'i phung po tshad med pa gang ji snyed yod pa de dag thams cad klu rnams kyi sems kyi khyad par las byung ba'o/ /kye rgyal ba'i sras de bzhin du thams cad mkhyen pa nyid kyi rgya mtsho la chos kyi rgyud tshad med pa gang ji</text></item>
<item><p>120a5</p><section>phal chen</section><text>snyed yod pa de dag thams cad sngon gyi dgongs pa'i smon lam mngon par bsgrubs pa'i khyad par gyis byung ba'o/ /byang chub sems dpa' de bzhin gshegs pa'i rigs su byung ba'i dpal gyis smras pa/ kye rgyal ba'i sras rgya mtsho chen po ni ji tsam zhig tu tshad med</text></item>
<item><p>120a6</p><section>phal chen</section><text>thams cad mkhyen pa'i ye shes kyi rgya mtsho ni ji tsam zhig tu tshad med/ byang chub sems dpa' kun tu bzang pos smras pa/ kye rgyal ba'i sras gnas 'di bstan pa ni bsam gyis mi khyab pa ste/ 'on kyang dpe tsam zhig bstan gyis de nyon cig /kye rgyal</text></item>
<item><p>120a7</p><section>phal chen</section><text>ba'i sras rgya mtsho chen por ni 'dzam bu'i gling 'di nas/ chu klung stong phrag phyed dang gsum 'bab bo/ /nub kyi ban lang spyod kyi gling nas chu klung stong phrag lnga 'bab bo/ /shar gyi lus 'phags po'i gling nas chu klung stong phrag phyed dang brgyad 'bab bo/ /byang gi</text></item>
<item><p>120b1</p><section>phal chen</section><text>sgra mi snyan gyi gling nas chu klung stong phrag bcu tshang bar 'bab ste/ kye rgyal ba'i sras de ltar na rgya mtsho chen po der gling bzhi pa'i 'jig rten gyi khams 'di nas chu klung stong phrag nyi shu rtsa lnga tshang bar rgyun mi 'chad par 'bab bo/ /kye rgyal ba'i sras de la ji snyam du sems/</text></item>
<item><p>120b2</p><section>phal chen</section><text>gling chen po bzhi nas rgya mtsho chen por 'bab pa'i chu'i phung po de tshad med pa yin mod/ byang chub sems dpa' de bzhin gshegs pa'i rigs su byung ba'i dpal gyis smras pa/ kye rgyal ba'i sras de ni tshad med grangs med do/ byang chub sems dpa' kun tu</text></item>
<item><p>120b3</p><section>phal chen</section><text>bzang pos smras pa/ kye rgyal ba'i sras gling bzhi ba'i 'jig rten gyi khams 'di nas chu'i phung po ji snyed cig rgya mtsho chen por bab pa de dag kyang klu'i rgyal po 'od zer bcu pa'i sprin las/ /chu'i phung po ches mang bar rgya mtsho chen por 'bab bo/ /kye rgyal ba'i</text></item>
<item><p>120b4</p><section>phal chen</section><text>sras gling chen po bzhi pa'i 'jig rten gyi khams nas chu'i phung po ji snyed cig rgya mtsho chen por bab pa dang / klu'i rgyal po 'od zer bcu pa'i sprin las/ chu'i phung po ji snyed cig rgya mtsho chen por bab pa de dag bas kyang / klu'i rgyal po 'od zer brgya pa'i sprin</text></item>
<item><p>120b5</p><section>phal chen</section><text>las chu'i phung po ches mang bar rgya mtsho chen por 'bab bo/ /kye rgyal ba'i sras gling chen po bzhi pa'i 'jig rten gyi khams nas chu'i phung po ji snyed cig rgya mtsho chen por bab pa dang / klu'i rgyal po 'od zer bcu pa'i sprin las chu'i phung po ji snyed cig rgya mtsho</text></item>
<item><p>120b6</p><section>phal chen</section><text>chen por bab pa dang / klu'i rgyal po 'od zer brgya pa'i sprin las chu'i phung po ji snyed cig rgya mtsho chen por bab pa de dag pas kyang / klu'i rgyal po rgyan chen po'i sprin las chu'i phung po ches mang ba rgya mtsho chen por 'bab bo/ /kye rgyal ba'i sras gling chen</text></item>
<item><p>120b7</p><section>phal chen</section><text>po bzhi pa'i 'jig rten gyi khams nas chu'i phung po ji snyed cig rgya mtsho chen por bab pa dang / klu'i rgyal po 'od zer bcu pa'i sprin las chu'i phung po ji snyed cig rgya mtsho chen por bab pa dang / klu'i rgyal po 'od zer brgya pa'i sprin las chu'i phung po ji snyed cig</text></item>
<item><p>121a1</p><section>phal chen</section><text>rgya mtsho chen por bab pa dang / klu'i rgyal po rgyal chen po'i sprin las chu'i phung po ji snyed cig rgya mtsho chen por bab pa de dag bas kyang / klu'i rgyal po yid du 'ong ba'i sprin las chu'i phung po ches mang bar rgya mtsho chen por 'bab</text></item>
<item><p>121a2</p><section>phal chen</section><text>bo/ /gzhung de bzhin du de bas kyang klu'i rgyal po 'gro bar char 'bebs pa'i sprin las ches mang bar 'bab bo/ /de bas kyang klu'i rgyal po dga' bo dang / nye dga' bo'i sprin las ches mang bar 'bab bo/ /de bas kyang klu'i rgyal po 'od mtha' yas pa'i</text></item>
<item><p>121a3</p><section>phal chen</section><text>sprin las ches mang bar 'bab bo/ /de bas kyang klu'i rgyal po shugs chen por 'dzin pa'i sprin las ches mang bar 'bab bo/ /de bas kyang klu'i rgyal po shin tu rnam par rgyal ba'i sprin las ches mang bar 'bab ste/ kye rgyal ba'i sras gling chen po bzhi pa'i 'jig</text></item>
<item><p>121a4</p><section>phal chen</section><text>rten gyi khams nas chu'i phung po ji snyed cig rgya mtsho chen por bab pa dang / klu'i rgyal po 'od zer bcu pa'i sprin las ji snyed cig bab pa dang / klu'i rgyal po 'od zer brgya pa'i sprin las ji snyed cig bab pa dang / klu'i rgyal po rgyan chen po'i sprin las</text></item>
<item><p>121a5</p><section>phal chen</section><text>ji snyed cig bab pa dang / klu'i rgyal po yid du 'ong ba'i sprin las ji snyed cig bab pa dang / klu'i rgyal po 'gro bar char 'bebs pa'i sprin las ji snyed cig bab pa dang / klu'i rgyal po dga' bo dang / nye dga' bo'i sprin las ji snyed cig bab</text></item>
<item><p>121a6</p><section>phal chen</section><text>pa dang / klu'i rgyal po 'od mtha' yas pa'i sprin las ji snyed cig bab pa dang / klu'i rgyal po shugs chen po 'dzin pa'i sprin las ji snyed cig bab pa dang / klu'i rgyal po rnam par rgyal ba'i sprin las ji snyed cig bab pa de dag bas kyang klu'i rgyal po rnam</text></item>
<item><p>121a7</p><section>phal chen</section><text>par bsgyings pa'i sprin las chu'i phung po ches mang bar rgya mtsho chen por 'bab ste/ kye rgyal ba'i sras klu'i rgyal po chen po bcu po 'di dag la pa/ klu'i rgyal po'i rigs khrag khrig brgyad cu so so'i sprin las chu'i phung po chen po mang po rgya mtsho chen por 'bab bo /</text></item>
<item><p>121b1</p><section>phal chen</section><text>kye rgyal ba'i sras gling chen po bzhi pa'i 'jig rten gyi khams nas chu'i phung po ji snyed cig rgya mtsho chen por bab pa dang / klu'i rgyal po chen po bcu'i sprin las chu'i phung po ji snyed cig rgya mtsho chen por bab pa dang / klu'i rgyal po chen po'i rigs khrag khrig</text></item>
<item><p>121b2</p><section>phal chen</section><text>brgyad cu so so'i sprin las chu'i phung po ji snyed cig rgya mtsho chen por bab pa de dag pas kyang / klu'i rgyal po chen po gang chen mtsho'i bu thu bo 'dzam bu'i rgyal mtshan gyi sprin las/ chu'i phung po ches mang bar rgya mtsho chen por 'bab bo/ /kye rgyal</text></item>
<item><p>121b3</p><section>phal chen</section><text>ba'i sras de bzhin du chu klung chen po de dag nas chu'i phung po ji snyed cig rgya mtsho chen por bab pa dang / sprin chen po de dag las chu'i phung po ji snyed cig rgya mtsho chen por bab pa de dag bas kyang / klu'i rgyal po 'od zer bcu pa'i gnas nas</text></item>
<item><p>121b4</p><section>phal chen</section><text>chu'i phung po ches mang bar rgya mtsho chen por 'bab bo/ /kye rgyal ba'i sras gling chen po bzhi pa'i 'jig rten gyi khams kyi chu klung chen po dag nas/ chu'i phung po ji snyed cig rgya mtsho chen por bab pa dang / klu'i rgyal po chen po snga ma de dag gi sprin</text></item>
<item><p>121b5</p><section>phal chen</section><text>las chu'i phung po ji snyed cig rgya mtsho chen por bab pa dang / klu'i rgyal po chen po gang chen mtsho'i bu thu bo 'dzam bu'i rgyal mtshan gyi sprin las/ chu'i phung po ji snyed cig rgya mtsho chen por bab pa dang / klu'i rgyal po chen po 'od zer bcu pa'i</text></item>
<item><p>121b6</p><section>phal chen</section><text>gnas nas/ chu'i phung po ji snyed cig rgya mtsho chen por bab pa de bas kyang / klu'i rgyal po chen po 'od zer brgya pa'i gnas nas/ chu'i phung po ches mang bar rgya mtsho chen por 'bab bo/ kye rgyal ba'i sras gling chen po bzhi pa'i 'jig rten gyi</text></item>
<item><p>121b7</p><section>phal chen</section><text>khams kyi chu klung chen po dag nas/ chu'i phung po ji snyed cig rgya mtsho chen por bab pa dang / klu'i rgyal po chen po de dag dang / klu'i rgyal po chen po'i rigs khrag khrig brgyad cu so so'i sprin las/ chu'i phung po ji snyed cig rgya mtsho chen por</text></item>
<item><p>122a1</p><section>phal chen</section><text>bab pa dang / klu'i rgyal po gang chen mtsho'i bu thu bo 'dzam bu'i rgyal mtshan gyi sprin las chu'i phung po ji snyed cig rgya mtsho chen por bab pa dang / klu'i rgyal po chen po 'od zer bcu pa'i gnas nas/ chu'i phung po ji snyed</text></item>
<item><p>122a2</p><section>phal chen</section><text>cig rgya mtsho chen por bab pa dang / klu'i rgyal po chen po 'od zer brgya pa'i gnas nas/ chu'i phung po ji snyed cig rgya mtsho chen por bab pa de dag bas kyang / klu'i rgyal po chen po rgyan chen po'i gnas nas/ chu'i phung po ches mang bar rgya mtsho</text></item>
<item><p>122a3</p><section>phal chen</section><text>chen por 'bab bo/ /kye rgyal ba'i sras gzhung de bzhin du/ de dag bas kyang yid du 'ong ba'i gnas nas ches mang bar 'bab bo/ /de dag bas kyang 'gro bar char 'bebs pa'i gnas nas ches mang bar 'bab bo/ /de dag bas kyang dga' bo dang</text></item>
<item><p>122a4</p><section>phal chen</section><text>nye dga' bo'i gnas nas ches mang bar 'bab bo/ /de dag bas kyang 'od mtha' yas pa'i gnas nas ches mang bar 'bab bo/ /de dag bas kyang shugs chen po 'dzin pa'i gnas nas ches mang bar 'bab bo/ /de dag bas kyang shin tu rnam par</text></item>
<item><p>122a5</p><section>phal chen</section><text>rgyal ba'i gnas nas ches mang bar 'bab bo/ /de dag bas kyang klu'i rgyal po chen po rnam par bsgyings pa'i gnas nas/ chu'i phung po ches mang bar rgya mtsho chen por 'bab bo/ /kye rgyal ba'i sras gling chen po bzhi pa'i 'jig rten gyi khams kyi</text></item>
<item><p>122a6</p><section>phal chen</section><text>chu klung nas/ chu'i phung po ji snyed cig rgya mtsho chen por bab pa dang / klu'i rgyal po chen po bcu po de dag gi sprin dang gnas nas/ chu'i phung po ji snyed cig rgya mtsho chen por bab pa dang / klu'i rgyal po chen po'i rigs khrag khrig brgyad</text></item>
<item><p>122a7</p><section>phal chen</section><text>cu'i sprin dang gnas nas/ chu'i phung po ji snyed cig rgya mtsho chen por bab pa dang / 'dzam bu'i rgyal mtshan gyi sprin las/ chu'i phung po ji snyed cig rgya mtsho chen por bab pa de dag bas kyang / klu'i rgyal po chen po gang chen mtsho'i sprin tha mi dad pa zhes</text></item>
<item><p>122b1</p><section>phal chen</section><text>bya ba las chu'i phung po ches mang bar rgya mtsho chen por 'bab bo/ /kye rgyal ba'i sras de bzhin du gling chen po bzhi pa'i 'jig rten gyi khams kyi chu klung gi chu'i phung po ji snyed cig rgya mtsho chen por bab pa dang / klu'i rgyal po chen po snga ma de dag gi sprin dang / gnas nas chu'i phung po ji snyed cig rgya mtsho chen por</text></item>
<item><p>122b2</p><section>phal chen</section><text>bab pa dang / klu'i rgyal po gang chen mtsho'i bu thu bo 'dzam bu'i rgyal mtshan gyi sprin las chu'i phung po ji snyed cig rgya mtsho chen por bab pa dang / klu'i rgyal po chen po gang chen mtsho'i sprin tha mi dad pa zhes bya ba las/ chu'i phung po ji snyed cig rgya mtsho chen por bab pa de bas kyang / /</text></item>
<item><p>122b3</p><section>phal chen</section><text>klu'i rgyal po gang chen mtsho'i gnas nas/ chu'i dba' rgal chen po bai DUr+ya sngon po'i kha dog lta bur 'dug pa ches mang bar 'byung ste/ de ni rgya mtsho chen po thams cad kyang chu'i shugs chen pos rgyas par byed mod kyi/ 'on kyang rgya mtsho chen po ni</text></item>
<item><p>122b4</p><section>phal chen</section><text>dbres las 'da' ba med de/ kye rgyal ba'i sras rgya mtsho chen po de ni chu'i phung pos de ltar tshad med pa ste/ ji ltar chu'i phung pos tshad med pa de ltar rin po che'i phung pos kyang tshad med de/ sems can gyi gnas kyis kyang tshad med la/ sems</text></item>
<item><p>122b5</p><section>phal chen</section><text>can chen po'i lus kyi rnam pas kyang tshad med na/ kye rgyal ba'i sras de la ji snyam du sems/ /rgya mtsho chen po de tshad med mod/ byang chub sems dpa' de bzhin gshegs pa'i rigs su byung ba'i dpal gyis smras pa/ kye rgyal ba'i sras rgya</text></item>
<item><p>122b6</p><section>phal chen</section><text>mtsho chen po de ni dpes brjod par yang dka' ba tsam du rgya che'o/ /byang chub sems dpa' kun tu bzang pos smras pa/ kye rgyal ba'i sras de ltar rgya mtsho chen po tshad med pa des/ de bzhin gshegs pa'i ye shes rgya mtsho yul tshad med pa'i</text></item>
<item><p>122b7</p><section>phal chen</section><text>brgya'i char yang nye bar mi 'gro/ /stong gi char yang nye bar mi 'gro ba nas rgyur bya ba'i bar du yang nye bar mi 'gro'o/ /kye rgyal ba'i sras 'on kyang bsam pa ji lta ba bzhin du sems can gyis/ rnam par rig par bya ba nye bar bzung ste/ rgya mtsho chen</text></item>
<item><p>123a1</p><section>phal chen</section><text>po las de bzhin gshegs pa'i yul dper blang gi /de bzhin gshegs pa'i ye shes rgya mtsho'i yul la dpe yod pa ma yin te/ kye rgyal ba'i sras de bzhin gshegs pa'i ye shes rgya mtsho'i yul ni dpe las 'das pa'o/ /</text></item>
<item><p>123a2</p><section>phal chen</section><text>kye rgyal ba'i sras de bzhin gshegs pa'i ye shes rgya mtsho'i yul de lta bu ni 'di lta ste/ thugs dang po bskyed pa nas/ byang chub sems dpa'i spyod pa thams cad rgyun ma chad pa'i phyir yang dag par bsgrubs pas kyang tshad med par khong du chud par bya'o/ /</text></item>
<item><p>123a3</p><section>phal chen</section><text>byang chub kyi phyogs kyi chos dang rin po che gsum gyi rgyun mi gcod pas rin po che'i phung pos kyang tshad med par khong du chud par bya'o/ /slob pa dang mi slob pa dang / rang sangs rgyas thams cad nye bar 'tsho bas/ 'byung po gnas pas kyang / tshad</text></item>
<item><p>123a4</p><section>phal chen</section><text>med par khong du chud par bya'o/ /sa dang po la gnas pa'i byang chub sems dpa' yan cad chags pa med pa'i mthar thug pa'i sa la gnas pa'i bar gyi byang chub sems dpa' thams cad gnas pas/ 'byung po chen po'i lus rnam pa tha dad pas</text></item>
<item><p>123a5</p><section>phal chen</section><text>kyang tshad med par khong du chud par bya ste/ kye rgyal ba'i sras byang chub sems dpa' sems dpa' chen pos de ltar de bzhin gshegs pa'i ye shes rgya mtsho'i yul 'gro ba thams cad nye bar 'tsho ba ni tshad med pa'i ye shes dang ldan pa'i tshul gyis</text></item>
<item><p>123a6</p><section>phal chen</section><text>khong du chud par bya'o/ /de nas byang chub sems dpa' sems dpa' chen po kun tu bzang pos/ don de nyid yang brtag par bya ba'i phyir tshigs su bcad pa 'di dag smras so/ /rdul med rnams kyi yul ni tshad med gzhal du med/ /sems</text></item>
<item><p>123a7</p><section>phal chen</section><text>kyi yul bzhin rnam pa kun tu tshad med de/ /sems kyis mngon bsgrubs yid kyi yul ni ji lta ba/ /de bzhin stobs bcu rnams kyi yul yang shes par bya/ /klu'i dbang po'i gnas nas nam yang mi g.yo bar/ /sems kyi mthus ni char chen rgyun</text></item>
<item><p>123b1</p><section>phal chen</section><text>kyang rab tu 'bebs/ /de la'ang 'ong dang 'gro bar dmigs pa med pa ste/ /klu yi dbang po'i bsam pa tsam gyis char yang 'bab/ /de bzhin stobs bcu gang dag nas kyang byon pa med/ /de bzhin thub pa gang du yang bzhud pa mi dmigs te/ /</text></item>
<item><p>123b2</p><section>phal chen</section><text>thugs kyis dgongs pas skra rtse gcig la 'jug par yang / /chos kyi dbyings kyi tshad du de dag shin tu 'byung / /rgya mtsho chu dang rin chen tshogs kyis tshad med de/ /sems can dag dang 'byung po gnas pas tshad kyang med/ /ro gcig rnyog par</text></item>
<item><p>123b3</p><section>phal chen</section><text>mi nus sems can der skyes pa/ /de dag kun kyang chu bo gzhan la spyod mi byed/ /de bzhin rgyal ba'i yul yang mkhyen pas tshad med de/ /rin chen gsum gnas rin chen tshogs kyis tshad kyang med/ /slob dang mi slob sems can rnams kyis tshad</text></item>
<item><p>123b4</p><section>phal chen</section><text>med de/ /ye shes mchog don spyod pa'i 'byung pos tshad kyang med// //sangs rgyas rmad gcad ces bya ba shin tu rgyas pa chen po'i mdo/ /bam po bcu gnyis pa/ de skad ces smras pa dang / byang chub sems dpa' sems dpa'</text></item>
<item><p>123b5</p><section>phal chen</section><text>chen po de bzhin gshegs pa'i rigs su byung ba'i dpal gyis/ byang chub sems dpa' sems dpa' chen po kun tu bzang po la 'di skad ces smras so/ /kye rgyal ba'i sras byang chub sems dpa' sems dpa' chen pos de bzhin gshegs pa dgra</text></item>
<item><p>123b6</p><section>phal chen</section><text>bcom pa yang dag par rdzogs pa'i sangs rgyas rnams kyi spyod yul ji ltar bur shes par bya/ de skad ces smras pa dang / byang chub sems dpa' sems dpa' chen po kun tu bzang pos/ byang chub sems dpa' sems dpa' chen po de bzhin gshegs</text></item>
<item><p>123b7</p><section>phal chen</section><text>pa'i rigs su byung ba'i dpal la 'di skad ces smras so/ /kye rgyal ba'i sras byang chub sems dpa' sems dpa' chen pos de bzhin gshegs pa'i spyod yul ni chags pa med pa'i spyod yul du shes par bya ste/ ji ltar de bzhin nyid ni sngon gyi</text></item>
<item><p>124a1</p><section>phal chen</section><text>mtha' nas byung ba ma yin/ phyi ma'i mtha' nas 'phos pa ma yin/ da ltar byung bas mngon par bsgrubs pa ma yin pa de bzhin du de bzhin gshegs pa'i spyod yul yang ma skyes ma 'phos mngon par grub pa med par khong du</text></item>
<item><p>124a2</p><section>phal chen</section><text>chud par bya'o/ /kye rgyal ba'i sras chos kyi dbyings la lus med pas chos kyi dbyings de ni tshad yod pa'ang ma yin/ /tshad med pa'ang ma yin no/ /kye rgyal ba'i sras de bzhin du de bzhin gshegs pa'i spyod yul la lus med pas de bzhin gshegs</text></item>
<item><p>124a3</p><section>phal chen</section><text>pa'i spyod yul de yang tshad yod pa yang ma yin/ tshad med pa yang ma yin no/ /kye rgyal ba'i sras 'di lta ste dper na/ 'dab chags bya ni nam mkha' las lding ste/ 'gro na lo brgyar song yang ji srid du phyin pa/ de srid ni ma phyin pa'ang</text></item>
<item><p>124a4</p><section>phal chen</section><text>yod de/ /nam mkha' la mtha' med pas snga phyi khyad par med do/ /kye rgyal ba'i sras de bzhin du de bzhin gshegs pa'i spyod yul yang bskal pa bye ba khrag khrig brgya phrag stong du bstan kyang de snyed ni ma bstan pa'ang yod de/ de ni de bzhin</text></item>
<item><p>124a5</p><section>phal chen</section><text>gshegs pa'i spyod yul la mu med pa'i phyir ro/ /kye rgyal ba'i sras de lta bu'i de bzhin gshegs pa dgra bcom pa yang dag par rdzogs pa'i sangs rgyas rnams kyang chags pa med pa'i spyod yul la mi gnas pa'i tshul gyis bzhugs shing sems can thams</text></item>
<item><p>124a6</p><section>phal chen</section><text>cad la spyod yul de'ang ston pa mdzad do/ /sems can chags pa sna tshogs la mngon par zhen pa rnams kyang chags pa'i lam de dang de nas yongs su zlo ba mdzad do/ /kye rgyal ba'i sras 'di lta ste dper na/ nam mkha' lding gi rgyal po chen</text></item>
<item><p>124a7</p><section>phal chen</section><text>po'i spyod yul ni nam mkha' ste/ nam mkha' la gnas shing rang gi mig yongs su dag pas klu'i gnas su bltas te/ rgya mtsho chen po'i chu'i phung po chen po nam mkha' lding gi shugs drag po dang / gshog pa'i rlung chen po'i mthus</text></item>
<item><p>124b1</p><section>phal chen</section><text>g.yas g.yon du phye ste/ bsal nas klu'am klu'i bud med dus yongs su smin te tshe'i mtha' phyin pa 'dzin cing 'byin to/ /kye rgyal ba'i sras de bzhin du de bzhin gshegs pa nam mkha' lding gi rgyal po chen po chags pa med pa'i spyod yul mnga' ba</text></item>
<item><p>124b2</p><section>phal chen</section><text>yang bsgribs pa med pa'i spyod yul la zhugs shing / de bzhin gshegs pa'i spyan bla na med pa rnam par dag pas chos kyi dbyings thams cad du sems can thams cad kyi gnas la gzigs nas/ de bzhin gshegs pa'i stobs kyi shugs</text></item>
<item><p>124b3</p><section>phal chen</section><text>dang ldan pa'i shes rab dang / ye shes kyi gshog pas 'khor ba'i rgya mtsho chen po sred pa'i chus gang ba phye ste bstsal nas/ sems can dbang po yongs su dag cing sngon dge ba'i rtsa ba'i tshogs bstsags par gyur pa/ sangs rgyas kyi chos kyi snod</text></item>
<item><p>124b4</p><section>phal chen</section><text>du gyur pa rnams 'khor ba'i rgya mtsho nas bton te/ de bzhin gshegs pa'i chos kyi spyod yul la rab tu dgod pa mdzad kyang / de bzhin gshegs pa ni chags pa med pa'i spyod yul la bzhugs pas spros pa thams cad yongs su chad de/ rtog</text></item>
<item><p>124b5</p><section>phal chen</section><text>pa mi mnga' rnam par rtog pa mi mnga' 'o/ /kye rgyal ba'i sras 'di lta ste dper na/ nyi ma dang zla ba'i dkyil 'khor dag ni 'gro ba thams cad nye bar 'tsho ba ste/ gcig pu spyod cing grogs med kyang gzhan gyis mi thub cing gnas pa med la nam mkha'i</text></item>
<item><p>124b6</p><section>phal chen</section><text>dbyings las rgyu zhing 'gro ba dang / 'ong bar mngon yang de dag ni bdag cag gang du 'dong / /gang nas 'gro snyam du sems pa med do/ /kye rgyal ba'i sras de bzhin du de bzhin gshegs pa'i nyi zla rnams kyang spyod yul mya ngan las 'das pa mnga' bdag ste/</text></item>
<item><p>124b7</p><section>phal chen</section><text>rang bzhin nyid kyis chos dang ldan yang de dag chos kyi dbyings thams cad du rjes su spyod cing gshegs pa yang dag par ston pa mdzad do/ /sangs rgyas kyi phrin las thams cad rgyun mi 'chad pas/ 'gro ba thams cad nye bar 'tsho yang gshegs pa dang / bzhud par rnam par</text></item>
<item><p>125a1</p><section>phal chen</section><text>rtog pa'am spros pa mi mnga' ste/ gcig tu spyod cing 'dra ba med pas thub pa med la mi gnas shing chags pa med par spyod kyang de dag 'pho ba skye ba dang / yum gyi sku na bzhugs pa dang / bltams pa dang mngon par</text></item>
<item><p>125a2</p><section>phal chen</section><text>'byung ba dang / dka' ba spyod pa mdzad pa dang / snying po byang chub tu gshegs pa dang / bdud 'dul ba dang / byang chub tu rnam par 'tshang rgya ba dang / chos kyi 'khor lo bskor ba dang / yongs su mya ngan las 'das pa chen po ston pa yang snang zhing</text></item>
<item><p>125a3</p><section>phal chen</section><text>yod do/ /'on kyang de dag la bdag cag gis gang du skye bar bya/ gang du mya ngan las 'da' bar bya snyam du dgongs par mi mnga'o/ /kye rgyal ba'i sras de ltar tshul tshad med pa dang / rnam pa tshad med par byang chub sems dpa' sems dpa'</text></item>
<item><p>125a4</p><section>phal chen</section><text>chen pos/ de bzhin gshegs pa dgra bcom pa yang dag par rdzogs pa'i sangs rgyas rnams kyi spyod yul khong du chud par bya'o/ /de nas byang chub sems dpa' sems dpa' chen po kun tu bzang pos/ don 'di nyid yang brtag par bya ba'i</text></item>
<item><p>125a5</p><section>phal chen</section><text>phyir tshigs su bcad pa 'di dag smras so/ /de bzhin nyid ni nam yang ma skyes 'jig pa med/ /nam yang phyogs na mi gnas mi snang de bzhin nyid/ /de bzhin phan mdzad rnams kyi spyod yul tshad med de/ /dngos nyid de bzhin nyid mtshungs</text></item>
<item><p>125a6</p><section>phal chen</section><text>dus las rnam par 'das/ /ji ltar chos dbyings de dbyings nyid ma yin la/ /tshad yod ma yin de ltar tshad med ma yin pa/ /de bzhin yon tan mnga' ba'i spyod yul tshad med de/ /sngon nas lus med pas na tshad yod ma yin</text></item>
<item><p>125a7</p><section>phal chen</section><text>no/ /bar snang mkha' la khrag khrig lo grangs bya lding ba/ /mkha' yi dbyings la dang po de dang tha mar 'dra/ /rgyal ba'i spyod yul bskal pa brgya 'grangs bshad byas kyang / /ji snyed brjod pa de snyed yon tan ma brjod yod/ /nam mkha'</text></item>
<item><p>125b1</p><section>phal chen</section><text>lding ni mkha' gnas klu la rnam par lta/ /chu chen yongs phye klu dang klu yi bu mo 'dren/ /stobs bcu rang gi mthu yis nyon mongs rnam phye zhing / /dge rtsa legs par byas pa 'dus byas khams nas 'byin/ /nyi ma zla ba mkha' yi dbyings</text></item>
<item><p>125b2</p><section>phal chen</section><text>las shugs kyis rgyu/ /sems can bde ba skyed kyang rtog pa yod pa min/ /bcom ldan 'das kyang de bzhin chos kyi dbyings gshegs shing / /sems can mang po 'dul yang rnam par rtog mi mnga'/ /de skad ces smras pa dang /</text></item>
<item><p>125b3</p><section>phal chen</section><text>byang chub sems dpa' sems dpa' chen po de bzhin gshegs pa'i rigs su byung ba'i dpal gyis/ byang chub sems dpa' sems dpa' chen po kun tu bzang po la 'di skad ces smras so/ /kye rgyal ba'i sras byang chub sems dpa' sems dpa'</text></item>
<item><p>125b4</p><section>phal chen</section><text>chen pos ji lta bur de bzhin gshegs pa dgra bcom pa yang dag par rdzogs pa'i sangs rgyas rnams kyi mngon par rdzogs par byang chub pa khong du chud par bya/ de skad ces smras pa dang / byang chub sems dpa' sems dpa' chen po kun tu bzang pos</text></item>
<item><p>125b5</p><section>phal chen</section><text>byang chub sems dpa' sems dpa' chen po de bzhin gshegs pa'i rigs su byung ba'i dpal la 'di skad ces smras so/ /kye rgyal ba'i sras 'di la byang chub sems dpa' sems dpa' chen pos/ don thams cad rnam par dpyad pa mnyam pa</text></item>
<item><p>125b6</p><section>phal chen</section><text>nyid dang / chos thams cad la nem nur med cing / /gnyis su med pa rjes su rtogs pas/ de bzhin gshegs pa rnams kyi mngon par rdzogs par byang chub pa khong du chud par bya'o/ /mtshan ma med pa rjes su rtogs pa dang / rgyu ba med pa</text></item>
<item><p>125b7</p><section>phal chen</section><text>rjes su rtogs pa dang / thogs pa med pa rjes su rtogs pa dang / mtha' dang dbus med pa rjes su rtogs pa dang / mu med par khyab pa rjes su rtogs pa dang / mtha' dang mtha' med pa yongs su spangs pa'i dbus kyi gnas khong du chud pa dang / yi ge dang sgra dang brjod</text></item>
<item><p>126a1</p><section>phal chen</section><text>pa 'byung ba thams cad rjes su rtogs pa dang / sems can thams cad kyi sems dang spyod pa'i rnam par rtog pa thams cad dang / bsam pa dang / dbang po dang / nyon mongs pa dang / bag chags dang / bag</text></item>
<item><p>126a2</p><section>phal chen</section><text>la nyal ba dang / rang bzhin mngon sum du rjes su rtogs pa dang / dus gsum thams cad sems kyi skad cig gcig gi ye shes kyis rjes su rtogs pas/ de bzhin gshegs pa rnams kyi mngon par rdzogs par byang chub pa khong</text></item>
<item><p>126a3</p><section>phal chen</section><text>du chud par bya'o/ /kye rgyal ba'i sras 'di lta ste dper na/ rgya mtsho chen po la gling bzhi pa'i sems can thams cad kyi lus kyi gzugs brnyan rgya lta bur snang ste/ de'i phyir rgya mtsho chen po bzhi zhes bya'o/ /kye rgyal ba'i sras de bzhin du de bzhin</text></item>
<item><p>126a4</p><section>phal chen</section><text>gshegs pa mngon par rdzogs par byang chub pa la/ sems can thams cad kyi sems dang / dbang po dang / bsam pa rnam pa tha dad pa rnams snang ba med pa'i rang bzhin gyis yongs su snang bar 'gyur te/ de'i phyir de bzhin gshegs pa</text></item>
<item><p>126a5</p><section>phal chen</section><text>mngon par rdzogs par byang chub pa zhes bya'o/ /kye rgyal ba'i sras de bzhin gshegs pa'i mngon par rdzogs par byang chub pa de ni yi ge thams cad kyis bstan pa ma yin no/ /dbyangs thams cad kyis brjod pa ma yin no/ /tha snyad</text></item>
<item><p>126a6</p><section>phal chen</section><text>thams cad kyis smos pa ma yin mod kyi/ 'on kyang gzhan gyi rnam par rig pa nye bar bzung ste/ de bzhin gshegs pa'i mngon par rdzogs par byang chub pa bstan par bya'o/ /kye rgyal ba'i sras de bzhin gshegs pa dgra bcom pa yang</text></item>
<item><p>126a7</p><section>phal chen</section><text>dag par rdzogs pa'i sangs rgyas rnams mngon par byang chub pa'i tshe/ sems can thams cad kyi tshad ji snyed pa de snyed kyi tshad kyi sku kun nas gnas par 'gyur ro/ /chos thams cad kyi tshad ji snyed pa dang / zhing thams cad kyi tshad ji snyed pa dang /</text></item>
<item><p>126b1</p><section>phal chen</section><text>dus thams cad kyi tshad ji snyed pa dang / de bzhin gshegs pa thams cad kyi tshad ji snyed pa dang / sangs rgyas thams cad kyi tshad ji snyed pa dang / tha snyad thams cad kyi tshad ji snyed pa dang / de bzhin nyid dang chos kyi dbyings kyi tshad ji snyed pa dang /</text></item>
<item><p>126b2</p><section>phal chen</section><text>nam mkha'i dbyings dang chags pa med pa'i dbyings kyi tshad ji snyed pa dang / mngon par bsgrub pa'i dbyings dang / rnam par spyod pa'i dbyings kyi tshad ji snyed pa dang / mya ngan las 'das pa'i dbyings kyi tshad ji snyed pa de snyed kyi sku kun nas gnas</text></item>
<item><p>126b3</p><section>phal chen</section><text>par 'gyur ro/ /kye rgyal ba'i sras de bzhin du sku'i tshad ji snyed pa de snyed kyi tshad kyi gsung yang kun nas gnas par 'gyur ro/ /sku dang gsung gi tshad ji snyed pa de snyed du chags pa med pa'i dgongs pa kun nas gnas par 'gyur te/ de de lta bur tshad</text></item>
<item><p>126b4</p><section>phal chen</section><text>med pa'i sku dang / gsung dang dgongs pa'i phrin las 'khor gsum yongs su dag pa brnyes pas rang gi sku de nyid las sems can thams cad mngon par 'tshang rgya ba'i dmigs pa ston to/ /de bzhin du sems can thams cad kyang mya ngan las 'das</text></item>
<item><p>126b5</p><section>phal chen</section><text>pa zhi ba'i dbyings su yang dag par gzhol ba'i bar du rab tu ston te/ des ni 'di ltar thams cad dngos po med pa'i rang bzhin dang / mtshan nyid med pa'i rang bzhin dang / mi skye mi 'gag pa'i rang bzhin dang / bdag la bdag med pa'i</text></item>
<item><p>126b6</p><section>phal chen</section><text>rang bzhin dang / sems can la sems can med pa'i rang bzhin dang / sangs rgyas rnam par mi rtog pa'i rang bzhin dang / chos kyi dbyings kyi rang bzhin dang / nam mkha'i dbyings kyi rang bzhin thugs su chud de/ de lta bu'i rang bzhin</text></item>
<item><p>126b7</p><section>phal chen</section><text>mngon par rdzogs par sangs rgyas nas ma lus par thugs su chud pa dang / chos kyi dbyings rab tu brnyes pa dang / de bzhin gshegs pa'i thugs rje chen po rgyun mi 'chad pas sems can gyi don yongs su bsgrub pa mdzad do/ /kye rgyal</text></item>
<item><p>127a1</p><section>phal chen</section><text>ba'i sras 'di lta ste/ nam mkha' ni skye ba med pas 'jig rten gyi khams 'du'ang rung 'jig kyang rung ste/ de bzhin du mi zad mi 'phel bar gnas so/ /kye rgyal ba'i sras de bzhin du de bzhin gshegs pa rnams</text></item>
<item><p>127a2</p><section>phal chen</section><text>kyi byang chub kyang 'di lta ste/ gcig pa'ang ma yin/ tha dad pa'ang ma yin pas/ mtshan nyid med par mtshan nyid gcig pa'i phyir mngon par rdzogs par sangs rgyas kyang rung / mngon par rdzogs par sangs ma rgyas kyang rung ste/ mtshan nyid</text></item>
<item><p>127a3</p><section>phal chen</section><text>de kho na bzhin du gnas so/ /kye rgyal ba'i sras 'di lta ste dper na/ mi la la zhig skyes te/ des chu klung gang gA'i bye ma snyed kyi sems bskyed pa mngon par sprul la sems bskyed pa de dag re res kyang de bzhin gshegs pa kha dog med pa mtshan</text></item>
<item><p>127a4</p><section>phal chen</section><text>ma med pa/ dbyibs dang bral ba/ sku dang bral ba/ chu klung gang gA'i bye ma snyed cig sprul te/ de mngon par sprul pa byed pa la yang bskal pa chu klung gang gA'i bye ma snyed cig 'das par gyur na/ kye rgyal ba'i sras de la ji snyam du sems/ mi</text></item>
<item><p>127a5</p><section>phal chen</section><text>des sprul ba'i sems bskyed pa de dag gis de bzhin gshegs pa ji snyed cig sprul par 'gyur/ byang chub sems dpa' de bzhin gshegs pa'i rigs su byung ba'i dpal gyis/ smras pa/ kye rgyal ba'i sras khyod kyis ji skad du smras pa'i</text></item>
<item><p>127a6</p><section>phal chen</section><text>don bdag gis shes te/ ji snyed du sprul pa byas pa de snyed cig ni ma sprul pa'ang yod do/ /byang chub sems dpa' kun tu bzang pos smras pa/ kye rgyal ba'i sras ji skad du smras pa de de bzhin gyis legs so legs so/ /kye rgyal ba'i sras de bzhin du skad cig thang cig yud tsam</text></item>
<item><p>127a7</p><section>phal chen</section><text>gyis sems can thams cad bla na med pa yang dag par rdzogs pa'i byang chub tu mngon par rdzogs par sangs rgyas kyang / de snyed cig ni mngon par sangs rgyas so/ /de snyed cig ni mngon par sangs ma rgyas pa'ang yod par 'gyur ro/ /</text></item>
<item><p>127b1</p><section>phal chen</section><text>de ci'i phyir zhe na/ de ni 'di ltar byang chub la mtshan nyid med pas/ gang la mtshan nyid med pa de ni mngon par rdzogs pa'i byang chub la 'grib pa med do/ /de'i mngon par rdzogs pa'i byang chub la 'phel ba med do/ /kye rgyal ba'i sras de ltar</text></item>
<item><p>127b2</p><section>phal chen</section><text>byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi mngon par rdzogs pa'i byang chub khong du chud par bya'o/ /kye rgyal ba'i sras de bzhin gshegs pa rnams mngon par</text></item>
<item><p>127b3</p><section>phal chen</section><text>sangs rgyas nas kyang / skad cig yud tsam thang cig gis blo shin tu rnam par sangs rgyas pa'i ting nge 'dzin la snyoms par 'jug ste/ de dag ting nge 'dzin de la snyoms par zhugs ma thag tu mngon par rdzogs par byang chub pa'i sku 'byam</text></item>
<item><p>127b4</p><section>phal chen</section><text>klas pa gcig las/ sku sems can ma lus pa thams cad dang mnyam pa kun nas gnas par 'gyur te/ mngon par rdzogs par byang chub pa'i sku 'byam klas pa gcig las ji lta ba de bzhin du mngon par rdzogs par byang chub pa'i sku ma lus</text></item>
<item><p>127b5</p><section>phal chen</section><text>pa thams cad kyi sgo nas kyang / sku sems can ma lus pa thams cad dang / mnyam pa re re kun nas gnas par 'gyur ro/ /kye rgyal ba'i sras de ltar na mngon par rdzogs pa'i byang chub kyi sgo yang tshad med pas/ de bzhin gshegs</text></item>
<item><p>127b6</p><section>phal chen</section><text>pa'i sku'i dbyibs kyang tshad med pa nyid du shes par bya ste/ de'i phyir na de bzhin gshegs pa'i dbyings tshad med ces bya/ sems can gyi khams tshad du ma byas pa zhes bya'o/ /kye rgyal ba'i sras de ltar na byang chub sems dpa' sems</text></item>
<item><p>127b7</p><section>phal chen</section><text>dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi/ mngon par rdzogs par byang chub khong du chud par bya ste/ skra'i rtse mo gcig la yang byang chub sems dpa' sems dpa' chen po</text></item>
<item><p>128a1</p><section>phal chen</section><text>de bzhin gshegs pa'i sku sems can thams cad snyed du 'jug par bya'o/ /de ci'i phyir zhe na/ de ni 'di ltar de bzhin gshegs pa rnams kyi mngon par rdzogs par byang chub pa'i sku de dag ni</text></item>
<item><p>128a2</p><section>phal chen</section><text>mi 'jig pa'i tshul gyis/ yod nas ma skyes pa'i phyir ro/ /skra'i rtse mo gcig la ji ltar khong du chud par bya ba de bzhin du/ chos kyi dbyings ma lus pa thams cad du'ang khong du chud par bya ste/ gnas gang na de bzhin gshegs</text></item>
<item><p>128a3</p><section>phal chen</section><text>pa mi bzhugs pa de lta bu ni gang yang med par mos par bya'o/ /de ci'i phyir zhe na/ de ni de bzhin gshegs pa rnams kyi mngon par rdzogs pa'i byang chub kyis thams cad du khyab pa'i phyir te/ de bas na stobs dang mthu dang nyams kyi</text></item>
<item><p>128a4</p><section>phal chen</section><text>tshul ji lta ba/ de bzhin du de bzhin gshegs pa rnams kyi snying po byang chub dang / byang chub kyi shing dang / gdan seng ge'i khri dang / mngon par rdzogs pa'i byang chub rnam pa tha dad pa'ang de bzhin gshegs pa'i stobs la</text></item>
<item><p>128a5</p><section>phal chen</section><text>'jug pa'i tshul gyis khong du chud par bya'o/ /kye rgyal ba'i sras gzhan yang / byang chub sems dpa' sems dpa' chen pos rang gi sems kyi tshul gyis/ de bzhin gshegs pa thams cad kyi mngon par rdzogs pa'i byang chub khong</text></item>
<item><p>128a6</p><section>phal chen</section><text>du chud par bya'o/ /de ci'i phyir zhe na/ de bzhin gshegs pa'i mngon par rdzogs pa'i byang chub dang / bral ba'i sems de lta bu gang yang med de/ rang gi sems kyis ji lta ba bzhin du sems can ma lus pa thams cad kyi sems</text></item>
<item><p>128a7</p><section>phal chen</section><text>mang po 'byam klas pa rnams las kyang / de bzhin gshegs pa rnams kyi mngon par rdzogs pa'i byang chub khong du chud par bya ste/ kye rgyal ba'i sras de ltar byang chub sems dpa' sems dpa' chen pos de bzhin gshegs pa dgra bcom</text></item>
<item><p>128b1</p><section>phal chen</section><text>pa yang dag par rdzogs pa'i sangs rgyas rnams kyi mngon par rdzogs pa'i byang chub rgya che zhing yangs la kun tu khyab ste/ mi 'bral ba dang rnam par 'chad pa med pa dang / rgyun mi 'chad par tshul gyi sgo bsam gyis mi khyab pa la 'jug pas khong du</text></item>
<item><p>128b2</p><section>phal chen</section><text>chud par bya'o/ /de nas byang chub sems dpa' sems dpa' chen po kun tu bzang pos/ don 'di nyid yang brtag par bya ba'i phyir tshigs su bcad pa 'di dag smras so/ /chos rnams thams cad rtogs pa gnyis dang gnyis med bral/</text></item>
<item><p>128b3</p><section>phal chen</section><text>chos rnams thams cad rtogs pa yang dag yul med yin/ /chos rnams thams cad rtogs pa nam mkha'i rang bzhin mnyam/ /chos rnams thams cad rtogs pa bdag dang bdag med snyoms/ /gling bzhi kun gyi gzugs</text></item>
<item><p>128b4</p><section>phal chen</section><text>mang ji snyed ji bzhin du/ /gzugs brnyan rgya mtshor rgya 'dra de phyir rgya mtsho ste/ /de bzhin phyogs bcu sems can thams cad rgya bzhin du/ /bsam pa thugs su chud pas de phyir byang chub yin/ /ji ltar nam mkha' 'jig rten</text></item>
<item><p>128b5</p><section>phal chen</section><text>yongs su 'grub gyur kyang / /rnam par 'phel bar mi 'gyur 'jig kyang 'grib pa med/ /rgyal ba 'jig rten 'das pa'i byang chub de bzhin te/ /byang chub byang ma chub tu mtshan nyid med par gcig /mkhas pa'i sems kyis sprul</text></item>
<item><p>128b6</p><section>phal chen</section><text>pa mngon par sprul byas pa/ /mngon sprul mngon ma sprul kyang sngon dang rang bzhin mnyam/ /de bzhin 'gro ba thams cad byang chub sangs rgyas kyang / /sngon dang rang bzhin gcig ste 'phel zhing 'grib pa med/ /rnam sangs rgyas shes bya ba'i</text></item>
<item><p>128b7</p><section>phal chen</section><text>brgyal ba'i ting 'dzin yod/ /byang chub snying por bzhugs nas ting 'dzin de bsgrubs te/ /sems can snyed kyi 'od zer mnyam par rab bkye zhing / /pad ma ji bzhin rnam par sangs rgyas sems can 'dul/ /bskal pa dus gsum</text></item>
<item><p>129a1</p><section>phal chen</section><text>sems can zhing gi rang bzhin dang / /chos dang de bzhin sems can dbang po bsam pa dag /thams cad rang bzhin sku la mnyam pa nyid du gzigs/ /de bas byang chub gnas ni tshad med shes par gyis/ /de skad</text></item>
<item><p>129a2</p><section>phal chen</section><text>ces smras pa dang / byang chub sems dpa' sems dpa' chen po de bzhin gshegs pa'i rigs su byung ba'i dpal gyis/ byang chub sems dpa' sems dpa' chen po kun tu bzang po la 'di skad ces smras so/ /kye rgyal ba'i sras byang chub</text></item>
<item><p>129a3</p><section>phal chen</section><text>sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyis chos kyi 'khor lo bskor ba ji lta bur khong du chud par bya/ de skad ces smras pa dang / byang chub sems dpa' sems dpa' chen po kun tu bzang pos</text></item>
<item><p>129a4</p><section>phal chen</section><text>byang chub sems dpa' sems dpa' chen po de bzhin gshegs pa'i rigs su byung ba'i dpal la 'di skad ces smras so/ /kye rgyal ba'i sras 'di la byang chub sems dpa' sems dpa' chen po de bzhin gshegs pa'i dgongs pas shin tu byin gyis brlabs pas/ chos kyi</text></item>
<item><p>129a5</p><section>phal chen</section><text>'khor lo rab tu bskor ba ni/ yong gis ldang ba med pa'i tshul gyis 'khor ba med cing mngon par grub pa med par shes par bya'o/ /chos kyi 'khor lo bskor ba ni mthar lta ba thams cad dang bral ba'i tshul gyis 'khor gsum yongs su gcod</text></item>
<item><p>129a6</p><section>phal chen</section><text>pa shin tu chad par shes par bya'o/ /nam mkha'i mtha' khong du chud pa'i tshul gyis 'dod chags dang bral ba'i mtha'i mtha' med par shes par bya'o/ /chos kyi 'khor lo bskor ba ni brjod du med pa'i tshul gyis smos su med par shes par bya'o/ /</text></item>
<item><p>129a7</p><section>phal chen</section><text>chos kyi 'khor lo bskor ba ni mya ngan las 'das pa'i rang bzhin gyis shin tu zhi bar shes par bya'o/ /chos kyi 'khor lo bskor ba ni de bzhin gshegs pa'i gsung gis thams cad du khyab pa'i phyir yi ge dang sgra dang dbyangs dang skad sna tshogs su 'khor</text></item>
<item><p>129b1</p><section>phal chen</section><text>bar shes par bya'o/ /chos kyi 'khor lo bskor ba ni chos kyi tshul gyi rang bzhin gyis sgra brnyan gyi sgra dang / dbyangs kyi rang bzhin du shes par bya'o/ /chos kyi 'khor lo bskor ba ni bdag po yod nas med pa'i phyir sgra thams cad sgra gcig tu khong du chud</text></item>
<item><p>129b2</p><section>phal chen</section><text>par bya'o/ /chos kyi 'khor lo bskor ba ni phyi dang nang 'brel ba med pas yi ge zad mi shes par shes par bya'o/ /chos kyi 'khor lo bskor ba ni chos nyid khong du chud pa'i tshul gyis yong gis ma skyes ma 'gags par shes par bya'o/ /kye rgyal ba'i sras 'di lta ste/</text></item>
<item><p>129b3</p><section>phal chen</section><text>dper na/ yi ge 'grangs pa thams cad ni bstan pa thams cad kyis shin tu bstan kyang mi 'phel mi 'grib ste/ sngon gyi mtha'i bskal pa'i mur thug pa nas/ yi ge thams cad brjod kyang ma 'phel ma 'grib pa yin no/ /kye rgyal ba'i sras de bzhin du</text></item>
<item><p>129b4</p><section>phal chen</section><text>de bzhin gshegs pa rnams chos kyi 'khor lo bskor ba yang yi ge rnam par dmigs par bstan pa thams cad kyis shin tu bstan kyang mi 'phel mi 'grib ste/ sngon gyi mtha'i mur byung ba'i sangs rgyas rnams kyi chos kyi 'khor lo bskor kyang chos</text></item>
<item><p>129b5</p><section>phal chen</section><text>kyi 'khor lo ma zad pa yin te/ de bzhin gshegs pa rnams chos kyi 'khor lo bskor ba de ni dgos pa thams cad dang / spyod pa 'grangs pa thams cad dang / 'jig rten pa dang / 'jig rten las 'das pa'i dgos pa thams cad kyi nang du 'dus kyang gang la yang mi</text></item>
<item><p>129b6</p><section>phal chen</section><text>gnas par shes par bya'o/ /kye rgyal ba'i sras 'di lta ste/ dper na yi ge'i 'bru 'grangs pa dgos pa thams cad dang / spyod pa 'grangs pa thams cad dang / bgrang ba 'grangs pa thams cad dang / 'jig rten pa dang 'jig rten las 'das pa'i</text></item>
<item><p>129b7</p><section>phal chen</section><text>gnas thams cad du khyab par 'dug kyang ci la'ang mi gnas par shes par bya'o/ /kye rgyal ba'i sras de bzhin du de bzhin gshegs pa rnams chos kyi 'khor lo bskor ba yang sems can dang / chos dang las dang rnam par smin pa thams cad du khyab kyang</text></item>
<item><p>130a1</p><section>phal chen</section><text>ci la'ang mi gnas te/ sems can gang yang rung sgra sna tshogs ji snyed du brjod pa de dag thams cad kyang de bzhin gshegs pa chos kyi 'khor lo bskor ba'i sgra nyid du brjod do/ /de ci'i phyir zhe na/ sgra thams cad</text></item>
<item><p>130a2</p><section>phal chen</section><text>ni chos kyi 'khor lo bskor ba'i tshul las rnam par mi 'da'o/ /kye rgyal ba'i sras de ltar byang chub sems dpa' sems dpa' chen pos/ de bzhin gshegs pa dgra bcom pa yang dag par rdzogs pa'i sangs rgyas rnams/ chos kyi 'khor</text></item>
<item><p>130a3</p><section>phal chen</section><text>lo bskor ba khong du chud par bya'o/ /kye rgyal ba'i sras gzhan yang byang chub sems dpa' sems dpa' chen pos de bzhin gshegs pa rnams chos kyi 'khor lo bskor ba khong du chud par 'dod pas/ de bzhin gshegs pa'i mngon par bsgrub pa la</text></item>
<item><p>130a4</p><section>phal chen</section><text>'jug pa khong du chud par bya'o/ /kye rgyal ba'i sras de bzhin gshegs pas mngon par bsgrub pa de yang gang zhe na/ kye rgyal ba'i sras de bzhin gshegs pa rnams chos kyi 'khor lo bskor ba'i tshe/ sems can thams cad kyi sems dang /</text></item>
<item><p>130a5</p><section>phal chen</section><text>spyod pa dang / bsam pa dang / dbang po dang / brtson 'grus rnam pa tha dad pa ji snyed pa de snyed du/ de bzhin gshegs pa'i gsung las dbyangs kyi yan lag 'byung bar 'gyur ro/ /kye rgyal ba'i sras/ de ci'i phyir zhe na/ de bzhin gshegs</text></item>
<item><p>130a6</p><section>phal chen</section><text>pa dgra bcom pa yang dag par rdzogs pa'i sangs rgyas rnams la ting nge 'dzin mi bsnyengs pa/ chags pa med pa'i mthar thug pa zhes bya ba mnga' ste/ de la snyoms par zhugs zhing de bzhin gshegs pa rnams chos kyi 'khor lo bskor ba mdzad de/</text></item>
<item><p>130a7</p><section>phal chen</section><text>kye rgyal ba'i sras de bzhin gshegs pa rnams ting nge 'dzin de la snyoms par zhugs ma thag tu sems can thams cad ji snyed yod pa de snyed kyi chos kyi 'khor lo bskor ba'i sgra mngon par rdzogs pa'i byang chub kyi sku re re'i zhal nas 'byung ngo / /</text></item>
<item><p>130b1</p><section>phal chen</section><text>sgra'i dbyangs de dag re re zhing yang dbyangs kyi yan lag dang sgra rnam pa tha dad pa sems can snyed dang ldan par 'byung ngo / /kye rgyal ba'i sras de ni de bzhin gshegs pa rnams chos kyi 'khor lo bskor ba mdzad pa ste/ 'di ltar ting nge 'dzin de nyid la</text></item>
<item><p>130b2</p><section>phal chen</section><text>snyoms par zhugs pa'o/ /sems can thams cad mnyam par dga' bar 'gyur ba ste/ gang gis de lta bur de bzhin gshegs pa chos kyi 'khor lo bskor ba khong du chud pa de dag ni de bzhin gshegs pa'i rigs dang mthun par spyod pa yin/ /</text></item>
<item><p>130b3</p><section>phal chen</section><text>gang gis de ltar khong du ma chud pa de dag ni de bzhin gshegs pa'i rigs las logs shig pa'i chos la spyod pa dag go /kye rgyal ba'i sras de ltar byang chub sems dpa' sems dpa' chen pos tshad med pa khong du chud par bya ba'i tshul gyis de bzhin</text></item>
<item><p>130b4</p><section>phal chen</section><text>gshegs pa dgra bcom pa yang dag par rdzogs pa'i sangs rgyas rnams/ chos kyi 'khor lo bskor ba mngon par bsgrub pa mdzad pa khong du chud par bya'o/ /de nas byang chub sems dpa' sems dpa' chen po kun tu bzang pos don 'di nyid yang</text></item>
<item><p>130b5</p><section>phal chen</section><text>brtag par bya ba'i phyir de'i tshe tshigs su bcad pa 'di dag smras so/ /mtshungs med chos kyi 'khor lo 'khor ba mi te/ /phyir yang log med dus rnams kun las rnam par grol/ /yi ge thams cad smra bar bya bas zad mi 'gyur/ /</text></item>
<item><p>130b6</p><section>phal chen</section><text>de bzhin stobs bcu'i chos kyi 'khor lo mtha' yang yas/ /yi ge'i 'bru rnams thams cad dgos pa kun tu khyab/ /gang na'ang mi gnas de bzhin sangs rgyas 'khor lo ste/ /sgra rnams kun la zhugs kyang rang bzhin zhugs</text></item>
<item><p>130b7</p><section>phal chen</section><text>pa med/ /ma lus sems can spyod pas sems can dga' bar mdzad/ /grangs las yongs su 'das pa'i chos rnams brjod pa'i phyir/ /ma lus mthar thug ting 'dzin ston pa snyoms par 'jug /de mthus skad cig de la</text></item>
<item><p>131a1</p><section>phal chen</section><text>sems can ji snyed pa/ /de snyed rgyal ba'i gsung dbyangs yid du 'ong ba 'gyur/ /sgra gcig dbyangs las sems can ma lus ji snyed pa'i/ /sgra dbyangs rnam pa tha dad dus gcig 'byung bar 'gyur/ /'jig rten</text></item>
<item><p>131a2</p><section>phal chen</section><text>dbang phyug kun la rnam par rtog mi mnga'/ /gang rnams ji ltar mos pa de bzhin gsung yang nyan/ /yi ge rnams ni nang na yod min phyi nas 'byung ba min/ /de dag zad par mi 'gyur bsags pa 'ang gang yang med/ /'on kyang 'khor lo bskor na</text></item>
<item><p>131a3</p><section>phal chen</section><text>'gro ba'i don du 'gyur/ /stobs bcu mnga' ba rnams kyi cho 'phrul ci 'dra ltos/ /de skad ces smras pa dang / byang chub sems dpa' sems dpa' chen po de bzhin gshegs pa'i rigs su byung ba'i dpal gyis/ byang chub sems dpa' sems dpa'</text></item>
<item><p>131a4</p><section>phal chen</section><text>chen po kun tu bzang po la 'di skad ces smras so/ /kye rgyal ba'i sras byang chub sems dpa' sems dpa' chen pos/ ji ltar de bzhin gshegs pa dgra bcom pa yang dag par rdzogs pa'i sangs rgyas rnams kyi mya ngan las 'das pa chen po khong du chud</text></item>
<item><p>131a5</p><section>phal chen</section><text>par bya/ de skad ces smras pa dang / byang chub sems dpa' sems dpa' chen po kun tu bzang pos/ byang chub sems dpa' sems dpa' chen po de bzhin gshegs pa'i rigs su byung ba'i dpal la 'di skad ces smras so/ /kye rgyal ba'i sras</text></item>
<item><p>131a6</p><section>phal chen</section><text>'di la byang chub sems dpa' sems dpa' chen po de bzhin gshegs pa dgra bcom pa yang dag par rdzogs pa'i sangs rgyas rnams kyi yongs su mya ngan las 'das pa chen po khong du chud par 'dod pas rang bzhin gyi ngo bo nyid la blo yongs su btang ste/</text></item>
<item><p>131a7</p><section>phal chen</section><text>des de bzhin nyid kyi yongs su mya ngan las 'das pa ji lta ba de bzhin du/ de bzhin gshegs pa'i yongs su mya ngan las 'das pa khong du chud par bya'o/ /yang dag pa'i mtha' yongs su mya ngan las 'das pa ji lta ba dang / chos kyi dbyings</text></item>
<item><p>131b1</p><section>phal chen</section><text>kyi yongs su mya ngan las 'das pa ji lta ba dang / nam mkha'i dbyings kyi yongs su mya ngan las 'das pa ji lta ba dang / rang bzhin gyis yongs su mya ngan las 'das pa ji lta ba dang / 'dod chags dang bral ba'i mtha'i yongs su mya ngan las 'das</text></item>
<item><p>131b2</p><section>phal chen</section><text>pa ji lta ba dang / rmi lam gyi mtha'i yongs su mya ngan las 'das pa ji lta ba dang / mtshan nyid med pa'i mtha'i yongs su mya ngan las 'das pa ji lta ba dang / chags pa med pa'i mtha'i yongs su mya ngan las 'das pa ji lta ba dang / bdag</text></item>
<item><p>131b3</p><section>phal chen</section><text>gi rang bzhin gyi mtha'i yongs su mya ngan las 'das pa ji lta ba dang / chos thams cad kyi rang bzhin gyi mtha'i yongs su mya ngan las 'das pa ji lta ba de bzhin du de bzhin gshegs pa'i yongs su mya ngan las 'das pa khong du chud par bya'o/ /</text></item>
<item><p>131b4</p><section>phal chen</section><text>de ci'i phyir zhe na/ de ni de dag thog ma nas ma skyes ma byung ba'i phyir te/ chos gang ma skyes ma byung ba de la 'bral bar 'gyur ba gang yang med do/ /kye rgyal ba'i sras gzhan yang de bzhin gshegs pa rnams ni/ byang chub sems dpa'</text></item>
<item><p>131b5</p><section>phal chen</section><text>rnams la yongs su mya ngan las 'da' ba shin tu mthar thug pa/ mi rjod mi ston te/ de ci'i phyir zhe na/ de dag gis ni de bzhin gshegs pa thams cad da ltar byung ba ji lta ba de bzhin du 'das pa dang / ma byon pa rnams kyang / skad cig</text></item>
<item><p>131b6</p><section>phal chen</section><text>gcig la mngon du bya zhing skad cig kyang ye shes kyi skad cig gis rjes su 'brang bar bya/ skad cig de la yang de bzhin gshegs pa thams cad mngon tu blta bar bya/ de bzhin gshegs pa'i mngon par bsgrub pa thams cad kyang des</text></item>
<item><p>131b7</p><section>phal chen</section><text>mngon par bsgrub par bya ste/ des ni gnyis kyi 'du shes kyang bskyed par mi bya/ mi gnyis pa'i 'du shes kyang ma yin/ sems can gyi 'du shes kyang ma yin/ bdag gi 'du shes kyang ma yin pa'i phyir ro/ /kye rgyal ba'i</text></item>
<item><p>132a1</p><section>phal chen</section><text>sras de ci'i phyir zhe na/ byang chub sems dpas ni mngon par zhen pa'i lam thams cad dang bral zhing 'du shes thams cad yongs su spang bar bya dgos pa'i phyir ro/ /kye rgyal ba'i sras gzhan yang de bzhin gshegs pa</text></item>
<item><p>132a2</p><section>phal chen</section><text>'byung ba zhes bya ba 'di ni sems can pha rol yongs su tshim par 'gyur ba'i tshig go /de bzhin gshegs pa yongs su mya ngan las 'da' zhes bya ba 'di ni sems can pha rol gyi skyo ba bskyed pa'i tshig ste/ kye rgyal ba'i sras de bzhin gshegs pa</text></item>
<item><p>132a3</p><section>phal chen</section><text>rnams ni skye ba med de/ yongs su mya ngan las mi 'da' 'o/ /de ci'i phyir zhe na/ de bzhin gshegs pa rnams ni chos kyi dbyings la bzhugs pa'i phyir te/ sems can pha rol gyi sems dang / bsam pa yongs su skom par bya ba'i phyir/</text></item>
<item><p>132a4</p><section>phal chen</section><text>de bzhin gshegs pa yongs su mya ngan las 'da' bar snang ngo / /kye rgyal ba'i sras 'di lta ste dper na/ nyi ma'i dkyil 'khor chos kyi dbyings kyi tshad dang / mnyam pa zhig shar la de shar nas kyang 'jig rten gyi khams thams cad kyi chu yongs su</text></item>
<item><p>132a5</p><section>phal chen</section><text>dang ba'i snod thams cad du gzugs brnyan phyin par snang zhing mngon la/ nyi ma'i dkyil 'khor la 'phos pa med cing nyi ma'i dkyil 'khor kun tu phyin par snang bar gyur kyang de'i nang nas chu'i snod gcig cig chag gam/ de nas logs shig tu</text></item>
<item><p>132a6</p><section>phal chen</section><text>phyung ngam stong par bzhag par gyur na nyi ma'i gzugs brnyan yang snang bar mi 'gyur na/ kye rgyal ba'i sras de la ji snyam du sems/ nyi ma'i dkyil 'khor ram gcig gis nyes te snod der nyi ma'i gzugs brnyan mi snang bar ma gyur grang ngo / /byang chub</text></item>
<item><p>132a7</p><section>phal chen</section><text>sems dpa' de bzhin gshegs pa'i rigs su byung ba'i dpal gyis smras pa/ kye rgyal ba'i sras de lta ma yin te snod dang mi ldan pa'i phyir nyi ma'i gzugs brnyan mi snang gi nyi ma'i dkyil 'khor gyi nyes pa ni ma yin no/ /byang chub sems dpa' kun tu</text></item>
<item><p>132b1</p><section>phal chen</section><text>bzang pos smras pa/ kye rgyal ba'i sras de bzhin du de bzhin gshegs pa'i nyi ma'i dkyil 'khor 'char bar 'gyur ba'i tshe'ang / 'jig rten gyi khams 'byam klas pa thams cad kyi chos kyi dbyings kun tu snga phyi med par 'char te/ de ni 'jig rten gyi khams</text></item>
<item><p>132b2</p><section>phal chen</section><text>'byam klas pa kun gyi sems can sems rnyog pa med pa dang ldan pa'i chu'i snod thams cad la gzugs brnyan snang bar 'gyur ro/ /sems kyi rgyud rnyog pa med pa'i phyir rtag tu rgyun mi 'chad par/ de bzhin gshegs pa'i sku nyi ma'i dkyil 'khor</text></item>
<item><p>132b3</p><section>phal chen</section><text>snang yang sems can sems rnyog pa dang ldan zhing snod chag par gyur pa rnams kyis ni de bzhin gshegs pa'i sku nyi ma'i dkyil 'khor mthong bar mi 'gyur te/ de bzhin gshegs pa la 'pho ba mi mnga' yang thams cad du skye bar snang ste/ 'jig rten</text></item>
<item><p>132b4</p><section>phal chen</section><text>gyi khams 'byam klas pa la la zhig gi sems can snod chag pa lta bur gyur pa'am/ sems rnyog pa dang ldan zhing / las dang nyon mongs pas bsgribs pa zhig yod par gyur na yang / der ni de bzhin gshegs pa rnams mya ngan las</text></item>
<item><p>132b5</p><section>phal chen</section><text>'da' bar snang na/ kye rgyal ba'i sras de la ji snyam du sems/ de bzhin gshegs pas nyes te de bzhin gshegs pa rnams/ mya ngan las 'da' ba 'am/ tshig tu ma gyur grang ngo / /smras pa kye rgyal ba'i sras de lta ma yin te/</text></item>
<item><p>132b6</p><section>phal chen</section><text>de bzhin gshegs pa rnams ni sems can gyi rgyud dge ba'i rtsa ba dang / mi ldan pas yongs su mya ngan las 'da'i/ de bzhin gshegs pa rnams kyis nyes pa'i phyir zhes ni mi brjod do/ /smras pa kye rgyal ba'i sras 'o na byang chub sems</text></item>
<item><p>132b7</p><section>phal chen</section><text>dpa' sems dpa' chen pos/ de bzhin gshegs pa rnams mya ngan las 'da' ba yang / de lta bur shes par bya'o/ /kye rgyal ba'i sras gzhan yang yongs su mya ngan las 'da' bas/ 'dul ba'i sems can rnams la de bzhin gshegs</text></item>
<item><p>133a1</p><section>phal chen</section><text>pa rnams yongs su mya ngan las 'da' ba ston te/ de bzhin gshegs pa rnams ni 'byung ba 'ang med/ yongs su mya ngan las 'da' ba 'ang med do/ /kye rgyal ba'i sras de yang 'di lta ste/ dper na/ me ni 'jig</text></item>
<item><p>133a2</p><section>phal chen</section><text>rten thams cad na yang me'i dgos pa sgrub bo/ /de las grong ngam/ grong khyer ram/ grong rdal lam/ yul lam/ pho brang 'khor tam/ rgyal po'i gnas shig tu me shi bar gyur na/ /kye rgyal ba'i sras de</text></item>
<item><p>133a3</p><section>phal chen</section><text>la ji snyam du sems/ des 'jig rten thams cad du me thams cad lhag ma med pa'am/ gcig tu shi ste zhi bar ma gyur grang ngo / /byang chub sems dpa' de bzhin gshegs pa'i rigs su byung ba'i dpal gyis smras pa/</text></item>
<item><p>133a4</p><section>phal chen</section><text>kye rgyal ba'i sras de lta ma yin no/ /smras pa/ kye rgyal ba'i sras de bzhin du de bzhin gshegs pa dgra bcom pa yang dag par rdzogs pa'i sangs rgyas kyang / 'jig rten gyi khams 'byam klas pa/ ma lus pa thams cad na de bzhin</text></item>
<item><p>133a5</p><section>phal chen</section><text>gshegs pa'i phrin las mdzad pa las dus gzhan zhig na/ de bzhin gshegs pa'i phrin las yongs su rdzogs par grub nas/ zhing gi grangs su bya ba la la zhig nas yongs su mya ngan las 'da' ba bstan par gyur na/ kye rgyal ba'i sras</text></item>
<item><p>133a6</p><section>phal chen</section><text>de la ji snyam du sems/ 'jig rten thams cad nas kyang de bzhin gshegs pa'am gcig yongs su mya ngan las 'das par ma gyur grang ngo / /smras pa/ kye rgyal ba'i sras de lha ma yin no/ /smras pa/ kye rgyal ba'i sras 'o na byang chub sems dpa' sems dpa' chen pos de</text></item>
<item><p>133a7</p><section>phal chen</section><text>bzhin gshegs pa dgra bcom pa yang dag par rdzogs pa'i sangs rgyas rnams kyi yongs su mya ngan las 'das pa chen po yang de lta bur khong du chud par bya'o/ /kye rgyal ba'i sras gzhan yang 'di lta ste dper na/ sgyu ma'i mkhan po mkhas pa lobs pa shin tu byang ba zhig gis</text></item>
<item><p>133b1</p><section>phal chen</section><text>sngags dang rig sngags kyi stobs dang shugs la brten te/ stong gsum gyi stong chen po'i 'jig rten gyi khams thams cad du sgyu ma'i rnam pa mang po bstan te/ grong dang grong khyer dang ljongs dang / pho brang 'khor dang rgyal po'i gnas thams</text></item>
<item><p>133b2</p><section>phal chen</section><text>cad du rang gi lus bsten te/ sgyu ma de dag kyang bskal par gnas par byin gyis brlabs pa las/ grong ngam grong khyer ram/ ljongs sam/ yul lam/ pho brang 'khor tam/ rgyal po'i gnas gcig cig tu dgos pa rdzogs par zin</text></item>
<item><p>133b3</p><section>phal chen</section><text>nas/ sgyu ma'i mkhan po des rang gi lus mi snang bar byas na/ kye rgyal ba'i sras de ji snyam du sems/ 'jig rten thams cad nas kyang sgyu ma'i rnam pa mang po yongs su nub pa'am/ gcig tu ma gyur grang ngo / /byang chub sems dpa'</text></item>
<item><p>133b4</p><section>phal chen</section><text>de bzhin gshegs pa'i rigs su byung ba'i dpal gyis smras pa/ kye rgyal ba'i sras de lta ma yin no/ /smras pa/ kye rgyal ba'i sras de bzhin du de bzhin gshegs pa dgra bcom pa yang dag par rdzogs pa'i sangs rgyas ye shes kyi sgyu ma tshad med pa la shin tu byang</text></item>
<item><p>133b5</p><section>phal chen</section><text>ba/ thabs dang shes rab dang ye shes kyi rig sngags kyis shin tu byung ba yang chos kyi dbyings thams cad du de bzhin gshegs pa'i sku sgyu ma'i rnam pa lta bu chos kyi dbyings kyi klas par gnas pa/ nam mkha'i dbyings kyi mthar thug par mi 'jig pa bstan la sems can</text></item>
<item><p>133b6</p><section>phal chen</section><text>gyi mos pa bzhin du phrin las rdzogs par zin nas/ zhing 'byam klas pa la la zhig nas yongs su mya ngan las 'das pa ston kyang zhing gcig nas yongs su mya ngan las 'das pas 'jig rten gyi khams thams cad nas yongs su mya ngan las 'da' ba ma yin te/ kye</text></item>
<item><p>133b7</p><section>phal chen</section><text>rgyal ba'i sras byang chub sems dpa' sems dpa' chen pos de bzhin gshegs pa rnams yongs su mya ngan las 'da' ba ni de lta bur khong du chud par bya'o/ /kye rgyal ba'i sras gzhan yang de bzhin gshegs pa dgra bcom pa yang dag par rdzogs pa'i sangs</text></item>
<item><p>134a1</p><section>phal chen</section><text>rgyas rnams kyi ting nge 'dzin mi g.yo ba zhes bya ba yod de/ ting nge 'dzin de la ni de bzhin gshegs pa rnams yongs su mya ngan las 'da' ba ston pa'i tshe snyoms par 'jug go /ting nge 'dzin de la snyoms par zhugs ma thag tu de bzhin gshegs</text></item>
<item><p>134a2</p><section>phal chen</section><text>pa'i sku 'byam klas pa re re las kyang 'od zer bye ba khrag khrig brgya stong tshad med pa 'byung bar 'gyur te/ 'od zer de dag re re'i sgo nas kyang pad mo grangs med pa 'byung bar 'gyur ro/ /pad mo de dag re re las kyang ze ba brjod du med pa 'byung bar 'gyur ro/ /</text></item>
<item><p>134a3</p><section>phal chen</section><text>ze ba de dag thams cad la yang seng ge'i khri mang po 'byung bar 'gyur te/ seng ge'i khri mang po de dag la yang de bzhin gshegs pa'i sku mang po bzhugs pa yongs su snang ngo / /kye rgyal ba'i sras de la sems can thams cad kyi grangs ji snyed yod</text></item>
<item><p>134a4</p><section>phal chen</section><text>pa de snyed kyi de bzhin gshegs pa'i sku rnam pa'i mchog thams cad dang ldan pa/ sangs rgyas kyi yon tan gyi rgyan thams cad kyis shin tu brgyan pa kun nas bzhugs te/ de dag ni sngon gyi dam bcas pa chen po mthar dbyung ba'i phyir ro/ /de la sems</text></item>
<item><p>134a5</p><section>phal chen</section><text>can dbang po yongs su smin pa rnams kyis de bzhin gshegs pa'i sku de dag mthong nas rnam par 'dul bar 'gyur te/ de bzhin gshegs pa'i sku de dag kyang 'di lta ste/ sems can thams cad dus gang du yongs su smin par gyur ba'i tshul bzhin du gdul ba'i dus</text></item>
<item><p>134a6</p><section>phal chen</section><text>las mi 'da' bar bya ba'i phyir/ phyi ma'i mtha'i mur thug par byin gyis brlabs pa dag ste/ de bzhin gshegs pa'i sku de dag ni yul na gnas pa'ang ma yin/ phyogs na gnas pa'ang ma yin no/ /yod pa yang ma yin med pa'ang ma yin no/ /'on kyang de bzhin</text></item>
<item><p>134a7</p><section>phal chen</section><text>gshegs pa'i sngon gyi smon lam chen po'i byin gyi rlabs dang / sems can rnams kyi dbang po yongs su smin pa rgyur byas na/ de bzhin gshegs pa'i sku de dag kyang brjod par 'gyur ro/ /kye rgyal ba'i sras de ltar byang chub sems dpa' sems</text></item>
<item><p>134b1</p><section>phal chen</section><text>dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi/ yongs su mya ngan las 'da' ba tshad med pa'i rjes su song ba chags pa med pa'i mthar thug pa/ chos kyi dbyings ltar mtha' dang dbus</text></item>
<item><p>134b2</p><section>phal chen</section><text>med pa nam mkha'i dbyings kyi rang bzhin can/ de bzhin nyid kyis mi skye mi 'gag pa yang dag pa'i mtha' la gnas pa/ dus bzhin du rab tu ston pa/ 'gro ba thams cad du rgyun mi 'chad pa/ sngon gyi byin gyi rlabs kyis shin</text></item>
<item><p>134b3</p><section>phal chen</section><text>tu byin gyis brlabs pa/ 'gro ba'i zhing thams cad dang / chos kyi dbyings 'byam klas pa thams cad las mi 'da' ba khong du chud par bya'o/ /de nas byang chub sems dpa' sems dpa' chen po kun tu bzang pos don 'di nyid yang brtag par</text></item>
<item><p>134b4</p><section>phal chen</section><text>bya ba'i phyir/ /de'i tshe tshigs su bcad pa 'di dag smras so/ /nyi ma'i dkyil 'khor chos dbyings tshad dang mnyam pa ni/ /snod du gzugs brnyan snang ste chag la snang ba min/ /de ltar mi mchog dbang po 'jig rten kun tu snang / /sems can dad</text></item>
<item><p>134b5</p><section>phal chen</section><text>med rnams kyis mya ngan 'das par shes/ /me ni 'jig rten kun na dgos pa'i don bsgrub ste/ /shing dang mi ldan de dang de nas zhi bar 'gyur/ /de bzhin rgyal ba'i me 'bar gzi brjid che mnga' ba/ /'dul ba med pas yongs su mya ngan 'da'</text></item>
<item><p>134b6</p><section>phal chen</section><text>ba ston/ /sgyu ma'i mkhan po stong gsum khams su lus ston pa/ /dgos pa'i mthar phyin bdag gi lus kyang mi snang byed/ /zhing rnams gang du sangs rgyas phrin las rdzogs gyur ba/ /de ni rgyal ba mi snang 'on kyang gud na snang / /rgyal ba'i ting 'dzin</text></item>
<item><p>134b7</p><section>phal chen</section><text>mi g.yo thob ces bya ba yod/ /rgyal ba'i phrin las rdzogs nas de la snyoms par 'jug /'byam klas sku rnams gcig las tshad med mtha' yas pa'i/ /'od zer pad mo sangs rgyas skad cig gcig gis 'byung / /rgyal ba de dag chos dbyings kun tu rgyas</text></item>
<item><p>135a1</p><section>phal chen</section><text>'gengs pa/ /sems can bsod nams byas pas sangs rgyas de mthong ste/ /rgyal ba'i sku mchog de dag chos kyi dbyings mnyam par/ /sku tshe byin gyis brlabs pas yan lag kun dang ldan/ /ji ltar sangs rgyas ma skyes skyes par</text></item>
<item><p>135a2</p><section>phal chen</section><text>brjod gyur pa/ /de bzhin zhig pa med kyang mya ngan 'das shes brjod/ /dpe dang dbyangs dang tshig gi lam rnams kun gyis dben/ /don grub sangs rgyas lha yi dam pa mtshungs pa / /de skad ces smras pa dang byang chub sems dpa' sems dpa' chen po de bzhin gshegs</text></item>
<item><p>135a3</p><section>phal chen</section><text>pa'i rigs su byung ba'i dpal gyis byang chub sems dpa' sems dpa' chen po kun tu bzang po la 'di skad ces smras so/ /kye rgyal ba'i sras de bzhin gshegs pa dgra bcom pa yang dag par rdzogs pa'i sangs rgyas rnams mthong ba dang thos pa dang de dag dang 'grogs pas dge</text></item>
<item><p>135a4</p><section>phal chen</section><text>ba'i rtsa ba skye bar 'gyur ba/ byang chub sems dpa' sems dpa' chen pos ji lta bur khong du chud par bya/ de skad ces smras pa dang byang chub sems dpa' sems dpa' chen po kun tu bzang pos/ byang chub sems dpa' sems dpa' chen po de bzhin gshegs</text></item>
<item><p>135a5</p><section>phal chen</section><text>pa'i rigs su byung ba'i dpal la 'di skad ces smras so/ /kye rgyal ba'i sras de la de bzhin gshegs pa dgra bcom pa yang dag par rdzogs pa'i sangs rgyas rnams mthong ba dang thos pa dang de dag dang 'grogs pa'i dge ba'i rtsa ba skye bar 'gyur ba ni/ byang chub</text></item>
<item><p>135a6</p><section>phal chen</section><text>sems dpa' sems dpa' chen pos mi zad pa mngon par bsgrub pa'i blos don yod pa dang / bgegs med pa dang / shin tu mthar thug par 'grub pa dang mi bslu ba dang / bsam pa thams cad yongs su rdzogs par byed pa dang / 'dus byas thams cad la spyod pa'i</text></item>
<item><p>135a7</p><section>phal chen</section><text>rgyun mi zad pa dang / 'dus ma byas kyi ye shes 'thob par 'gyur ba dang / de bzhin gshegs pa'i ye shes skye bar 'gyur ba dang / phyi ma'i mtha'i mu mtha' yas pa'i mthar thug par 'gyur ba dang / rang byung gi rnam pa'i mchog thams cad dang ldan pa 'thob par 'gyur</text></item>
<item><p>135b1</p><section>phal chen</section><text>bar khong du chud par bya'o/ /kye rgyal ba'i sras 'di lta ste dper na/ mi la la zhig gis rdo rje'i khams shig zos par gyur na/ de ni ji tsam du chung du zin kyang rdo rje'i khams de zhu bar mi nus te/ de ni gdon mi za bar gnas thams cad las 'das nas/ 'og</text></item>
<item><p>135b2</p><section>phal chen</section><text>gi phyogs su 'byung bar 'gyur ro/ /kye rgyal ba'i sras de ci'i phyir zhe na/ de ni rdo rje'i chos ma 'dres pa yin pa'i phyir ro/ /kye rgyal ba'i sras de bzhin du de bzhin gshegs pa la bskyed pa'i dge ba'i rtsa ba ni ji tsam du chung ngu zin kyang / 'dus byas la spyod pa'i nyon mongs pa'i</text></item>
<item><p>135b3</p><section>phal chen</section><text>gnas thams cad las mngon par 'das te/ de bzhin gshegs pa'i ye shes 'dus ma byas pa'i mthar thug par 'gyur ro/ /kye rgyal ba'i sras de ci'i phyir zhe na/ de bzhin gshegs pa la bskyed pa'i dge ba'i rtsa ba'i chos ma 'dres pa yin pa'i phyir ro/ /</text></item>
<item><p>135b4</p><section>phal chen</section><text>kye rgyal ba'i sras gzhan yang 'di lta ste dper na/ rtswa dang lo ma'i phung po ni ri rab tsam zhing yod du zin kyang der me mngag yungs kar kyi 'bru tsam zhig bcug na/ rtswa dang lo ma'i phung po de ni gdon mi za bar 'tshig par 'gyur ro/ /de ci'i phyir zhe na/ de ni me'i mtshan</text></item>
<item><p>135b5</p><section>phal chen</section><text>nyid bsreg pa la sta gon du gnas pa'i phyir ro/ /kye rgyal ba'i sras de bzhin du de bzhin gshegs pa la bskyed pa'i dge ba'i rtsa ba'i me mdag kyang ji tsam du chung du zin kyang / nyon mongs pa thams cad kyi rtswa dang lo ma'i phung po ma lus par bsregs nas/ sangs rgyas kyi</text></item>
<item><p>135b6</p><section>phal chen</section><text>mthar phyin kyi bar du 'grub par byed do/ /kye rgyal ba'i sras de ci'i phyir zhe na/ de bzhin gshegs pa la bskyed pa'i dge ba'i rtsa ba ni shin tu thug pa'i mthar phyin pa'i phyir ro/ /kye rgyal ba'i sras gzhan yang 'di lta ste dper na/ ri'i rgyal po kha ba can la/ sman</text></item>
<item><p>135b7</p><section>phal chen</section><text>gyi rgyal po chen po blta na legs pa zhes bya ba yod de/ sman gyi rgyal po de sems can gang gis mthong bar gyur pa de dag gi mig rnam par dag par 'gyur ro/ /sman gyi rgyal po de la rlung gis btab pa'i sgra gang gis thos pa de dag gi rna ba rnam par dag par 'gyur ro/ /</text></item>
<item><p>136a1</p><section>phal chen</section><text>gang gis dri tshor ba de dag gi sna rnam par dag par 'gyur ro/ /gang gis myongs pa de dag gi lce rnam par dag par 'gyur ro/ /gang gis reg pa de dag gi lus rnam par dag par 'gyur ro/ /gang gis de 'khor gyi sa phyogs su phyin pa de dag gi nad kyang</text></item>
<item><p>136a2</p><section>phal chen</section><text>yongs su zhi bar 'gyur ro/ /kye rgyal ba'i sras de bzhin du de bzhin gshegs pa dgra bcom pa yang dag par rdzogs pa'i sangs rgyas sman gyi rgyal po chen po bla na med pa yang sems can thams cad rnam pa thams cad du nye bar 'tsho ba yin te/ sems can gang gis de bzhin</text></item>
<item><p>136a3</p><section>phal chen</section><text>gshegs pa'i gzugs kyi sku mthong bar gyur pa de dag la mthong ba'i dge ba'i rtsa ba de ni lha'i mig yongs su dag par 'gyur ba'i rgyur 'gyur ro/ /sems can gang gis de bzhin gshegs pa'i mtshan thos pa de dag la rna ba yongs su dag pa'i rgyur 'gyur ro/ /sems can gang gis</text></item>
<item><p>136a4</p><section>phal chen</section><text>de bzhin gshegs pa'i tshul khrims kyi dri tshor ba de dag la lha'i sna yongs su dag pa'i rgyur 'gyur ro/ /sems can gang gis de bzhin gshegs pa'i chos kyi ro myong ba de dag la tshig gi tshul thams cad shes pa'i lce'i dbang po yangs pa rnam par dag pa'i rgyur 'gyur ro/ /</text></item>
<item><p>136a5</p><section>phal chen</section><text>sems can gang la de bzhin gshegs pa'i 'od kyis phog par gyur pa de dag la chos kyi sku shin tu che ba yongs su dag pa'i rgyur 'gyur ro/ /sems can gang gis de bzhin gshegs pa rjes su dran pa de dag la de bzhin gshegs pa dran pa rtse gcig yongs su dag pas</text></item>
<item><p>136a6</p><section>phal chen</section><text>yang dag par rdzogs pa'i sangs rgyas mthong ba'i rgyur 'gyur ro/ /sems can gang gis de bzhin gshegs pa bzhugs bzhugs pa'i sa phyogs sam/ de bzhin gshegs pa'i mchod rten la mchod pa byas na de dag gi dge ba'i rtsa ba de yang nyon mongs pa'i nad thams cad</text></item>
<item><p>136a7</p><section>phal chen</section><text>zhi zhing 'phags pa'i bde ba thob pa'i rgyur 'gyur ro/ /kye rgyal ba'i sras khyod kyis yid ches pa dang khong du chud par bya na/ sems can la la zhig gis de bzhin gshegs pa mthong ngam thos kyang las kyi sgrib pas kun nas 'khor ba'i phyir/ de bzhin gshegs</text></item>
<item><p>136b1</p><section>phal chen</section><text>pa la ma dad pa zhig byas na yang de dag gi mthong ba'i dge ba'i rtsa ba de ni yongs su mya ngan las 'da' ba'i bar du don yod do zhes bdag smra'o/ /kye rgyal ba'i sras de bzhin gshegs pa mthong ba dang thos pa dang de dag dang 'grogs pa'i dge ba'i rtsa ba skye ba ni/ byang chub sems</text></item>
<item><p>136b2</p><section>phal chen</section><text>dpa' sems dpa' chen pos mi dge ba'i chos thams cad spang ba dang / dge ba'i chos thams cad mngon tu bya zhing yongs su rdzogs par 'gyur ba'i rgyur khong du chud par bya'o/ /kye rgyal ba'i sras gzhan yang dpe rnam par dgod pa thams cad kyis de bzhin</text></item>
<item><p>136b3</p><section>phal chen</section><text>gshegs pa rnam pa thams cad du shes par mi rung ste/ cis kyang dper bya ba ma yin no/ /de ci'i phyir zhe na/ kye rgyal ba'i sras de bzhin gshegs pa rnams ni sems kyi las thams cad las shin tu 'das pas bsam gyis mi khyab pa ste/ 'on kyang</text></item>
<item><p>136b4</p><section>phal chen</section><text>sems can rnams kyi bsam pa yongs su tshim par bya ba'i phyir de bzhin gshegs pa rnams ni byang chub sems dpa' rnams la dpes ston pa mngon par gnang ba mdzad kyi de lhur blang ba'i phyir ni ma yin no/ /kye rgyal ba'i sras chos kyi rnam grangs rnam pa 'di lta bu dag ni</text></item>
<item><p>136b5</p><section>phal chen</section><text>de bzhin gshegs pa'i gsang ba'i gnas shes bya'o/ /'jig rten thams cad kyis shes par dka' ba zhes bya'o/ /de bzhin gshegs pa'i phyag rgya dang ldan pa zhes bya'o/ /ye shes kyi mthu chen po brjod pa zhes bya'o/ /de bzhin gshegs pa'i rigs</text></item>
<item><p>136b6</p><section>phal chen</section><text>ston pa zhes bya'o/ /byang chub sems dpa' thams cad yang dag par sgrub pa zhes bya'o/ /'gro ba thams cad kyis mi 'phrogs pa zhes bya'o/ /shin tu nges par de bzhin gshegs pa'i spyod yul gyis rjes su song ba zhes bya'o/ /sems can gyi khams</text></item>
<item><p>136b7</p><section>phal chen</section><text>ma lus pa thams cad rnam par sbyong ba zhes bya'o/ /de bzhin gshegs pa thams cad kyis bstan pa'i rtsa ba zhes bya'o/ /shin tu mthar thug pa'i mur phyin pa zhes bya ba'i bar du ste/ kye rgyal ba'i sras chos kyi rnam grangs rnam pa 'di lta bu dag</text></item>
<item><p>137a1</p><section>phal chen</section><text>ni theg pa chen po la yang dag par zhugs pa bsam gyis mi khyab pa'i theg pa la gnas pa'i byang chub sems dpa' sems dpa' chen po rnams ma gtogs par gzhan gyi don du de bzhin gshegs pa ston pa mi mdzad do/ /</text></item>
<item><p>137a2</p><section>phal chen</section><text>chos kyi rnam grangs rnam pa 'di lta bu dag ni byang chub sems dpa' sems dpa' chen po ma gtogs par sems can gzhan gyi lag tu phyin par mi 'gyur ro/ /kye rgyal ba'i sras 'di lta ste dper na/ 'khor los sgyur ba'i rgyal po rin po che gang gis</text></item>
<item><p>137a3</p><section>phal chen</section><text>'khor los sgyur ba'i rgyal por brjod pa'i rin po che gang yang rung ste/ rin po che de dag ni 'khor los sgyur ba'i rgyal po de'i bu thu bo gzhon nu btsun mo dam pa las byung ba 'khor los sgyur ba'i mtshan dang ldan pa ma gtogs par sems can gzhan gyi lag</text></item>
<item><p>137a4</p><section>phal chen</section><text>tu phyin par mi 'gyur ro/ /kye rgyal ba'i sras 'khor los sgyur ba'i rgyal po'i bu 'khor los sgyur ba'i mtshan dang ldan pa de lta bu med na ni 'khor los sgyur ba'i rgyal po dus byas nas zhag bdun lon pa dang nor bu rin po che de dag ma lus par nub par 'gyur te</text></item>
<item><p>137a5</p><section>phal chen</section><text>mi 'khod do/ /kye rgyal ba'i sras de bzhin du mdo sde rin po che rnam pa 'di lta bu 'di dag kyang de bzhin gshegs pa rnams kyi sras kyi thu bo de bzhin gshegs pa'i rigs su byung ba de bzhin gshegs pa rnams la dge ba'i rtsa ba bskyed pa rnams ma gtogs par sems</text></item>
<item><p>137a6</p><section>phal chen</section><text>can gzhan gyi lag tu phyin par mi 'gyur ro/ /kye rgyal ba'i sras skyes bu dam pa de lta bu dag med du zin na ni ring por mi thogs par mdo sde rnam pa 'di lta bu de bzhin gshegs pa'i gsang ba chen po chos kyi rnam grangs de bzhin gshegs pa'i tshul rgyun mi 'chad par byed</text></item>
<item><p>137a7</p><section>phal chen</section><text>pa rnams kyang / thams cad kyi thams cad du nub par 'gyur te mi 'khod do/ /de ci'i phyir zhe na/ nyan thos dang rang sangs rgyas thams cad la ni chos kyi rnam grangs rnam pa 'di lta bu dag mnyan pa'i mthu 'ang med na/ gzung ba 'am bcang ba</text></item>
<item><p>137b1</p><section>phal chen</section><text>'am klag pa 'am bstan pa 'am/ bri ba lta ci smos te de ni gnas ma yin no/ /gzhan du na chos kyi rnam grangs rnam pa 'di lta bu dag ni skyes bu dam pa de dag nyid kyi lag tu phyin pa'am/ glegs bam du byas pa'am/ yid las yod par 'gyur ro/ /</text></item>
<item><p>137b2</p><section>phal chen</section><text>kye rgyal ba'i sras de lta bas na/ byang chub sems dpa' sems dpa' chen pos chos kyi rnam grangs 'di lta bu dag thos na bsam pa thag pas rim gro dang / bkur sti dang / rje sar byas te/ spyi bo la blang bar bya'o/ /rab tu dga' bar bya'o/ /de ci'i</text></item>
<item><p>137b3</p><section>phal chen</section><text>phyir zhe na/ kye rgyal ba'i sras gnas 'di la mos pa'i byang chub sems dpa' sems dpa' chen po rnams la ni bla na med pa yang dag par rdzogs pa'i byang chub dkon pa ma yin no/ /kye rgyal ba'i sras byang chub sems dpa' sems dpa' chen po bskal ba</text></item>
<item><p>137b4</p><section>phal chen</section><text>bye ba khrag khrig brgya stong mang por pha rol tu phyin pa drug yang dag par bsgrub pa dang / byang chub kyi phyogs kyi chos yang dag par bsgrub pa la mngon par brtson par byas kyang de bzhin gshegs pa'i che ba nyid bsam gyis mi khyab pa 'di ma thos sam/ thos</text></item>
<item><p>137b5</p><section>phal chen</section><text>nas kyang yid mi ches shing dad pa med de mi 'jug khong du chud par mi byed na/ byang chub sems dpa' de ni/ byang chub sems dpa'i chos nyid la yang dag par byung ba ma yin no/ /de la de bzhin gshegs pa rnams kyis kyang de bzhin gshegs pa'i</text></item>
<item><p>137b6</p><section>phal chen</section><text>rigs su byung bar bshad par mi 'gyur ro/ /kye rgyal ba'i sras nam byang chub sems dpa' sems dpa' chen pos de bzhin gshegs pa'i ye shes che ba nyid bsam gyis mi khyab pa tshad med pa chags pa med pa bsgribs pa med pa 'di thos nas yid ches shing</text></item>
<item><p>137b7</p><section>phal chen</section><text>dad de 'jug pa dang khong du chud par byed pa de'i tshe byang chub sems dpa' de/ de bzhin gshegs pa'i rigs su byung ba yin/ de bzhin gshegs pa'i yul gyi rjes su song ba yin/ sangs rgyas dang byang chub sems dpa' thams cad kyi mnyam pa nyid du</text></item>
<item><p>138a1</p><section>phal chen</section><text>shin tu grub pa yin/ thams cad mkhyen pa'i ye shes kyi yul la rab tu gnas pa yin/ 'jig rten gyi chos thams cad dang shin tu bral ba yin/ de bzhin gshegs pa'i spyod yul la shin tu byung ba yin/ byang</text></item>
<item><p>138a2</p><section>phal chen</section><text>chub sems dpa' thams cad kyi chos nyid rtogs par khong du chud pa yin/ de bzhin gshegs pa thams cad kyi khyu mchog gi mthu phyung ba dang / rnam par rol pa la the tsom med pa yin te/ byang chub sems dpa'i dbang rang 'byung gi chos nyid la gnas</text></item>
<item><p>138a3</p><section>phal chen</section><text>pas kyang / de bzhin gshegs pa'i yul chags pa med pa la 'jug pa yin no/ /kye rgyal ba'i sras byang chub sems dpas chos 'di dag thos nas blo thams cad kyi rjes su song ba dang / sems kyi bsam pa'i stobs dang shugs tshad med pa'i rjes</text></item>
<item><p>138a4</p><section>phal chen</section><text>su song ba dang / lhag pa'i bsam pas 'jug par rtog pa dang / rnam par rtog pa yongs su spangs pa dang / yid la byed pa de bzhin gshegs pa thams cad mngon du gyur pa dang / dran pa'i dbang nam mkha'i dbyings mnyam pa nyid kyis rnam par</text></item>
<item><p>138a5</p><section>phal chen</section><text>bsgoms pa dang / byang chub sems dpa'i blo gros kyi las chos kyi dbyings mtha' dang dbus med pas rnam par dpyad pa dang / rang byung gi ye shes 'byam klas pa yon tan thams cad yongs su rdzogs pas mngon par shes par bya ba dang / sems</text></item>
<item><p>138a6</p><section>phal chen</section><text>bskyed pa 'jig rten thams cad kyi dri ma dang bral ba dang / byang chub sems dpa'i dpyod pa dang / bsam pa la 'jug pa 'byam klas pa phyogs kyi dra ba thams cad du rgyas par 'gengs pa dang / dge ba'i rtsa ba yongs su bsngo ba'i ye shes 'das pa dang ma byon</text></item>
<item><p>138a7</p><section>phal chen</section><text>pa dang / da ltar byung ba'i sangs rgyas thams cad dang / rgyud kyi tshul gcig tu gyur pas chos 'di rnams la 'jug pa par khong du chud pa'i tshul gyis 'jug par bya ste/ des ni chos gang la yang gcig tu pas yid la bya bar mi bya'i/ kye</text></item>
<item><p>138b1</p><section>phal chen</section><text>rgyal ba'i sras chos gcig la chos thams cad tshad med pa'i tshul du yid la bya'o/ /kye rgyal ba'i sras yon tan de lta bu dang ldan pa'i byang chub sems dpas ni las gron chung ngur rang 'byung gi ye shes dang mnga' bsgyur ba 'thob par 'gyur ro/ /de nas</text></item>
<item><p>138b2</p><section>phal chen</section><text>byang chub sems dpa' sems dpa' chen po kun tu bzang pos don de nyid yang brtag par bya ba'i phyir/ de'i tshe tshigs su bcad pa 'di dag smras so/ /rgyal ba de dag thos mthong mchod pa byas pas kyang / /tshad med pa yi bsod nams phung po 'phel</text></item>
<item><p>138b3</p><section>phal chen</section><text>bar 'gyur/ /nyon mongs 'khor ba'i sdug bsngal thams cad spangs gyur du/ /'dus byas 'di nang bar ma dor ni zad 'gyur/ /skyes bu la las rdo rje zos gyur de la ni/ /zhu bar mi 'gyur gdon mi za bar phyir 'byung 'gyur/ /de</text></item>
<item><p>138b4</p><section>phal chen</section><text>bzhin stobs bcu rnams la mchod byas bsod nams kyi/ /ye shes rdo rjes nyon mongs ma lus bcom par 'gyur/ /rtswa skam spungs pa ri bo'i mchog tsam yong gyur kyang / /mdag yungs 'bru tsam gyis de ni 'tshig 'gyur te/ /de</text></item>
<item><p>138b5</p><section>phal chen</section><text>bzhin bde gshegs mchod pa chud zad cig byas kyang / /nyon mongs thams cad tshig byed mya ngan 'das rgyur 'gyur/ /ri bo kha ba can la mthong legs sman yod de/ /mthong zhing reg pas nad rnams thams cad zhi bar byed/ /de bzhin stobs</text></item>
<item><p>138b6</p><section>phal chen</section><text>bcu rnams ni mthong ngam thos kyang rung / /yon tan kun ldan sangs rgyas ye shes 'thob par 'gyur/ /de nas de'i tshe sangs rgyas kyi mthus/ phyogs bcur 'jig rten gyi khams bye ba khrag khrig brgya stong brjod du med pa'i rdul shin tu phra ba</text></item>
<item><p>138b7</p><section>phal chen</section><text>snyed kyi 'jig rten gyi khams rnams rnam pa drug dang ltas chen po bco brgyad du g.yos so/ /rab tu g.yos so/ /kun tu g.yos so/ /'gul to/ /rab tu 'gul to/ /kun tu 'gul to/ /ldeg go rab tu ldeg go /kun tu ldeg go /chem</text></item>
<item><p>139a1</p><section>phal chen</section><text>chem rab tu chem chem/ kun tu chem chem mo/ /'ur 'ur rab tu 'ur 'ur/ kun tu 'ur 'ur ro/ /shig shig rab tu shig shig kun tu shig shig go /'di lta ste shar phyogs dma' bar gyur na/ nub phyogs mtho bar gyur to/ /nub</text></item>
<item><p>139a2</p><section>phal chen</section><text>phyogs dma' bar gyur na shar phyogs mtho bar gyur to/ /lho phyogs dma' bar gyur na byang phyogs mtho bar gyur to/ /byang phyogs dma' bar gyur na lho phyogs mtho bar gyur to/ /dbus dma' bar gyur na mtha' mtho bar gyur to/ /mtha' dma' bar</text></item>
<item><p>139a3</p><section>phal chen</section><text>gyur na dbus mtho bar gyur to/ /de bzhin gshegs pa'i mthus lha rdzas las 'das pa'i me tog gi sprin dang na bza'i sprin dang / gdugs kyi sprin dang rgyal mtshan gyi sprin dang / ba dan gyi sprin gyi char mngon par bab bo/ /lha rdzas las 'das pa'i spos kyi sprin</text></item>
<item><p>139a4</p><section>phal chen</section><text>gyi char mngon par bab bo/ /lha rdzas las 'das pa'i phreng ba dang / byug pa'i sprin gyi char mngon par bab bo/ /lha rdzas las 'das pa'i rgyan dang lhab lhub kyi sprin gyi char mngon par bab bo/ /lha rdzas las 'das pa'i nor bu rin po che 'od chen po</text></item>
<item><p>139a5</p><section>phal chen</section><text>dang ldan pa'i sprin gyi char mngon par bab bo/ /lha rdzas las 'das pa'i byang chub sems dpa'i legs so/ /zhes brjod pa'i sprin gyi char mngon par bab bo/ /lha rdzas las 'das pa'i byang chub sems dpa'i lus brjod du med pa'i sprin gyi char mngon par bab bo/ /</text></item>
<item><p>139a6</p><section>phal chen</section><text>'jig rten gyi khams bsam gyis mi khyab par yongs su dag pas mngon par 'tshang rgya ba'i sprin gyi char mngon par bab bo/ /de bzhin gshegs pa'i gsung chos kyi dbyings mtha' dang dbus pa rgyas par 'gengs pa'i sprin gyi char mngon par bab bo/ /gling bzhi</text></item>
<item><p>139a7</p><section>phal chen</section><text>pa'i 'jig rten gyi khams 'dir de bzhin gshegs pa'i byang chub thugs su chud pa'i chos kyi byin gyi rlabs kyis/ byang chub sems dpa' dga' bar gyur pa de bzhin du 'jig rten gyi khams ma lus pa thams cad du'ang phyogs bcu rgyas pa thams cad rab tu</text></item>
<item><p>139b1</p><section>phal chen</section><text>dga' bar gyur to/ /phyogs bcu'i 'jig rten gyi khams sangs rgyas kyi zhing bye ba khrag khrig brgya stong brjod du med pa brgyad cu'i rdul shin tu phra ba snyed kyi pha rol dag nas kyang / de bzhin gshegs pa sangs rgyas kyi zhing bye ba khrag khrig brgya stong</text></item>
<item><p>139b2</p><section>phal chen</section><text>brjod du med pa brgyad cu'i rdul shin tu phra ba snyed mtshan kun tu bzang por mthun pa sha stag gis/ byang chub sems dpa' kun tu bzang po la zhal mngon par bstan te/ 'di skad ces gsungs so/ /rigs kyi bu khyod kyis de bzhin gshegs pa'i mthu</text></item>
<item><p>139b3</p><section>phal chen</section><text>bsam gyis mi khyab pa'i tshul mang po sangs rgyas kyi byin gyi rlabs dang / chos nyid rjes su bsnyegs pas bstan pa legs so legs so/ /kye rgyal ba'i sras de bzhin gshegs pa sangs rgyas kyi zhing bye ba khrag khrig brgya stong brjod du med pa brgyad</text></item>
<item><p>139b4</p><section>phal chen</section><text>cu'i rdul shin tu phra ba snyed thams cad kyang mtshan mthun pa sha stag chos bstan pa 'di la legs pa brjod pa mdzad do/ /ded kyis kyang de skad du brjod pa yin no/ /nged kyis ji skad du brjod pa de bzhin du sangs rgyas thams cad kyis kyang brjod do/ /</text></item>
<item><p>139b5</p><section>phal chen</section><text>chos bstan pa 'di shin tu bstan pa'i tshe/ byang chub sems dpa' sangs rgyas kyi zhing brgya phrag stong gi rdul shin tu phra ba snyed kyis byang chub sems dpa'i ting nge 'dzin thams cad mngon par shes pa rab tu thob par gyur te/ de dag kyang nged kyis thams</text></item>
<item><p>139b6</p><section>phal chen</section><text>cad bla na med pa yang dag par rdzogs pa'i byang chub tu tshe gcig gis thogs par lung bstan to/ /sems can sangs rgyas kyi zhing brgya phrag stong gi rdul shin tu phra ba snyed kyis kyang bla na med pa yang dag par rdzogs pa'i byang chub tu sems bskyed de/</text></item>
<item><p>139b7</p><section>phal chen</section><text>de dag kyang ma 'ongs pa'i dus bskal pa sangs rgyas kyi zhing brjod du med pa'i rdul shin tu phra ba snyed kyis sangs rgyas kyi yul/ phun sum tshogs pa zhes bya ba'i de bzhin gshegs pa dgra bcom pa yang dag par rdzogs pa'i sangs rgyas dag tu</text></item>
<item><p>140a1</p><section>phal chen</section><text>'gyur bar nged kyis lung bstan to/ /chos bstan pa 'di yang ma 'ongs pa'i byang chub sems dpa' rnams kyis ma thos pa'i chos thos par bya ba'i phyir nged kyis byin gyis brlabs so/ /gling bzhi pa'i 'jig rten gyi khams</text></item>
<item><p>140a2</p><section>phal chen</section><text>'dir sems can rnams kyis ji ltar shes par gyur cing dul bar gyur pa de bzhin du phyogs bcu'i 'jig rten gyi khams bye ba khrag khrig brgya stong tshad med pa grangs med pa bsam gyis mi khyab pa mtshungs pa med pa mtha' yas pa mu med pas mtshams med pa dpag tu med</text></item>
<item><p>140a3</p><section>phal chen</section><text>pa brjod du pa chos kyi dbyings kyis klas pa nam mkha'i dbyings kyi mthas gtugs pa thams cad ma lus pa dag tu yang sems can rnams rnam par dul bar gyur to/ /sangs rgyas kyi mthu dang bcom ldan 'das de bzhin gshegs pa rnam par</text></item>
<item><p>140a4</p><section>phal chen</section><text>snang mdzad kyi sngon gyi smon lam gyi byin gyi rlabs dang / chos nyid rab tu thob pa dang / dge ba'i rtsa ba'i mthu dang / de bzhin gshegs pa'i ye shes nyams pa pa las 'gyur ba dang / sangs rgyas kyi sku 'thob pa las gzhan</text></item>
<item><p>140a5</p><section>phal chen</section><text>du mi 'gyur ba dang / dus la ji ltar bab pa bzhin du byang chub sems dpa' yang dag par bskul ba dang / sngon mngon par bsgrub pa chud ma zos pa dang / byang chub sems dpa' kun tu bzang po'i spyod pa dang mthu/ shin tu yangs</text></item>
<item><p>140a6</p><section>phal chen</section><text>pa dang / thams cad mkhyen pa'i ye shes kyi mnga' bsgyur ba yang dag par bstan pa'i mthus phyogs bcu'i 'jig rten gyi khams sangs rgyas kyi zhing bye ba khrag khrig brgya stong brjod du pa phrag bcu'i rdul shin tu phra ba snyed kyi pha rol nas/ byang</text></item>
<item><p>140a7</p><section>phal chen</section><text>chub sems dpa' sangs rgyas kyi zhing bye ba khrag khrig brgya stong brjod du med pa phrag bcu'i rdul shin tu phra ba snyed phyogs bcu'i chos kyi dbyings rgyas par 'gengs shing byang chub sems dpa'i rgyan chen po rab tu bstan pa dang / 'od gzer gyi dra ba chen po rab</text></item>
<item><p>140b1</p><section>phal chen</section><text>tu bkye ba dang / 'jig rten gyi khams thams cad bskyod pa dang / bdud kyi khyim thams cad rab tu gzhig pa dang / ngan song gi yul thams cad rab tu zhi bar bya ba dang / de bzhin gshegs pa'i che ba nyid rab tu brjod pa dang / chos yang</text></item>
<item><p>140b2</p><section>phal chen</section><text>dag par bgro ba rnam pa tha dad pa tshad med pas de bzhin gshegs pa'i legs pa brjod pa dang / rnam pa thams cad du chos kyi char tshad pa dbab pa'i sprin gyi char mngon par dbab pa dang / lus rnam pa tha dad pa tshad med pa rab tu bstan pa dang / de</text></item>
<item><p>140b3</p><section>phal chen</section><text>bzhin gshegs pa thams cad kyi chos kyi sprin chen po rang rang gi rgyud kyi snod tshad med pas yang dag par gzung ba byed cing 'ongs par gyur to/ /de dag kyang sangs rgyas kyi byin gyis 'di skad du brjod de/ kye rgyal ba'i sras de ltar khyod kyis</text></item>
<item><p>140b4</p><section>phal chen</section><text>de bzhin gshegs pa'i chos nyid 'phrogs shing bsam gyis mi khyab pa 'di brjod pa legs so/ /legs so/ /kye rgyal ba'i sras bdag cag kyang thams cad kun tu bzang po zhes bya bar ming mthun pa sha stag ste/ de bzhin gshegs pa'i mtshan</text></item>
<item><p>140b5</p><section>phal chen</section><text>kun tu grags pa'i dbang phyug rgyal po zhes bya ba dag gi drung nas 'jig rten gyi khams kyi kun tu snang ba'i 'od ces bya ba dag nas 'dir phyin te/ thams cad du'ang sangs rgyas kyi mthu dang de bzhin gshegs pa'i chos nyid rab tu thob pas chos</text></item>
<item><p>140b6</p><section>phal chen</section><text>bstan pa 'di nyid byung bar gyur to/ /kye rgyal ba'i sras de ltar bdag cag kyang dbang du gyur pa sha stag /sangs rgyas kyi byin gyi rlabs kyis 'khor 'dir phyin te/ ji ltar bdag cag 'khor 'dir phyin pa de bzhin du phyogs bcu'i 'jig</text></item>
<item><p>140b7</p><section>phal chen</section><text>rten gyi khams chos kyi dbyings kyis klas pa nam mkha'i mthas gtugs pa thams cad kyi gling bzhi pa thams cad du yang de bzhin gshegs pa'i byin gyi rlabs dang mthus byang chub sems dpa' sangs rgyas kyi zhing bye ba khrag khrig brgya stong brjod du med pa phrag bcu'i rdul</text></item>
<item><p>141a1</p><section>phal chen</section><text>shin tu phra ba snyed phyin par gyur te/ thams cad na'ang de bzhin gshegs pa'i mnga' mi 'phrogs pa'i chos 'di nyid tshig 'di dag nyid dang / yi ge 'di dag nyid dang / nges pa'i tshig mngon par bsgrub pa 'di dag nyid kyis don 'di nyid brjod de</text></item>
<item><p>141a2</p><section>phal chen</section><text>lhag chad par brjod do/ /de nas byang chub sems dpa' sems dpa' chen po kun tu bzang pos byang chub sems dpa'i tshogs thams cad la rnam par bltas nas de bzhin gshegs pa'i rigs brjod cing sangs rgyas kyi che ba nyid smos pa dang /</text></item>
<item><p>141a3</p><section>phal chen</section><text>de bzhin gshegs pa'i chos nyid mi 'phrogs pa yongs su brjod pa dang sngon gyi dge ba'i rtsa ba tshad med cing yangs pa don yod par brjod pa dang / rnam pa'i mchog thams cad dang ldan pa'i sangs rgyas skye ba smos pa dang / sems can ma lus pa thams cad kyi</text></item>
<item><p>141a4</p><section>phal chen</section><text>sems kyi bsam pa rab tu brtag pa dang / 'gro ba thams cad la dus la ji ltar 'bab pa bzhin du chos bstan pa rnam par dgod pa yongs su mi gtong ba dang / byang chub sems dpa' thams cad kyi chos snang ba mtha' dang dbus med pa</text></item>
<item><p>141a5</p><section>phal chen</section><text>yang dag par bskyed pa dang / de bzhin gshegs pa'i sprul pa dang / byin gyi rlabs rnam par dgod pa chen po rab tu bstan pa dang / de bzhin gshegs pa thams cad dang rang bzhin gcig pa'i lus mi 'khrugs par bya ba byed cing sngon gyi spyod</text></item>
<item><p>141a6</p><section>phal chen</section><text>pa'i stobs dang shugs kyis mngon par bsgrubs te rang gi rgyud kyi mthus yang dag par blangs pa'i sangs rgyas kyi byin gyi rlabs kyis de'i tshe tshigs su bcad pa 'di dag smras so/ /dpe rnams ji snyed 'jig rten kun na gang yod pa/ /de dag</text></item>
<item><p>141a7</p><section>phal chen</section><text>thams cad sangs rgyas spyod lam 'di dang bral/ /'on kyang 'gro la phan phyir sems can bstan pa'i phyir/ /dpe med rnams la don gyi tshul gyis dpe yang blangs/ /bde gshegs gsang ba 'di dag tha mal dmas mi thos/ /bskal pa</text></item>
<item><p>141b1</p><section>phal chen</section><text>brgya phrag stong du de yi sgra dkon no/ /gang rnams brtson 'grus blo ldan shin tu dul gyur pa/ /de 'dra'i skye bus sangs rgyas gsang ba 'di 'dra thos/ /gang gis 'di thos gyur nas rab tu dga' 'gyur ba/ /de ni sngon cad sangs rgyas brgya</text></item>
<item><p>141b2</p><section>phal chen</section><text>stong bkur cing mchod/ /bde gshegs rnams kyis byin brlabs rgyal bas yongs su bzung / /lha dang mis bstod mkhas pas rim gro bya ba yin/ /'di ni bde gshegs 'jig rten 'das pa kun gyis dkor/ /rgyal ba sems can</text></item>
<item><p>141b3</p><section>phal chen</section><text>sgrol ba kun kyang 'di las 'byung / /'di ni dkar po'i lam mnga' kun gyi mtha' yas rigs/ /de phyir bag yod gyis te 'di ni gzung bar gyis/ /de bzhin gshegs pa dgra bcom pa yang dag par rdzogs pa'i sangs rgyas kyis mngon par gnang</text></item>
<item><p>141b4</p><section>phal chen</section><text>ste/ byang chub sems dpa' sems dpa' chen po kun tu bzang pos de skad ces smras pa dang / byang chub sems dpa' de bzhin gshegs pa'i rigs su byung ba'i dpal yid dga' ste/ byang chub sems dpa'i 'khor de dag thams cad dang lha dang</text></item>
<item><p>141b5</p><section>phal chen</section><text>mi dang / lha ma yin dang / klu dang / gnod sbyin dang / dri za dang / brgya byin dang / tshangs pa dang / 'jig rten gyi mgon po dang / dbang phyug chen po dang gtsang ma'i gnas kyi 'khor du bcas pa thams cad byang chub sems dpa' sems dpa' chen</text></item>
<item><p>141b6</p><section>phal chen</section><text>po kun tu bzang pos bshad pa la mngon par dga' 'o/ /shin tu rgyas pa chen po'i mdo sangs rgyas phal po che zhes bya ba las de bzhin gshegs pa skye ba 'byung ba bstan pa'i le'u ste bzhi bcu rtsa gsum pa'o// //sangs rgyas rmad ga</text></item>
<item><p>141b7</p><section>phal chen</section><text>cad ces bya ba shin tu rgyas pa chen po'i mdo// //bam po bcu gsum pa/ bcom ldan 'das 'das shin tu rnam par sangs rgyas pa'i dgongs pa mnga' ba mi gnyis pa la yang dag par spyod pa/ mtshan nyid med pa'i chos la rab tu brten pa/</text></item>
<item><p>142a1</p><section>phal chen</section><text>sangs rgyas thams cad dang mnyam pa nyid brnyes pa/ bsgribs pa med pa thugs su chud pa rtogs pa/ phyir mi ldog pa'i chos dang ldan pa/ spyod yul la 'phrogs pa med pa/ dus gsum rnam par dgod pa bsam</text></item>
<item><p>142a2</p><section>phal chen</section><text>gyis mi khyab pa la mnyam pa nyid du byung ba/ 'jig rten gyi khams thams cad du shin tu khyab pa'i sku mnga' ba/ chos thams cad la the tsom mi mnga' ba'i ye shes can spyod pa thams cad dang ldan pa'i dgongs pa mnga' ba/ chos kyi ye shes la nem nur</text></item>
<item><p>142a3</p><section>phal chen</section><text>mi mnga' ba/ /rnam par ma brtags pa'i sku dang ldan pa byang chub sems dpa' thams cad kyis yang dag par mnod pa'i ye shes can sangs rgyas kyi spyod pa mi gnyis pa'i pha rol tu phyin pa'i mchog brnyes pa/ de bzhin gshegs pa'i rnam par thar pa tha</text></item>
<item><p>142a4</p><section>phal chen</section><text>mi dad pa'i ye shes kyi mthar phyin pa/ sangs rgyas kyis mtha' dang dbus med pa'i mnyam pa nyid thugs su chud pa/ chos kyi dbyings kyis klas pa/ nam mkha'i dbyings kyi mthas gtugs pa sangs rgyas kyi spyod pas rnam par spyod cing yul</text></item>
<item><p>142a5</p><section>phal chen</section><text>ma ga d+ha'i chos kyi dgon pa'i snying po'i byang chub la pho brang 'od kun nas byung ba na gdan seng ge'i khri pad mo'i snying po can la bzhugs shing / byang chub sems dpa' sems dpa' chen po sangs rgyas kyi zhing bye ba khrag khrig brgya stong brjod du med pa phrag bcu'i</text></item>
<item><p>142a6</p><section>phal chen</section><text>rdul shin tu phra ba snyed thams cad kyang bla na med pa yang dag par rdzogs pa'i byang chub tu tshe gcig gis thogs pa 'jig rten gyi khams gzhan dang gzhan nas 'dus pa kun kyang / byang chub sems dpa'i ye shes kyi tshul thams cad rab tu thob pa sha stag ste/ 'di ltar</text></item>
<item><p>142a7</p><section>phal chen</section><text>sems can gyi khams thams cad yongs su smin par bya ba dang / rnam par gdul ba dang byang chub sems dpa'i chos la rab tu dgod par mkhas pa 'jig rten gyi khams 'byam klas pa thams cad dpyad pa'i tshul gyi ye shes 'byam klas pa la zhugs pa dag ste/</text></item>
<item><p>142b1</p><section>phal chen</section><text>'di ltar mya ngan las 'das pa'i sa dang spyod yul dang / ye shes la spyod cing rtog pa spros pa thams cad yongs su chad pa/ spyod pa nye bar gzung ba rgyun mi 'chad pas sems can thams cad yang dag par gzung ba la mkhas pa/ chos kyi tshul</text></item>
<item><p>142b2</p><section>phal chen</section><text>la 'jug par bya ba mtha' dang dbus med pa la rab tu zhugs pa/ sems can thams cad kyi las rnam par smin pa chud mi za shing mi dmigs par brtags shing dpyad pa la shin tu mkhas pa/ sems can thams cad kyi bsam pa dang bag la nyal</text></item>
<item><p>142b3</p><section>phal chen</section><text>ba dang / dbang po dang / rtsom pa dang sbyor ba mthon dman brtags cing dpyad pa la rab tu mkhas pa/ 'das pa dang ma byon pa dang / da ltar byung ba'i de bzhin gshegs pa thams cad kyis gsungs pa'i don dang tshig dang yi ge gzung zhing bcang ba dang shes</text></item>
<item><p>142b4</p><section>phal chen</section><text>par bya ba dang / mnyam par gzung ba dang brtag par bya ba la shin tu mkhas pa/ 'jig rten dang 'jig rten las 'das pa'i chos kyi tshul la 'jug par bya ba mtha' dang dbus med pa la shin tu zhugs pa/ 'dus byas dang / 'dus ma byas</text></item>
<item><p>142b5</p><section>phal chen</section><text>dang / dus rnam pa tha dad pa'i tshul brtag pa la rab tu mkhas pa/ 'das pa dang / ma byon pa dang / da ltar byung ba'i de bzhin gshegs pa thams cad kyi ye shes kyi dkyil 'khor skad cig gcig gis de ma thag tu rab tu thob pa la rnam par spyod</text></item>
<item><p>142b6</p><section>phal chen</section><text>pa sems kyi skad cig re re la mngon par rdzogs par byang chub pa yang dag par ston pa/ sems can thams cad kyi sems bskyed pa dang mi 'bral bar byang chub tu rnam par 'tshang rgya ba sems can gcig gi sems kyi dmigs pa la zhugs pas sems can</text></item>
<item><p>142b7</p><section>phal chen</section><text>ma lus pa thams cad kyi sems kyi dmigs pa la mkhas par khong du chud pa rang 'byung gi ye shes dang sa mngon du gyur pa las mi nyams pa'i byang chub sems dpa'i lus dang ldan pa/ thams cad mkhyen pa'i sa thob kyang rgyun mi 'chad pa'i</text></item>
<item><p>143a1</p><section>phal chen</section><text>spyod pa las phyir mi ldog pa/ byang chub sems dpas mngon par 'du bya ba'i mthu rgyun mi chad pa mngon par 'du bya ba pa'i ye shes kyi tshul la zhugs pa/ sems can gcig gi don du bskal pa mu med par</text></item>
<item><p>143a2</p><section>phal chen</section><text>spyod pa yongs su 'dzin pa'i byin gyi rlabs la mkhas pa/ bskal pa grangs med par 'byung zhing mthong bar dka' ba'i byang chub sems dpa' rin po che shin tu bzang po chos kyi 'khor lo thogs pa med pa'i byin gyi rlabs kyis 'gro ba thams cad</text></item>
<item><p>143a3</p><section>phal chen</section><text>rnam par gdul ba'i dbyings la 'jug par mkhas pa/ 'das pa dang ma byon pa dang / da ltar byung ba'i de bzhin gshegs pa thams cad kyi rnam par dag pa'i gnas yang dag par gzung ba'i phyir sngon gyi spyod pa'i mthu'i khyad par dang smon lam</text></item>
<item><p>143a4</p><section>phal chen</section><text>phun sum tshogs pa dag ste/ de dag dang de ma yin pa de bzhin gshegs pa thams cad kyis yon tan bsngags shing yongs su brjod kyang bskal pa mu med par mi zad mi thug pa/ legs pa shin tu brjod pa rab tu thob pa sha stag ste/ 'di ltar</text></item>
<item><p>143a5</p><section>phal chen</section><text>byang chub sems dpa' sems dpa' chen po kun tu bzang po dang / byang chub sems dpa' sems dpa' chen po kun tu mig dang / byang chub sems dpa' sems dpa' chen po kun tu 'phrul pa dang / byang chub sems dpa'</text></item>
<item><p>143a6</p><section>phal chen</section><text>sems dpa' chen po kun tu shes rab dang / byang chub sems dpa' sems dpa' chen po kun tu lta ba dang / byang chub sems dpa' sems dpa' chen po kun tu 'od dang / byang chub sems dpa' sems dpa' chen po kun tu snang</text></item>
<item><p>143a7</p><section>phal chen</section><text>ba dang / byang chub sems dpa' sems dpa' chen po kun nas gsal ba dang / byang chub sems dpa' sems dpa' chen po kun tu dpal dang / byang chub sems dpa' sems dpa' chen po kun tu blo dang / byang chub sems</text></item>
<item><p>143b1</p><section>phal chen</section><text>dpa' sems dpa' chen po shugs chen po dang / byang chub sems dpa' sems dpa' chen po shugs chen po 'dzin pa dang / byang chub sems dpa' sems dpa' chen po rnam par 'phrul pa chen po dang / byang chub sems dpa'</text></item>
<item><p>143b2</p><section>phal chen</section><text>sems dpa' chen po rnam par 'phrul pa chen pos rab tu mdzes pa dang / byang chub sems dpa' sems dpa' chen po brtson 'grus kyis rnam par gnon pa dang / byang chub sems dpa' sems dpa' chen po rnam par bsgyings pa</text></item>
<item><p>143b3</p><section>phal chen</section><text>chen po dang / byang chub sems dpa' sems dpa' chen po rnam par bsgyings pa chen po'i stobs dang / byang chub sems dpa' sems dpa' chen po glang po chen po'i dam pa dang / byang chub sems dpa' sems dpa' chen</text></item>
<item><p>143b4</p><section>phal chen</section><text>po glang po chen po spos kyi glang po dang / byang chub sems dpa' sems dpa' chen po zla ba chen po dang / byang chub sems dpa' sems dpa' chen po zla ba bzang po dang / byang chub sems dpa' sems dpa' chen po yon tan zla ba dang /</text></item>
<item><p>143b5</p><section>phal chen</section><text>byang chub sems dpa' sems dpa' chen po rin chen zla ba dang / byang chub sems dpa' sems dpa' chen po zla ba kun tu snang ba dang / byang chub sems dpa' sems dpa' chen po chos dri ma med pa'i zla ba dang / byang chub sems dpa' sems</text></item>
<item><p>143b6</p><section>phal chen</section><text>dpa' chen po rnam par snang ba'i zla ba dang / byang chub sems dpa' sems dpa' chen po rnam par grags pa'i zla ba dang / byang chub sems dpa' sems dpa' chen po 'od zer rab tu 'gyed pa dang / byang chub sems dpa' sems dpa' chen po</text></item>
<item><p>143b7</p><section>phal chen</section><text>zla ba yongs su rgyas pa dang / byang chub sems dpa' sems dpa' chen po tshangs pa'i dbyangs dang / byang chub sems dpa' sems dpa' chen po tshangs pa'i dbang po 'brug gi dbyangs dang / byang chub sems dpa' sems dpa' chen po</text></item>
<item><p>144a1</p><section>phal chen</section><text>sa grum pa'i sgra'i dbyangs dang / byang chub sems dpa' sems dpa' chen po chos kyi dbyings rab tu sgrog pa'i dbyangs dang / byang chub sems dpa' sems dpa' chen po bdud kyi dkyil 'khor thams cad rnam par</text></item>
<item><p>144a2</p><section>phal chen</section><text>'joms pa'i dbyangs dang / byang chub sems dpa' sems dpa' chen po chos kyi rnga sgra'i dbyangs dang / byang chub sems dpa' sems dpa' chen po kun tu go bar byed pa'i dbyangs dang / byang chub sems dpa' sems dpa' chen po mi rtog rnam par mi</text></item>
<item><p>144a3</p><section>phal chen</section><text>rtog pa'i dbyangs dang / byang chub sems dpa' sems dpa' chen po sa gzhi rab tu sgrog pa'i dbyangs dang / byang chub sems dpa' sems dpa' chen po yan lag thams cad kyi dbyangs kyi zil gyis gnon pa dang / byang chub sems</text></item>
<item><p>144a4</p><section>phal chen</section><text>dpa' sems dpa' chen po kun nas snying po dang / byang chub sems dpa' sems dpa' chen po kun nas dri ma med pa'i snying po dang / byang chub sems dpa' sems dpa' chen po yon tan gyi snying po dang / byang chub sems dpa'</text></item>
<item><p>144a5</p><section>phal chen</section><text>sems dpa' chen po rnam par snang ba'i snying po dang / byang chub sems dpa' sems dpa' chen po rin po che'i snying po dang / byang chub sems dpa' sems dpa' chen po rdo rje'i snying po dang / byang chub sems dpa' sems dpa' chen po zla ba'i snying</text></item>
<item><p>144a6</p><section>phal chen</section><text>po dang / byang chub sems dpa' sems dpa' chen po nyi ma'i snying po dang / byang chub sems dpa' sems dpa' chen po gtsang ma'i snying po dang / byang chub sems dpa' sems dpa' chen po pad mo'i snying po dang / byang chub sems dpa'</text></item>
<item><p>144a7</p><section>phal chen</section><text>sems dpa' chen po pad mo'i dpal gyi snying po dang / de dag la pa'i byang chub sems dpa' sems dpa' chen po sangs rgyas kyi zhing bye ba khrag khrig brgya stong brjod du med pa phrag bcu'i rdul shin tu phra ba snyed kun kyang kun tu bzang po'i spyod</text></item>
<item><p>144b1</p><section>phal chen</section><text>pa dang smon lam du ldan pa/ smon lam dang lhag pa'i bsam pa phun sum tshogs pa dang / sangs rgyas byung ba thams cad kyi drung du 'gro zhing gsol ba gdab pa la mkhas pa/ de bzhin gshegs pa thams cad kyi chos kyi tshul yang dag par 'dzin</text></item>
<item><p>144b2</p><section>phal chen</section><text>pa/ sangs rgyas thams cad kyi rigs rgyun gcod pa/ sangs rgyas 'byung ba gcig nas gcig tu lung bstan pa dang / mngon par 'tshang rgya ba dang dang zhing dang 'khor lo'i tshul yongs su sbyong ba/ sangs rgyas bzhugs pa'i 'jig</text></item>
<item><p>144b3</p><section>phal chen</section><text>rten gyi khams su sangs rgyas skye ba yongs su ston pa/ kun nas nyon mongs pa'i sems can gyi khams thams cad yongs su dag par byed pa/ byang chub sems dpa'i las kyi sgrib pa thams cad rab tu sel ba/ chos kyi dbyings bsgribs pa</text></item>
<item><p>144b4</p><section>phal chen</section><text>pa la shin tu zhugs pa sha stag dang thabs gcig tu bzhugs te/ de nas byang chub sems dpa' sems dpa' chen po kun tu bzang po de'i tshe/ sangs rgyas phal po che zhes bya ba'i ting nge 'dzin la snyoms par zhugs so/ /de ltar</text></item>
<item><p>144b5</p><section>phal chen</section><text>byang chub sems dpa' sems dpa' chen po kun tu bzang pos ting nge 'dzin chen po sangs rgyas phal po che zhes bya ba de la mnyam par bzhag ma thag tu de'i tshe/ phyogs bcu'i 'jig rten gyi khams 'byam klas pa chos kyi dbyings kyis klas pa/ nam</text></item>
<item><p>144b6</p><section>phal chen</section><text>mkha'i mthas gtugs pa ma lus pa thams cad rnam pa drug tu g.yos te g.yos so/ /rab tu g.yos so/ /kun tu g.yos so/ /'gul to rab tu 'gul to/ /kun tu 'gul to/ /ldeg go rab tu ldeg go /kun tu ldeg go /chem chem rab tu chem chem/ kun tu chem</text></item>
<item><p>144b7</p><section>phal chen</section><text>chem mo/ /'ur 'ur rab tu 'ur 'ur/ kun tu 'ur 'ur ro/ /shig shig rab tu shig shig /kun tu shig shig go /de ltar 'jig rten gyi khams 'byam klas pa ma lus pa thams cad rab tu bskyod de/ dbyangs kyis mngon par go bar</text></item>
<item><p>145a1</p><section>phal chen</section><text>byas nas ting nge 'dzin de las langs par gyur to/ /de nas byang chub sems dpa' sems dpa' chen po kun tu shes rab kyis byang chub sems dpa'i tshogs chen po 'dus par shes nas/ byang chub sems dpa'</text></item>
<item><p>145a2</p><section>phal chen</section><text>sems dpa' chen po kun tu bzang po la 'di skad ces smras so/ /kye rgyal ba'i sras legs par bstan pa mdzod cig /byang chub sems dpa' sems dpa' chen po rnams kyi rgyu mthun pa ni gang / ngo mtshar gyi 'du shes ni gang / spyod pa ni gang / dge ba'i bshes gnyen ni gang</text></item>
<item><p>145a3</p><section>phal chen</section><text>brtson 'grus rtsom pa ni gang / dbugs phyin pa thob pa ni gang / sems can yongs su smin par bya ba ni gang / tshul khrims ni gang / lung bstan pa ni gang / kye rgyal ba'i sras byang chub sems dpa' rnams kyi byang chub sems dpa' la 'jug pa ni gang / de bzhin</text></item>
<item><p>145a4</p><section>phal chen</section><text>gshegs pa la 'jug pa ni gang / sems can gyi bsam pa dang spyod pa la 'jug pa ni gang / 'jig rten gyi khams la 'jug pa ni gang / bskal pa la 'jug pa ni gang dus gsum bstan pa ni gang / dus gsum la 'jug pa ni gang /</text></item>
<item><p>145a5</p><section>phal chen</section><text>skyo zhing yongs su sgyid lug pa med pa'i sems bskyed pa ni gang / kun tu dbye ba'i ye shes ni gang / gzungs ni gang / kye rgyal ba'i sras byang chub sems dpas sangs rgyas bstan pa'i rjes su rtogs par bya ba ni gang / kun</text></item>
<item><p>145a6</p><section>phal chen</section><text>tu bzang po'i sems bskyed pa ni gang / kun tu bzang po'i spyod pa'i chos ni gang / snying rje chen po rab tu thob pa ni gang / rkyen gang gis byang chub tu sems bskyed pa'i byang chub kyi sems kyi rkyen ni gang / dge ba'i bshes gnyen</text></item>
<item><p>145a7</p><section>phal chen</section><text>la gus pa'i sems ni gang / yongs su dag pa ni gang / pha rol tu phyin pa ni gang / shes pa khong du chud par bya ba ni gang rab tu rtogs pa ni gang / kye rgyal ba'i sras byang chub sems dpa' rnams kyi stobs kyi shugs ni gang /</text></item>
<item><p>145b1</p><section>phal chen</section><text>mnyam pa nyid ni gang / sangs rgyas kyi chos kyi tshul gyi lam ni gang / chos bstan pa ni gang / yongs su gzung ba ni gang / spobs pa ni gang / dbang ni gang / gnas pa ni gang / sems mnyam pa nyid ni gang / ye shes mngon par</text></item>
<item><p>145b2</p><section>phal chen</section><text>bsgrub pa ni gang / kye rgyal ba'i sras byang chub sems dpa' rnams kyi sprul pa ni gang / byin gyi rlabs ni gang / dbugs phyin pa chen po rab tu thob pa ni gang / sangs rgyas kyi chos zab mo la 'jug pa ni gang / gnas su bya ba ni gang / sems bskyed</text></item>
<item><p>145b3</p><section>phal chen</section><text>pa brtan pa ni gang / nem nur thams cad gcod pa'i sems bskyed pa ni gang / bsam gyis mi khyab pa ni gang / dgongs te bshad pa la mkhas pa ni gang / ye shes rnam par dbye ba la mkhas pa ni gang / kye rgyal ba'i sras byang chub</text></item>
<item><p>145b4</p><section>phal chen</section><text>sems dpa' rnams kyi snyoms par 'jug pa ni gang / ril po ni gang / rnam par thar pa ni gang / mngon par shes pa ni gang / rig pa ni gang / rnam par grol ba ni gang / skyed mos tshal ni gang / gzhal med khang ni gang / dga' ba ni gang /</text></item>
<item><p>145b5</p><section>phal chen</section><text>rgyan ni gang / kye rgyal ba'i sras byang chub sems dpa' rnams kyi sems bskyed pa sgul ba ni gang / lhag pa'i bsam pa yongs su mi gtong ba la gnas pa ni gang / ye shes kyi rnam par blta ba ni gang / chos shin tu bstan pa ni gang / yongs</text></item>
<item><p>145b6</p><section>phal chen</section><text>su dag pa ni gang / phyag rgya ni gang / ye shes snang ba ni gang / byang chub sems dpa'i gnas mtshungs pa med pa ni gang / sangs rgyas kyi byang chub tu zhum pa med pa'i sems bskyed pa ni gang / lhag pa'i bsam pa ri bo lta bu ni gang / kye rgyal ba'i sras</text></item>
<item><p>145b7</p><section>phal chen</section><text>byang chub sems dpa' rnams kyi bla na med pa yang dag par rdzogs pa'i byang chub tu ye shes kyis 'jug pa rgya mtsho lta bu ni gang / byang chub sems dpa'i rnam par spyod pa rin po che lta bu ni gang / theg pa chen po'i go ca rdo rje lta bu'i sems bskyed pa ni gang /</text></item>
<item><p>146a1</p><section>phal chen</section><text>rtsom pa chen po ni gang / brtsams pa chen po mthar phyin par bya ba ni gang / dad pa phyed pa ni gang / lung bstan pa ni gang / dge ba'i rtsa ba yongs su bsngo ba ni gang / ye shes khong du chud pa ni gang / sems</text></item>
<item><p>146a2</p><section>phal chen</section><text>bskyed pa rgya chen po mtha' dang dbus med pa ni gang / kye rgyal ba'i sras byang chub sems dpa' rnams kyi gter ni gang / sdom pa ni gang / dbang ni gang / rnam par 'phrul pa ni gang / sems can la rnam par 'phrul pa ni gang / zhing la</text></item>
<item><p>146a3</p><section>phal chen</section><text>rnam par 'phrul pa ni gang / chos la rnam par 'phrul pa ni gang / lus la rnam par 'phrul pa ni gang / smon lam la rnam par 'phrul pa ni gang / spyod yul la rnam par 'phrul pa ni gang / kye rgyal ba'i sras byang chub sems dpa' rnams kyi</text></item>
<item><p>146a4</p><section>phal chen</section><text>ye shes la rnam par 'phrul pa ni gang / mngon par shes pa la rnam par 'phrul ba ni gang / rdzu 'phrul la rnam par 'phrul pa ni gang / stobs la rnam par 'phrul pa ni gang / rnam par rtse ba ni gang / khyu mchog gi mthu phyung ba ni gang / stobs ni</text></item>
<item><p>146a5</p><section>phal chen</section><text>gang / mi 'jigs pa ni gang / byang chub sems dpa'i ma 'dres pa'i chos ni gang / las ni gang lus ni gang / byang chub sems dpa' rnams kyi lus kyi las ni gang / rang bzhin ni gang / ngag ni gang / ngag yongs su dag pa ni gang / yongs su 'dzin</text></item>
<item><p>146a6</p><section>phal chen</section><text>pa ni gang / gang gis shin tu bzung zhing byang chub sems dpa'i ngag 'byung bar 'gyur/ byang chub sems dpa'i ngag gis ni ngag gi las gang zhig 'grub par 'gyur/ sems ni gang sems bskyed pa ni gang sems kyis rgyas par dgang pa ni gang / kye</text></item>
<item><p>146a7</p><section>phal chen</section><text>rgyal ba'i sras byang chub sems dpa' rnams kyi dbang po ni gang / bsam pa ni gang / lhag pa'i bsam pa ni gang / sbyor ba ni gang / mos pa ni gang / 'jig rten gyi khams su mos pa la 'jug pa ni gang / sems can gyi khams su mos pa la 'jug</text></item>
<item><p>146b1</p><section>phal chen</section><text>pa ni gang / bag chags ni gang / nye bar len pa ni gang / nan tan ni gang / kye rgyal ba'i sras byang chub sems dpa' rnams kyi 'grub pa ni gang / sangs rgyas kyi chos las 'gol ba'i lam ni gang / skyon med pa ni gang / byang chub sems dpa'i chos</text></item>
<item><p>146b2</p><section>phal chen</section><text>nges pa 'thob pa ni gang / sangs rgyas kyi chos la 'byung ba'i lam ni gang / skyes bu dam pa'i thob pa ni gang / lam ni gang / lam tshad med pa ni gang / lam gyi tshogs ni gang / lam bsgom pa ni gang / kye rgyal ba'i sras byang chub sems dpa'</text></item>
<item><p>146b3</p><section>phal chen</section><text>rnams kyi lam gyi rgyan ni gang / rkang pa ni gang / lag pa ni gang / lto ni gang / snying po ni gang / snying ni gang / go cha ni gang / mtshon cha ni gang / mgo ni gang / ni gang / kye rgyal ba'i sras byang chub sems dpa' rnams kyi rna</text></item>
<item><p>146b4</p><section>phal chen</section><text>ba ni gang / sna ni gang / lce ni gang / lus ni gang / yid rnam par rgyu ba ni gang / 'gro ba ni gang / gnas pa ni gang / stan la 'dug pa ni gang / mal ni gang / rnam par spyod pa ni gang / kye rgyal ba'i sras byang chub sems dpa' rnams kyi spyod</text></item>
<item><p>146b5</p><section>phal chen</section><text>yul ni gang / lta ba ni gang / rnam par lta ba ni gang / rnam par bsgyings pa ni gang / seng ge'i nga ro ni gang / sbyin pa yongs su dag pa ni gang / tshul khrims yongs su dag pa ni gang / bzod pa yongs su dag pa ni gang / brtson 'grus</text></item>
<item><p>146b6</p><section>phal chen</section><text>yongs su dag pa ni gang / bsam gtan yongs su dag pa ni gang / kye rgyal ba'i sras byang chub sems dpa' rnams kyi shes rab yongs su dag pa ni gang / byams pa yongs su dag pa ni gang / snying rje yongs su dag pa ni gang / dga'</text></item>
<item><p>146b7</p><section>phal chen</section><text>ba yongs su dag pa ni gang / btang snyoms yongs su dag pa ni gang / don ni gang / chos ni gang / bsod nams kyi tshogs ni gang / ye shes kyi tshogs ni gang / rig pa skye ba ni gang / kye rgyal ba'i sras byang chub sems dpa' rnams kyi chos</text></item>
<item><p>147a1</p><section>phal chen</section><text>yongs su tshol ba ni gang / chos rab tu brjod pa ni gang chos kyi nan tan ni gang / bdud ni gang / bdud kyi las ni gang / bdud kyi las bzlog pa ni gang / sangs rgyas mthong bar bya ba ni gang / sangs rgyas</text></item>
<item><p>147a2</p><section>phal chen</section><text>kyi phrin las ni gang / nga rgyal gyi las ni gang / ye shes kyi las ni gang / kye rgyal ba'i sras byang chub sems dpa' rnams kyi bdud kyi byin gyi rlabs ni gang / sangs rgyas kyi byin gyi rlabs ni gang / chos kyi byin gyi rlabs ni gang / dga' ldan na gnas pa'i las ni gang / dga'</text></item>
<item><p>147a3</p><section>phal chen</section><text>ldan gyi gnas nas 'chi 'pho ston pa ni gang / mngal na gnas par ston pa ni gang / shin tu phra ba'i rgyud ston pa ni gang / tsher skye ba ni gang / gad mo cher dgod pa ni gang / gom pas rnam par gnon pa ni gang / kye rgyal ba'i sras byang chub sems dpa'</text></item>
<item><p>147a4</p><section>phal chen</section><text>rnams kyi gzhon nu'i sa kun tu ston pa ni gang / btsun mo'i 'khor nye bar ston pa ni gang / mngon par 'byung ba ni gang / dka' ba spyod pa'i sbyor ba ni gang / snying po byang chub tu 'gro ba ni gang / snying po byang chub la 'dug pa ni gang / snying po byang chub</text></item>
<item><p>147a5</p><section>phal chen</section><text>la 'dug pa rnams kyi ngo mtshar rmad du byung ba'i chos ni gang / bdud 'dul ba ston pa ni gang / de bzhin gshegs pa'i stobs mngon par rdzogs par byang chub pa ni gang / chos kyi 'khor lo rab tu bskor ba ni gang / chos kyi 'khor lo rab tu bskor ba'i</text></item>
<item><p>147a6</p><section>phal chen</section><text>chos dkar po'i rnam pa ni gang / kye rgyal ba'i sras de bzhin gshegs pa dgra bcom pa yang dag par rdzogs pa'i sangs rgyas rnams kyi yongs su mya ngan las 'da' ba chen po bstan pa ni gang / de skad ces smras pa dang / byang chub sems dpa' sems</text></item>
<item><p>147a7</p><section>phal chen</section><text>dpa' chen po kun tu bzang pos/ byang chub sems dpa' sems dpa' chen po kun tu shes rab la nas/ byang chub sems dpa'i tshogs de dag thams cad la smras pa/ kye rgyal ba'i sras bcu po 'di dag ni byang chub sems dpa' sems dpa'</text></item>
<item><p>147b1</p><section>phal chen</section><text>chen po rnams kyi rgyu 'thun pa ste/ bcu gang zhe na 'di ltar chud mi za ba'i phyir/ byang chub kyi sems kyi rgyu 'thun pa dang / rgyud kyi tshul gcig tu bya ba'i phyir dge ba'i bshes gnyen gyi rgyu 'thun pa dang / shin tu bstsags pa'i phyir dge ba'i rtsa ba'i</text></item>
<item><p>147b2</p><section>phal chen</section><text>rgyu 'thun pa dang / nan tan du bya ba'i phyir pha rol tu phyin pa'i rgyu 'thun pa dang / 'byung ba'i phyir chos thams cad kyi rgyu 'thun pa dang / byang chub brtan pa'i phyir smon lam gyi rgyu 'thun pa dang / rgya chen po yang dag par bstsags pa'i phyir spyod pa'i</text></item>
<item><p>147b3</p><section>phal chen</section><text>rgyu 'thun pa dang / tshul gcig tu bya ba'i phyir byang chub sems dpa' thams cad dang rgyu 'thun pa dang / sems rab tu dang ba'i phyir sangs rgyas mchod pa rgyu 'thun pa dang / pha lta bur brjod pa'i phyir de bzhin gshegs pa thams cad dang rgyu 'thun pa'o/ /</text></item>
<item><p>147b4</p><section>phal chen</section><text>kye rgyal ba'i sras bcu po de dag ni byang chub sems dpa' rnams kyi rgyu 'thun pa ste/ de dag la gnas shing byang chub sems dpa' rnams de bzhin gshegs pa'i ye shes chen po bla na med pa 'thob par 'gyur ba dag go /kye rgyal ba'i sras bcu po 'di dag ni</text></item>
<item><p>147b5</p><section>phal chen</section><text>byang chub sems dpa' rnams kyi ngo mtshar kyi 'du shes te/ bcu gang zhe na/ 'di ltar dge ba'i rtsa ba thams cad la mi dge bar 'du shes pa dang / dge ba thams cad la byang chub kyi sa bon du 'du shes pa dang / sems can thams cad la byang</text></item>
<item><p>147b6</p><section>phal chen</section><text>chub kyi snod du 'du shes pa dang / smon lam thams cad la smon lam med par 'du shes pa dang / chos thams cad la 'byung bar 'du shes pa dang / spyod pa thams cad la spyod pa med par 'du shes pa dang / chos thams cad la sangs rgyas kyi chos</text></item>
<item><p>147b7</p><section>phal chen</section><text>su 'du shes pa dang / tshig tu spyod pa thams cad la dag gi lam par 'du shes pa dang / sangs rgyas thams cad la phar 'du shes pa dang / de bzhin gshegs pa thams cad la gnyis su med par 'du shes pa'o/ /kye rgyal ba'i sras</text></item>
<item><p>148a1</p><section>phal chen</section><text>bcu po de dag ni byang chub sems dpa' rnams kyi ngo mtshar gyi 'du shes te/ de dag la gnas shing byang chub sems dpa' rnams 'du shes rnam par bzlog pa la mkhas pa bla na med pa thob par 'gyur ba dag go /kye rgyal ba'i sras</text></item>
<item><p>148a2</p><section>phal chen</section><text>bcu po 'di dag ni byang chub sems dpa' rnams kyi spyod pa ste/ bcu gang zhe na/ 'di ltar sems can thams cad yongs su smin par bya ba'i don du spyod pa dang / chos thams cad yongs su btsal ba'i don du spyod pa dang / bslab pa thams cad nan tan tu bya ba'i</text></item>
<item><p>148a3</p><section>phal chen</section><text>don du spyod pa dang / dge ba'i rtsa ba thams cad bstsags pa'i don du spyod pa dang / ting nge 'dzin rtse gcig tu bya ba'i don du spyod pa dang / ye shes rab tu shes par bya ba'i don du spyod pa dang / bsgom pa yongs su bsgom pa'i don du spyod pa dang / zhing</text></item>
<item><p>148a4</p><section>phal chen</section><text>brgyan pa'i don du spyod pa dang / dge ba'i gshes gnyen bkur ba'i don du spyod pa dang / de bzhin gshegs pa mchod cing rim gror bya ba'i don du spyod pa'o/ /kye rgyal ba'i sras bcu po de dag ni byang chub sems dpa' rnams kyi spyod pa ste/ de</text></item>
<item><p>148a5</p><section>phal chen</section><text>dag la gnas shing byang chub sems dpa' rnams de bzhin gshegs pa'i ye shes chen po'i spyod pa bla na med pa yongs su rdzogs pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi dge ba'i bshes gnyen</text></item>
<item><p>148a6</p><section>phal chen</section><text>te/ bcu gang zhe na/ 'di ltar byang chub kyi sems la rab tu gzhog pa'i bshes gnyen dang / dge ba'i rtsa ba la sbyor ba'i bshes gnyen dang / pha rol tu phyin pa la 'jug par byed pa'i bshes gnyen dang / chos thams cad ston pa'i bshes</text></item>
<item><p>148a7</p><section>phal chen</section><text>gnyen dang / sems can thams cad yongs su smyin par bya ba la gzhog pa'i bshes gnyen dang / spobs pa la rnam par gdon za bar byed pa'i bshes gnyen dang / 'gro ba thams cad gnas gyen du bskyod pa'i bshes gnyen dang / bskal</text></item>
<item><p>148b1</p><section>phal chen</section><text>pa thams cad du gnas shing mi skyo bar byed pa'i bshes gnyen dang / kun tu bzang po'i spyod pa la rab tu gzhog pa'i bshes gnyen dang / sangs rgyas thams cad kyi ye shes la 'jug cing 'bab par byed pa'i bshes gnyen te/ kye rgyal ba'i</text></item>
<item><p>148b2</p><section>phal chen</section><text>sras bcu po de dag ni byang chub sems dpa' rnams kyi dge ba'i bshes gnyen no/ /kye rgyal ba'i sras bcu po 'di dag ni byang chub sems dpa' rnams kyi brtson 'grus brtsams pa ste/ bcu gang zhe na/ 'di ltar sems can gyi khams thams cad</text></item>
<item><p>148b3</p><section>phal chen</section><text>yongs su smin par bya'o snyam ste/ brtson 'grus rtsom pa dang / chos thams cad gzung bar bya'o snyam ste brtson 'grus rtsom pa dang / 'jig rten gyi khams thams cad yongs su sbyang bar bya'o snyam ste/ brtson 'grus rtsom pa dang /</text></item>
<item><p>148b4</p><section>phal chen</section><text>byang chub sems dpa'i bslab pa thams cad shes par bya'o snyam ste/ brtson 'grus rtsom pa dang / sems can thams cad kyi nyes byas zad par bya'o snyam ste brtson 'grus rtsom pa dang / sems can dmyal ba dang / byol song gi skye</text></item>
<item><p>148b5</p><section>phal chen</section><text>gnas dang / gshin rje'i 'jig rten gyi sdug bsngal thams cad rgyun gcad do snyam ste/ brtson 'grus rtsom pa dang / bdud thams cad las rgyal bar bya'o snyam ste/ brtson 'grus rtsom pa dang / sems can thams cad la 'khrug pa med par bya'o</text></item>
<item><p>148b6</p><section>phal chen</section><text>snyam ste/ brtson 'grus rtsom pa dang / sangs rgyas thams cad la mchod pa bya'o snyam ste/ brtson 'grus rtsom pa dang / de bzhin gshegs pa thams cad mnyes par bya'o snyam ste/ brtson 'grus rtsom pa'o/ /kye rgyal ba'i sras</text></item>
<item><p>148b7</p><section>phal chen</section><text>bcu po de dag ni byang chub sems dpa' rnams kyi brtson 'grus rtsom pa ste/ de dag la gnas shing byang chub sems dpa' rnams de bzhin gshegs pa'i brtson 'grus kyi pha rol tu phyin pa bla na med pa yang dag par rdzogs pa 'thob par 'gyur ba dag go /kye</text></item>
<item><p>149a1</p><section>phal chen</section><text>rgyal ba'i sras bcu po 'di dag ni byang chub sems dpa' rnams kyi dbugs phyin pa thob pa ste/ bcu gang zhe na 'di ltar bdag ni byang chub kyi sems la gnas pa yin gyis da dung gzhan yang byang chub kyi sems la dgod</text></item>
<item><p>149a2</p><section>phal chen</section><text>do zhes te dbugs phyin pa rab tu 'thob bo/ /bdag ni 'jig rten gyi rtsod pa thams cad kyis rtsod pa pa la gzhol ba yin gyis da dung gzhan yang rtsod pa med par dga' ba la dgod par bya'o/ /zhes dbugs phyin pa 'thob bo/ /bdag ni byis</text></item>
<item><p>149a3</p><section>phal chen</section><text>pa'i chos las 'phags kyi da dung pha rol kyang byis pa'i chos las gyen du bskyod de sangs rgyas kyi chos la dgod par bya'o zhes dbugs phyin pa 'thob bo/ /bdag ni dge ba'i rtsa ba btsal ba la brtson pa yin gyis/ da dung gzhan yang dge ba'i rtsa ba tshol bar</text></item>
<item><p>149a4</p><section>phal chen</section><text>brtson pa la rab tu dgod par bya'o zhes dbugs phyin pa 'thob bo/ /bdag ni pha rol tu phyin pa'i lam du zhugs pa yin gyis/ /da dung gzhan yang pha rol tu phyin pa'i lam du 'jug pa la dgod par bya'o/ /zhes dbugs phyin pa 'thob bo/ /bdag ni sangs rgyas</text></item>
<item><p>149a5</p><section>phal chen</section><text>kyi rigs su skyes pa yin gyis/ da dung gzhan yang sangs rgyas kyi rigs su skye ba la rab tu dgod par bya'o zhes dbugs phyin pa 'thob bo/ /bdag ni dngos po med pa'i chos kyi tshul la zhugs pa yin gyis/ da dung gzhan yang dngos po med pa'i chos</text></item>
<item><p>149a6</p><section>phal chen</section><text>kyi tshul la dgod par bya'o zhes dbugs phyin pa 'thob bo/ /bdag ni sangs rgyas kyi chos thams cad mi spong ba la brtson pa yin gyis/ da dung gzhan yang sangs rgyas kyi chos thams cad spong bar brtson pa la dgod par bya'o zhes dbugs phyin pa 'thob</text></item>
<item><p>149a7</p><section>phal chen</section><text>bo bdag gis ni thams cad mkhyen pa'i byang chub tu smon lam yongs su rdzogs par 'gyur gyis/ /da dung gzhan yang thams cad mkhyen pa'i byang chub tu smon lam yongs su rdzogs par byed pa la dgod par bya'o zhes dbugs phyin pa 'thob bo/ /bdag ni de</text></item>
<item><p>149b1</p><section>phal chen</section><text>bzhin gshegs pa thams cad kyi ye shes kyi mdzod mi zad par zhugs pa yin gyis/ /da dung gzhan yang de bzhin gshegs pa thams cad kyi ye shes kyi mdzod zad par 'jug pa la dgod par bya'o zhes dbugs phyin pa 'thob bo/ /kye rgyal ba'i sras</text></item>
<item><p>149b2</p><section>phal chen</section><text>bcu po de dag ni byang chub sems dpa' rnams kyi dbugs phyin pa thob pa ste/ de dag la gnas shing byang chub sems dpa' rnams de bzhin gshegs pa'i ye shes chen po'i dbugs phyin pa bla na med pa 'thob par 'gyur ba dag go /kye rgyal ba'i sras</text></item>
<item><p>149b3</p><section>phal chen</section><text>bcu po 'di dag ni byang chub sems dpa' rnams kyi sems can yongs su smin par bya ba dag ste/ bcu gang zhe na 'di ltar byang chub sems dpa' rnams ni sbyin pas kyang sems can gyi khams yongs su smyin par byed do/ /gzugs kyis kyang sems can gyi khams</text></item>
<item><p>149b4</p><section>phal chen</section><text>yongs su smyin par byed do/ /chos ston pas kyang sems can gyi khams yongs su smyin par byed do/ /skal ba mnyam pas kyang sems can gyi khams yongs su smyin par byed do/ /gnas med pas kyang sems can gyi khams yongs su smyin par</text></item>
<item><p>149b5</p><section>phal chen</section><text>byed do/ /byang chub sems dpa'i spyod pa brjod pas kyang sems can gyi khams yongs su smyin par byed do/ /'jig rten gyi khams kun tu 'bar ba yang dag par bstan pas kyang sems can gyi khams yongs su smyin par byed do/ /sangs rgyas</text></item>
<item><p>149b6</p><section>phal chen</section><text>kyi chos kyi che ba nyid brjod pas kyang sems can gyi khams yongs su smyin par byed do/ /rdzu 'phrul sna tshogs kyi rnam par 'phrul pas kyang sems can gyi khams yongs su smyin par byed do/ /thabs mkhas pa'i sbyor ba dang / tshul gyis</text></item>
<item><p>149b7</p><section>phal chen</section><text>'jig rten du spyad pa sna tshogs kyis kyang sems can gyi khams yongs su smyin par byed do/ /kye rgyal ba'i sras bcu po de dag ni byang chub sems dpa' rnams kyi sems can/ yongs su smyin par bya ba ste/ de dag gis byang chub sems dpa'</text></item>
<item><p>150a1</p><section>phal chen</section><text>rnams kyi sems can gyi khams yongs su smin par byed pa dag go /kye rgyal ba'i sras bcu po 'di dag ni byang chub sems dpa' rnams kyi tshul khrims te/ bcu gang zhe na 'di ltar byang chub kyi sems nyams pa'i tshul</text></item>
<item><p>150a2</p><section>phal chen</section><text>khrims dang / nyan thos dang rang sangs rgyas kyis yongs su spong ba'i tshul khrims dang / sems can thams cad la phan par dka' bas rnam par lta ba'i tshul khrims dang / sangs rgyas kyi chos thams cad la rab tu dgod pa'i tshul khrims dang / byang</text></item>
<item><p>150a3</p><section>phal chen</section><text>chub sems dpa'i bslab pa thams cad la nan tan bya ba'i tshul khrims dang / chos thams cad pa'i tshul khrims dang / dge ba'i rtsa ba thams cad byang chub tu yongs su bsngo ba'i tshul khrims dang / sangs rgyas kyi sku thams cad las phyir</text></item>
<item><p>150a4</p><section>phal chen</section><text>phyogs su mi lta ba'i tshul khrims dang / chos thams cad nges par rtogs pa la mngon par zhen pa med pa'i tshul khrims dang / dbang po sdom pa'i tshul khrims so/ /kye rgyal ba'i sras bcu bo de dag ni byang chub sems dpa' rnams kyi tshul khrims te/</text></item>
<item><p>150a5</p><section>phal chen</section><text>de dag la gnas shing byang chub sems dpa' rnams de bzhin gshegs pa'i tshul khrims rgya chen po'i pha rol tu phyin pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi lung bstan pa ste/ lung bstan</text></item>
<item><p>150a6</p><section>phal chen</section><text>pa de dag gis lung bstan pa'i byang chub sems dpa' rnams ni bdag cag lung bstan to/ /zhes bya bar shes so/ /bcu gang zhe na/ 'di ltar snying thag pa nas byang chub kyi sems phun sum tshogs pa ni byang chub sems dpa' rnams kyi rang gi rgyud las lung</text></item>
<item><p>150a7</p><section>phal chen</section><text>bstan pa'o/ /byang chub sems dpa'i spyod pa la mi skyo ba ni byang chub sems dpa'i lung bstan pa'o/ /bskal pa thams cad du zhe non pa ni byang chub sems dpa' rnams kyi lung bstan pa'o/ /sangs rgyas kyi chos thams cad la nan tan du byed pa ni byang chub sems</text></item>
<item><p>150b1</p><section>phal chen</section><text>dpa' rnams kyi lung bstan pa'o/ /de bzhin gshegs pa thams cad kyi bka' la gcig tu chad par mos shing yid ches la mngon par dad pa ni byang chub sems dpa' rnams kyi lung bstan pa'o/ /dge ba'i rtsa ba thams cad yang dag par sogs shing sgrub</text></item>
<item><p>150b2</p><section>phal chen</section><text>pa ni byang chub sems dpa' rnams kyi lung bstan pa'o/ /sems can thams cad sangs rgyas kyi byang chub la rab tu dgod par brtson pa ni byang chub sems dpa' rnams kyi lung bstan pa'o/ /dge ba'i bshes gnyen thams cad dang rgyud kyi tshul gcig tu byed pa</text></item>
<item><p>150b3</p><section>phal chen</section><text>ni byang chub sems dpa' rnams kyi lung bstan pa'o/ /dge ba'i bshes gnyen thams cad la ston par 'du shes pa ni byang chub sems dpa' rnams kyi lung bstan pa'o/ /sngon gyi byang chub kyi smon lam rjes su bsrung ba ni byang chub sems dpa' rnams</text></item>
<item><p>150b4</p><section>phal chen</section><text>kyi lung bstan pa'o/ /kye rgyal ba'i sras bcu po de dag ni byang chub sems dpa' rnams kyi lung bstan pa ste/ lung bstan pa/ de dag gis lung bstan pa'i byang chub sems dpa' rnams ni bdag cag lung bstan to zhes bya bar shes so/ /kye rgyal ba'i</text></item>
<item><p>150b5</p><section>phal chen</section><text>sras bcu po 'di dag ni byang chub sems dpa' rnams kyi byang chub sems dpa' la 'jug pa ste/ bcu gang zhe na 'di ltar sngon gyi smon lam la 'jug pa dang / spyod pa la 'jug pa dang / yang dag par bsgrub pa la 'jug pa dang / pha rol tu phyin pa la 'jug pa</text></item>
<item><p>150b6</p><section>phal chen</section><text>dang / bsgrub pa la 'jug pa dang / smon lam rnam pa tha dad pa la 'jug pa dang / mos pa tha dad pa la 'jug pa dang / zhing gi rgyan la 'jug pa dang / rdzu 'phrul gyis rnam par 'phrul pa la 'jug pa dang / skye ba bstan pa la 'jug pa'o/ /kye rgyal ba'i</text></item>
<item><p>150b7</p><section>phal chen</section><text>sras bcu po de dag ni byang chub sems dpa' rnams kyi byang chub sems dpa' la 'jug pa ste/ 'jug pa de dag gis ni 'das pa dang ma 'ongs pa dang / da ltar byung ba'i byang chub sems dpa' thams cad la 'jug pa dag go /kye rgyal ba'i sras bcu po 'di dag ni byang chub sems</text></item>
<item><p>151a1</p><section>phal chen</section><text>dpa' rnams kyis de bzhin gshegs pa la 'jug pa ste/ bcu gang zhe na 'di ltar mu med pa'i mngon par rdzogs par byang chub pa la 'jug pa dang / mu med pa'i chos kyi 'khor lo bskor ba la 'jug pa dang / mu med pa'i chos kyi</text></item>
<item><p>151a2</p><section>phal chen</section><text>tshul la 'jug pa dang / mu med pa'i dbyangs kyi dkyil 'khor la 'jug pa dang / mu med pa'i sems can 'dul ba la 'jug pa dang / mu med pa'i rdzu 'phrul gyis rnam par 'phrul pa la 'jug pa dang / mu med pa'i sku sna tshogs la 'jug pa dang / mu med</text></item>
<item><p>151a3</p><section>phal chen</section><text>pa'i ting nge 'dzin la 'jug pa dang / mu med pa'i stobs dang mi 'jigs pa la 'jug pa dang / mu med pa'i mya ngan las 'das pa yongs su bstan pa'o/ kye rgyal ba'i sras bcu po de dag ni byang chub sems dpa' rnams kyi de bzhin gshegs pa la 'jug</text></item>
<item><p>151a4</p><section>phal chen</section><text>pa ste/ 'jug pa de dag gis ni 'das pa dang / ma byon pa dang da ltar byung ba'i de bzhin gshegs pa thams cad la 'jug par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi sems can gyi bsam pa dang / spyod pa la 'jug pa ste/ sems can gyi bsam pa dang spyod pa la 'jug pa</text></item>
<item><p>151a5</p><section>phal chen</section><text>de dag gis ni/ byang chub sems dpa' rnams sems can thams cad kyi bsam pa dang / spyod pa la rab tu 'jug go /bcu gang zhe na 'di ltar sems can thams cad kyi sngon gyi mtha'i spyod pa la 'jug pa dang / sems can thams cad kyi phyi ma'i mtha'i spyod</text></item>
<item><p>151a6</p><section>phal chen</section><text>pa la 'jug pa dang / sems can thams cad kyi da ltar byung ba'i spyod pa la 'jug pa dang / sems can thams cad kyi dge ba'i spyod pa la 'jug pa dang / sems can thams cad kyi mi dge ba'i spyod pa la 'jug pa dang / sems can thams cad kyi</text></item>
<item><p>151a7</p><section>phal chen</section><text>sems kyi spyod pa la 'jug pa dang / sems can thams cad kyi dbang po'i spyod pa la 'jug pa dang / sems can thams cad kyi mos pa sna tshogs kyi spyod pa la 'jug pa dang / sems can thams cad kyi nyon mongs pa'i bag chags dang bag la nyal ba'i spyod</text></item>
<item><p>151b1</p><section>phal chen</section><text>pa la 'jug pa dang / sems can thams cad kyi dus dang dus ma yin par yongs su smyin par bya ba dang / rnam par 'dul ba'i spyod pa la 'jug pa'o/ /kye rgyal ba'i sras bcu po de dag ni byang chub sems dpa' rnams kyi sems can gyi bsam pa dang spyod pa</text></item>
<item><p>151b2</p><section>phal chen</section><text>la 'jug pa ste/ de dag gis byang chub sems dpa' rnams sems can gyi bsam pa dang spyod pa la 'jug par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi 'jig rten gyi khams la 'jug pa ste/ bcu gang</text></item>
<item><p>151b3</p><section>phal chen</section><text>zhe na 'di ltar 'jig rten gyi khams rnams la kun nas nyon mongs par 'jug pa dang / 'jig rten gyi khams rnams la rnam par dag par 'jug pa dang / 'jig rten gyi khams rnams la chung ngur 'jug pa dang / 'jig rten gyi khams rnams la chen</text></item>
<item><p>151b4</p><section>phal chen</section><text>por 'jug pa dang 'jig rten gyi khams rnams la rdul shin tu phra mor chud par 'jug pa dang / 'jig rten gyi khams rnams la rab tu phra bar 'jug pa dang / 'jig rten gyi khams rnams la yangs par 'jug pa dang / 'jig rten gyi khams rnams la</text></item>
<item><p>151b5</p><section>phal chen</section><text>'byung bar 'jug pa dang / 'jig rten gyi khams rnams la sangs rgyas dang bcas par 'jug pa dang / 'jig rten gyi khams rnams la sangs rgyas med par 'jug pa'o/ /kye rgyal ba'i sras bcu po de dag ni byang chub sems dpa' rnams kyi</text></item>
<item><p>151b6</p><section>phal chen</section><text>'jig rten gyi khams la 'jug pa ste/ de dag gis ni byang chub sems dpa' rnams 'jig rten gyi khams thams cad la 'jug par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi bskal pa la 'jug pa</text></item>
<item><p>151b7</p><section>phal chen</section><text>ste/ de dag gis byang chub sems dpa' rnams bskal pa thams cad la rab tu 'jug go /bcu gang zhe na 'di ltar 'das pa'i bskal pa la 'jug pa dang / ma 'ongs pa'i bskal pa la 'jug pa dang / da ltar byung ba'i bskal pa la 'jug</text></item>
<item><p>152a1</p><section>phal chen</section><text>pa dang / grangs yod pa'i bskal pa la 'jug pa dang / grangs med pa'i bskal pa la 'jug pa dang / grangs yod pa dang grangs med pa'i bskal pa la 'jug pa dang / grangs med pa grangs yod pa'i bskal pa la 'jug pa dang /</text></item>
<item><p>152a2</p><section>phal chen</section><text>bskal pa thams cad la bskal pa gcig tu 'jug pa dang / bskal pa ma yin pa la bskal par 'jug pa dang / bskal pa thams cad la skad cig gcig gis 'jug pa'o/ /kye rgyal ba'i sras bcu po de dag ni byang chub sems dpa' rnams kyi bskal pa la 'jug</text></item>
<item><p>152a3</p><section>phal chen</section><text>pa rnams te/ de dag gis byang chub sems dpa' rnams bskal pa la 'jug par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi dus gsum bstan pa ste/ de dag gis byang chub sems dpa' rnams dus gsum</text></item>
<item><p>152a4</p><section>phal chen</section><text>shin tu ston to/ /bcu gang zhe na 'di ltar 'das pa'i dus la 'das par bstan pa dang / 'das pa'i dus la ma 'ongs par bstan pa dang / 'das pa'i dus la da ltar byung bar bstan pa dang / ma 'ongs pa'i dus la 'das par bstan pa dang / ma 'ongs</text></item>
<item><p>152a5</p><section>phal chen</section><text>pa'i dus las da ltar byung bar bstan pa dang / ma 'ongs pa'i dus la mi zad par bstan pa dang / da ltar byung ba'i dus la 'das par bstan pa dang / da ltar byung ba'i dus la ma 'ongs par bstan pa dang / da ltar byung ba'i dus la mnyam pa nyid du bstan pa dang /</text></item>
<item><p>152a6</p><section>phal chen</section><text>da ltar byung ba'i dus la dus gsum skad cig tu bstan pa'o/ /kye rgyal ba'i sras bcu po de dag ni byang chub sems dpa' rnams kyi dus gsum bstan pa ste/ de dag gis byang chub sems dpa' rnams dus gsum ston par 'gyur ba dag go /kye rgyal ba'i</text></item>
<item><p>152a7</p><section>phal chen</section><text>sras bcu po 'di dag ni byang chub sems dpa' rnams kyi dus gsum la 'jug pa ste/ bcu gang zhe na 'di ltar brda la 'jug pa dang / tshig gi lam la 'jug pa dang / mngon par brjod pa la 'jug pa dang / gdags pa la 'jug pa dang / 'du shes</text></item>
<item><p>152b1</p><section>phal chen</section><text>la 'jug pa dang / legs par bsngags pa la 'jug pa dang / spyod pa la 'jug pa dang / mi zad pa la 'jug pa dang / zhi ba la 'jug pa dang / dben pa la 'jug pa'o/ /kye rgyal ba'i sras bcu po de dag ni byang chub sems dpa' rnams kyi dus gsum la</text></item>
<item><p>152b2</p><section>phal chen</section><text>'jug pa ste/ de dag gis byang chub sems dpa' rnams dus gsum la 'jug par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi mi skyo zhing sgyid lug pa med pa'i sems bskyed pa ste/ bcu gang zhe na/ 'di</text></item>
<item><p>152b3</p><section>phal chen</section><text>ltar sangs rgyas thams cad mchod cing rim gror bya bas mi skyo zhing yongs su sgyid lug pa med pa'i sems bskyed pa dang / dge ba'i bshes gnyen thams cad bsnyen bkur bas mi skyo zhing yongs su sgyid lug pa med pa'i sems bskyed pa dang / chos thams cad</text></item>
<item><p>152b4</p><section>phal chen</section><text>btsal ba la mi skyo zhing yongs su sgyid lug pa med pa'i sems bskyed pa dang / chos thams cad mnyan pa la mi skyo zhing yongs su sgyid lug pa med pa'i sems bskyed pa dang / chos thams cad bstan pa la mi skyo zhing yongs su sgyid lug pa med pa'i sems</text></item>
<item><p>152b5</p><section>phal chen</section><text>bskyed pa dang / sems can thams cad yongs su smin par bya ba dang / gdul bas mi skyo zhing yongs su sgyid lug pa med pa'i sems bskyed pa dang / sems can thams cad sangs rgyas kyi byang chub la rab tu dgod par bya bas mi skyo zhing yongs su sgyid lug pa</text></item>
<item><p>152b6</p><section>phal chen</section><text>med pa'i sems bskyed pa dang / bskal pa brjod du pa'i yang brjod du med par 'jig rten gyi khams re rer byang chub sems dpa'i spyad pa spyod pas mi skyo zhing yongs su sgyid lug pa med pa'i sems bskyed pa dang / 'jig rten gyi khams ma lus pa thams</text></item>
<item><p>152b7</p><section>phal chen</section><text>cad du rjes su spyod pas mi skyo zhing yongs su sgyid lug pa med pa'i sems bskyed pa dang / sangs rgyas kyi chos thams cad rtogs par bya ba dang / yang dag par blta ba la mi skyo zhing yongs su sgyid lug pa med pa'i sems bskyed pa'o/ /kye rgyal ba'i</text></item>
<item><p>153a1</p><section>phal chen</section><text>sras bcu po de dag ni byang chub sems dpa' rnams kyi mi skyo zhing sgyid lug pa med pa'i sems bskyed pa ste/ de dag la gnas shing byang chub sems dpa' rnams de bzhin gshegs pa'i ye shes chen po yongs su skyo ba med pa bla na</text></item>
<item><p>153a2</p><section>phal chen</section><text>med pa thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi kun tu dbye ba'i ye shes te/ bcu gang zhe na 'di ltar sems can kun tu dbye ba'i ye shes dang / dbang po kun tu dbye ba'i ye shes dang / las dang rnam</text></item>
<item><p>153a3</p><section>phal chen</section><text>par smin pa kun tu dbye ba'i ye shes dang / skye ba kun tu dbye ba'i ye shes dang / 'jig rten gyi khams kun tu dbye ba'i ye shes dang / chos kyi dbyings kun tu dbye ba'i ye shes dang / sangs rgyas kun tu dbye ba'i ye shes dang / chos kun tu dbye ba'i ye shes</text></item>
<item><p>153a4</p><section>phal chen</section><text>dang / dus gsum kun tu dbye ba'i ye shes dang / tshig gi rgyud thams cad la ngag gi lam kun tu dbye ba'i ye shes so/ /kye rgyal ba'i sras bcu po de dag ni byang chub sems dpa' rnams kyi kun tu dbye ba'i ye shes te/ de dag la gnas shing byang chub</text></item>
<item><p>153a5</p><section>phal chen</section><text>sems dpa' rnams de bzhin gshegs pa'i ye shes chen po kun tu dbye ba bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi gzungs te/ bcu gang zhe na 'di ltar chos thams cad mi brjed par 'dzin</text></item>
<item><p>153a6</p><section>phal chen</section><text>pa'i phyir thos pa'i gzungs dang / chos thams cad ji lta ba bzhin tu rab tu 'byed pa'i chos khong du chud pa'i gzungs dang / chos kyi rang bzhin rjes su rtogs pa'i phyir chos thams cad nges par rtogs pa'i gzungs dang / sangs rgyas kyi chos bsam</text></item>
<item><p>153a7</p><section>phal chen</section><text>gyis mi khyab pa thob pa'i phyir chos snang ba rab tu thob pa'i gzungs dang / da ltar byung ba'i sangs rgyas bcom ldan 'das rnams las chos mngon du thos pa yongs su mi zad pa'i phyir ting nge 'dzin gyi gzungs dang / sgra skad dang tha snyad bsam gyis</text></item>
<item><p>153b1</p><section>phal chen</section><text>mi khyab pa la 'jug pa'i phyir dbyangs kyi dkyil 'khor la 'jug pa'i gzungs dang / 'das pa dang ma byon pa dang / da ltar byung ba'i sangs rgyas kyi chos bsam gyis mi khyab pa shin tu ston pa'i phyir dus gsum gyi gzungs dang / sangs rgyas kyi chos</text></item>
<item><p>153b2</p><section>phal chen</section><text>mtha' dang dbus med pa rnam pa tha dad pa thams cad shin tu ston pa'i phyir rnam pa sna tshogs su spobs pa'i gzungs dang / sangs rgyas byung ba brjod du med pa thams cad du rna ba'i dbang pos khyab par byed pa'i phyir thogs pa med pa'i rna ba mngon par bsgrub pa'i gzungs dang /</text></item>
<item><p>153b3</p><section>phal chen</section><text>de bzhin gshegs pa'i stobs bcu dang / mi bsnyengs pa la rab tu dgod pa'i phyir sangs rgyas kyi chos thams cad kyi gzungs so/ /kye rgyal ba'i sras bcu po de dag ni byang chub sems dpa' rnams kyi gzungs te/ de dag thob par bya ba'i phyir byang chub sems dpa'</text></item>
<item><p>153b4</p><section>phal chen</section><text>rnams kyi brtson par bya ba dag go /kye rgyal ba'i sras bcu po 'di dag ni byang chub sems dpa' rnams kyi sangs rgyas bstan pa rjes su rtogs par bya ba ste/ bcu gang zhe na 'di ltar mngon par byang chub pa'i sangs rgyas dang / smon lam gyi sangs rgyas dang /</text></item>
<item><p>153b5</p><section>phal chen</section><text>las rnam par smyin pa'i sangs rgyas dang / byin gyis brlabs pa'i sangs rgyas dang / sprul pa'i sangs rgyas dang / chos kyi dbyings kyi sangs rgyas dang / sems kyi sangs rgyas dang / ting nge 'dzin gyi sangs rgyas dang / rang bzhin gyi sangs rgyas dang / bsam pa ji lta ba'i</text></item>
<item><p>153b6</p><section>phal chen</section><text>sangs rgyas so/ /kye rgyal ba'i sras bcu po de dag ni byang chub sems dpa' rnams kyi sangs rgyas bstan pa rjes su rtogs par bya ba rnams so/ /kye rgyal ba'i sras bcu po 'di dag ni byang chub sems dpa' rnams kyi kun tu bzang po'i sems bskyed</text></item>
<item><p>153b7</p><section>phal chen</section><text>pa ste/ bcu gang zhe na 'di ltar sems bskyed pa de ni 'gro ba thams cad yongs su skyob pa'i phyir byams pa chen po dang ldan pa'o/ /sems bskyed pa de ni 'gro ba thams cad kyi sdug bsngal gyi phung po rang gi lus kyis len pa'i phyir snying rje chen po dang ldan</text></item>
<item><p>154a1</p><section>phal chen</section><text>pa'o/ /sems bskyed pa de ni ci bdog pa yongs su gtong ba'i phyir btang ba thams cad yongs su gtang ba sngon du 'gro ba'o/ /sems bskyed pa de ni sangs rgyas kyi chos thams cad la mngon par mos pas thams cad mkhyen pa'i</text></item>
<item><p>154a2</p><section>phal chen</section><text>ye shes yid la byed pa sngon du 'gro ba'o/ /sems bskyed pa de ni byang chub sems dpa'i bslab pa thams cad la nan tan du byed pas yon tan gyis brgyan pa'o/ /sems bskyed pa de ni skye ba'i skye mched thams cad du nyams par mi 'gyur bas rdo rje lta bu'o/</text></item>
<item><p>154a3</p><section>phal chen</section><text>sems bskyed pa de ni chos dkar po thams cad la yang dag par gzhol bas rgya mtsho lta bu'o/ /sems bskyed pa de ni gzhan gyis ngan du brjod pa dang ngan du smra ba dag bzod pa'i phyir ri bo chen po'i dbang po dam pa lta bu'o/ /sems bskyed pa de ni</text></item>
<item><p>154a4</p><section>phal chen</section><text>sems can thams cad la dbugs phyin pa chen pos sdud pa'i phyir bde bar byed pa'o/ /sems bskyed pa de ni chos thams cad rab tu dbye ba la mkhas pas mi pa'i phyir shes rab kyi pha rol tu phyin pas rtogs par khong du chud par bya ba'o/ /kye</text></item>
<item><p>154a5</p><section>phal chen</section><text>rgyal ba'i sras bcu po de dag ni byang chub sems dpa' rnams kyi kun tu bzang po'i sems bskyed pa ste/ de dag la gnas shing byang chub sems dpa' rnams myur du kun tu bzang po'i ye shes khong du chud pa la mkhas pas 'thob par 'gyur ba dag go /</text></item>
<item><p>154a6</p><section>phal chen</section><text>kye rgyal ba'i sras bcu po 'di dag ni byang chub sems dpa' rnams kyi kun tu bzang po'i spyod pa'i chos te/ bcu gang zhe na 'di ltar ma 'ongs pa'i bskal pa thams cad du gnas pa'i smon lam ni kun tu bzang po'i spyod pa'i chos so/ /ma byon pa'i de</text></item>
<item><p>154a7</p><section>phal chen</section><text>bzhin gshegs pa thams cad mchod cing rim gror bya ba'i smon lam ni kun tu bzang po'i spyod pa'i chos so/ /sems can thams cad byang chub sems dpa' kun tu bzang po'i spyod pa la dgod pa ni kun tu bzang po'i spyod pa'i chos so/ /dge ba'i</text></item>
<item><p>154b1</p><section>phal chen</section><text>rtsa ba thams cad yang dag par bstsags pa'i smon lam ni kun tu bzang po'i spyod pa'i chos so/ /pha rol tu phyin pa thams cad la 'jug pa'i smon lam ni kun tu bzang po'i spyod pa'i chos so/ /byang chub sems dpa' thams cad kyi spyod pa yongs su rdzogs</text></item>
<item><p>154b2</p><section>phal chen</section><text>par bya ba'i smon lam ni kun tu bzang po'i spyod pa'i chos so/ /'jig rten gyi khams thams cad brgyan pa'i smon lam ni kun tu bzang po'i spyod pa'i chos so/ /sangs rgyas kyi zhing thams cad du skye ba gzung ba'i smon lam ni kun tu bzang po'i spyod pa'i chos so/</text></item>
<item><p>154b3</p><section>phal chen</section><text>chos thams cad yongs su btsal zhing rab tu dbye ba la mkhas par bya ba'i smon lam ni kun tu bzang po'i spyod pa'i chos so/ /sangs rgyas kyi zhing thams cad du bla na med pa yang dag par rdzogs pa'i byang chub tu mngon par 'tshang rgya ba'i smon lam ni kun tu</text></item>
<item><p>154b4</p><section>phal chen</section><text>bzang po'i spyod pa'i chos so/ /kye rgyal ba'i sras bcu po de dag ni byang chub sems dpa' rnams kyi kun tu bzang po'i spyod pa'i chos te/ de dag gis smon cing mngon par brtson par byas na/ byang chub sems dpa' rnams myur tu kun tu bzang po'i smon</text></item>
<item><p>154b5</p><section>phal chen</section><text>lam dang / spyod pa yongs su rdzogs pa 'thob par 'gyur ba dag go/ //sangs rgyas rmad gcad ces bya ba shin tu rgyas pa chen po'i mdo/ bam po bcu bzhi pa/ kye rgyal ba'i sras bcu po 'di dag ni byang chub sems dpa' rnams kyi snying</text></item>
<item><p>154b6</p><section>phal chen</section><text>rje chen po rab tu 'thob pa ste/ de dag gis byang chub sems dpa' rnams rtag tu rgyun mi 'chad par sems can gyi khams la rnam par lta'o/ /bcu gang zhe na 'di ltar sems can gyi khams mgon med pa rnams la rnam par lta ba'i snying rje</text></item>
<item><p>154b7</p><section>phal chen</section><text>chen po rab tu thob pa dang / sems can gyi khams theg pa med pa la rnam par lta ba'i snying rje chen po rab tu thob pa dang / dge ba'i rtsa bas dbul ba'i sems can gyi khams la rnam par lta ba'i snying rje chen po rab tu thob pa dang / yun ring</text></item>
<item><p>155a1</p><section>phal chen</section><text>po nas gnyid kyis brgyal ba'i sems can gyi khams la rnam par lta ba'i snying rje chen po rab tu thob pa dang / dge ba med pa'i sems can gyi khams la rnam par lta ba'i snying rje chen po rab tu thob pa dang / 'dod chags kyi</text></item>
<item><p>155a2</p><section>phal chen</section><text>bcing bas glags pa'i sems can gyi khams la rnam par lta ba'i snying rje chen po rab tu thob pa dang / srid pa'i gang chen mtshor rab tu gzhol bar gyur ba'i sems can gyi khams la rnam par lta ba'i snying rje chen po rab tu thob pa dang / yun ring po nas na ba'i sems can</text></item>
<item><p>155a3</p><section>phal chen</section><text>gyi khams la rnam par lta ba'i snying rje chen po rab tu thob pa dang / dge ba'i chos la mos pa med pa'i sems can gyi khams la rnam par lta ba'i snying rje chen po rab tu thob pa dang / sangs rgyas kyi chos las shin tu 'khyams par gyur pa'i sems can gyi khams la</text></item>
<item><p>155a4</p><section>phal chen</section><text>rnam par lta ba'i snying rje chen po rab tu thob pa'o/ /kye rgyal ba'i sras bcu po de dag ni byang chub sems dpa' rnams kyi snying rje chen po rab tu thob pa ste de dag gis byang chub sems dpa' rnams rtag tu rgyun mi 'chad par sems can gyi khams la rnam par blta ba dag</text></item>
<item><p>155a5</p><section>phal chen</section><text>go /kye rgyal ba'i sras bcu po 'di dag ni byang chub sems dpa' rnams rkyen gang gis byang chub tu sems bskyed par 'gyur ba'i byang chub kyi sems kyi rkyen rnams te/ bcu gang zhe na 'di ltar sems can gyi khams yongs su smyin par bya ba dang / rnam par</text></item>
<item><p>155a6</p><section>phal chen</section><text>gdul bar bya ba'i rkyen ni byang chub kyi sems kyi rkyen to/ /sems can thams cad kyi sdug bsngal gyi phung po rnam par bzlog pa'i rkyen ni byang chub kyi sems kyi rkyen to/ /sems can thams cad la bde ba'i yo byad kyis sdud pa'i rkyen ni byang chub kyi sems</text></item>
<item><p>155a7</p><section>phal chen</section><text>kyi rkyen to/ /sems can thams cad kyi mi shes pa bstsal ba'i rkyen ni byang chub kyi sems kyi rkyen to/ /sems can thams cad la sangs rgyas kyi ye shes nye bar bsgrub pa'i rkyen ni byang chub kyi sems kyi rkyen to/ /sangs rgyas thams cad mchod cing rim</text></item>
<item><p>155b1</p><section>phal chen</section><text>gror bya ba'i rkyen ni byang chub kyi sems kyi rkyen to/ /de bzhin gshegs pa thams cad mnyes par bya ba'i rkyen ni byang chub kyi sems kyi rkyen to/ /sangs rgyas thams cad ni sku gzugs dang mtshan dang dpe byad bzang po yongs su bstan pa'i rkyen ni byang chub</text></item>
<item><p>155b2</p><section>phal chen</section><text>kyi sems kyi rkyen to/ /sangs rgyas thams cad kyi ye shes la 'jug cing khong du chud par byed pa'i rkyen ni byang chub kyi sems kyi rkyen to/ /sangs rgyas kyi stobs dang mi bsnyengs pa thams cad yongs su bstan pa'i rkyen ni byang chub kyi sems kyi rkyen to/ /</text></item>
<item><p>155b3</p><section>phal chen</section><text>kye rgyal ba'i sras bcu po de dag ni byang chub sems dpa' rnams kyi byang chub kyi sems kyi rkyen te/ rkyen de dag gis byang chub kyi sems yang dag par skye bar 'gyur ba dag go /kye rgyal ba'i sras byang chub sems dpa' gang gis bla na med pa</text></item>
<item><p>155b4</p><section>phal chen</section><text>yang dag par rdzogs pa'i byang chub tu sems bskyed pa des kyang thams cad mkhyen pa'i ye shes mngon par 'tshang rgya bar bya ba'i phyir dge ba'i bshes gnyen rnams la rim gro dang bkur sti dang bsnyen bkur bya'o/ /de dge ba'i bshes gnyen rnams la rim</text></item>
<item><p>155b5</p><section>phal chen</section><text>gro dang / bkur sti dang / bsnyen bkur byed pa'i tshe/ dge ba'i bshes gnyen rnams la sems bskyed pa bcu po 'di dag bskyed par bya ste/ bcu gang zhe na 'di ltar rim gro bya ba'i sems dang / dga' bar bya ba'i sems dang ji skad bsgo ba bzhin du nan tan</text></item>
<item><p>155b6</p><section>phal chen</section><text>tu bya ba'i sems dang yid mi 'byung ba'i sems dang / ji snyam yang mi byed pa'i sems dang / gcig tu nges pa'i sems dang / dge ba'i rtsa ba thams cad la rgyud kyi tshul gcig tu gyur pa'i sems dang / smon lam gcig pa'i sems dang / ston</text></item>
<item><p>155b7</p><section>phal chen</section><text>pa'i sems dang / spyod pa mtshungs par yongs su rdzogs par bya ba'i sems te/ kye rgyal ba'i sras bcu po de dag ni dge ba'i bshes gnyen rnams la sems bskyed pa rnams so/ /de sems bskyed pa bcu po 'di dag bskyed pa'i tshe yongs su dag</text></item>
<item><p>156a1</p><section>phal chen</section><text>pa bcu rab tu 'thob par 'gyur te/ bcu gang zhe na 'di ltar chud mi za ba'i phyir lhag pa'i bsam pa yongs su dag pa dang / sems can ji lta bur 'dul ba bzhin du bstan pa'i phyir gzugs yongs su dag pa dang / sgra</text></item>
<item><p>156a2</p><section>phal chen</section><text>skad dang tha snyad bsam gyis mi khyab pa la 'jug par bya ba'i phyir dbyangs kyi dkyil 'khor yongs su dag pa dang / sangs rgyas kyi chos bsam gyis mi khyab pa bstan pa la mkhas par bya ba'i phyir spobs pa yongs su dag pa dang / mi shes pa thams</text></item>
<item><p>156a3</p><section>phal chen</section><text>cad dang bral bar bya ba'i phyir ye shes yongs su dag pa dang / byang chub sems dpa' thams cad kyi dbang rab tu thob par bya ba'i phyir skye ba yongs su dag pa dang / sngon skal ba mnyam par spyad pa'i sems can rnams kyi dge ba'i rtsa ba yongs</text></item>
<item><p>156a4</p><section>phal chen</section><text>su smin par bya ba'i phyir 'khor yongs su dag pa dang / sgrib pa'i las thams cad spangs pas rnam par bzlog pa'i phyir rnam par smin pa yongs su dag pa dang / byang chub sems dpa' thams cad dang tshul gcig tu bya ba'i phyir smon lam yongs</text></item>
<item><p>156a5</p><section>phal chen</section><text>su dag pa dang / kun tu bzang po'i theg pas 'byung ba'i phyir spyod pa yongs su dag pa ste/ yongs su dag pa bcu po 'di dag 'thob par 'gyur ro/ /kye rgyal ba'i sras bcu po 'di dag ni byang chub sems dpa' rnams kyi pha rol tu phyin pa ste/</text></item>
<item><p>156a6</p><section>phal chen</section><text>bcu gang zhe na 'di ltar bdog pa thams cad yongs su btang ba'i phyir sbyin pa'i pha rol tu phyin pa dang / sangs rgyas kyi tshul khrims yongs su sbyang ba'i phyir tshul khrims kyi pha rol tu phyin pa dang / bzod pa'i stobs kyis bsam pa mi 'khrugs</text></item>
<item><p>156a7</p><section>phal chen</section><text>pas sangs rgyas kyi stobs la sbyar ba'i phyir bzod pa'i pha rol tu phyin pa dang / mos pa thams cad las phyir mi ldog par bya ba'i phyir brtson 'grus kyi pha rol tu phyin pa dang / dran pa rtse gcig tu bya ba'i phyir bsam gtan gyi pha rol tu phyin pa dang /</text></item>
<item><p>156b1</p><section>phal chen</section><text>chos thams cad yang dag pa ji lta ba bzhin du rab tu rtogs par bya ba'i phyir shes rab kyi pha rol tu phyin pa dang / sangs rgyas kyi stobs la 'jug pa'i phyir ye shes kyi pha rol tu phyin pa dang / kun tu bzang po'i smon lam yongs su rdzogs</text></item>
<item><p>156b2</p><section>phal chen</section><text>par bya ba'i phyir smon lam gyi pha rol tu phyin pa dang / rdzu 'phrul dang rnam par 'phrul ba yongs su bstan pa'i phyir rdzu 'phrul gyi rol tu phyin pa dang / chos thams cad la yang dag par gzhol bar bya ba'i phyir chos kyi pha rol tu phyin</text></item>
<item><p>156b3</p><section>phal chen</section><text>pa'o/ /kye rgyal ba'i sras bcu po de dag ni byang chub sems dpa' rnams kyi pha rol tu phyin pa ste/ de dag la gnas shing byang chub sems dpa' rnams de bzhin gshegs pa'i ye shes chen po'i pha rol tu phyin pa bla na med pa 'thob par 'gyur</text></item>
<item><p>156b4</p><section>phal chen</section><text>ba dag go /kye rgyal ba'i sras bcu po 'di dag ni byang chub sems dpa' rnams kyi shes pa khong du chud par bya ba ste/ bcu gang zhe na 'di ltar 'jig rten gyi khams thams cad la rnam pa tha dad pa shes pa khong du chud par bya ba dang / sems</text></item>
<item><p>156b5</p><section>phal chen</section><text>can gyi khams thams cad kyi rigs bsam gyis mi khyab pa la 'jug pa'i shes pa khong du chud par bya ba dang / chos thams cad la gcig pa dang tha dad par yang dag par gzhol bar bya ba'i shes pa khong du chud par bya ba dang / chos kyi dbyings</text></item>
<item><p>156b6</p><section>phal chen</section><text>'byam klas pa thams cad shin tu bstan pa'i shes pa khong du chud par bya ba dang / nam mkha'i dbyings ma lus pa thams cad kyis klas pa'i shes pa khong du chud par bya ba dang / 'jig rten gyi khams thams cad la ma 'ongs pa'i dus kyi 'jug/</text></item>
<item><p>156b7</p><section>phal chen</section><text>pa'i shes pa khong du chud par bya ba dang / 'jig rten gyi khams thams cad la 'das pa'i dus kyi 'jug pa'i shes pa khong du chud par bya ba dang / 'jig rten gyi khams thams cad la da ltar byung ba'i dus kyi 'jug pa'i shes pa khong du</text></item>
<item><p>157a1</p><section>phal chen</section><text>chud par bya ba dang / de bzhin gshegs pa thams cad kyi spyod pa dang / smon lam rnam pa tha dad pa thams cad yongs su rdzogs par bya bas gcig tu rtogs par 'gyur ba'i shes pa khong du chud par bya ba dang / 'das pa</text></item>
<item><p>157a2</p><section>phal chen</section><text>dag ma byon pa dang / da ltar byung ba'i sangs rgyas thams cad spyod pa gcig gis byung ba'i shes pa khong du chud par bya'o/ /kye rgyal ba'i sras bcu po de dag ni byang chub sems dpa' rnams kyi shes pa khong du chud par bya ba ste/ de dag la gnas shing byang chub</text></item>
<item><p>157a3</p><section>phal chen</section><text>sems dpa' rnams chos snang ba thams cad la dbang bsgyur ba thob pa dang / bsam pa ji lta ba bzhin du smon lam yongs su rdzogs pa thob pa dang / sangs rgyas kyi chos thams cad mtshan nyid gcig tu mos pas sangs rgyas kyi chos thams cad mngon</text></item>
<item><p>157a4</p><section>phal chen</section><text>par rdzogs par 'tshang rgya bar 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi rab tu rtogs pa ste/ bcu gang zhen 'di ltar chos thams cad la tshul gcig tu rtogs pa dang / chos thams cad la tshul tha dad par</text></item>
<item><p>157a5</p><section>phal chen</section><text>rtogs pa dang / chos thams cad la mtshan nyid gcig tu rtogs pa dang / sems can gyi sems dang / bsam pa thams cad la chags pa med pa'i ye shes su rtogs pa dang / sems can thams cad kyi dbang po mnyam pa nyid du rtogs pa dang / sems</text></item>
<item><p>157a6</p><section>phal chen</section><text>can thams cad kyi nyon mongs pa dang / bag chags kyi spyod pa rtogs pa dang / sems can thams cad kyi bsam pa dang / bag la nyal ba'i spyod pa rtogs pa dang / sems can thams cad kyi dge ba dang / mi dge ba'i spyod pa thams cad rtogs pa dang /</text></item>
<item><p>157a7</p><section>phal chen</section><text>byang chub sems dpa'i spyod pa dang / smon lam dang rnam par rtse ba dang / 'phrul pa dang / byin gyi rlabs thams cad rtogs pa dang / de bzhin gshegs pa'i stobs bcu ma lus par mngon par sangs rgyas pa'i byin gyi rlabs rtogs pa'o/ /</text></item>
<item><p>157b1</p><section>phal chen</section><text>kye rgyal ba'i sras bcu po de dag ni byang chub sems dpa' rnams kyi rtogs pa ste/ de dag la gnas shing byang chub sems dpa' rnams chos thams cad kyi tshul la mkhas pa bla na med pa 'thob par 'gyur ba dag go /kye rgyal ba'i sras bcu po</text></item>
<item><p>157b2</p><section>phal chen</section><text>'di dag ni byang chub sems dpa' rnams kyi stobs kyi shugs te/ bcu gang zhe na 'di ltar chos thams cad kyi rang bzhin la 'jug pa'i stobs kyi shugs dang / chos thams cad sprul pa lta bu'i stobs kyi shugs dang / chos thams cad sgyu ma lta bu'i</text></item>
<item><p>157b3</p><section>phal chen</section><text>stobs kyi shugs dang / chos thams cad la sangs rgyas kyi chos su 'jug pa'i stobs kyi shugs dang / chos thams cad la mngon par chags pa med pa'i stobs kyi shugs dang / sangs rgyas kyi chos thams cad la shin tu mos pa'i stobs</text></item>
<item><p>157b4</p><section>phal chen</section><text>kyi shugs dang / dge ba'i bshes gnyen thams cad la shin tu gus pa'i bsam pa mi gtong ba'i stobs kyi shugs dang / dge ba'i rtsa ba thams cad kyis ye shes kyi rgyal po chen po mnyes par byed pa'i stobs kyi shugs dang / sangs rgyas kyi</text></item>
<item><p>157b5</p><section>phal chen</section><text>chos thams cad la zab par yid ches pas mi spangs pa'i stobs kyi shugs dang / thams cad mkhyen pa nyid kyi sems las ldog par mkhas pa'i stobs kyi shugs so/ /kye rgyal ba'i sras bcu po de dag ni byang chub sems dpa' rnams</text></item>
<item><p>157b6</p><section>phal chen</section><text>kyi stobs kyi shugs te/ de dag la gnas shing byang chub sems dpa' rnams de bzhin gshegs pa'i stobs bcu bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi mnyam pa nyid de/</text></item>
<item><p>157b7</p><section>phal chen</section><text>bcu gang zhe na 'di ltar sems can thams cad la mnyam pa nyid dang / chos thams cad la mnyam pa nyid dang / sangs rgyas kyi zhing thams cad la mnyam pa nyid dang / lhag pa'i bsam pa thams cad la mnyam pa nyid dang / dge ba'i rtsa ba</text></item>
<item><p>158a1</p><section>phal chen</section><text>thams cad la mnyam pa nyid dang / byang chub sems dpa' thams cad la mnyam pa nyid dang / smon lam thams cad la mnyam pa nyid dang / pha rol tu phyin pa thams cad la mnyam pa nyid dang / spyod pa thams cad la mnyam</text></item>
<item><p>158a2</p><section>phal chen</section><text>pa nyid dang / sangs rgyas thams cad la mnyam pa nyid do/ /kye rgyal ba'i sras bcu po de dag ni byang chub sems dpa' rnams kyi mnyam pa nyid de/ de dag la gnas shing byang chub sems dpa' rnams sangs rgyas kyi chos thams cad mnyam pa nyid bla na med</text></item>
<item><p>158a3</p><section>phal chen</section><text>pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi sangs rgyas kyi chos kyi tshul gyi lam rnams te/ bcu gang zhe na 'di ltar chos thams cad ni ming tsam mo/ /chos thams cad ni sgyu ma lta bu'o/ /</text></item>
<item><p>158a4</p><section>phal chen</section><text>chos thams cad ni mig yor lta bu'o/ /chos thams cad ni rten pa tsam mo/ /chos thams cad ni las dang bral ba'o/ /chos thams cad ni mi zad pa'i sbyor ba'o/ /chos thams cad ni yang dag pa'i mtha' 'o/ /chos thams cad ni mtshan ma med</text></item>
<item><p>158a5</p><section>phal chen</section><text>pa'o/ /chos thams cad ni don dam pa'o/ /chos thams cad ni chos kyi dbyings so/ /kye rgyal ba'i sras bcu po de dag ni byang chub sems dpa' rnams kyi sangs rgyas kyi chos kyi tshul gyi lam ste/ de dag la gnas shing byang chub sems dpa'</text></item>
<item><p>158a6</p><section>phal chen</section><text>rnams thams cad mkhyen pa'i ye shes kyi tshul la mkhas pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi chos bstan pa ste/ bcu gang zhe na 'di ltar zab mo'i chos bstan pa dang /</text></item>
<item><p>158a7</p><section>phal chen</section><text>yangs pa'i chos bstan pa dang / sna tshogs kyi chos bstan pa dang / thams cad mkhyen pa nyid brjod pa mang po'i chos bstan pa dang / pha rol tu phyin pa dang ldan pa'i chos bstan pa dang / de bzhin gshegs pa'i stobs mngon par</text></item>
<item><p>158b1</p><section>phal chen</section><text>bsgrub pa'i chos bstan pa dang / dus gsum dang ldan pa'i chos bstan pa dang / phyir mi ldog pa'i byang chub sems dpas bya ba'i chos bstan pa dang / sangs rgyas kyi yon tan dang / legs pa rab tu brjod pa'i chos bstan pa dang /</text></item>
<item><p>158b2</p><section>phal chen</section><text>byang chub sems dpa'i bslab pa thams cad dang / sangs rgyas thams cad kyi mnyam pa nyid dang / de bzhin gshegs pa thams cad la dmigs pa dang ldan pa'i chos bstan pa'o/ /kye rgyal ba'i sras bcu po de dag ni byang chub sems dpa'</text></item>
<item><p>158b3</p><section>phal chen</section><text>rnams kyi chos bstan pa ste de dag la gnas shing byang chub sems dpa' rnams de bzhin gshegs pa rnams kyi chos bstan pa chen po bla na med pa ston par 'gyur ba dag go /kye rgyal ba'i sras bcu po 'di dag ni byang chub sems dpa'</text></item>
<item><p>158b4</p><section>phal chen</section><text>rnams kyi yongs su gzung ba ste/ bcu gang zhe na 'di ltar dge ba'i rtsa ba dang / bsod nams kyi tshogs rnams yongs su gzung ba dang / de bzhin gshegs pa thams cad kyis gsungs pa'i chos bstan pa rnams yongs su gzung ba</text></item>
<item><p>158b5</p><section>phal chen</section><text>dang / dpe dang mthun par bstan pa thams cad yongs su gzung ba dang / chos kyi tshul dang / sgo thams cad yongs su gzung ba dang / gzungs thams cad mngon par bsgrub pa'i sgo rnams yongs su gzung ba dang / the tsom thams cad</text></item>
<item><p>158b6</p><section>phal chen</section><text>yongs su gcod pa rnams yongs su gzung ba dang / byang chub sems dpa'i bsgrub pa thams cad yongs su gzung ba dang / de bzhin gshegs pa thams cad kyi mnyam pa nyid kyi ting nge 'dzin shin tu bstan pa'i sgo rnams yongs su gzung ba</text></item>
<item><p>158b7</p><section>phal chen</section><text>dang / chos snang ba'i sgo thams cad yongs su gzung ba dang / sangs rgyas thams cad kyi rnam par sprul pa dang / rnam par rol pa dang / byin gyi rlabs rnams yongs su gzung ba'o/ /kye rgyal ba'i sras bcu po de dag ni byang chub</text></item>
<item><p>159a1</p><section>phal chen</section><text>sems dpa' rnams kyi yongs su gzung ba ste/ de dag la gnas shing byang chub sems dpa' rnams de bzhin gshegs pa'i ye shes chen po yongs su gzung ba'o/ /bla na med pa 'thob par 'gyur ba dag</text></item>
<item><p>159a2</p><section>phal chen</section><text>go /kye rgyal ba'i sras bcu po 'di dag ni byang chub sems dpa' rnams kyi spobs pa ste/ bcu gang zhe na 'di ltar chos thams cad la rnam par ma brtags pa'i spobs pa dang / chos thams cad la mngon par 'du byed pa med pa'i spobs pa dang / chos</text></item>
<item><p>159a3</p><section>phal chen</section><text>thams cad la mi gnas pa'i spobs pa dang / chos thams cad la stong pa nyid du snang ba'i spobs pa dang / chos thams cad la mun pa med pa'i spobs pa dang / chos thams cad la sangs rgyas kyi byin gyi rlabs kyi spobs pa dang / chos thams</text></item>
<item><p>159a4</p><section>phal chen</section><text>cad la gzhan gyi dring mi 'jog pa'i spobs pa dang / chos thams cad la tshig gi bye brag mkhas pa'i spobs pa dang / chos thams cad la de kho na nyid bstan pa'i spobs pa dang / sems can gyi sems dang / spyod pa thams cad la bsam pa ji lta ba</text></item>
<item><p>159a5</p><section>phal chen</section><text>bzhin du tshim par byed pa'i spobs pa'o/ /kye rgyal ba'i sras bcu po de dag ni byang chub sems dpa' rnams kyi spobs pa ste/ de dag la gnas shing byang chub sems dpa' rnams sangs rgyas thams cad kyi spobs pa la mkhas pa bla na med pa 'thob</text></item>
<item><p>159a6</p><section>phal chen</section><text>par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi dbang ste/ bcu gang zhe na 'di ltar sems can thams cad yongs su smin par byed cing 'dul ba'i ye shes kyi dbang dang / chos thams cad snang ba rab</text></item>
<item><p>159a7</p><section>phal chen</section><text>tu 'thob pa'i dbang dang dge ba'i rtsa ba thams cad la spyod pa'i dbang dang ye shes chen po'i dbang dang mi gnas pa'i tshul khrims kyi dbang dang / dge ba'i rtsa ba thams cad byang chub tu yongs su bsngo ba'i dbang dang / brtson 'grus brtsams pa thams</text></item>
<item><p>159b1</p><section>phal chen</section><text>cad las phyir mi ldog pa'i ye shes kyi dbang dang / bdud thams cad shin tu pham par bya ba'i ye shes kyi dbang dang / gang du dga' bar 'gro bar byang chub kyi sems bskyed pa'i ye shes kyi dbang dang / sangs rgyas thams cad kyi byang chub nam 'dod pa</text></item>
<item><p>159b2</p><section>phal chen</section><text>na mngon par rdzogs par 'tshang rgya ba'i ye shes kyi dbang ngo / /kye rgyal ba'i sras bcu po de dag ni byang chub sems dpa' rnams kyi dbang ste/ de dag la gnas shing byang chub sems dpa' rnams de bzhin gshegs pa'i ye shes chen po'i dbang bla na med pa 'thob</text></item>
<item><p>159b3</p><section>phal chen</section><text>bar 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi mi gnas pa ste/ bcu gang zhe na 'di ltar 'jig rten gyi khams thams cad la mi gnas pa dang / sems can thams cad la mi gnas pa dang /</text></item>
<item><p>159b4</p><section>phal chen</section><text>chos thams cad la mi gnas pa dang / bya ba thams cad la mi gnas pa dang / dge ba'i rtsa ba thams cad la mi gnas pa dang / skye ba'i skye mched thams cad la mi gnas pa dang / smon lam thams cad la mi gnas pa dang / spyod pa thams</text></item>
<item><p>159b5</p><section>phal chen</section><text>cad la mi gnas pa dang / byang chub sems dpa' thams cad la mi gnas pa dang / sangs rgyas thams cad la mi gnas pa'o/ /kye rgyal ba'i sras bcu po de dag ni byang chub sems dpa' rnams kyi mi gnas pa ste/ de dag la gnas shing byang</text></item>
<item><p>159b6</p><section>phal chen</section><text>chub sems dpa' rnams sems yangs par bsgyur ba yongs su shes pa'i ye shes yongs su dag cing bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi sems mnyam pa nyid de/</text></item>
<item><p>159b7</p><section>phal chen</section><text>bcu gang zhe na 'di ltar bsod nams thams cad bstsags pa la sems mnyam pa nyid dang / smon lam rnam pa tha dad pas 'byung ba thams cad la sems mnyam pa nyid dang / sems can gyi rigs thams cad la sems mnyam pa nyid dang / sems</text></item>
<item><p>160a1</p><section>phal chen</section><text>can gyi las rnam par smin pa la 'jug pa thams cad la sems mnyam pa nyid dang / chos la 'jug pa thams cad la sems mnyam pa nyid dang / zhing kun nas nyon mongs pa dang / rnam par dag pa thams cad la sems</text></item>
<item><p>160a2</p><section>phal chen</section><text>mnyam pa nyid dang / sems can gyi mos pa la 'jug pa thams cad la sems mnyam pa nyid dang / spyod pa'i rnam par rtog pa thams cad la sems mnyam pa nyid dang / sangs rgyas kyi stobs dang mi bsnyengs pa la 'jug pa thams cad la sems mnyam</text></item>
<item><p>160a3</p><section>phal chen</section><text>pa nyid dang / de bzhin gshegs pa thams cad kyi ye shes la 'jug pa khong du chud par bya ba la sems mnyam pa nyid do/ /kye rgyal ba'i sras bcu po de dag ni byang chub sems dpa' rnams kyi sems mnyam pa nyid de/ de dag la gnas shing byang chub</text></item>
<item><p>160a4</p><section>phal chen</section><text>sems dpa' rnams de bzhin gshegs pa'i dgongs pa mnyam pa nyid rgya che zhing bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi ye shes mngon par bsgrub pa ste/ bcu gang zhe na 'di ltar</text></item>
<item><p>160a5</p><section>phal chen</section><text>sems can gyi khams thams cad kyi mos pa khong du chud par bya ba la zhugs pa'i ye shes mngon par bsgrub pa dang / sangs rgyas kyi zhing sna tshogs khong du chud par bya ba la zhugs pa'i ye shes mngon par bsgrub pa dang / phyogs kyi dra ba rnam par dbye</text></item>
<item><p>160a6</p><section>phal chen</section><text>ba thams cad khong du chud par bya ba la zhugs pa'i ye shes mngon par bsgrub pa dang / 'jig rten gyi khams spyi'u tshugs su rgyu ba dang snrel zhir rgyu ba thams cad khong du chud par bya ba la zhugs pa'i ye shes mngon par bsgrub pa dang / chos thams cad</text></item>
<item><p>160a7</p><section>phal chen</section><text>gcig pa dang / tha dad pa'i 'byam klas par rnam par dgong pa la mkhas pa khong du chud par bya ba la zhugs pa'i ye shes mngon par bsgrub pa dang / lus kyi rgyud thams cad khong du chud par bya ba la 'jug par zhugs pa'i ye shes mngon par bsgrub pa dang /</text></item>
<item><p>160b1</p><section>phal chen</section><text>'du shes kyis phyin ci log tu gyur pa'i 'jig rten gyi rnam pa'i 'du shes dang / rlom sems khong du chud par bya ba la zhugs pa'i ye shes mngon par bsgrub pa dang / chos kyi rgyud thams cad la 'byung ba gcig gi mthar thug par 'jug pa khong du chud par</text></item>
<item><p>160b2</p><section>phal chen</section><text>bya ba la zhugs pa'i ye shes mngon par bsgrub pa dang / chos kyi dbyings thams cad kyi de bzhin gshegs pa'i rnam par 'phrul pa dang / byin gyi rlabs khong du chud par bya ba la zhugs pa'i ye shes mngon par bsgrub pa dang / 'gro ba thams cad</text></item>
<item><p>160b3</p><section>phal chen</section><text>kyi dus gsum du 'dus pa'i sangs rgyas kyi rigs thams cad rgyun mi gcod pa khong du chud par bya ba la zhugs pa'i ye shes mngon par bsgrub pa'o/ /kye rgyal ba'i sras bcu po de dag ni byang chub sems dpa' rnams kyi ye shes mngon par bsgrub pa</text></item>
<item><p>160b4</p><section>phal chen</section><text>ste/ de dag la gnas shing byang chub sems dpa' rnams chos gang la yang mgo rmongs par mi 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi sprul pa ste/ bcu gang zhe na 'di ltar sems can sprul</text></item>
<item><p>160b5</p><section>phal chen</section><text>pa dang / lus sprul pa dang / zhing sprul pa dang / mchod pa sprul pa dang / dbyangs sprul pa dang / spyod pa dang smon lam sprul pa dang / sems can yongs su smin par bya ba dang gdul ba sprul pa dang / mngon par rdzogs par byang chub pa</text></item>
<item><p>160b6</p><section>phal chen</section><text>sprul pa dang / chos bstan pa sprul pa dang / byin gyi rlabs sprul pa'o/ /kye rgyal ba'i sras bcu po de dag ni byang chub sems dpa' rnams kyi sprul pa ste/ de dag la gnas shing byang chub sems dpa' rnams chos thams cad sprul pa</text></item>
<item><p>160b7</p><section>phal chen</section><text>yongs su rdzogs pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi byin gyi rlabs te/ bcu gang zhe na 'di ltar sangs rgyas kyi byin gyi rlabs dang / chos kyi byin gyi</text></item>
<item><p>161a1</p><section>phal chen</section><text>rlabs dang / sems can gyi byin gyi rlabs dang / las kyi byin gyi rlabs dang / spyod pa'i byin gyi rlabs dang / smon lam gyi byin gyi rlabs dang / spyod yul gyi byin gyi rlabs dang / dus kyi</text></item>
<item><p>161a2</p><section>phal chen</section><text>byin gyi rlabs dang / dge ba'i byin gyi rlabs dang / ye shes kyi byin gyi rlabs so/ /kye rgyal ba'i sras bcu po de dag ni byang chub sems dpa' rnams kyi byin gyi rlabs te/ de dag la gnas shing byang chub sems dpa' rnams</text></item>
<item><p>161a3</p><section>phal chen</section><text>chos thams cad la dbang bsgyur ba'i byin gyi rlabs bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi shin tu dbugs phyin pa rab tu rnyed pa bcu ste/ bcu gang zhe na/ kye rgyal ba'i sras 'di la</text></item>
<item><p>161a4</p><section>phal chen</section><text>byang chub sems dpa' 'di ltar sems bskyed de/ ma 'ongs pa'i dus na de bzhin gshegs pa gang ji snyed cig 'byung bar 'gyur ba de dag thams cad mnyes par bya'o/ /zhes dbugs phyin pa chen po rab tu 'thob bo/ /de bzhin gshegs pa dgra</text></item>
<item><p>161a5</p><section>phal chen</section><text>bcom pa yang dag par rdzogs pa'i sangs rgyas de dag la yang sangs rgyas kyi tshul dang 'dra ba'i rim gro bla na med pa bya'o/ /mchod pa dang bsnyen bkur bla na med pa bya'o/ /zhes dbugs phyin pa chen po rab tu 'thob bo/ /bdag gis de bzhin gshegs</text></item>
<item><p>161a6</p><section>phal chen</section><text>pa dgra bcom pa yang dag par rdzogs pa'i sangs rgyas de dag mchod nas kyang gdams ngag gang gis byang chub sems dpa' rnams byang chub sems dpa'i sar byung bar gyur pa dang / 'byung ba dang 'byung bar 'gyur ba de lta bu'i gdams ngag dang man</text></item>
<item><p>161a7</p><section>phal chen</section><text>dag bstan pa mdzad kyis gdams ngag dang man ngag de'ang bdag gis bsam pa thag pas rim gro byas te/ mnyan la yang dag par nan tan tu bya'o/ /zhes dbugs phyin pa chen po rab tu 'thob bo/ /kye rgyal ba'i sras gzhan yang byang chub</text></item>
<item><p>161b1</p><section>phal chen</section><text>sems dpa' 'di snyam du sems te/ bdag bskal pa brjod du med par byang chub sems dpa'i spyad pa spyod pa'i tshe/ sangs rgyas bcom ldan 'das dang / byang chub sems dpa' rnams dang mi 'bral bar 'gyur ro/ /zhes dbugs phyin pa chen</text></item>
<item><p>161b2</p><section>phal chen</section><text>po rab tu 'thob bo/ /kye rgyal ba'i sras gzhan yang byang chub sems dpa' 'di snyam du sems te/ sngon bdag bla na med pa yang dag par rdzogs pa'i byang chub tu ma zhugs pa'i tshe/ 'di lta ste/ 'tsho ba med pa'i 'jigs pa'am/ grags</text></item>
<item><p>161b3</p><section>phal chen</section><text>pa med pa'i 'jigs pa'am/ 'chi ba'i 'jigs pa'am/ ngan song gi 'jigs pa'am/ 'khor du bag tsha ba'i 'jigs pa'ang rung ste/ ji snyed kyi 'jigs par gyur pa de dag thams cad ni rnam par bzlog par gyur/ ring du byas par gyur rnam par</text></item>
<item><p>161b4</p><section>phal chen</section><text>bcil bar gyur te/ byang chub kyi sems bskyed ma thag tu cis kyang mi 'jigs par gyur to/ /mi sdangs par gyur to/ /skyi g.ya' ba med par gyur to/ /cis kyang 'jigs par mi 'gyur ro/ /sdangs bar mi 'gyur ro/ /skyi g.ya' bar mi 'gyur</text></item>
<item><p>161b5</p><section>phal chen</section><text>ro/ /de bas na brtan zhing rnam par gnon la zil gyis mi non pas bdud dang mu stegs can dang / phas kyi rgol ba thams cad kyis mi thub par gyur to/ /zhes dbugs phyin pa chen po rab tu thob bo/ /kye rgyal ba'i sras gzhan yang byang chub</text></item>
<item><p>161b6</p><section>phal chen</section><text>sems dpa' 'di snyam du sems bskyed de/ bdag byang chub sems dpa'i spyad pa spyod pa'i tshe/ sems can gyi khams thams cad bla na med pa yang dag par rdzogs pa'i byang chub tu yongs su smin par bya'o/ /rab tu dgod par bya'o/ /de</text></item>
<item><p>161b7</p><section>phal chen</section><text>dag byang chub thob par gyur nas kyang de bzhin gshegs pa dgra bcom pa yang dag par rdzogs pa'i sangs rgyas de dag la dad pa chen po dang ldan pa'i sems bskyed pas tshe'i tshad kyi mthar thug gi bar du sangs rgyas la 'os pa'i rim gros mchod pa dang /</text></item>
<item><p>162a1</p><section>phal chen</section><text>bkur sti bya'o/ /de bzhin gshegs pa de dag yongs su mya ngan las 'das nas kyang sku gzugs la mchod pa'i las kyi phyir mchod rten tshad med pa mang po bya'o/ /de dag gi bstan pa yang yongs su bsrung bar bya'o/ /de</text></item>
<item><p>162a2</p><section>phal chen</section><text>dag gi dam pa'i chos kyang yongs su bzung ba bla na med pas yongs su gzung bar bya'o/ /zhes dbugs phyin pa chen po rab tu 'thob bo/ /kye rgyal ba'i sras gzhan yang byang chub sems dpa' 'di ltar sems bskyed de/ 'jig rten gyi khams</text></item>
<item><p>162a3</p><section>phal chen</section><text>thams cad bla na med pa'i mdzes pas brgyan par bya/ spud par bya/ klub par bya/ yongs su sbyang bar bya/ /mnyam par bya/ /bsgyur bar bya/ byin gyis brlab par bya/ bskyod par bya/ snang bar bya/ rdzu 'phrul dang rnam par 'phrul pas dgang</text></item>
<item><p>162a4</p><section>phal chen</section><text>bar bya'o zhes dbugs phyin pa chen po rab tu 'thob bo/ /kye rgyal ba'i sras gzhan yang byang chub sems dpa' 'di ltar sems bskyed de/ sems can thams cad kyi the tsom gcad par bya'o/ /nem nur gcad par bya'o/ /bsam pa</text></item>
<item><p>162a5</p><section>phal chen</section><text>yongs su sbyang bar bya'o/ /sems khong du chud par bya'o/ /nyon mongs pa rnam par bzlog par bya'o/ /ngan song gi sgo gcad par bya'o/ /bde ba'i lam gyi sgo dbye bar bya'o/ /mun pa rnam par bstsal bar bya'o/ /'od kyis snang bar bya'o/</text></item>
<item><p>162a6</p><section>phal chen</section><text>bdud thams cad dang bdud kyi las rnams rab tu gdul bar bya'o/ /bla na med pa'i bde ba chen po 'thob pa 'gro ba thams cad du yang dag par bstan par bya'o/ /rab tu bskyed par bya'o/ /zhes dbugs phyin pa chen po rab tu 'thob po/</text></item>
<item><p>162a7</p><section>phal chen</section><text>kye rgyal ba'i sras gzhan yang byang chub sems dpa' 'di ltar sems bskyed de/ bdag gis sangs rgyas mthong ba ni don yod pa ste/ ji tsam na de bzhin gshegs pa dgra bcom pa yang dag par rdzogs pa'i sangs rgyas blta bar 'dod pa</text></item>
<item><p>162b1</p><section>phal chen</section><text>de tsam na mthong bar 'gyur gyis/ bdag gis sangs rgyas mthong ba ni rgyun chad par mi 'gyur ro/ /de bzhin gshegs pa mngon du 'gyur ba ni rgyun chad par mi 'gyur ro/ /de bzhin gshegs pa dgra bcom pa yang dag par rdzogs pa'i</text></item>
<item><p>162b2</p><section>phal chen</section><text>sangs rgyas u dum wa ra'i me tog lta bur bskal pa thams cad du skye zhing mthong bar dka' ba rnams las chos mnyan pa'ang rgyun mi 'chad par 'gyur te/ de ltar bdag gis bsam pa yongs su dag pas sems bskyed pa/ g.yo thams</text></item>
<item><p>162b3</p><section>phal chen</section><text>cad yongs su spangs pa drang ba'i ngang tshul dang ldan pa sgyu'i rnam pa med pas sems kyi skad cig re re la sangs rgyas mthong ba'i byin gyi rlabs dang ldan par 'gyur ro/ /zhes dbugs phyin pa chen po rab tu 'thob bo/ /kye rgyal ba'i sras gzhan</text></item>
<item><p>162b4</p><section>phal chen</section><text>yang byang chub sems dpa' 'di ltar sems bskyed de/ gang gi tshe bdag bla na med pa yang dag par rdzogs pa'i byang chub tu 'tshang rgya ba de'i tshe/ 'jig rten gyi khams thams cad sangs rgyas kyi zhing rnam par 'phrul pas rgyas par dgang ngo / /bla</text></item>
<item><p>162b5</p><section>phal chen</section><text>na med pa yang dag par rdzogs pa'i byang chub tu mngon par sangs rgyas nas kyang 'gro ba thams cad re rer sangs rgyas skye ba yongs su bstan par bya'o/ /bla na med pa yang dag par rdzogs pa'i byang chub tu mngon par sangs rgyas nas chos kyi rnga</text></item>
<item><p>162b6</p><section>phal chen</section><text>chen po brdung bar bya'o/ /chos kyi sprin gyi char chen po mngon par dbab pa dang / chos kyi sbyin pa chen po sbyin pa dang / mi 'jigs pa chen po rnam par dag par bya ba'i phyir/ seng ge'i nga ro chen pos rnam par spel ba'i smon lam chen pos chos</text></item>
<item><p>162b7</p><section>phal chen</section><text>kyi dbyings su gnas pa'i bskal par chos bstan par bya'o/ /'on kyang snying rje chen po'i byin gyi rlabs kyis bdag gi lus la dub pa med par 'gyur/ ngag dang sems la dub pa med par 'gyur ro/ /zhes dbugs phyin pa chen po rab tu</text></item>
<item><p>163a1</p><section>phal chen</section><text>'thob bo/ /kye rgyal ba'i sras bcu po de dag ni byang chub sems dpa' rnams kyi dbugs phyin pa chen po rab tu 'thob pa ste/ de dag la gnas shing byang chub sems dpa' rnams de bzhin gshegs pa'i ye shes chen</text></item>
<item><p>163a2</p><section>phal chen</section><text>po la mngon par 'tshang rgya ba bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa'i sangs rgyas kyi chos zab mo la 'jug pa rnams te/ bcu gang zhe na 'di ltar 'jig rten gyi khams thams cad du</text></item>
<item><p>163a3</p><section>phal chen</section><text>'das pa'i dus la 'jug pa 'di ni sangs rgyas kyi chos zab mo la 'jug pa dang po'o/ /'jig rten gyi khams 'grangs pa de dang de dag gi 'jig rten gyi khams thams cad du ma 'ongs pa'i dus la 'jug pa 'di ni sangs rgyas kyi chos zab mo la</text></item>
<item><p>163a4</p><section>phal chen</section><text>'jug pa gnyis pa'o/ /'jig rten gyi khams 'grangs pa dang 'jig rten gyi khams yod pa dang / 'jig rten gyi khams su bstan pa dang / 'jig rten gyi khams yongs su dag pa dang / 'jig rten gyi khams su shes pa gang ji snyed pa'i</text></item>
<item><p>163a5</p><section>phal chen</section><text>'jig rten gyi khams thams cad du da ltar byung ba'i dus la 'jug pa 'di ni sangs rgyas kyi chos zab mo la 'jug pa gsum pa'o/ /'jig rten gyi khams thams cad du sna tshogs su 'jug pa 'di ni sangs rgyas kyi chos zab mo la 'jug pa bzhi pa'o/ /</text></item>
<item><p>163a6</p><section>phal chen</section><text>sems can gyi las dang rnam par smin pa sna tshogs thams cad la 'jug pa 'di ni sangs rgyas kyi chos zab mo la 'jug pa lnga pa'o/ /byang chub sems dpa'i spyod pa sna tshogs la 'jug pa 'di ni sangs rgyas kyi chos zab mo la 'jug pa drug pa'o/ /</text></item>
<item><p>163a7</p><section>phal chen</section><text>kye rgyal ba'i sras gzhan yang byang chub sems dpa' de bzhin gshegs pa 'das pa rnams kyi mtshams sbyor ba shes pa 'di ni sangs rgyas kyi chos zab mo la 'jug pa bdun pa'o/ /kye rgyal ba'i sras gzhan yang byang chub sems dpa' sangs rgyas</text></item>
<item><p>163b1</p><section>phal chen</section><text>bcom ldan 'das ma byon pa rnams kyi sangs rgyas gcig nas gcig tu brgyud pa shes pa 'di ni sangs rgyas kyi chos zab mo la 'jug pa brgyad pa'o/ /kye rgyal ba'i sras gzhan yang byang chub sems dpa' da ltar byung ba'i sangs rgyas bcom ldan 'das rnams kyi</text></item>
<item><p>163b2</p><section>phal chen</section><text>chos kyi dbyings kyis klas shing nam mkha'i mthas gtugs pa'i sangs rgyas kyi zhing rab tu shes so/ /'khor gyi dkyil 'khor rab tu shes so/ /chos bstan pa rab tu shes so/ /sems can 'dul ba rab tu shes so/ /de bzhin du phyogs bcu kun</text></item>
<item><p>163b3</p><section>phal chen</section><text>gyi yang rab tu shes te/ 'di ni sangs rgyas kyi chos zab mo la 'jug pa dgu pa'o/ /kye rgyal ba'i sras gzhan yang byang chub sems dpa' 'jig rten gyi chos rab tu shes so/ /nyan thos kyi chos rab tu shes so/ /rang sangs rgyas kyi chos rab tu</text></item>
<item><p>163b4</p><section>phal chen</section><text>shes so/ /byang chub sems dpa'i chos rab tu shes so/ /de bzhin gshegs pa'i chos rab tu shes so/ /chos de dag la'ang rnam par mi rtog pas rab tu zhugs nas rnam pa tha dad par ston te/ chos de dag kyang gzung ba med pa'i tshul gyis chos</text></item>
<item><p>163b5</p><section>phal chen</section><text>kyi dbyings su 'dzud do/ /chos rnams rnam par brtag tu med par yang shes la/ chos de dag ji lta ba de bzhin tu'ang rab tu ston te/ 'di ni sangs rgyas kyi chos zab mo la 'jug pa bcu pa'o/ /kye rgyal ba'i sras bcu po de dag ni byang chub</text></item>
<item><p>163b6</p><section>phal chen</section><text>sems dpa' rnams kyi sangs rgyas kyi chos zab mo la 'jug pa bcu pa ste/ de dag la gnas shing byang chub sems dpa' rnams yang dag par rdzogs pa'i byang chub kyi ye shes chen po bla na med pa 'thob par 'gyur ba dag go /kye rgyal ba'i sras bcu</text></item>
<item><p>163b7</p><section>phal chen</section><text>po 'di dag ni byang chub sems dpa' rnams kyi gnas pa ste/ de dag la gnas shing byang chub sems dpa' rnams byang chub kyi spyad pa spyod do/ /bcu gang zhe na 'di ltar sangs rgyas thams cad mchod pa dang / rim gror bya ba la gnas shing</text></item>
<item><p>164a1</p><section>phal chen</section><text>byang chub sems dpa' byang chub sems dpa'i spyad pa spyod do/ /sems can thams cad yongs su smin par bya ba dang / gdul ba la gnas shing byang chub sems dpa' byang chub sems dpa'i spyad pa spyod do/ /dge</text></item>
<item><p>164a2</p><section>phal chen</section><text>ba'i bshes gnyen thams cad dga' bar bya ba la gnas shing byang chub sems dpa' byang chub sems dpa'i spyad pa spyod do/ /dge ba'i rtsa ba rab tu bstsags pa la gnas shing byang chub sems dpa' byang chub sems dpa'i spyad pa spyod do/ /sangs</text></item>
<item><p>164a3</p><section>phal chen</section><text>rgyas kyi zhing yongs su dag par bya ba la gnas shing byang chub sems dpa' byang chub sems dpa'i spyad pa spyod do/ /'gro ba thams cad yongs su mi gtang ba la gnas shing byang chub sems dpa' byang chub sems dpa'i spyad pa spyod do/ /pha rol</text></item>
<item><p>164a4</p><section>phal chen</section><text>tu phyin pa thams cad la 'jug pa la gnas shing byang chub sems dpa' byang chub sems dpa'i spyad pa spyod do/ /byang chub sems dpa'i smon lam thams cad yongs su rdzogs par bya ba la gnas shing byang chub sems dpa' byang chub sems dpa'i</text></item>
<item><p>164a5</p><section>phal chen</section><text>spyad pa spyod do/ /byang chub kyi sems tshad med pa la gnas shing byang chub sems dpa' byang chub sems dpa'i spyad pa spyod do/ /sangs rgyas thams cad kyi mngon par rdzogs par 'tshang rgya ba la gnas shing byang chub sems dpa' byang chub sems</text></item>
<item><p>164a6</p><section>phal chen</section><text>dpa'i spyad pa spyod do/ /kye rgyal ba'i sras bcu po de dag ni byang chub sems dpa' rnams kyis gnas su bya ba rnams te/ gnas de dag la gnas shing byang chub sems dpa' rnams byang chub sems dpa'i spyad pa spyod do/ /kye rgyal ba'i sras bcu</text></item>
<item><p>164a7</p><section>phal chen</section><text>po 'di dag ni byang chub sems dpa' rnams kyi sems bskyed pa bstan pa ste/ bcu gang zhe na 'di ltar sgrib pa'i las thams cad rnam par bzlog pa'i phyir sems brtan pa bskyed pa dang sangs rgyas bcom ldan 'das yongs su mya ngan las 'das</text></item>
<item><p>164b1</p><section>phal chen</section><text>pa rnams kyi bstan pa yongs su gzung ba'i phyir sems brtan pa bskyed pa dang / bdud thams cad rab tu pham par bya ba'i phyir/ /sems brtan pa bskyed pa dang / lus dang srog thams cad la mi lta ba'i phyir sems brtan pa bskyed pa dang</text></item>
<item><p>164b2</p><section>phal chen</section><text>mu stegs can dang phas kyi rgol ba thams cad chos bzhin du tshar gcad pa'i phyir sems brtan pa bskyed pa dang / 'gro ba thams cad yongs su tshim par bya ba'i phyir sems brtan pa bskyed pa dang / 'khor gyi dkyil 'khor thams cad mngon par</text></item>
<item><p>164b3</p><section>phal chen</section><text>dga' bar bya ba'i phyir/ sems brtan pa bskyed pa dang / lha dang klu dang gnod sbyin dang / dri za dang lha ma yin dang / nam mkha' lding dang mi'am ci dang / lto 'phye chen po thams cad yongs su gdul ba'i phyir sems brtan pa bskyed pa dang / chos</text></item>
<item><p>164b4</p><section>phal chen</section><text>zab mo rnam par bsgom pa dang / nyan thos dang rang sangs rgyas kyis rnam par bzlog pa'i phyir sems brtan pa bskyed pa dang / bskal pa brjod du med pa'i yang brjod du med par byang chub sems dpa'i spyod pa spyad pas mi skyo ba'i rgyud du bya ba'i phyir sems</text></item>
<item><p>164b5</p><section>phal chen</section><text>brtan pa bskyed pa'o/ /kye rgyal ba'i sras bcu po de dag ni byang chub sems dpa' rnams kyi sems bskyed pa brtan pa rnams te/ de dag la gnas shing byang chub sems dpa' rnams de bzhin gshegs pa'i ye shes chen po brtan zhing bla na med pa</text></item>
<item><p>164b6</p><section>phal chen</section><text>'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi sangs rgyas kyi chos thams cad la nem nur thams cad gcod pa'i sems bskyed pa the tsom med cing yid gnyis med la som nyi med pa rnams te/</text></item>
<item><p>164b7</p><section>phal chen</section><text>bcu gang zhe na kye rgyal ba'i sras de la byang chub sems dpa' 'di ltar sems bskyed de/ sems can thams cad sbyin pas yongs su bsdu bar bya'o/ /tshul khrims dang / bzod pa dang / brtson 'grus dang / bsam gtan dang /</text></item>
<item><p>165a1</p><section>phal chen</section><text>shes rab dang / byams pa dang / snying rje dang / dga' ba dang / btang snyoms kyis yongs su bsdu bar bya'o/ /snyam yang de la de ni de ltar mi 'gyur snyam pa'i nem nur med yid gnyis med the tsom med de/ de ni gnas</text></item>
<item><p>165a2</p><section>phal chen</section><text>ma yin no/ /'di ni nem nur thams cad gcod pa'i sems bskyed pa dang po'o/ /kye rgyal ba'i sras gzhan yang byang chub sems dpa' 'di ltar sems bskyed de/ ma 'ongs pa'i dus na gang ji snyed du 'byung bar 'gyur ba'i sangs rgyas thams cad bla na med pa'i</text></item>
<item><p>165a3</p><section>phal chen</section><text>mnyes par bya ba dang / sangs rgyas thams cad mchod cing bsnyen bkur ba'i sems bskyed pas mnyes par bya'o/ /snyam yang de la de ni de ltar mi 'gyur snyam pa'i nem nur med yid gnyis med the tsom med de/ de ni gnas ma yin no/ /'di ni nem nur</text></item>
<item><p>165a4</p><section>phal chen</section><text>thams cad gcod pa'i sems bskyed pa gnyis pa'o/ /kye rgyal ba'i sras gzhan yang byang chub sems dpa' 'di ltar sems bskyed de/ 'jig rten gyi khams thams cad 'od zer sna tshogs kyi dra ba'i rgyan gyis yongs su rgyas par dgang ngo snyam yang de la de ni de ltar mi</text></item>
<item><p>165a5</p><section>phal chen</section><text>'gyur snyam pa'i nem nur med yid gnyis med the tsom med de de ni gnas ma yin no/ /'di ni nem nur thams cad gcod pa'i sems bskyed pa gsum pa'o/ /kye rgyal ba'i sras gzhan yang byang chub sems dpa' 'di ltar sems bskyed de/ ma 'ongs</text></item>
<item><p>165a6</p><section>phal chen</section><text>pa'i bskal pa'i mur thug par mi skyo ba'i rgyud kyi sems can tshad med pa yongs su smin par bya ba'i phyir/ sems can gyi khams grangs med pa bsam gyis mi khyab pa mtshungs pa med pa tshad med pa gzhal du med pa kun tu mtha' yas pa mu med pas mtshams</text></item>
<item><p>165a7</p><section>phal chen</section><text>med pa/ brjod du med pa'i yang brjod du med pa grangs dang bgrang ba las 'das pa/ chos kyi dbyings kyis klas pa nam mkha'i dbyings kyi mthas gtugs pa thams cad bla na med par yongs su smin par bya ba dang / bla na med pa'i rnam par gdul</text></item>
<item><p>165b1</p><section>phal chen</section><text>bas yongs su smin pa dang / rnam par gdul bar bya'o/ /snyam yang de la de ni de ltar mi 'gyur snyam pa'i nem nur med yid gnyis med/ the tsom med de de ni gnas ma yin no/ /'di ni the tsom thams cad gcod pa'i sems bskyed pa bzhi pa'o/ /kye</text></item>
<item><p>165b2</p><section>phal chen</section><text>rgyal ba'i sras gzhan yang byang chub sems dpa' 'di ltar sems bskyed de/ byang chub sems dpa'i spyad pa spyod pa'i tshe/ smon lam thams cad yongs su rdzogs par bya'o/ /zhes nas de la nem nur med cing yid gnyis med pa dang / the tsom med</text></item>
<item><p>165b3</p><section>phal chen</section><text>par gnas pa yin te/ 'di ni nem nur thams cad gcod pa'i sems bskyed pa lnga pa'o/ /kye rgyal ba'i sras gzhan yang byang chub sems dpa' 'di snyam ste/ bdag byang chub sems dpa'i spyad pa spyod pa'i tshe/ sangs rgyas kyi chos thams cad snang bar gyur pas chos</text></item>
<item><p>165b4</p><section>phal chen</section><text>thams cad mngon du gyur par 'gyur ro/ /snyam yang de la de de ltar mi 'gyur snyam pa'i nem nur med yid gnyis med the tsom med de/ de ni gnas ma yin no/ /'di ni nem nur thams cad gcod pa'i sems bskyed pa drug pa'o/ /kye rgyal ba'i sras gzhan yang byang chub sems dpa'</text></item>
<item><p>165b5</p><section>phal chen</section><text>'di snyam ste/ 'di ltar sems can thams cad kyi sems khong du chud par bya ba'i phyir/ chos thams cad sangs rgyas kyi chos su mos par bya'o/ /snyam yang de la de de ltar mi 'gyur snyam pa'i nem nur med yid gnyis med the tsom med de/ de</text></item>
<item><p>165b6</p><section>phal chen</section><text>ni gnas ma yin no/ /'di ni nem nur thams cad gcod pa'i sems bskyed pa bdun pa'o/ /kye rgyal ba'i sras gzhan yang byang chub sems dpa' chags pa med pa'i chos kyi sgo thams cad chags pa thams cad mi dmigs pas rab tu shes shing / de la</text></item>
<item><p>165b7</p><section>phal chen</section><text>nem nur med yid gnyis med the tsom med pas bla na med pa yang dag par rdzogs pa'i byang chub tu mngon par sangs rgyas kyi bar du yang dag pa nyid la gnas pa/ 'di ni nem nur thams cad gcod pa'i sems bskyed pa brgyad pa'o/ /kye rgyal ba'i sras</text></item>
<item><p>166a1</p><section>phal chen</section><text>gzhan yang byang chub sems dpas chos thams cad ye shes kyi phyin ci log rab tu spangs pa dang / blang ba med cing dor ba med pa'i tshul gyis 'jig rten las 'das pa'i chos su shes te/ de la gzhan gyi dring mi 'jog cing</text></item>
<item><p>166a2</p><section>phal chen</section><text>nem nur med de yid gnyis med la the tsom med pa yin te/ 'di ni nem nur thams cad gcod pa'i sems bskyed pa dgu pa'o/ /kye rgyal ba'i sras gzhan yang byang chub sems dpa' 'di snyam du sems te/ 'du shes phyin ci log thams cad rab tu spangs</text></item>
<item><p>166a3</p><section>phal chen</section><text>pa'i sems skad cig gcig gi ye shes gcig dang gnyis su mi dmigs pa bgrang ba thams cad dang bral ba/ 'dus ma byas la shin tu gzhol ba/ brjod pa thams cad rab tu spangs pa spyod yul brjod tu med pa'i mthar phyin pas sangs rgyas kyi chos</text></item>
<item><p>166a4</p><section>phal chen</section><text>thams cad mngon par rdzogs par 'tshang rgya bar bya'o/ /snyam yang de la de de ltar mi 'gyur snyam pa'i nem nur med yid gnyis med the tsom med de de ni gnas ma yin no/ /'di ni nem nur thams cad gcod pa'i sems bskyed pa bcu pa ste/ kye rgyal</text></item>
<item><p>166a5</p><section>phal chen</section><text>ba'i sras bcu po de dag ni byang chub sems dpa' rnams kyi sangs rgyas kyi chos thams cad la nem nur thams cad gcod pa'i sems bskyed pa the tsom med cing yid gnyis med la som nyi med pa rnams te/ de dag la gnas shing byang chub sems</text></item>
<item><p>166a6</p><section>phal chen</section><text>dpa' rnams sangs rgyas kyi chos thams cad la nem nur med pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi bsam gyis mi khyab pa nyid de/ bcu gang zhe na/ 'di ltar dge ba'i rtsa ba thams</text></item>
<item><p>166a7</p><section>phal chen</section><text>cad la bsam gyis mi khyab pa yin/ smon lam thams cad la bsam gyis mi khyab pa yin/ chos thams cad sgyu ma lta bur 'jug pa la bsam gyis mi khyab pa yin/ byang chub sems dpa'i spyad pa spyod pa'i tshe/ byang chub tu sems bskyed pa</text></item>
<item><p>166b1</p><section>phal chen</section><text>la gnas pa'i dge ba'i rtsa ba chud mi za zhing rtog pa med pa dang / rnam par rtog pa med pa la bsam gyis mi khyab pa yin/ kye rgyal ba'i sras gzhan yang byang chub sems dpa' zab mo'i chos thams cad la'ang rab tu 'jug la/ smon lam thams cad</text></item>
<item><p>166b2</p><section>phal chen</section><text>yongs su rdzogs kyi bar du yongs su mya ngan las kyang mi 'da' ba 'di ni bsam gyis mi khyab pa lnga pa'o/ /kye rgyal ba'i sras gzhan yang byang chub sems dpa' byang chub sems dpa'i spyad pa spyod pa'i tshe/ mngal du 'gro ba dang skye ba dang gom pa bdun du</text></item>
<item><p>166b3</p><section>phal chen</section><text>'gro ba dang / btsun mo'i 'khor gyi nang na gnas pa dang / mngon par 'byung ba dang / dka' ba spyad pa'i sbyor ba dang / snying po byang chub tu 'gro ba dang / bdud 'dul ba dang / rnam par 'tshang rgya ba dang / chos kyi 'khor lo bskor ba dang /</text></item>
<item><p>166b4</p><section>phal chen</section><text>yongs su mya ngan las 'da' ba dang / sangs rgyas kyi rnam par 'phrul pa'i byin gyi rlabs thams cad yongs su ston cing snying rje chen po dang 'gro ba thams cad yongs su skyob pa'i smon lam gyi bar gyis yongs su rgyun mi gcod pa 'di ni bsam gyis mi</text></item>
<item><p>166b5</p><section>phal chen</section><text>khyab pa drug pa'o/ /kye rgyal ba'i sras gzhan yang byang chub sems dpa' chos kyi dbyings kyis klas par sems bskyed pas de bzhin gshegs pa'i stobs bcu dang / byin gyi rlabs rnams kyang yang dag par ston la sems can</text></item>
<item><p>166b6</p><section>phal chen</section><text>yongs su smin par bya ba yang rgyun mi gcod pa 'di ni bsam gyis mi khyab pa bdun pa'o/ /kye rgyal ba'i sras gzhan yang byang chub sems dpa' chos thams cad mtshan ma med pa la mtshan ma yod par 'jug /mtshan ma yod pa la mtshan ma med par 'jug</text></item>
<item><p>166b7</p><section>phal chen</section><text>rtog pa med pa la rtog pa yod par ston/ rtog pa yod pa la rtog pa med par ston/ dngos po med pa la dngos po yod par 'jug /dngos po yod pa la dngos po med par 'jug /mngon par 'du byed pa la mngon par 'du bya ba med par ston/ mngon par 'du bya ba med</text></item>
<item><p>167a1</p><section>phal chen</section><text>pa la mngon par 'du bya ba yod par ston/ chos thams cad brjod du med pa la brjod du yod par shes/ chos thams cad brjod du yod pa la brjod du med par shes te/ 'di ni bsam gyis mi khyab pa brgyad pa'o/ /kye</text></item>
<item><p>167a2</p><section>phal chen</section><text>rgyal ba'i sras gzhan yang byang chub sems dpa' byang chub kyang sems dang mnyam par shes la sems kyang byang chub dang mnyam par shes te/ 'gro ba thams cad kyang sems dang byang chub tu shes mod kyi de'i sems phyin ci log tu 'gyur ba med/ 'du</text></item>
<item><p>167a3</p><section>phal chen</section><text>shes phyin ci log tu 'gyur ba med/ lta ba phyin ci log tu 'gyur ba med de/ 'di ni bsam gyis mi khyab pa dgu pa'o/ /kye rgyal ba'i sras gzhan yang byang chub sems dpa' sems kyi skad cig re re zhing 'gog pa la snyoms par 'jug kyang yang dag pa'i</text></item>
<item><p>167a4</p><section>phal chen</section><text>mtha' mngon du mi byed zag pa zad pa yin yang dge ba'i rtsa ba zag pa zad par mi byed/ chos thams cad zag pa med par yang shes/ zag pa zad par yang shes/ zag pa 'gag par yang shes shing sangs rgyas kyi chos la 'jig rten gyi chos su 'jug</text></item>
<item><p>167a5</p><section>phal chen</section><text>ste/ 'jig rten gyi chos la sangs rgyas kyi chos su 'jug kyang / sangs rgyas kyi chos kyis 'jig rten gyi chos la rnam par mi rtog /'jig rten gyi chos kyis sangs rgyas kyi chos la rnam par mi rtog /chos thams cad gzung ba med pa'i tshul du chos</text></item>
<item><p>167a6</p><section>phal chen</section><text>kyi dbyings su yang 'dzud la/ chos thams cad 'gyur ba med pa'i tshul gyis/ gnyis su med par yang shes pa 'di ni bsam gyis mi khyab pa bcu pa'o/ /kye rgyal ba'i sras bcu po de dag ni byang chub sems dpa' rnams kyi bsam gyis mi khyab pa rnams</text></item>
<item><p>167a7</p><section>phal chen</section><text>te/ de dag la gnas shing byang chub sems dpa' rnams sangs rgyas kyi chos thams cad bsam gyis mi khyab pa bla na med pa 'thob par 'gyur ba dag go/ //sangs rgyas rmad gcad ces bya ba shin tu rgyas pa chen po'i mdo/ /bam po bco lnga pa/</text></item>
<item><p>167b1</p><section>phal chen</section><text>kye rgyal ba'i sras bcu po 'di dag ni byang chub sems dpa' rnams kyis dgongs te bshad pa la mkhas pa ste/ bcu gang zhe na 'di ltar sangs rgyas kyi chos kyi rnam grangs thams cad la dgongs te bshad pa la mkhas pa dang / skye ba'i skye mched thams cad la dgongs</text></item>
<item><p>167b2</p><section>phal chen</section><text>te bshad pa la mkhas pa dang / byang chub sems dpa'i rdzu 'phrul dang / rnam par 'phrul pa dang / mngon par rdzogs par 'tshang rgya ba thams cad la dgongs te bshad pa la mkhas pa dang / sems can thams cad kyi las kyi rnam par smin par 'jug pa thams cad</text></item>
<item><p>167b3</p><section>phal chen</section><text>la dgongs te bshad pa la mkhas pa dang / sems can thams cad kyi kun nas nyon mongs pa dang / rnam par byang ba dang / rnam par ldang ba la dgongs te bshad pa la mkhas pa dang / chos thams cad chags pa med pa'i sgo'i mthar phyin pa la bsgribs pa</text></item>
<item><p>167b4</p><section>phal chen</section><text>med pa'i tshul gyis dgongs te bshad pa la mkhas pa ste/ 'di ni dgongs te bshad pa la mkhas pa drug pa'o/ /kye rgyal ba'i sras gzhan yang byang chub sems dpa' nam mkha'i dbyings kyi phyogs re re dang / 'jig rten gyi khams kyi rgyud re re</text></item>
<item><p>167b5</p><section>phal chen</section><text>na yang / 'jig rten gyi khams 'grub pa dang / 'jig rten gyi khams 'jig pa rgyun mi 'chad cing mtshams med pa shes pa 'di ni dgongs te/ bshad pa la mkhas pa bdun pa'o/ /kye rgyal ba'i sras gzhan yang byang chub sems dpa' chos</text></item>
<item><p>167b6</p><section>phal chen</section><text>kyi dbyings thams cad du phra ba dang yangs pa'i 'jug pas yongs su 'jug pa thams cad gzung ba dang / de bzhin gshegs pa dgra bcom pa yang dag par rdzogs pa'i sangs rgyas rnams skye ba nas bzung ste/ yongs su mya ngan las 'da' ba</text></item>
<item><p>167b7</p><section>phal chen</section><text>chen po'i bar du bzung ba rgyun 'chad pa med pas chos kyi dbyings thams cad sangs rgyas kyis yongs su gang bar 'jug cing sangs rgyas skye ba thams cad kyang shin tu rnam par phye bar mthong ba 'di ni dgongs te bshad pa la mkhas pa brgyad pa'o/ /</text></item>
<item><p>168a1</p><section>phal chen</section><text>kye rgyal ba'i sras gzhan yang byang chub sems dpa' 'gro ba thams cad mi 'gyur ba'i tshul gyis mya ngan las 'das par shes kyang thams cad mkhyen pa'i smon lam yongs su rdzogs par bya ba yongs su ma rdzogs kyi bar du</text></item>
<item><p>168a2</p><section>phal chen</section><text>smon lam phyir zlog par mi byed pa 'di ni dgongs te bshad pa la mkhas pa dgu pa'o/ /kye rgyal ba'i sras gzhan yang byang chub sems dpa' chos thams cad gzhan gyi dring mi 'jog par yang shes la dge ba'i bshes gnyen la rten pa yang ring du mi spong /</text></item>
<item><p>168a3</p><section>phal chen</section><text>de bzhin gshegs pa la rim gro bya ba yang rgyun mi gcod dge ba'i bshes gnyen dang rgyud kyi tshul gcig tu gyur pa'i dge ba'i rtsa ba yang yang dag par sdud cing skyed pa dang / spyod pa dang brtan par byed pa dang rnam pa gcig tu byed pa dang / rgyud kyi tshul gcig</text></item>
<item><p>168a4</p><section>phal chen</section><text>tu byed pa dang gcig tu 'byung bar byed pa dang / yongs su grub pa gcig tu byed pa 'di ni dgongs te bshad pa la mkhas pa bcu pa'o/ /kye rgyal ba'i sras bcu po de dag ni byang chub sems dpa' rnams kyi dgongs te bshad pa la mkhas pa rnams te/ de dag</text></item>
<item><p>168a5</p><section>phal chen</section><text>la gnas shing byang chub sems dpa' rnams de bzhin gshegs pa thams cad kyi dgongs te bshad pa la mkhas pa bla na med pa 'thob par 'gyur ba dag go/ /kye rgyal ba'i sras bcu po 'di dag ni/ byang chub sems dpa' rnams kyi ye shes</text></item>
<item><p>168a6</p><section>phal chen</section><text>rnam par dbye ba la mkhas pa ste/ bcu gang zhe na/ 'di ltar zhing thams cad du ye shes rnam par dbye ba la mkhas pa dang / sems can gyi skye mched la 'jug par ye shes rnam par dbye ba la mkhas pa dang / sems can thams cad kyi sems dang /</text></item>
<item><p>168a7</p><section>phal chen</section><text>spyod pa la 'jug par ye shes rnam par dbye ba la mkhas pa dang / sems can thams cad kyi dbang po yongs su shes par ye shes rnam par dbye ba la mkhas pa dang / sems can thams cad kyi las dang rnam par smin pa mngon par 'du byed pa la 'jug</text></item>
<item><p>168b1</p><section>phal chen</section><text>par ye shes rnam par dbye ba la mkhas pa dang / nyan thos kyi spyod pa thams cad la 'jug par ye shes rnam par dbye ba la mkhas pa dang / rang sangs rgyas kyi spyod pa thams cad la 'jug par ye shes rnam par dbye ba la mkhas pa dang / byang chub</text></item>
<item><p>168b2</p><section>phal chen</section><text>sems dpa'i spyod pa thams cad la 'jug par ye shes rnam par dbye ba la mkhas pa dang / 'jig rten gyi chos thams cad la 'jug par ye shes rnam par dbye ba la mkhas pa dang / sangs rgyas kyi chos thams cad la 'jug par ye shes rnam par dbye ba la</text></item>
<item><p>168b3</p><section>phal chen</section><text>mkhas pa'o/ /kye rgyal ba'i sras bcu po de dag ni byang chub sems dpa' rnams kyi ye shes rnam par dbye ba la mkhas pa ste/ de dag la gnas shing byang chub sems dpa' rnams sangs rgyas kyi chos thams cad du ye shes rnam par dbye ba la mkhas pa bla na</text></item>
<item><p>168b4</p><section>phal chen</section><text>med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi snyoms par 'jug pa ste/ bcu gang zhe na/ 'di ltar 'jig rten gyi khams thams cad kyi shes pa la snyoms par 'jug pa dang / sems can</text></item>
<item><p>168b5</p><section>phal chen</section><text>thams cad kyi lus la snyoms par 'jug pa dang / chos thams cad la snyoms par 'jug pa dang / sangs rgyas mthong ba thams cad la snyoms par 'jug pa dang / bskal par gnas par mkhas pa thams cad la snyoms par 'jug pa dang /</text></item>
<item><p>168b6</p><section>phal chen</section><text>bsam gyis mi khyab pa'i lus kyi rgyud kyi ting nge 'dzin dang / rnam par ldang ba mkhas pa la snyoms par 'jug pa dang / de bzhin gshegs pa thams cad kyi sku la snyoms par 'jug pa dang / 'gro ba thams cad khong du chud par bya bas snyoms pa'i ye shes gyis</text></item>
<item><p>168b7</p><section>phal chen</section><text>mkhas pa la snyoms par 'jug pa dang / byang chub sems dpa' thams cad kyi ting nge 'dzin la sems kyi skad cig gcig gis ye shes kyi 'jug pa la snyoms par 'jug pa dang / chags pa med pa'i sems skad cig gcig gi ye shes kyis byang chub sems dpa'i</text></item>
<item><p>169a1</p><section>phal chen</section><text>spyod pa thams cad yang dag par blang ba la rab tu gnas shing rgyun mi gcod pa'i smon lam chen po'i ye shes mkhas pa la snyoms par 'jug pa'o/ /kye rgyal ba'i sras bcu po de dag ni byang chub sems dpa' rnams</text></item>
<item><p>169a2</p><section>phal chen</section><text>kyi snyoms par 'jug pa ste/ de dag la gnas shing byang chub sems dpa' rnams/ sangs rgyas kyi chos thams cad du snyoms par 'jug pa la mkhas pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub</text></item>
<item><p>169a3</p><section>phal chen</section><text>sems dpa' rnams kyi ril po rnams te/ bcu gang zhe na/ 'di ltar ril gyis sems can dang / ril gyis zhing dang / ril gyis mtshan nyid mi mthun pa'i 'gro ba dang / ril gyis bskal pa'i me dang / ril gyis chus 'jig pa dang / ril gyis</text></item>
<item><p>169a4</p><section>phal chen</section><text>sangs rgyas dang / ril gyis sna tshogs mngon par bsgrub pa dang / ril gyis de bzhin gshegs pa'i sku kha dog mtha' yas pa dang / ril gyis chos thams cad rnam pa sna tshogs su bstan pa dang / ril gyis de bzhin gshegs pa thams cad</text></item>
<item><p>169a5</p><section>phal chen</section><text>mchod pa rnam pa tha dad pa'o/ /kye rgyal ba'i sras bcu po de dag ni byang chub sems dpa' rnams kyi ril po ste/ de dag la gnas shing byang chub sems dpa' rnams de bzhin gshegs pa'i ye shes chen po'i ril po bla na med pa 'thob par 'gyur ba dag go /</text></item>
<item><p>169a6</p><section>phal chen</section><text>kye rgyal ba'i sras bcu po 'di dag ni byang chub sems dpa' rnams kyi rnam par thar pa rnams te/ bcu gang zhe na/ 'di ltar 'jig rten gyi khams thams cad du lus kyis rgyas par dgang ba'i rnam par thar pa dang / 'jig rten gyi khams thams</text></item>
<item><p>169a7</p><section>phal chen</section><text>cad du kha dog du ma dang / kha dog sna tshogs yongs su bstan pa'i rnam par thar pa dang / chos kyi dbyings thams cad la sangs rgyas kyi zhing gcig tu 'jug pa'i rnam par thar pa dang / sems can gyi khams thams cad byin gyis brlabs</text></item>
<item><p>169b1</p><section>phal chen</section><text>pa'i rnam par thar pa dang / sangs rgyas kyis brgyan pa'i 'jig rten gyi khams thams cad du lus kyis rgyas par dgang ba'i rnam par thar pa dang / bdag 'jig rten gyi khams thams cad du phyin par shes par bya ba'i rnam par thar ba dang / 'jig rten</text></item>
<item><p>169b2</p><section>phal chen</section><text>gyi khams thams cad du sems kyi skad cig gcig gis 'gro ba'i rnam par thar pa dang / 'jig rten gyi khams gcig tu sangs rgyas thams cad skye ba yongs su bstan pa'i rnam par thar pa dang / 'jig rten gyi khams thams cad du lus gcig</text></item>
<item><p>169b3</p><section>phal chen</section><text>du shes par bya ba'i rnam par thar pa dang / sems kyi skad cig gcig la sangs rgyas thams cad kyi rnam par sprul pa dang / rnam par rol ba dang mi 'bral ba yongs su bstan pa'i rnam par thar ba'o/ /kye rgyal ba'i sras bcu po de dag ni byang</text></item>
<item><p>169b4</p><section>phal chen</section><text>chub sems dpa' rnams kyi rnam par thar pa ste/ de dag la gnas shing byang chub sems dpa' rnams de bzhin gshegs pa thams cad kyi rnam par thar pas rnam par rol ba bla na med pa 'thob par 'gyur ba dag go /kye rgyal ba'i sras bcu po</text></item>
<item><p>169b5</p><section>phal chen</section><text>'di dag ni byang chub sems dpa' rnams kyi mngon par shes pa rnams te/ bcu gang zhe na/ 'di ltar sngon gyi gnas rjes su dran pas mngon par bsgrub pa la mkhas shing shes pa'i mngon par shes pa dang / lha'i rna ba bsgribs pa med pa mngon par</text></item>
<item><p>169b6</p><section>phal chen</section><text>bsgrub pa la mkhas shing shes pa'i mngon par shes pa dang / sems can pha rol dang gang zag pha rol gyi sems dang / spyod pa bsam gyis mi khyab pa yongs su shes pa mngon par bsgrub pa la mkhas shing shes pa'i mngon par shes pa dang /</text></item>
<item><p>169b7</p><section>phal chen</section><text>lha'i mig thogs pa med pas rnam par blta ba mngon par bsgrub pa la mkhas shing shes pa'i mngon par shes pa dang / rdzu 'phrul dang rnam par 'phrul pa chen po'i byin gyi rlabs kyis sems can rnams kyi bsam pa bsam gyis mi khyab pa ji</text></item>
<item><p>170a1</p><section>phal chen</section><text>lta ba bzhin du mngon par bsgrub pa la mkhas shing shes pa'i mngon par shes pa dang / 'jig rten gyi khams bsam gyis mi khyab par lus yongs su bstan pa mngon par bsgrub pa la mkhas shing shes pa'i mngon par shes pa</text></item>
<item><p>170a2</p><section>phal chen</section><text>dang / 'jig rten gyi khams brjod du med par sems skad cig gis 'gro ba mngon par bsgrub pa la mkhas shing shes pa'i mngon par shes pa dang / 'jig rten gyi khams bsam gyis mi khyab pa brgyan par byin gyis brlab pa la mkhas shing shes</text></item>
<item><p>170a3</p><section>phal chen</section><text>pa'i mngon par shes pa dang / lus kyi rgyud brjod du med par sprul pa yongs su bstan pa mngon par bsgrub pa la mkhas shing shes pa'i mngon par shes pa dang / 'jig rten gyi khams brjod du med par bdag bla na med pa yang dag par rdzogs pa'i byang chub tu</text></item>
<item><p>170a4</p><section>phal chen</section><text>mngon par sangs rgyas so/ /zhes bya bar sems can gyi bsam pa bsam gyis mi khyab pa ji lta ba bzhin du yongs su bstan pa la mkhas shing shes pa'i mngon par shes pa'o/ /kye rgyal ba'i sras bcu po de dag ni byang chub sems dpa' rnams kyi mngon</text></item>
<item><p>170a5</p><section>phal chen</section><text>par shes pa ste/ de dag la gnas shing byang chub sems dpa' rnams de bzhin gshegs pa'i mngon par shes pa chen po bsgrub pa la mkhas pa bla na med pa 'thob par 'gyur ba dag go/ /sangs rgyas thams cad kyi rnam par 'phrul pa 'thob par 'gyur ba dag go /</text></item>
<item><p>170a6</p><section>phal chen</section><text>sems can thams cad la yongs su ston pa'i nan tan byed par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi rig pa ste/ bcu gang zhe na/ 'di ltar sems can gyi las dang rnam par smin pa mngon par bsgrub pa</text></item>
<item><p>170a7</p><section>phal chen</section><text>la mkhas shing shes pa'i rig pa dang / 'gro ba thams cad kyi dmigs pas dben zhing byed pa med pa la spros pa med pa'i sems rab tu zhi ba mngon par bsgrub pa la mkhas shing shes pa'i rig pa dang dmigs pa thams cad la zhugs pas sems gcig la</text></item>
<item><p>170b1</p><section>phal chen</section><text>'ang tha dad du dmigs shing chos thams cad rab tu rtogs pas rdo rje lta bu'i ye shes kyi rig pa dang / dbyangs bsam gyis mi khyab pa byin gyis brlabs pas 'jig rten gyi khams mu med par go bar bya ba mngon par bsgrub pa la mkhas shing shes pa'i rig</text></item>
<item><p>170b2</p><section>phal chen</section><text>pa dang / gnas thams cad yang dag par gzhom pa mngon par bsgrub pa la mkhas shing shes pa'i rig pa dang / skye ba la mkhas pa dang / mi skye ba la mkhas pa mngon par bsgrub pa shes pa'i rig pa dang / 'du shes dang / tshor ba'i yul thams cad</text></item>
<item><p>170b3</p><section>phal chen</section><text>rnam par bzlog pa mngon par bsgrub pa la mkhas shing shes pa'i rig pa dang / kye rgyal ba'i sras gzhan yang byang chub sems dpa' chos thams cad mtshan nyid med pa dang / mtshan nyid dang bral ba med cing rnam par dgod pa gcig tu gyur pa dang /</text></item>
<item><p>170b4</p><section>phal chen</section><text>rnam par dgod pa med pa'i tshul gyis rig par bya ba sna tshogs tha dad pa rab tu shes te/ tshad med pa'i bskal par chos ston cing chos kyi dbyings su gnas pa'i tshul gyis bla na med pa yang dag par rdzogs pa'i byang chub tu yang dag par 'byung ba 'di ni ye shes kyi rig</text></item>
<item><p>170b5</p><section>phal chen</section><text>pa brgyad pa'o/ /kye rgyal ba'i sras gzhan yang byang chub sems dpa' 'gro ba thams cad mngon par grub par 'gyur ba med pa'i tshul dang / skye ba dmigs pa'i tshul gyis rab tu shes/ rgyu rab tu shes/ rkyen rab tu shes/ dngos po rab tu shes/ dmigs pa rab tu shes/</text></item>
<item><p>170b6</p><section>phal chen</section><text>'du byed rab tu shes/ skye ba rab tu shes/ 'gog pa rab tu shes de kho na bstan pa rab tu shes/ gti mug dang ldan par 'gyur ba rab tu shes gti mug dang bral ba rab tu shes phyin ci log rab tu shes phyin ci log med pa rab tu shes kun nas nyon mongs pa rab tu shes rnam par</text></item>
<item><p>170b7</p><section>phal chen</section><text>byang ba rab tu shes/ 'khor ba rab tu shes/ mya ngan las 'das pa rab tu shes/ dmigs pa rab tu shes dmigs pa med pa rab tu shes/ mngon par chags pa rab tu shes mngon par chags pa med pa rab tu shes/ gnas rab tu shes gyen</text></item>
<item><p>171a1</p><section>phal chen</section><text>du bskyod pa rab tu shes/ zhugs pa rab tu shes log pa rab tu shes/ 'jug pa rab tu shes ldog pa rab tu shes/ 'jig pa rab tu shes 'byung ba rab tu shes/ yongs su smin pa rab tu shes dbang po rab tu shes/ snod tha dad</text></item>
<item><p>171a2</p><section>phal chen</section><text>pa'i tshul gyis sems can de dag gi 'dul ba yang rab tu shes/ sems can 'dul zhing byang chub sems dpa'i spyod pa la mgo rmongs pa 'ang med de/ kye rgyal ba'i sras de ci'i phyir zhe na/ byang chub sems dpas ni sems can yongs su smin par bya ba'i</text></item>
<item><p>171a3</p><section>phal chen</section><text>don ma gtogs par bla na med pa yang dag par rdzogs pa'i byang chub tu sems ma bskyed de/ de gang gi phyir sems bskyed pa'i sems can de dag yongs su smin par byed cing rnam par gdul bas lus la nyon mongs par mi rtsi'o/ /kye rgyal ba'i sras 'di</text></item>
<item><p>171a4</p><section>phal chen</section><text>ni byang chub sems dpa' rnams kyi 'gro ba thams cad kyi bya ba dang / mi 'gal ba zhes bya ba rten cing 'brel bar 'byung ba rig pa ste dgu pa'o/ /kye rgyal ba'i sras gzhan yang byang chub sems dpa' sangs rgyas gang la yang mngon par chags</text></item>
<item><p>171a5</p><section>phal chen</section><text>pa med de/ sangs rgyas la mngon par chags pa mi skyed/ chos gang la yang mngon par chags pa med de/ chos la mngon par chags pa mi skyed/ zhing gang la yang mngon par chags pa med de/ zhing la mngon par chags pa mi skyed/ sems</text></item>
<item><p>171a6</p><section>phal chen</section><text>can gang la yang mngon par chags pa med de/ sems can la mngon par chags pa mi skyed/ sems can gang la yang mthong ba med de/ sems can yang yongs su smin par byed cing / sems can yang yongs su 'dul bar byed/ chos</text></item>
<item><p>171a7</p><section>phal chen</section><text>gang yang ston pa med de/ spyod pa yang yongs su sbyong zhing smon lam yang yongs su rdzogs par byed/ snying rje chen po yang rnam par 'phel bar byed/ sangs rgyas kyang mthong bar byed/ de bzhin gshegs pas chos bstan pa la'ang rjes su</text></item>
<item><p>171b1</p><section>phal chen</section><text>'brang bar byed/ de bzhin gshegs pa dang rgyu mthun pa yang 'thob par byed/ dge ba'i rtsa ba bskyed pa yang skyed par byed/ de bzhin gshegs pa'i spyod yul yang rgyun mi 'chad par byed/ de bzhin gshegs pa mchod pa yang</text></item>
<item><p>171b2</p><section>phal chen</section><text>rnam par 'phel bar byed/ 'jig rten gyi khams bsam gyis mi khyab pa yang chos kyi dbyings kyis klas pa'i sems kyis yongs su skyod par byed/ chos bstan pa rnam pa sna tshogs kyang rab tu shes par byed/ sems can gyi grangs kyang</text></item>
<item><p>171b3</p><section>phal chen</section><text>rab tu shes par byed sems can rnam pa tha dad pa yang rab tu shes par byed/ sdug bsngal skye ba yang rab tu shes par byed/ sdug bsngal 'gog pa yang rab tu shes par byed/ 'du byed kyi rnam pa thams cad sdug bsngal bar shes nas/</text></item>
<item><p>171b4</p><section>phal chen</section><text>mig yor lta bu'i tshul gyis byang chub sems dpa'i spyad pa spyod cing skye ba'i skye mched thams cad rtsa ba nas rgyun mi gcad pa'i sems bskyed pas 'gro ba thams cad yongs su bskyab pa'i phyir mi spyod pa'i tshul gyis byang chub sems dpa'i spyad pa</text></item>
<item><p>171b5</p><section>phal chen</section><text>la spyod cing / sangs rgyas thams cad kyi rigs kyi rjes su bslab pa dang / rtog pa'i phyin ci log thams cad khong du chud pa'i ri bo'i rgyal po chen po dam pa lta bu thams cad mkhyen pa nyid kyi sgo la gzhol bas sems can thams cad srid pa'i</text></item>
<item><p>171b6</p><section>phal chen</section><text>gang chen mtsho las phyir bzlog pa'i phyir ye shes 'byam klas pa che zhing mi g.yo ba'i bla na med pa yang dag par rdzogs pa'i byang chub tu mngon par 'tshang rgya bar bya'o/ /zhes bya ba 'di ni shes pa'i rig pa bcu pa'o/ /kye rgyal ba'i sras bcu po</text></item>
<item><p>171b7</p><section>phal chen</section><text>de dag ni byang chub sems dpa' rnams kyi rig pa ste/ de dag la gnas shing byang chub sems dpa' rnams de bzhin gshegs pas mkhyen pa'i rig pa chen po mngon par bsgrub pa la mkhas pa bla na med pa 'thob par 'gyur ba dag go /kye</text></item>
<item><p>172a1</p><section>phal chen</section><text>rgyal ba'i sras bcu po 'di dag ni byang chub sems dpa' rnams kyi rnam par grol ba ste/ bcu gang zhe na/ 'di ltar nyon mongs pa las rnam par grol ba dang / lta ba las rnam par grol ba dang / nye bar len pa</text></item>
<item><p>172a2</p><section>phal chen</section><text>las rnam par grol ba dang / phung po dang khams dang / skye mched las rnam par grol ba dang / nyan thos dang / rang sangs rgyas kyi theg pa las 'da' ba'i rnam par grol ba dang / mi skye ba'i chos la bzod pa thob pa'i rnam par grol ba dang / 'gro ba'i zhing thams</text></item>
<item><p>172a3</p><section>phal chen</section><text>cad nas sems can gyi chos las gyen du bskyod pa'i rnam par grol ba dang / byang chub sems dpa'i rnam par bsgrub pa mtha' dang dbus med pa'i rnam par grol ba dang / byang chub sems dpa'i spyod pa thams cad las gyen du bskyod de/ de bzhin gshegs</text></item>
<item><p>172a4</p><section>phal chen</section><text>pa'i sa 'thob pa'i rnam par grol ba dang / dus gsum thams cad skad cig gcig gis shes pa'i rnam par grol ba'o/ /kye rgyal ba'i sras bcu po de dag ni byang chub sems dpa' rnams kyi rnam par grol ba ste/ de dag la gnas shing byang chub sems dpa'</text></item>
<item><p>172a5</p><section>phal chen</section><text>rnams sangs rgyas kyi phrin las bla na med pa sems can rnams kyis 'thob par byed pa dag go/ /kye rgyal ba'i sras bcu po 'di dag ni byang chub sems dpa' rnams kyi skyed mos tshal te/ bcu gang zhe na/ 'di ltar yongs su skyo ba med pas 'khor ba'i skyed</text></item>
<item><p>172a6</p><section>phal chen</section><text>mos tshal dang / mi dga' ba med pas sems can yongs su smin par bya ba'i skyed mos tshal dang / spyod pa chen po bskyed cing rab tu 'dzin pas bskal pa thams cad du zhe non pa'i skyed mos tshal dang / rang gi khyim ltar dga' bas 'jig rten gyi khams</text></item>
<item><p>172a7</p><section>phal chen</section><text>yongs su dag pa'i skyed mos tshal dang / bdud kyi yul mngon par 'dul bas bdud kyi khyim thams cad kyi skyed mos tshal dang / tshul bzhin du rab tu rtogs pas ji skad du thos pa'i chos rtogs par gzhog pa'i skyed mos tshal dang / bdag gi pha'i</text></item>
<item><p>172b1</p><section>phal chen</section><text>yul la spyod pas pha rol tu phyin pa drug dang / bsdu ba'i dngos po bzhi dang / byang chub kyi phyogs kyi chos sum cu rtsa bdun gyi skyed mos tshal dang / chos gzhan yid la mi byed pas de bzhin gshegs pa'i stobs bcu dang / mi 'jigs pa bzhi dang /</text></item>
<item><p>172b2</p><section>phal chen</section><text>sangs rgyas kyi chos ma 'dres pa bco brgyad dang / mdor na sangs rgyas kyi chos thams cad kyi skyed mos tshal dang / mya ngan las 'das pa chen po'i rgyan gyis rnam par gdul ba dang / chos kyi 'khor lo bskor ba mi gtang bas byang chub sems dpa' thams</text></item>
<item><p>172b3</p><section>phal chen</section><text>cad kyis rnam par 'phrul pa dang rnam par rtse ba dang / byin gyi rlabs yongs su bstan pa'i skyed mos tshal dang / 'jig rten gyi khams thams cad du chos kyi lus kyis rgyas par 'gengs shing nam mkha'i dbyings dang / mnyam pa nyid du rtogs pas</text></item>
<item><p>172b4</p><section>phal chen</section><text>sems kyi skad cig thams cad la mngon par rdzogs par 'tshang rgya ba dang / mi 'bral bar 'gro ba thams cad du bstan pa'i skyed mos tshal lo/ /kye rgyal ba'i sras bcu po de dag ni byang chub sems dpa' rnams kyi skyed mos tshal te/ de dag la gnas shing</text></item>
<item><p>172b5</p><section>phal chen</section><text>byang chub sems dpa' rnams yongs su skyo ba med pa'i spyod pa chen po bla na med pas dga' ba rab tu 'thob pa dag go/ /kye rgyal ba'i sras bcu po 'di dag ni byang chub sems dpa' rnams kyi gzhal med khang ste/ bcu gang zhe na/ 'di ltar nyams pa med</text></item>
<item><p>172b6</p><section>phal chen</section><text>pas byang chub kyi sems kyi gzhal med khang dang / 'dod pa'i khams kyi sems can gyi khams yongs su smin par byed pas dge ba bcu'i las kyi lam dang / bsod nams dang / ye shes kyi tshogs kyi gzhal med khang dang / gzugs kyi khams</text></item>
<item><p>172b7</p><section>phal chen</section><text>kyi sems can gyi khams yongs su smin par byed pas tshangs pa'i gnas bzhi la bsam gtan 'cha' ba'i gzhal med khang dang nyon mongs pa'i dngos po thams cad kyis mi gos pas gnas gtsang ma'i lha'i gnas su skye ba'i gzhal med khang dang / sems</text></item>
<item><p>173a1</p><section>phal chen</section><text>can mi khom pa thob pa las rnam par bzlog pas gzugs med pa'i lha'i rgyud kyi gzhal med khang dang / nyon mongs pa thams cad las sems can gyen du bskyod pas/ kun nas nyon mongs pa'i 'jig rten gyi khams su ched du</text></item>
<item><p>173a2</p><section>phal chen</section><text>bsams te/ skye ba 'dzin pa'i gzhal med khang dang / sngon lhan cig spyod spyod pa'i sems can yongs su smin par bya bas/ slas dang bu dang / bu mo dang chung ma kun tu ston pa'i gzhal med khang dang sems can dbang phyug la chags pa rnam par bzlog pas gling bzhi</text></item>
<item><p>173a3</p><section>phal chen</section><text>dang / 'dzam bu gling dang brgya byin dang tshangs pa dang / 'jig rten gyi mgon po'i dbang phyug la dbang bar byed pa'i gzhal med khang dang / bsam gtan dang rnam par thar ba dang / ting nge 'dzin dang snyoms par 'jug pas shin tu rnam par rtse ba shes pa'i</text></item>
<item><p>173a4</p><section>phal chen</section><text>phyir byang chub sems dpa'i spyod pa thams cad la gnas pa'i dbang phyug la dbang bsgyur bas rnam par rtse ba'i mngon par shes pa'i gzhal med khang dang / de bzhin gshegs pa'i stobs bcu'i rgyan la gnas pas thams cad mkhyen pa nyid kyi rgyal srid dang dbang</text></item>
<item><p>173a5</p><section>phal chen</section><text>phyug bla na med pa la sangs rgyas thams cad kyi rdzu 'phrul gyi dbang bsgyur ba yang dag par blang zhing chos thams cad la dbang sgyur ba'i rgyal srid gzung ba'i gzhal med khang ngo / /kye rgyal ba'i sras bcu po de dag ni byang chub sems dpa' rnams kyi gzhal</text></item>
<item><p>173a6</p><section>phal chen</section><text>med khang ste/ de dag la gnas shing byang chub sems dpa' rnams 'gro ba thams cad du chos kyi dbang bskur bas/ rnam par 'phrul pa'i byin gyi rlabs bla na med pa thob par 'gyur ba dag go/ /kye rgyal ba'i sras bcu po 'di dag ni byang chub sems</text></item>
<item><p>173a7</p><section>phal chen</section><text>dpa' rnams kyi dga' ba ste/ bcu gang zhe na/ 'di ltar 'khrug pa med pas dran pa'i dga' ba dang / rab tu rnam par 'byed pa la mkhas pas blo gros kyi dga' ba dang / sangs rgyas thams cad kyi zhabs kyi drung nas mngon sum du chos thos pa</text></item>
<item><p>173b1</p><section>phal chen</section><text>yongs su zad par mi 'gyur bas rtogs pa'i dga' ba dang / phyogs bcu'i tshad med par khyab pas blo'i dga' ba dang / sems can gyi lus sgo mtha' yas pa yongs su ston pas byang chub sems dpa'i rnam par 'phrul pa'i dga' ba dang / ting nge</text></item>
<item><p>173b2</p><section>phal chen</section><text>'dzin gyi sgo gcig gis ting nge 'dzin gyi sgo thams cad la 'jug pas ting nge 'dzin gyi dga' ba dang / thos pa thams cad 'dzin pa nyams pa med par kun tu 'dzin cing sems can gzhan gyi rgyud kyis 'thob par byed pas gzungs kyi dga' ba dang / tshig gcig</text></item>
<item><p>173b3</p><section>phal chen</section><text>dang yi ge gcig gis bskal pa brjod du med par gzhan dang gzhan du smra zhing nges pa'i tshig rgyud mi 'chad par rab tu ston pas spobs pa'i dga' ba dang / sems can thams cad kyi lus la mtha' yas pa'i sgo'i rgyud du mngon par byang chub pa ston pas mngon par</text></item>
<item><p>173b4</p><section>phal chen</section><text>rdzogs par byang chub pa'i dga' ba dang / bdud dang phyir rgol ba thams cad chos dang 'thun par tshar gcod pas chos kyi 'khor lo bskor ba'i dga' ba'o/ /kye rgyal ba'i sras bcu po de dag ni byang chub sems dpa' rnams kyi dga' ba ste/ de</text></item>
<item><p>173b5</p><section>phal chen</section><text>dag la gnas shing byang chub sems dpa' rnams sangs rgyas thams cad kyi chos kyi dgyes pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi rgyan te/ bcu gang zhe na/ 'di ltar thub pa med</text></item>
<item><p>173b6</p><section>phal chen</section><text>pas stobs kyi rgyan dang / zil gyis mi non pas mi 'jigs pa'i rgyan dang / don brjod du med cing yangs pa brjod pa'i sgo rgyun mi 'chad pas don gyi rgyan dang / chos kyi phung po stong phrag brgyad cu rtsa bzhi shin tu brtags pa'i chos rab tu ston pa la mgo</text></item>
<item><p>173b7</p><section>phal chen</section><text>rmongs pa med pas chos kyi rgyan dang / byang chub sems dpa' thams cad kyis bya ba'i smon lam las phyir mi ldog pas smon lam gyi rgyan dang / kun tu bzang po'i theg pas 'byung bas spyod pa'i rgyan dang / zhing thams cad</text></item>
<item><p>174a1</p><section>phal chen</section><text>zhing gcig du byin gyis rlob pas zhing gi rgyan dang / zhing thams cad du chos kyi sprin chen po'i char rgyas par rab tu 'bebs pas/ dbyangs kyi dkyil 'khor gyi rgyan dang bskal ba grangs med pa thams cad du spyod pa'i</text></item>
<item><p>174a2</p><section>phal chen</section><text>rgyun mi gcod pas byin gyi rlabs kyi brgyan dang sems can gcig gi lus sems can snyed kyi lus su ston cing sems can kyi khong du chud par byed pa'i thams cad mkhyen pa'i stobs bcu dang / mi 'jigs pa'i mthu las phyir mi ldog pas 'phrul</text></item>
<item><p>174a3</p><section>phal chen</section><text>pa'i rgyan to/ /kye rgyal ba'i sras bcu po de dag ni byang chub sems dpa' rnams kyi rgyan te/ de dag la gnas shing byang chub sems dpa' rnams sangs rgyas kyi chos thams cad kyi rgyan bla na med pa 'thob par 'gyur ba dag go /kye</text></item>
<item><p>174a4</p><section>phal chen</section><text>rgyal ba'i sras bcu po 'di dag ni byang chub sems dpa' rnams kyi sems bskyed pa mi sgul ba ste/ bcu gang zhe na/ 'di ltar gtong ba thams cad yongs su gtong zhing / sbyin pa thams cad sbyin par byed pas sems bskyed pa mi sgul ba</text></item>
<item><p>174a5</p><section>phal chen</section><text>dang / sangs rgyas kyi chos thams cad nges par rtogs par gzhag pa la sems bskyed pa mi sgul ba dang / sangs rgyas thams cad la mchod cing rim gro bya ba'i yid la bya ba mang bas sems bskyed pa mi sgul ba dang / sems can thams cad kyis mi</text></item>
<item><p>174a6</p><section>phal chen</section><text>'khrug pas sems bskyed pa mi sgul ba dang / 'gro ba thams cad yongs su mi gtong bas sems bskyed pa mi sgul ba dang / sangs rgyas kyi chos thams cad yongs su btsal ba rgyun mi gcod pas sems bskyed pa mi sgul ba dang / bskal ba 'gro ba</text></item>
<item><p>174a7</p><section>phal chen</section><text>thams cad dang mnyam pa brjod du med pa'i yang brjod du med par byang chub sems dpa'i spyad pa spyod pas zhum par mi 'gyur/ sgyid lug par mi 'gyur zhing / byang chub sems dpa'i spyod pa las phyir mi ldog pas sems bskyed pa mi sgul ba dang /</text></item>
<item><p>174b1</p><section>phal chen</section><text>kye rgyal ba'i sras gzhan yang byang chub sems dpa' dad pa gting tshugs pa dang / rnyog pa med cing dag pa dang / rnam par dag pa dri ma med pa 'od dang ba sangs rgyas thams cad bsnyen bkur ba ba la brtson pa/ phyir mi ldog pa mi zad pa mi 'phrogs pa/ dga'</text></item>
<item><p>174b2</p><section>phal chen</section><text>ba dang spro ba dang / mos pa chen pos byung ba dang ldan pas sems bskyed pa mi sgul ba dang / thams cad mkhyen par sbyor zhing 'byung ba'i lam la shin tu grub pas sems bskyed pa mi sgul ba dang / byang chub sems dpa'i spyod pa dang gdams ngag dang man ngag</text></item>
<item><p>174b3</p><section>phal chen</section><text>dang bslab pa thams cad gzung zhing mnyan pa yongs su mi spong zhing mos par bya ba la sems bskyed pa mi sgul ba'o/ /kye rgyal ba'i sras bcu po de dag ni byang chub sems dpa' rnams kyi sems bskyed pa mi sgul pa ste/ de dag la gnas shing byang</text></item>
<item><p>174b4</p><section>phal chen</section><text>chub sems dpa' rnams thams cad mkhyen pa'i ye shes mi sgul cing / bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi lhag pa'i bsam pa yongs su mi gtong ba la gnas pa ste/ bcu gang</text></item>
<item><p>174b5</p><section>phal chen</section><text>zhe na 'di ltar sangs rgyas thams cad kyi byang chub mngon par rdzogs par 'tshang rgya bar yongs su mi gtong ba dang / sems can thams cad yongs su smin par bya ba dang / rnam par gdul ba yongs su mi gtong ba dang / sangs rgyas thams cad kyi</text></item>
<item><p>174b6</p><section>phal chen</section><text>gdung ba sab pa yongs su mi gtong ba dang / dge ba'i bshes gnyen thams cad la bsnyen pa yongs su mi gtong ba dang / sangs rgyas kyi zhing thams cad du de bzhin gshegs pa bsnyen bkur bya ba yongs su mi gtong ba dang / yon tan thams</text></item>
<item><p>174b7</p><section>phal chen</section><text>cad yongs su btsal ba'i phyir theg pa chen po yongs su mi gtong ba dang / sangs rgyas byung ba thams cad du tshangs par spyad pa spyod cing / tshul khrims srung ba yongs su mi gtong ba dang / byang chub sems dpa' thams cad yongs su mi gtong</text></item>
<item><p>175a1</p><section>phal chen</section><text>ba dang / de bzhin gshegs pa thams cad kyi gsung yongs su btsal zhing yang dag par gzung ba la mkhas pa yongs su mi gtong ba dang / byang chub sems dpa'i spyod pa dang / smon lam thams cad yang</text></item>
<item><p>175a2</p><section>phal chen</section><text>dag par bsgrub pas sangs rgyas kyi chos thams cad yang dag par bsgrub pa yongs su mi gtong ba'o/ /kye rgyal ba'i sras bcu po de dag ni byang chub sems dpa' rnams kyi lhag pa'i bsam pa yongs su mi gtong ba la gnas pa ste/ de dag la gnas shing</text></item>
<item><p>175a3</p><section>phal chen</section><text>byang chub sems dpa' rnams sangs rgyas kyi chos thams cad yongs su mi gtong ba bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi ye shes kyis rnam par lta ba ste/ bcu gang zhe na/ 'di ltar chos</text></item>
<item><p>175a4</p><section>phal chen</section><text>thams cad kyi tshig rab tu dbye ba bstan par mkhas pa la ye shes kyis rnam par lta ba dang / dus gsum gyi dge ba'i rtsa ba thams cad la ye shes kyis rnam par lta ba dang / byang chub sems dpa'i spyod pa dang rnam par 'phrul pa thams cad la ye shes kyis rnam</text></item>
<item><p>175a5</p><section>phal chen</section><text>par lta ba dang / chos thams cad kyi tshul gyi sgo la ye shes kyis rnam par lta ba dang / sangs rgyas thams cad kyi byin gyi rlabs la ye shes kyis rnam par lta ba dang / gzungs kyi sgo thams cad la ye shes kyis rnam par lta ba dang / 'jig rten</text></item>
<item><p>175a6</p><section>phal chen</section><text>gyi khams thams cad du chos bstan pa la ye shes kyis rnam par lta ba dang / chos kyi dbyings thams cad du 'jug pa la ye shes kyis rnam par lta ba dang / phyogs bcu thams cad du bsam gyis mi khyab pa la ye shes kyis rnam par lta ba dang / sangs</text></item>
<item><p>175a7</p><section>phal chen</section><text>rgyas kyi chos thams cad kyi ye shes snang ba chags pa med pa la ye shes kyis rnam par lta ba'o/ /kye rgyal ba'i sras bcu po de dag ni byang chub sems dpa' rnams kyi ye shes kyis rnam par lta ba ste/ de dag la gnas shing byang chub sems dpa' rnams</text></item>
<item><p>175b1</p><section>phal chen</section><text>de bzhin gshegs pa'i ye shes chen pos rnam par gzigs pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi chos shin tu bstan pa ste/ bcu gang zhe na/ 'di ltar chos thams cad rten cing</text></item>
<item><p>175b2</p><section>phal chen</section><text>'brel bar 'byung bar bstan pa dang / chos thams cad sgyu ma lta bur bstan pa dang / chos thams cad nyon mongs pa med par bstan pa dang / chos thams cad mtha' dang dbus med par bstan pa dang / chos thams cad gnas med par bstan pa dang / chos</text></item>
<item><p>175b3</p><section>phal chen</section><text>thams cad rdo rje lta bur bstan pa dang / chos thams cad de bzhin gshegs par bstan pa dang / chos thams cad rab tu zhi bar bstan pa dang / chos thams cad 'byung ba'i lam du bstan pa dang / chos thams cad don gcig pa'i rang bzhin yongs su ma grub</text></item>
<item><p>175b4</p><section>phal chen</section><text>par bstan pa'o/ /kye rgyal ba'i sras bcu po de dag ni byang chub sems dpa' rnams kyi chos shin tu bstan pa ste/ de dag la gnas shing byang chub sems dpa' rnams chos thams cad shin tu bstan pa la mkhas pa 'thob par 'gyur ba dag go /kye</text></item>
<item><p>175b5</p><section>phal chen</section><text>rgyal ba'i sras bcu po 'di dag ni byang chub sems dpa' rnams kyi yongs su dag pa ste/ bcu gang zhe na/ 'di ltar lhag pa'i bsam pa yongs su dag pa dang / the tsom dang yid gnyis rnam par 'thor ba yongs su dag pa dang / lta ba yongs su dag</text></item>
<item><p>175b6</p><section>phal chen</section><text>pa dang / spyod yul yongs su dag pa dang / thams cad mkhyen pa nyid la mos pa yongs su dag pa dang / so so yang dag par rig pa yongs su dag pa dang / mi 'jigs pa yongs su dag pa dang / byang chub sems dpa' thams cad kyi ye</text></item>
<item><p>175b7</p><section>phal chen</section><text>shes kyis rnam par spyod pa yongs su dag pa dang / byang chub sems dpa'i yang dag par dam bcas pa thams cad yang dag par bsgrub pa yongs su dag pa dang / bsod nams brgya ba'i mtshan gyi mi chen po'i mtshan sum cu rtsa gnyis dang ldan zhing</text></item>
<item><p>176a1</p><section>phal chen</section><text>bla na med pa yang dag par rdzogs pa'i byang chub kyi mthar thug pa'i dge ba'i chos dang ldan pa'i dge ba'i rtsa ba thams cad yongs su dag pa'o/ /kye rgyal ba'i sras bcu po de dag ni byang chub sems dpa'</text></item>
<item><p>176a2</p><section>phal chen</section><text>rnams kyi yongs su dag pa ste/ de dag la gnas shing byang chub sems dpa' rnams sangs rgyas kyi chos thams cad yongs su dag pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi</text></item>
<item><p>176a3</p><section>phal chen</section><text>phyag rgya ste/ bcu gang zhe na/ kye rgyal ba'i sras 'di la byang chub sems dpa' 'du byed kyi sdug bsngal dang / 'gyur ba'i sdug bsngal shes kyang sangs rgyas kyi chos yongs su btsal bas sgyid lug par byed par 'gyur ba med cing / byang</text></item>
<item><p>176a4</p><section>phal chen</section><text>chub sems dpa' spyod pa la zhum par 'gyur ba med la mi 'jigs mi skrag skrag par mi byed de/ smon lam las phyir mi ldog cing thams cad mkhyen pa nyid du sems bskyed pa rgyun mi gcod cing / sangs rgyas kyi chos yongs su btsal ba la</text></item>
<item><p>176a5</p><section>phal chen</section><text>mthar thug pa med pa 'di ni bla na med pa yang dag par rdzogs pa'i byang chub tu 'gyur ba'i phyag rgya dang po'o/ /kye rgyal ba'i sras gzhan yang byis pa so so'i skye bo rang gi kun nas nyon mongs pas shin tu 'khrugs par gyur pa de dag byang chub</text></item>
<item><p>176a6</p><section>phal chen</section><text>sems dpa' la mi snyan par rjod cing ngan du zer la mi tshul ba dang / rtsub pa'i ngag 'byin cing sdigs ru byed pa dang / rdo dang dbyig pa dang / mtshon chas rdeg cing 'debs kyang de'i rgyus byang chub sems dpa'i spyod pa dang / sangs</text></item>
<item><p>176a7</p><section>phal chen</section><text>rgyas kyi chos yongs su btsal ba las skyo bar mi 'gyur te/ bzod pa dang mos pa mang bar spyod cing chos skyon med pa yang dag pa ji lta ba bzhin du rtogs pa'i bzod pa dang / ldan pa 'di ni bla na med pa yang dag par rdzogs pa'i byang chub</text></item>
<item><p>176b1</p><section>phal chen</section><text>tu 'gyur ba'i phyag rgya gnyis pa'o/ /kye rgyal ba'i sras gzhan yang byang chub sems dpa' sangs rgyas kyi chos zab mo thams cad mkhyen pa nyid dang ldan pa bstan pa'i tshe/ khong nas shes pas 'jug cing mos pa dang / yid ches pa dang / dga' ba dang</text></item>
<item><p>176b2</p><section>phal chen</section><text>mngon par dad par 'gyur ba 'di ni bla na med pa yang dag par rdzogs pa'i byang chub tu 'gyur ba'i phyag rgya gsum pa'o/ /kye rgyal ba'i sras gzhan yang byang chub sems dpa' rang gi shes pas bdag shes par byed cing thams cad mkhyen pa nyid du sems bskyed pa</text></item>
<item><p>176b3</p><section>phal chen</section><text>lhag pa'i bsam pas/ sangs rgyas su 'gyur bar bya'o/ /bla na med pa yang dag par rdzogs pa'i byang chub tu/ mngon par 'tshang rgya bar bya'o/ /dga' ba dang mos pa dang spro ba chen pos byung ba'i sems bskyed pa dang /</text></item>
<item><p>176b4</p><section>phal chen</section><text>mos pa chen po'i rgyus/ rnam par 'phel ba'i brtson 'grus chen pos 'gro ba lnga'i rgyud du 'khor zhing nyon mongs pa'i sems can rnams rab tu dgrol bar bya'o/ /snyam pa 'di ni bla na med pa yang dag par rdzogs pa'i byang chub tu 'gyur ba'i phyag rgya bzhi pa'o/ /kye</text></item>
<item><p>176b5</p><section>phal chen</section><text>rgyal ba'i sras gzhan yang byang chub sems dpa' de bzhin gshegs pa'i ye shes mu med pa la 'jug kyang de bzhin gshegs pa'i ye shes las mtshams kyis dpog pa mi byed cing sangs rgyas bcom ldan 'das tshad med pa rnams las de bzhin gshegs pa'i</text></item>
<item><p>176b6</p><section>phal chen</section><text>ye shes kun tu mtha' yas pa thos shing tshad 'dzin par mi byed cing / yi ge rnam par dgod pa thams cad kyis de bzhin gshegs pa'i ye shes la sa mtshams su dpog par mi byed pa 'di ni bla na med pa yang dag par rdzogs pa'i byang chub tu 'gyur ba'i phyag rgya lnga</text></item>
<item><p>176b7</p><section>phal chen</section><text>pa'o/ /kye rgyal ba'i sras gzhan yang byang chub sems dpa' bla na med pa yang dag par rdzogs pa'i byang chub tu shin tu mos pa yin te/ mos pa gzhan gyis mi thub pa dang mos pa zab pa dang / mos pa yangs pa dang / mos pa che ba dang / mos pa</text></item>
<item><p>177a1</p><section>phal chen</section><text>sna tshogs dang / mos pa zil gyis mi non pa dang / mos pa bla na med pa dang / mos pa brtan pa dang mos pa las mi mtshungs pa'i mos pa dang ldan zhing de la bdud thams cad dang / bdud kyi ris kyi lha thams cad dang /</text></item>
<item><p>177a2</p><section>phal chen</section><text>mu stegs can gzhan dang phas kyi rgol ba thams cad kyis mos pa de las bzlog par mi nus shing thams cad mkhyen pa nyid du sems bskyed pa las phyir bzlog par mi nus te/ de lta bu'i mos pa chen po la gnas pa'i byang chub sems dpa' ni bla na med pa</text></item>
<item><p>177a3</p><section>phal chen</section><text>yang dag par rdzogs pa'i byang chub las phyir mi ldog pa'i mos pa dang ldan pa yin te 'di ni phyag rgya drug pa'o/ /kye rgyal ba'i sras gzhan yang byang chub sems dpa' mi zlogs shing lus dang srog la mi lta bar thams cad mkhyen pa nyid la mngon par</text></item>
<item><p>177a4</p><section>phal chen</section><text>phyogs shing thams cad mkhyen pa nyid du sems bskyed pa sangs rgyas thams cad kyi byang chub snang bar byung bas byang chub sems dpa'i spyad pa la spyod cing sangs rgyas kyi byang chub yongs su mi gtong la dge ba'i bshes gnyen bsnyen pa las phyir mi ldog pa 'di ni bla</text></item>
<item><p>177a5</p><section>phal chen</section><text>na med pa yang dag par rdzogs pa'i byang chub tu 'gyur ba'i phyag rgya bdun pa'o/ /kye rgyal ba'i sras gzhan yang byang chub sems dpa'i theg pa chen po la gnas pa'i rigs kyi bu 'am rigs kyi bu mo rnams la sangs rgyas kyi chos yongs su btsal bas</text></item>
<item><p>177a6</p><section>phal chen</section><text>nye bar rton par byed de dge ba'i rtsa ba la'ang rab tu gzhog go /ji ltar na byang chub las phyir mi ldog par 'gyur zhes te/ thams cad mkhyen pa nyid kyi sems kyis kyang rab tu 'dzin te/ 'di ni bla na med pa yang dag par rdzogs pa'i byang chub tu 'gyur</text></item>
<item><p>177a7</p><section>phal chen</section><text>ba'i phyag rgya brgyad pa'o/ /kye rgyal ba'i sras gzhan yang byang chub sems dpa' sems can thams cad la snyoms pa'i sems la gnas shing thams cad mkhyen pa'i ye shes yang dag par bsgrub pa la brtson pa yin te/ sems can thams cad la</text></item>
<item><p>177b1</p><section>phal chen</section><text>yang snying rje chen po bskyed cing / bla na med pa yang dag par rdzogs pa'i byang chub las phyir mi ldog par chos ston te/ 'di ni bla na med pa yang dag par rdzogs pa'i byang chub tu 'gyur ba'i phyag rgya dgu pa'o/ /kye rgyal ba'i sras gzhan yang byang chub</text></item>
<item><p>177b2</p><section>phal chen</section><text>sems dpa' 'das pa dang / ma byon pa dang / da ltar byung ba'i sangs rgyas bcom ldan 'das rnams dang / dge ba'i rtsa ba thams cad kyis rgyud kyi tshul gcig tu gyur cing / sangs rgyas thams cad kyi rigs rgyun mi gcod pa la shin tu brtson pa</text></item>
<item><p>177b3</p><section>phal chen</section><text>dang / thams cad mkhyen pa'i ye shes kyi lam gyis 'byung ba la gnas pa yin te/ 'di ni bla na med pa yang dag par rdzogs pa'i byang chub tu 'gyur pa'i phyag rgya bcu pa'o/ /kye rgyal ba'i sras bcu po de dag ni byang chub sems dpa' rnams kyi phyag</text></item>
<item><p>177b4</p><section>phal chen</section><text>rgya ste/ phyag rgya de dag dang ldan na byang chub sems dpa' rnams myur du bla na med pa yang dag par rdzogs pa'i byang chub tu mngon par 'tshang rgya zhing chos kyi ye shes kyi phyag rgya bla na med pa 'thob par 'gyur ba dag go /kye rgyal ba'i sras bcu po 'di</text></item>
<item><p>177b5</p><section>phal chen</section><text>dag ni byang chub sems dpa' rnams kyi ye shes snang ba ste/ bcu gang zhe na/ 'di ltar byang chub sems dpa' bla na med pa yang dag par rdzogs pa'i byang chub tu nges te/ sangs rgyas kyi byang chub kyis snang bar gyur pa'i ye shes snang ba dang / sangs</text></item>
<item><p>177b6</p><section>phal chen</section><text>rgyas thams cad lta ba la ye shes snang ba dang / sems can thams cad kyi 'chi 'pho ba dang skye ba'i skye mched la ye shes snang ba dang / mdo sde'i chos kyi rnam grangs thams cad la ye shes snang ba dang / dge ba'i bshes gnyen thams cad kyi rgyu</text></item>
<item><p>177b7</p><section>phal chen</section><text>mthun pas byang chub tu sems bskyed cing dge ba'i rtsa ba thams cad bstsags pa la ye shes snang ba dang / sems can rnam par gdul ba la ye shes snang ba dang / sems can thams cad yongs su smin par bya ba dang / gdul bas de bzhin gshegs</text></item>
<item><p>178a1</p><section>phal chen</section><text>pa'i sa la dgod pa la ye shes snang ba dang / chos kyi tshul 'byam klas shing bsam gyis mi khyab pa bstan pa la ye shes snang ba dang / sangs rgyas thams cad kyi byin gyi rlabs la mkhas pa la ye shes snang ba dang / pha rol</text></item>
<item><p>178a2</p><section>phal chen</section><text>tu phyin pa thams cad yongs su rdzogs par bya ba la ye shes snang ba'o/ /kye rgyal ba'i sras bcu po de dag ni ye shes snang ba ste/ de dag la gnas shing byang chub sems dpa' rnams sangs rgyas kyi chos thams cad la bla na med pa'i ye shes snang ba 'thob par 'gyur</text></item>
<item><p>178a3</p><section>phal chen</section><text>ba dag go /kye rgyal ba'i sras bcu po 'di dag ni byang chub sems dpa' rnams kyi byang chub sems dpa'i gnas sems can thams cad dang / nyan thos thams cad dang / rang sangs rgyas thams cad dang / mtshungs pa med pa ste/ bcu gang zhe na/ kye</text></item>
<item><p>178a4</p><section>phal chen</section><text>rgyal ba'i sras 'di la byang chub sems dpa' yang dag pa'i mtha'i gnas kyis gnas kyang smon lam thams cad yongs su ma rdzogs kyi bar du mngon tu mi byed pa 'di ni byang chub sems dpa'i gnas mtshungs pa med pa dang po'o/ /kye rgyal ba'i sras gzhan yang</text></item>
<item><p>178a5</p><section>phal chen</section><text>byang chub sems dpa' dge ba'i rtsa ba thams cad bskyed par bya ba yang chos kyi dbyings thams cad kyis klas par sems bskyed pas skyed par byed la chos gang la yang mngon par chags pa med pa 'di ni byang chub sems dpa'i gnas mtshungs pa med pa gnyis pa'o/ /</text></item>
<item><p>178a6</p><section>phal chen</section><text>kye rgyal ba'i sras gzhan yang / byang chub sems dpa' sprul pa lta bu'i/ /byang chub sems dpa'i spyod pa la chos thams cad rab tu zhi bas spyod kyang sangs rgyas kyi chos thams cad la mgo rmongs pa'ang med pa 'di ni byang chub</text></item>
<item><p>178a7</p><section>phal chen</section><text>sems dpa'i gnas mtshungs pa med pa gsum pa'o/ /kye rgyal ba'i sras gzhan yang byang chub sems dpa' 'gro ba thams cad las gyen du 'phags pa'i yid la bya bas bskal pa brjod du med par smon lam chen po yongs su rdzogs par bya ba'i phyir</text></item>
<item><p>178b1</p><section>phal chen</section><text>byang chub sems dpa'i spyad pa spyod kyang yongs su skyo ba mi bskyed de/ 'di ni byang chub sems dpa'i gnas mtshungs pa med pa bzhi pa'o/ /kye rgyal ba'i sras gzhan yang byang chub sems dpa' chos thams cad rang bzhin gyis dben pas chos thams</text></item>
<item><p>178b2</p><section>phal chen</section><text>cad la mi gnas par spyod kyang thams cad mkhyen par 'byung ba'i chos yongs su ma rdzogs kyi bar du yongs su mya ngan las 'da' bar mi byed pa 'di ni byang chub sems dpa'i gnas mtshungs pa med pa lnga pa'o/ /kye rgyal ba'i sras gzhan yang byang chub sems</text></item>
<item><p>178b3</p><section>phal chen</section><text>dpa' bskal ba thams cad bskal pa ma yin par yang shes la bskal ba'i grangs kyang rab tu ston te/ de yang yang dag pa de kho na bzhin du 'gyur ba 'di ni byang chub sems dpa'i gnas mtshungs pa med pa drug pa'o/ /kye rgyal ba'i sras gzhan yang byang</text></item>
<item><p>178b4</p><section>phal chen</section><text>chub sems dpa' chos thams cad mngon par 'du bya ba med par yang shes la sangs rgyas kyi chos thams cad yongs su btsal ba'i phyir mngon par 'du bya ba'i spros pa yang rgyun mi gcod pa 'di ni byang chub sems dpa'i gnas mtshungs pa med pa bdun pa'o/ /kye</text></item>
<item><p>178b5</p><section>phal chen</section><text>rgyal ba'i sras gzhan yang byang chub sems dpa' khams gsum thams cad sems tsam du 'jug ste/ dus gsum yang sems tsam du shes la sems de yang mtha' dang dbus med par khong du chud pa 'di ni byang chub sems dpa'i gnas mtshungs pa med pa</text></item>
<item><p>178b6</p><section>phal chen</section><text>brgyad pa'o/ /kye rgyal ba'i sras gzhan yang byang chub sems dpa' sems can gcig gi don tu yang thams cad mkhyen pa'i sa la rab tu gzhag pa'i phyir bskal ba brjod du par byang chub sems dpa'i spyad pa spyod la sems can gcig gi don du ji lta ba</text></item>
<item><p>178b7</p><section>phal chen</section><text>de bzhin du sems can thams cad kyi don du yang thams cad mkhyen pa'i sa la dgod pa'i phyir byang chub sems dpa'i spyad pa spyod kyang / dus su spyod pas yongs su mi skyo ba yin te/ 'di ni byang chub sems dpa'i gnas mtshungs pa med pa dgu pa'o/ /kye rgyal ba'i</text></item>
<item><p>179a1</p><section>phal chen</section><text>sras gzhan yang byang chub sems dpa' byang chub sems dpa'i spyod pa yang yongs su rdzogs la sems can thams cad kyi don du 'gyur bas bla na med pa yang dag par rdzogs pa'i byang chub tu mngon par 'tshang mi rgya zhing ji srid ji srid du 'khor ba de srid de srid</text></item>
<item><p>179a2</p><section>phal chen</section><text>du sems can gyi don gyi phyi phyir zhing tshad med pa bya bar 'gyur ro/ /sangs rgyas kyi byang chub tu dgod par 'gyur ro/ /snyam pa 'di ni byang chub sems dpa'i gnas mtshungs pa med pa bcu pa'o/ /kye rgyal ba'i sras bcu po de dag ni byang chub</text></item>
<item><p>179a3</p><section>phal chen</section><text>sems dpa'i gnas mtshungs pa med pa ste/ de dag la gnas shing byang chub sems dpa' rnams sangs rgyas kyi chos thams cad la ye shes chen po mtshungs pa med pas gnas pa bla na med pa 'thob par 'gyur ba dag go/ //sangs rgyas</text></item>
<item><p>179a4</p><section>phal chen</section><text>rmad gcad ces bya ba shin tu rgyas pa chen po'i mdo/ /bam po bcu drug pa/ kye rgyal ba'i sras bcu po 'di dag ni byang chub sems dpa' rnams kyi sangs rgyas kyi byang chub tu zhum pa med pa'i sems bskyed pa ste/ bcu gang zhe na/ kye rgyal ba'i</text></item>
<item><p>179a5</p><section>phal chen</section><text>sras 'di la byang chub sems dpas 'di ltar bdud dang bdud kyi ris kyi lha thams cad rab tu 'pham par bya'o/ /snyam ste zhum pa med pa'i sems bskyed pa dang / mu stegs can gzhan dang / phas kyi rgol ba thams cad chos dang mthun par tshar gcad do snyam ste/ zhum</text></item>
<item><p>179a6</p><section>phal chen</section><text>pa med pa'i sems bskyed pa dang / legs par bshad pas sems can kyi khams thams cad tshim par bya'o snyam ste/ zhum pa med pa'i sems bskyed pa dang / chos kyi dbyings yongs su rdzogs par bya bas pha rol tu phyin pa yongs su rdzogs par bya ba</text></item>
<item><p>179a7</p><section>phal chen</section><text>thams cad yongs su rdzogs par bya'o snyam ste/ zhum pa med pa'i sems bskyed pa dang / 'gro ba thams cad kyi bsod nams kyi phung po yongs su rdzogs par bya ba yongs su rdzogs par bya'o/ /yang dag par bsdu bar bya'o/ /snyam ste zhum pa med pa'i</text></item>
<item><p>179b1</p><section>phal chen</section><text>sems bskyed pa dang / gter chen po bla na med pa yang dag par rdzogs pa'i byang chub tu brtsam pa chen po dang / byang chub sems dpa'i spyod pa rdzogs par dka' ba yongs su rdzogs par bya'o/ /snyam ste zhum pa med pa'i sems bskyed pa dang /</text></item>
<item><p>179b2</p><section>phal chen</section><text>sems can gyi khams thams cad bla na med pa'i yongs su smin par bya ba dang / bla na med pa'i gdul bas yongs su smin par bya'o/ /gdul bar bya'o snyam ste/ zhum pa med pa'i sems bskyed pa dang / 'jig rten gyi khams thams cad kha dog</text></item>
<item><p>179b3</p><section>phal chen</section><text>du ma dang kha dog sna tshogs dang / brgya stong du ma las 'das pa'i kha dog du mos par bsgyur la byang chub tu mngon par rdzogs par 'tshang rgya bar bya'o snyam ste/ zhum pa med pa'i sems bskyed pa dang / kye rgyal ba'i sras gzhan yang byang chub sems</text></item>
<item><p>179b4</p><section>phal chen</section><text>dpa' 'di ltar sems bskyed de/ bdag byang chub sems dpa'i spyad pa spyod pa'i tshe/ gang la la zhig gis bdag gi lus la dmigs te/ lag pa dang rkang pa dang rna ba dang sna dang / sha dang khrag dang rus pa dang rkang dang / bu dang bu mo dang chung ma</text></item>
<item><p>179b5</p><section>phal chen</section><text>dang glang po dang / rta dang rgyal srid dang g.yog 'khor thams cad slong ba zhig byung na de la bdag gis thams cad yongs su gtang bar byas te/ sems can thams cad la yongs su skyo ba dang ldan pa'i sems gcig kyang mi bskyed do/ /sems</text></item>
<item><p>179b6</p><section>phal chen</section><text>can thams cad la phan pa dang / bde ba'i phyir rnam par smin pa la re ba med cing snying rje chen po sngon du 'gro ba dang / byams pa chen po'i mthar gtugs pa'i sems bskyed pas/ lus thams cad kyang yongs su gtang ngo snyam ste/ zhum</text></item>
<item><p>179b7</p><section>phal chen</section><text>pa med pa'i sems bskyed pa dang / kye rgyal ba'i sras gzhan yang byang chub sems dpa' 'di snyam du sems te/ dus gsum gyi sangs rgyas thams cad dang / sangs rgyas kyi chos thams cad dang / sems can thams cad dang /</text></item>
<item><p>180a1</p><section>phal chen</section><text>zhing thams cad dang / 'gro ba thams cad dang / dus thams cad dang / nam mkha'i khams thams cad dang spyod par gtogs pa'i khams thams cad dang / mya ngan las 'das pa'i khams zhi ba gang ji snyed pa thams cad</text></item>
<item><p>180a2</p><section>phal chen</section><text>dang / chos tha dad pa de dag thams cad sems skad cig gcig dang ldan pa'i shes rab kyis shes par bya/ rtogs par bya/ mngon par rdzogs par 'tshang rgya bar bya/ blta bar bya/ khong du chud par bya/ bsgom par bya/ rnam par bsgom par bya/</text></item>
<item><p>180a3</p><section>phal chen</section><text>mngon par shes par bya/ yongs su shes par bya/ rab tu spang bar bya/ /mngon tu bya ste/ de dag thams cad la ma brtags rnam par ma brtags sna tshogs su ma byas/ rnam pa tha dad du ma byas/ ched du bskyod par ma byas/ dmigs par ma byas bsgom par ma byas</text></item>
<item><p>180a4</p><section>phal chen</section><text>rnam par bsgom par ma byas/ gcig tu ma byas gnyis su ma byas pa'i ye shes mi gnyis pa gnyis po thams cad rab tu shes pa dang / mtshan nyid med pa'i ye shes dang / mtshan nyid thams cad rab tu shes pa dang / rtogs pa med pa'i ye shes/ rtog</text></item>
<item><p>180a5</p><section>phal chen</section><text>pa thams cad rab tu shes pa dang / sna tshogs su gyur pa med pa'i ye shes/ sna tshogs thams cad rab tu shes pa dang / rnam par tha dad par gyur pa med pa'i ye shes rnam pa tha dad pa thams cad rab tu shes pa dang / 'jig rten du gyur ba med pa'i</text></item>
<item><p>180a6</p><section>phal chen</section><text>ye shes 'jig rten thams cad rab tu shes pa dang / 'jig rten gyi khams su phyin pa med pa'i ye shes 'jig rten gyi khams thams cad du rab tu shes pa dang / dus su gyur pa med pa'i ye shes dus thams cad rab tu shes pa dang / sems can gyi</text></item>
<item><p>180a7</p><section>phal chen</section><text>sar gyur pa med pa'i ye shes sems can gyi khams thams cad rab tu shes pa dang / mngon par shes pa thams cad las gyen du 'phags pa'i ye shes mngon par chags pa'i spyod yul gyi mthar thug pa dang / gnas med pa la gzhol pa'i ye shes</text></item>
<item><p>180b1</p><section>phal chen</section><text>gnas thams cad rab tu shes pa dang / kun nas nyon mongs pa med pa'i ye shes kun nas nyon mongs pa thams cad rab tu shes pa dang / mi zad pa'i mthar phyin pa'i ye shes zad pa thams cad rab tu shes pa dang / chos kyi dbyings la gzhol ba'i ye shes</text></item>
<item><p>180b2</p><section>phal chen</section><text>'jig rten gyi khams thams cad du lus yongs su ston pa dang / brjod pa dang tshig dang / sgra dang dbyangs dang bral ba'i ye shes sgra dbyangs brjod du med pa rab tu brjod pa dang / rang bzhin gcig pa'i ye shes rang bzhin med pa rab tu rtogs pa dang /</text></item>
<item><p>180b3</p><section>phal chen</section><text>spyod yul gcig la zhugs pa'i ye shes spyod yul tha dad pa yongs su ston pas/ brjod pa chen po'i byin gyi rlabs yang dag par bsten pa'i phyir brjod du med pa'i chos thams cad mngon par rdzogs par 'tshang rgya bar bya'o/ /sems can thams cad yongs su</text></item>
<item><p>180b4</p><section>phal chen</section><text>smin par bya ba dang / gdul ba'i phyir thams cad mkhyen pa nyid kyi sa chen po mngon par rdzogs par 'tshang rgya bar bya'o/ /cho 'phrul chen po dang rnam par 'phrul pa'i cho 'phrul yang 'gro ba thams cad du bstan par bya'o/ /snyam pa 'di ni zhum pa</text></item>
<item><p>180b5</p><section>phal chen</section><text>med pa'i sems bskyed par bcu pa'o/ /kye rgyal ba'i sras bcu po de dag ni byang chub sems dpa' rnams kyi zhum pa med pa'i sems bskyed pa ste/ de dag la gnas shing byang chub sems dpa' rnams sangs rgyas kyi chos thams cad la zhum pa</text></item>
<item><p>180b6</p><section>phal chen</section><text>pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi lhag pa'i bsam pa ri bo lta bu ste/ bcu gang zhe na/ kye rgyal ba'i sras 'di la byang chub sems dpa' thams cad mkhyen pa'i chos yid la bya</text></item>
<item><p>180b7</p><section>phal chen</section><text>bas rtag tu rgyun mi 'chad par brtson pa yin te/ 'di ni bla na med pa yang dag par rdzogs pa'i byang chub tu lhag pa'i bsam pa ri bo lta bu dang po'o/ /kye rgyal ba'i sras gzhan yang byang chub sems dpa' chos thams cad mi dmigs pas chos</text></item>
<item><p>181a1</p><section>phal chen</section><text>thams cad la rang bzhin gyis stong par rnam par blta ba 'di ni bla na med pa yang dag par rdzogs pa'i byang chub tu lhag pa'i bsam pa ri bo lta bu gnyis pa'o/ /kye rgyal ba'i sras gzhan yang byang chub sems dpa' bskal pa</text></item>
<item><p>181a2</p><section>phal chen</section><text>mtha' dang dbus med par chos dkar po thams cad kyi spyod pa dang ldan pa'i sems bskyed pas byang chub sems dpa'i spyad pa spyod cing chos dkar po yang dag par blangs pa thams cad la nan tan du byed pas de bzhin gshegs pa'i ye shes tshad med pa yang</text></item>
<item><p>181a3</p><section>phal chen</section><text>khong du chud par byed pa 'di ni bla na med pa yang dag par rdzogs pa'i byang chub tu lhag pa'i bsam pa ri bo lta bu gsum pa'o/ /kye rgyal ba'i sras gzhan yang byang chub sems dpa' sangs rgyas kyi chos thams cad kyis dge ba'i bshes gnyen la tshul dang</text></item>
<item><p>181a4</p><section>phal chen</section><text>'dra ba'i rim gro byed cing re ba med pa'i sems bskyed pa chos rku ba dang bral bas nan tan du byed de/ gzhan du na 'di la bdag gis de bas kyang rim gro dang bkur sti rgya chen po bskyed par bya'o/ /'di la yongs su gtong ba thams cad kyang dbul bar bya'o /</text></item>
<item><p>181a5</p><section>phal chen</section><text>snyam pa 'di ni bla na med pa yang dag par rdzogs pa'i byang chub tu lhag pa'i bsam pa ri bo lta bu bzhi pa'o/ /kye rgyal ba'i sras gzhan yang byang chub sems dpa' sems can thams cad las sdug bsngal gyi rnam pa bzod par byed de/ lus la gnod pa dang /</text></item>
<item><p>181a6</p><section>phal chen</section><text>srog la 'bab pa yang nyams su len cing gshe ba dang / mi snyan du zer ba dang sdig pa dang / smod pa dang khyad du gsod pa thams cad kyang bzod par byed de/ de'i rgyus nyams par mi 'gyur 'khrug par mi 'gyur/ 'khrug pa dang rnam par 'khrug par mi</text></item>
<item><p>181a7</p><section>phal chen</section><text>byed de/ de'i rgyus sems can rnams la snying rje chen po'i go bgos pa yang yongs su mi 'dor rgyun mi gcod cing de bas kyang shas cher snying rje chen po rnam par 'phel bar byed do/ /rgyun mi gcod do/ /kye rgyal ba'i sras de ci'i phyir zhe na/ de ni</text></item>
<item><p>181b1</p><section>phal chen</section><text>byang chub sems dpa' de chos thams cad yang dag pa ji lta ba bzhin du 'byung ba'i btang snyoms dang / de bzhin gshegs pa'i chos thams cad rab tu rtogs pa'i bzod pa dang des pa'i dbang dang ldan pa'i phyir te/ 'di ni bla na med pa yang dag</text></item>
<item><p>181b2</p><section>phal chen</section><text>par rdzogs pa'i byang chub tu lhag pa'i bsam pa ri bo lta bu lnga pa'o/ /kye rgyal ba'i sras gzhan yang byang chub sems dpa' bsod nams kyis dbang bsgyur ba chen po dang ldan pa yin te/ lha la dbang bsgyur ba dang / mi la dbang bsgyur ba dang /</text></item>
<item><p>181b3</p><section>phal chen</section><text>gzugs la dbang bsgyur ba dang / stobs la dbang bsgyur ba dang / 'khor la dbang bsgyur ba dang 'dod pa la dbang bsgyur ba dang / rgyal srid la dbang bsgyur ba dang / dbang phyug la dbang bsgyur ba dang / yon tan la dbang bsgyur ba dang / shes rab la dbang</text></item>
<item><p>181b4</p><section>phal chen</section><text>bsgyur ba chen po dang ldan pa yin te/ de rgyal srid kyi bde ba'i dbang du mi 'gyur/ /'dod pa'i bde ba'i dbang du mi 'gyur/ longs spyod kyi bde ba'i dbang du mi 'gyur/ /'khor gyi bde ba'i dbang du mi 'gyur te/ gzhan du na chos 'dod pa chos la gzhol ba chos la 'bab</text></item>
<item><p>181b5</p><section>phal chen</section><text>pa/ chos kyi mthar thug pa/ chos la brten pa chos la skyabs tshol ba/ chos la dpung gnyen tshol ba chos la gnas pa/ chos la don du gnyer ba chos la mngon par dga' ba/ chos la tshol ba yin te/ chos nyid la bsam gtan 'cha' zhing</text></item>
<item><p>181b6</p><section>phal chen</section><text>gnas pa yin te/ rnam pa de lta bu'i bde ba'i bye brag dang 'grogs pas bdud kyi yul la gnas pa ma yin/ kye rgyal ba'i sras de yang ci'i phyir zhe na/ de ni byang chub sems dpas sngon sems can thams cad bdag gis bdud kyi yul las</text></item>
<item><p>181b7</p><section>phal chen</section><text>rnam par bzlog par bya'o/ /sangs rgyas kyi yul la dgod par bya'o/ /zhes sems bskyed pa'i phyir te/ 'di ni bla na med pa yang dag par rdzogs pa'i byang chub tu lhag pa'i bsam pa ri bo lta bu drug pa'o/ /kye rgyal ba'i sras gzhan yang</text></item>
<item><p>182a1</p><section>phal chen</section><text>byang chub sems dpa' bla na med pa yang dag par rdzogs pa'i byang chub tu brtson 'grus 'di lta bu brtsams te bskal pa grangs med par byang chub sems dpa'i spyad pa spyod kyang de ring kho na bla na med pa yang dag par rdzogs pa'i</text></item>
<item><p>182a2</p><section>phal chen</section><text>byang chub tu gzod zhugs pa tsam du 'dzin te/ byang chub sems dpa'i spyod pas mi 'jigs mi skrag skrag par mi 'gyur zhing mi 'jigs pa 'di lta bu dang ldan pa yin te/ de ring kho na bla na med pa yang dag par rdzogs pa'i byang chub tu 'gyur ba snyam du</text></item>
<item><p>182a3</p><section>phal chen</section><text>'dzin pas de phyin cad kyang 'di ltar sems can thams cad yongs su smin par bya ba'i phyir bskal pa tshad med par byang chub sems dpa'i spyad pa spyod pa 'di ni bla na med pa yang dag par rdzogs pa'i byang chub tu lhag pa'i bsam pa ri bo lta bu bdun pa'o/ /kye</text></item>
<item><p>182a4</p><section>phal chen</section><text>rgyal ba'i sras gzhan yang byang chub sems dpa' sems can pha rol dang gang zag pha rol cang shes pa ma yin pa/ gdul dka' ba/ gso dka' ba/ byas pa mi gzo ba/ byas pa mi dran pa shes nas de dag rnam par bzlog pa'i phyir go cha chen po bgos</text></item>
<item><p>182a5</p><section>phal chen</section><text>te/ sems can thams cad kyi sems la dbang bsgyur ba la'ang bsam pa'i spyod yul ji lta ba bzhin du gnas pa yin te/ sems can 'khu bas skyo bar mi 'gyur zhing / sems can pha rol kyi nyon mongs pas phyir ldog par mi 'gyur pa 'di ni bla na med pa</text></item>
<item><p>182a6</p><section>phal chen</section><text>yang dag par rdzogs pa'i byang chub tu lhag pa'i bsam pa ri bo lta bu brgyad pa'o/ /kye rgyal ba'i sras gzhan yang byang chub sems dpa' ni 'di lta bu zhig bdag gi byang chub sems dpa'i spyod pa yang dag par bsgrub par 'gyur ro/ /zhes bya bar su la skabs</text></item>
<item><p>182a7</p><section>phal chen</section><text>'byed pa med par bla na med pa yang dag par rdzogs pa'i byang chub tu sems bskyed de gzhan du na bdag gcig pus phyi ma'i mtha'i mur thug pa'i bskal bar byang chub sems dpa'i spyod pa spyad par bya'o/ /rang gi rgyud 'di nyid las sangs rgyas kyi chos thams</text></item>
<item><p>182b1</p><section>phal chen</section><text>cad yang dag par bsgrub par bya'o/ /sems bskyed pa la rag las par bla na med pa yang dag par rdzogs pa'i byang chub rtogs par bya ste/ byang chub tu sems bskyed par bya'o/ /rang gi rgyud rnam par sbyang bar bya'o/ /gzhan gyi rgyud rnam par sbyang bar bya'o /</text></item>
<item><p>182b2</p><section>phal chen</section><text>rang gi yul khong du chud par bya'o/ /gzhan gyi yul khong du chud par bya'o/ /'das pa dang ma byon pa dang / da ltar byung ba'i sangs rgyas bcom ldan 'das rnams dang yul gcig tu 'gyur bar bya'o/ /snyam pa 'di ni bla na med pa yang dag par rdzogs</text></item>
<item><p>182b3</p><section>phal chen</section><text>pa'i byang chub tu lhag pa'i bsam pa ri bo lta bu dag pa'o/ /kye rgyal ba'i sras gzhan yang byang chub sems dpa' ni chos gang byang chub sems dpa'i spyad pa spyod pa de lta bu'i chos kyang rjes su mi mthong ngo / /chos gang byang chub sems dpa'i spyod pa yongs</text></item>
<item><p>182b4</p><section>phal chen</section><text>su rdzogs par byed pa de lta bu'i chos kyang rjes su mi mthong ngo / /chos gang bla na med pa yang dag par rdzogs pa'i byang chub tu mngon par sangs rgyas pa'am/ 'tshang rgya ba'am/ 'tshang rgya bar 'gyur ba de lta bu'i chos kyang rjes su mi mthong ngo / /gang gis chos bstan</text></item>
<item><p>182b5</p><section>phal chen</section><text>pa dang ston pa dang ston par 'gyur ba de lta bu'i chos kyang rjes su mi mthong ngo / /de la ston par byed pa de yang mi dmigs la chos ston pa nyid kyang mi dmigs te/ 'on kyang byang chub sems dpa' bla na med pa yang dag par rdzogs pa'i byang chub las</text></item>
<item><p>182b6</p><section>phal chen</section><text>smon lam phyir bzlog par mi byed do/ /kye rgyal ba'i sras de ci'i phyir zhe na/ 'di lta ste chos thams cad mi dmigs pa'i spyod pas chos thams cad yongs su btsal ba de lta bus ni bla na med pa yang dag par rdzogs pa'i byang chub tu 'byung bar</text></item>
<item><p>182b7</p><section>phal chen</section><text>'gyur te/ de ni gnyen po yongs su sbyang ba dang / shes rab yongs su rdzogs par bya ba'i phyir las dang dge ba'i rtsa ba de bas kyang shas cher yang dag par sdud do/ /dge ba'i las thams cad yang dag par bsdus pas sems kyi skad</text></item>
<item><p>183a1</p><section>phal chen</section><text>cig re re zhing shin tu shas che bar rnam par 'phel te/ de la gal te chos 'di dag thams cad de lta bur dben na/ bdag kyang su zhig gi phyir bla na med pa yang dag par rdzogs pa'i byang chub tu zhugs snyam pa'i 'jigs</text></item>
<item><p>183a2</p><section>phal chen</section><text>pa med sdang ba med de/ 'di ni bla na med pa yang dag par rdzogs pa'i byang chub tu lhag pa'i bsam pa ri bo lta bu bcu pa'o/ /kye rgyal ba'i sras bcu po de dag ni byang chub sems dpa' rnams kyi lhag pa'i bsam pa ri bo lta bu ste/ de dag la gnas</text></item>
<item><p>183a3</p><section>phal chen</section><text>shing byang chub sems dpa' rnams de bzhin gshegs pa'i ye shes chen po'i thugs ri bo'i rgyal po lta bu bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi bla na med pa yang dag par</text></item>
<item><p>183a4</p><section>phal chen</section><text>rdzogs pa'i byang chub tu ye shes kyi 'jug pa rgya mtsho lta bu ste/ bcu gang zhe na/ 'di ltar sems can gyi khams thams cad tshad med par 'jug pa 'di ni bla na med pa yang dag par rdzogs pa'i byang chub tu ye shes kyis 'jug pa rgya mtsho lta bu dang</text></item>
<item><p>183a5</p><section>phal chen</section><text>po'o/ /kye rgyal ba'i sras gzhan yang byang chub sems dpa' ni 'jig rten gyi khams 'byam klas pa la rtog pa med pa dang / rnam par rtog pa med pa la gnas pas 'jug pa med par zhugs pa yin te/ 'di ni bla na med pa yang dag par rdzogs pa'i byang</text></item>
<item><p>183a6</p><section>phal chen</section><text>chub tu ye shes kyis 'jug pa rgya mtsho lta bu gnyis pa'o/ /kye rgyal ba'i sras gzhan yang byang chub sems dpas nam mkha'i dbyings tshad med pa thams cad yongs su sbyangs shing nam mkha' la sgrib pa med pa'i tshul gyis phyogs kyi dra ba rnam</text></item>
<item><p>183a7</p><section>phal chen</section><text>par phye ba thams cad mnyam pa nyid du rtogs pa 'di ni bla na med pa yang dag par rdzogs pa'i byang chub tu ye shes kyis 'jug pa rgya mtsho lta bu gsum pa'o/ /kye rgyal ba'i sras gzhan yang byang chub sems dpa' ni chos kyi dbyings khong du chud par</text></item>
<item><p>183b1</p><section>phal chen</section><text>bya ba la chags pa med par 'jug pa'i tshul dang / chad pa med par 'jug pa'i tshul dang / rtag pa med par 'jug pa'i tshul dang / tshad med par 'jug pa'i tshul dang / 'jug pa med par 'jug pa'i tshul dang / ldog pa med par 'jug pa'i tshul</text></item>
<item><p>183b2</p><section>phal chen</section><text>dang / 'jug pa thams cad yongs su shes pa'i tshul gyis shin tu zhugs pa yin te/ 'di ni bla na med pa yang dag par rdzogs pa'i byang chub tu ye shes kyis 'jug pa rgya mtsho lta bu bzhi pa'o/ /kye rgyal ba'i sras gzhan yang byang chub sems dpa'</text></item>
<item><p>183b3</p><section>phal chen</section><text>ni dge ba'i rtsa ba thams cad yang dag par sdud cing yongs su te/ 'das pa dang ma byon pa dang da ltar byung ba'i sangs rgyas bcom ldan 'das thams cad dang / byang chub sems dpa' dang chos smra ba dang / nyan thos dang / rang sangs rgyas</text></item>
<item><p>183b4</p><section>phal chen</section><text>rnams dang / so so'i skye bo thams cad la dge ba'i rtsa ba ji snyed cig byas pa dang / byed pa dang byed par 'gyur ba dang / dge ba'i rtsa ba gang gis 'das pa dang ma byon pa dang / da ltar byung ba'i sangs rgyas bcom ldan 'das rnams bla na med pa yang</text></item>
<item><p>183b5</p><section>phal chen</section><text>dag par rdzogs pa'i byang chub tu mngon par sangs rgyas pa dang / 'tshang rgya ba dang / 'tshang rgya bar 'gyur ba dang / chos gang 'das pa dang ma byon pa dang / da ltar byung ba'i sangs rgyas bcom ldan 'das rnams kyis bstan pa dang / ston pa</text></item>
<item><p>183b6</p><section>phal chen</section><text>dang / ston par 'gyur ba dang / sems can ji snyed cig chos bstan pa de dag la grub pa dang / 'grub pa dang 'grub par 'gyur ba dang / sems can ji snyed cig dul ba dang / 'dul ba dang 'dul bar 'gyur ba de lta bu'i dge ba'i rtsa ba</text></item>
<item><p>183b7</p><section>phal chen</section><text>thams cad rab tu shes so/ /mos par byed do/ /rjes su yi rang bar byed do/ /dge ba'i rtsa ba yongs su btsal bas kyang skyo bar mi byed skyo bar mi skyed de/ 'di ni bla na med pa yang dag par rdzogs pa'i byang chub tu ye shes kyis 'jug pa</text></item>
<item><p>184a1</p><section>phal chen</section><text>rgya mtsho lta bu lnga pa'o/ /kye rgyal ba'i sras gzhan yang byang chub sems dpa' ni 'das pa'i bskal pa la 'jug ste/ sems bskyed pa re res kyang bskal pa brjod du med pa la 'jug go /bskal pa re re la yang sangs rgyas skye ba</text></item>
<item><p>184a2</p><section>phal chen</section><text>khrag khrig phrag brgya 'am/ khrag khrig phrag stong ngam/ khrag khrig brgya phrag stong ngam/ sangs rgyas skye ba tshad med pa dang / grangs med pa dang / bsam gyis mi khyab pa dang / mtshungs pa med pa dang / gzhal du med pa dang / dpag tu med pa dang / mtha'</text></item>
<item><p>184a3</p><section>phal chen</section><text>yas pa dang / mu med pa dang / sa mtshams med pa dang / brjod du med pa la 'jug go /sangs rgyas skye ba grangs dang bgrang ba las 'das pa la 'jug cing shes par byed do/ /sangs rgyas bcom ldan 'das de dag gi 'khor gyi dkyil 'khor yang khong</text></item>
<item><p>184a4</p><section>phal chen</section><text>du chud par byed de/ byang chub sems dpa'i tshogs dang / nyan thos kyi dge 'dun dang / chos bstan pa dang / sems can gdul ba dang / sku tshe'i tshad dang / byin gyi rlabs dang / bstan pa gnas pa'i rim pa la'ang 'jug go /bskal pa</text></item>
<item><p>184a5</p><section>phal chen</section><text>gcig la ji ltar zhugs pa de bzhin du bskal pa thams cad la 'jug na sangs rgyas mi bzhugs pa dang / sangs rgyas ma byung ba'i bskal ba lta ci smos te/ bskal pa gang la sems can gang gis bla na med pa yang dag par rdzogs pa'i byang</text></item>
<item><p>184a6</p><section>phal chen</section><text>chub tu dge ba'i rtsa ba bskyed pa dang / sems can gang gis dge ba'i rtsa ba yongs su smin par byas pa dang / sems can gang gis ma byon pa'i sangs rgyas mthong bar dge ba'i rtsa ba yongs su smin par byas pa de dag kyang byang chub sems dpas rab</text></item>
<item><p>184a7</p><section>phal chen</section><text>tu shes te/ de ltar 'jug pas brjod du med pa'i yang brjod du med pa'i bskal pa la 'jug cing rtog kyang sngon gyi bskal pa'i dus la 'jug pas ngoms par mi 'gyur ba 'di ni bla na med pa yang dag par rdzogs pa'i byang chub tu ye shes kyis 'jug pa rgya mtsho</text></item>
<item><p>184b1</p><section>phal chen</section><text>lta bu drug pa'o/ /kye rgyal ba'i sras gzhan yang byang chub sems dpa' ma 'ongs pa'i bskal pa la 'jug cing / rnam par dpyod la sems shing rtog ste/ ma 'ongs pa'i dus kyi bskal ba gang dang gang ni sangs rgyas dang bcas par 'gyur/ /bskal pa gang dang</text></item>
<item><p>184b2</p><section>phal chen</section><text>gang ni sangs rgyas mi bzhugs par 'gyur/ /bskal pa de dag la 'ang sangs rgyas bcom ldan 'das ni ji snyed cig 'byung / /de bzhin gshegs pa de dag gi mtshan ni ci zhes bya bar 'gyur/ /'jig rten gyi khams ni gang du ming ni ci zhes bya ba zhig tu sems can ni ji</text></item>
<item><p>184b3</p><section>phal chen</section><text>snyed cig yongs su smin par mdzad par 'gyur/ /de bzhin gshegs pa de dag ni sku tshe'i tshad ji tsam dang ldan pa zhig tu 'gyur zhes bskal pa gcig nas gcig tu brgyud pa dang / gcig nas gcig tu 'brel ba thams cad la rtog ste/ de ltar 'jug cing rtog</text></item>
<item><p>184b4</p><section>phal chen</section><text>pas bskal pa brjod du med pa zad par byed kyang phyi ma'i mtha'i mur thug pa'i dus la 'jug pas ngoms par mi 'gyur ba 'di ni bla na med pa yang dag par rdzogs pa'i byang chub tu ye shes gyis 'jug pa rgya mtsho lta bu bdun pa'o/ /kye rgyal ba'i sras gzhan yang byang</text></item>
<item><p>184b5</p><section>phal chen</section><text>chub sems dpa' da ltar byung ba'i dus la 'jug cing rtog ste/ phyogs sna tshogs la 'jug par bya ba dang / phyogs bcu rnam par gnas pa dang / phyogs kyi rgyud bstan pa mtha' yas pa dang / phyogs kyi dra ba dang / phyogs kyi dra ba'i rgyud rnam par</text></item>
<item><p>184b6</p><section>phal chen</section><text>tha dad pa thams cad bstan pa dag tu sangs rgyas bcom ldan 'das dag bla na med pa yang dag par rdzogs pa'i byang chub tu mngon par sangs rgyas pa dang / mngon par 'tshang rgya ba dang / mngon par rgya bar 'gyur ba dang / snying po byang chub kyi shing drung du</text></item>
<item><p>184b7</p><section>phal chen</section><text>gshegs pa dang / byang chub kyi gzhi la nyug pa dang / bzhugs pa dang / bdud kyi dkrugs ma rab tu pham par mdzad pa dang / rnam par 'tshang rgya ba dang / bzhengs pa dang / grong rdal tu gshegs pa dang / lha'i gnas su chos ston pa dang / chos kyi</text></item>
<item><p>185a1</p><section>phal chen</section><text>'khor lo bskor ba dang / sems can gyi khams rnam par 'dul ba dang / de bzhin gshegs pa'i rnam par 'phrul ba yongs su ston pa dang / bla na med pa yang dag par rdzogs pa'i byang chub yongs su gtong ba dang / sku tshe'i</text></item>
<item><p>185a2</p><section>phal chen</section><text>'du byed spong pa dang / phung po ma lus pa'i mya ngan las 'das par yongs su mya ngan las 'da' ba dang / chos kyi tshul yang dag par bgro ba dang / bstan pa yang dag par 'dzin pa dang / dam pa'i chos gsal bar byed pa dang / de bzhin gshegs</text></item>
<item><p>185a3</p><section>phal chen</section><text>pa'i mchod rten rgyan gyis brgyan par byed pa dang / de bzhin gshegs pa'i mchod rten la mchod pa byed pa dang / 'jig rten gyi khams thams cad du mchod rten gyi rgyan yid la byed pa dag la sems shing rnam par sems la yid la byed de/ de lta bur</text></item>
<item><p>185a4</p><section>phal chen</section><text>'jug pas sems bskyed pa re re la yang 'jig rten gyi khams brjod du med pa la 'jug cing sems can thams cad kyang rtogs par byed/ sangs rgyas bcom ldan 'das kyang mthong bar byed/ dam pa'i chos kyang thos par byed/ thos nas kyang kun</text></item>
<item><p>185a5</p><section>phal chen</section><text>chub par byed/ dran pas yongs su 'dzin/ blo gros kyis rnam par 'byed/ rtogs pas rnam par 'phel bar byed/ blos phyogs bcur tshad med par rgyas par byed kyang sangs rgyas kyi chos la mgo rmongs par mi 'gyur ro/ /de ci'i phyir zhe na/</text></item>
<item><p>185a6</p><section>phal chen</section><text>rmi lam lta bur rnam par bsgoms pa'i phyir te/ de bzhin gshegs pa de dag la'ang mchod cing rim gror bya ba thams cad byed pas de bzhin gshegs pa de dang de dag gi zhabs kyi drung du bdag nyid de bzhin gshegs pa la mchod cing rim gro byed pas brtson</text></item>
<item><p>185a7</p><section>phal chen</section><text>par ston kyang bdag gi lus la yang mngon par chags pa med/ de bzhin gshegs pa'i sku la yang ma yin/ 'jig rten gyi khams la yang ma yin/ chos nyan pa la yang ma yin/ bskal ba'i grangs la 'jug pa la yang ma yin/ da ltar</text></item>
<item><p>185b1</p><section>phal chen</section><text>byung ba'i sangs rgyas mthong bas ngoms par yang mi 'gyur la/ chos mnyan pas kyang ma yin/ 'jig rten gyi khams rnam par brtags pas kyang ma yin/ bskal pa'i grangs la 'dug pas kyang ma yin te/ 'di ni bla na med pa yang dag par</text></item>
<item><p>185b2</p><section>phal chen</section><text>rdzogs pa'i byang chub tu ye shes kyis 'jug pa rgya mtsho lta bu brgyad pa'o/ /kye rgyal ba'i sras gzhan yang byang chub sems dpa' bskal pa brjod du med pa'i yang brjod du med par sangs rgyas bcom ldan 'das rnams la rim gro byed/ bkur</text></item>
<item><p>185b3</p><section>phal chen</section><text>sti byed/ mchod pa byed de/ bskal pa re re la yang brjod du med pa'i yang brjod du med pa'i sangs rgyas bcom ldan 'das la rim gro byed/ bkur sti byed/ mchod pa byed cing / bdag gi lus kyi skye ba dang / shi 'pho yongs su bstan pas khams gsum</text></item>
<item><p>185b4</p><section>phal chen</section><text>thams cad las 'das pa'i mchod pas/ de bzhin gshegs pa nyan thos kyi dge 'dun dang bcas pa dang / byang chub sems dpa'i tshogs kyis bskor ba la mchod pa byed pa dang / de bzhin gshegs pa mya ngan las 'das pa rnams kyi sku</text></item>
<item><p>185b5</p><section>phal chen</section><text>gdung la yang bla na med pa'i mchod pas mchod pa byed cing yongs su gtong ba'i sems bsam gyis mi khyab pas sems can gyi khams thams cad shin tu tshim par bya ba'i phyir rnam par smin pa la re ba med cing phan gdags pa lhur bya ba dang / phan</text></item>
<item><p>185b6</p><section>phal chen</section><text>par 'dod pas yongs su bzung bar sbyin pa byed kyang sangs rgyas mchod cing / rim gror bya ba dang / sems can thams cad la yongs su gtang ba shin tu btang bas ngoms par mi 'gyur te/ bskal pa brjod du med pa'i yang brjod du med pa'i</text></item>
<item><p>185b7</p><section>phal chen</section><text>sangs rgyas bcom ldan 'das rnams la rim gro bya ba dang / sems can nye bar bstsal ba dang / bstan pa yongs su gzung ba dang / dam pa'i chos brjod pa dang / bla na med pa yang dag par rdzogs pa'i byang chub tu sems can gdul bas</text></item>
<item><p>186a1</p><section>phal chen</section><text>kyang ngoms par mi 'gyur ba 'di ni bla na med pa yang dag par rdzogs pa'i byang chub tu ye shes kyis 'jug pa rgya mtsho lta bu dgu pa'o/ /kye rgyal ba'i sras gzhan yang byang chub sems dpa' ni byang chub sems dpa'i</text></item>
<item><p>186a2</p><section>phal chen</section><text>gdams ngag dang / byang chub sems dpa'i bslab pa dang / byang chub sems dpa'i man ngag dang / byang chub sems dpa'i nan tan dang / byang chub sems dpa'i yongs su dag pa dang / byang chub sems dpa'i yongs su smin par bya ba dang / byang</text></item>
<item><p>186a3</p><section>phal chen</section><text>chub sems dpa'i gdul ba dang / byang chub sems dpa'i mnyam pa nyid dang / byang chub sems dpa'i 'byung ba dang / byang chub sems dpa'i gzungs kyi sgo'i lam sangs rgyas bcom ldan 'das thams cad dang / byang chub sems dpa'</text></item>
<item><p>186a4</p><section>phal chen</section><text>thams cad dang / chos smra ba thams cad las tshol ba dang / yongs su tshol ba dang / 'dzin pa dang / kun chub par byed cing sems can thams cad yongs su bsdu ba dang bslab pa dang / grub par bya ba dang / sems can de dag la chos bstan pas</text></item>
<item><p>186a5</p><section>phal chen</section><text>ngoms par mi 'gyur te/ thams cad mkhyen pa nyid dang ldan pa'i sems bskyed pa sangs rgyas thams cad kyi chos kyi tshul gyi rjes su song bas/ bskal pa brjod du med pa'i yang brjod du med par sems can brjod du med pa'i yang brjod du med pa</text></item>
<item><p>186a6</p><section>phal chen</section><text>yang dag par rdzogs pa'i byang chub las phyir mi ldog par rab tu gzhog pa dang / sangs rgyas kyi chos thams cad la sbyor yang ngoms par mi 'gyur ba 'di ni bla na med pa yang dag par rdzogs pa'i byang chub tu ye shes kyis 'jug pa rgya mtsho lta bu bcu</text></item>
<item><p>186a7</p><section>phal chen</section><text>pa'o/ /kye rgyal ba'i sras bcu po de dag ni byang chub sems dpa' rnams kyi bla na med pa yang dag par rdzogs pa'i byang chub tu ye shes kyis 'jug pa rgya mtsho lta bu ste/ de dag la gnas shing byang chub sems dpa' rnams sangs rgyas</text></item>
<item><p>186b1</p><section>phal chen</section><text>thams cad kyi chos kyi ye shes chen po rgya mtsho lta bu bla na med pa thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi rnam par spyod pa rin po che lta bu ste/ bcu gang zhe na/ 'di ltar sangs rgyas bzhugs</text></item>
<item><p>186b2</p><section>phal chen</section><text>pa'i 'jig rten gyi khams grangs med par 'gro zhing de bzhin gshegs pa rnams blta ba dang / de dag la phyag bya ba dang / bsnyen bkur byed pa 'di ni byang chub sems dpa' rnams kyi bla na med pa yang dag par rdzogs pa'i byang chub tu rnam par spyod pa rin</text></item>
<item><p>186b3</p><section>phal chen</section><text>po che lta bu dang po'o/ /kye rgyal ba'i sras gzhan yang byang chub sems dpa' bsam gyis mi khyab pa'i sangs rgyas bcom ldan 'das rnams las chos nyan cing thos nas kyang 'dzin cing khong du chud par byed de/ dran pas yang dag par 'dzin pa dang /</text></item>
<item><p>186b4</p><section>phal chen</section><text>blo gros kyis rnam par 'byed pa dang / rtogs pas rnam par 'phel bar byed pa dang / blos phyogs bcur tshad med par 'gengs pa 'di ni byang chub sems dpa' rnams kyi bla na med pa yang dag par rdzogs pa'i byang chub tu rnam par spyod pa rin po che lta bu</text></item>
<item><p>186b5</p><section>phal chen</section><text>gnyis pa'o/ /kye rgyal ba'i sras gzhan yang byang chub sems dpa' sangs rgyas kyi zhing 'di nas kyang 'phos par ma gyur la gzhan du yang lus ston la/ sangs rgyas kyi chos la 'ang mgo rmongs pa med pa 'di ni byang chub sems dpa' rnams kyi bla na</text></item>
<item><p>186b6</p><section>phal chen</section><text>med pa yang dag par rdzogs pa'i byang chub tu rnam par spyod pa rin po che lta bu gsum pa'o/ /kye rgyal ba'i sras gzhan yang byang chub sems dpa' chos gcig la rnam par spyad pas chos thams cad shes shing chos thams cad don gcig pa dang /</text></item>
<item><p>186b7</p><section>phal chen</section><text>don tha dad pa ma yin pa'i mthar thug pa'i tshul gyis chos tha dad pa yang dag par bstan pa yang rab tu shes pa 'di ni byang chub sems dpa' rnams kyi bla na med pa yang dag par rdzogs pa'i byang chub tu rnam par spyod pa rin po che lta bu bzhi pa'o/ /kye rgyal ba'i</text></item>
<item><p>187a1</p><section>phal chen</section><text>sras gzhan yang byang chub sems dpa' nyon mongs pa rnam par bzlog pa yang rab tu shes/ nyon mongs pa'i rgyun gcad pa yang rab tu shes/ nyon mongs pa rnam par gzhil ba yang rab tu shes te/ nyon mongs pa spong ba la shin tu</text></item>
<item><p>187a2</p><section>phal chen</section><text>gnas kyang byang chub sems dpa'i spyod pa las yang dag pa'i mtha' mngon tu mi byed cing yang dag pa'i mtha' la'ang pha rol tu phyin pa'i mchog kyang thob la thabs mkhas pa'i bslab pa la shin tu byang bas/ sngon gyi smon lam yongs su bskang ba'i spyod pa de</text></item>
<item><p>187a3</p><section>phal chen</section><text>yongs su rdzogs par byed kyang lus dub par mi 'gyur ba 'di ni byang chub sems dpa' rnams kyi bla na med pa yang dag par rdzogs pa'i byang chub tu rnam par spyod pa rin po che lta bu lnga pa'o/ /kye rgyal ba'i sras gzhan yang byang chub sems dpa' ni 'gro</text></item>
<item><p>187a4</p><section>phal chen</section><text>ba thams cad sems kyis brtags pa yul na mi gnas pa phyogs na mi gnas par shes shing 'jug la yul dang gnas kyang ston te/ rtog pa dang mngon par 'du byed pa'ang med la sems can thams cad yongs su smin par bya ba dang / gdul ba'i</text></item>
<item><p>187a5</p><section>phal chen</section><text>phyir mngon par 'du bya ba'i sa la yang spyod pa 'di ni byang chub sems dpa' rnams kyi bla na med pa yang dag par rdzogs pa'i byang chub tu rnam par spyod pa rin po che lta bu drug pa'o/ /kye rgyal ba'i sras gzhan yang byang chub sems dpa'</text></item>
<item><p>187a6</p><section>phal chen</section><text>chos thams cad rang bzhin med pa dang / sna tshogs ma yin pa dang / rnam pa tha dad pa med pa dang / bgrang ba med pa dang / mtshungs pa med pa dang / kha dog med pa dang / mtshan nyid med pas rang bzhin gcig pa rab tu shes te/ gcig</text></item>
<item><p>187a7</p><section>phal chen</section><text>tu yang mi dmigs la mang po'i rang bzhin du yang yod pa ma yin par rab tu shes te/ byang chub sems dpas chos 'di dag ni sangs rgyas kyi chos so/ /'di dag ni byang chub sems dpa'i chos so/ /'di dag ni rang sangs rgyas kyi chos so/ /</text></item>
<item><p>187b1</p><section>phal chen</section><text>'di dag ni nyan thos kyi chos so/ /'di dag ni so so'i skye bo'i chos so/ /'di dag ni dge ba dang mi dge ba'i chos so/ /'di dag ni 'jig rten gyi chos so/ /'di dag ni 'jig rten las 'das pa'i chos so/ /'di dag ni kha na ma tho ba dang bcas pa'i</text></item>
<item><p>187b2</p><section>phal chen</section><text>chos so/ /'di dag ni kha na ma tho ba med pa'i chos so/ /'di dag ni zag pa dang bcas pa'i chos so/ /'di dag ni zag pa med pa'i chos so/ /'di dag ni 'dus byas kyi chos so/ /'di dag ni 'dus ma byas kyi chos so/ /zhes bya bar rab</text></item>
<item><p>187b3</p><section>phal chen</section><text>tu shes pa 'di ni byang chub sems dpa' rnams kyi bla na med pa yang dag par rdzogs pa'i byang chub tu rnam par spyod pa rin po che lta bu bdun pa'o/ /kye rgyal ba'i sras gzhan yang byang chub sems dpa' ni sangs rgyas bcom ldan 'das kyang mi</text></item>
<item><p>187b4</p><section>phal chen</section><text>dmigs/ byang chub sems dpa' yang mi dmigs chos kyang mi dmigs sems can yang mi dmigs te/ 'di ltar sems can thams cad gdul ba dang / chos thams cad rtogs par bya ba'i phyir smon lam gyi rgyun kyang mi gcod do/ /</text></item>
<item><p>187b5</p><section>phal chen</section><text>de ci'i phyir zhe na/ kye rgyal ba'i sras de ni byang chub sems dpa' sems la mkhas pas sems can gzhan gyi rab tu rtog pa la mkhas pa dang / sems can thams cad kyi dmigs pa la mkhas pas/ sems can thams cad la gdams</text></item>
<item><p>187b6</p><section>phal chen</section><text>ngag rjes su ston pa la mkhas pa dang / sems can thams cad yongs su mya ngan las 'da' bar bya ba la mkhas pa'i phyir te/ byang chub sems dpa'i spyod pa de yang smon lam yongs su rdzogs par bya ba'i phyir spyod pa 'di ni byang chub sems</text></item>
<item><p>187b7</p><section>phal chen</section><text>dpa'i bla na med pa yang dag par rdzogs pa'i byang chub tu rnam par spyod pa rin po che lta bu brgyad pa'o/ /kye rgyal ba'i sras gzhan yang byang chub sems dpa' ni 'du shes kyi byin gyi rlabs thams cad la mkhas pas/ chos rab tu ston cing</text></item>
<item><p>188a1</p><section>phal chen</section><text>rnam par 'byed de shes par yang byed la thabs mkhas pas mya ngan las 'das pa yang yongs su ston te/ de yang phyin ci log med pa dang nor ba med par rab tu shes te/ byang chub sems dpa' des de bzhin nyid mi g.yo</text></item>
<item><p>188a2</p><section>phal chen</section><text>ba'i phyir chos thams cad dus gsum mnyam pa nyid la gnas shing yang dag pa'i mtha' la rab tu rten par yang yang dag par shes te/ sems can gang dul ba 'am gdul ba 'am 'dul bar 'gyur ba de lta bu'i sems can gang yang rjes su mi mthong la/</text></item>
<item><p>188a3</p><section>phal chen</section><text>byung rgyal du bdag gis bskyed do snyam du 'ang mi sems te/ chos gang skye ba 'am 'gag par 'gyur ba de lta bu 'ang mi dmigs te/ chos thams cad la mi gnas pas don yod par 'gyur ba 'di ni byang chub sems dpa' rnams kyi bla na med pa yang</text></item>
<item><p>188a4</p><section>phal chen</section><text>dag par rdzogs pa'i byang chub tu rnam par spyod pa rin po che lta bu dag pa'o/ /kye rgyal ba'i sras gzhan yang byang chub sems dpa' ni sangs rgyas bcom ldan 'das bsam gyis mi khyab pa'i de bzhin gshegs pa re re las kyang rnam pa tha dad</text></item>
<item><p>188a5</p><section>phal chen</section><text>du bgrang ba'i tshul gyis bskal pa bgrang ba sna tshogs ming tha dad pa gzhan dang gzhan bskal pa de dang de dag tu gdags pa'i bskal pa gcig bzung ba nas brjod du med pa shin tu bstan pa'i bar du lung bstan pa nyan cing / lung bstan pa de dag thos nas</text></item>
<item><p>188a6</p><section>phal chen</section><text>kyang byang chub sems dpa'i spyod pa dang de bzhin gshegs pa'i ye shes bsam gyis mi khyab pa la 'khor ba med cing mgo rmongs pa med la lung bstan pa de dag rnam pa de lta bur thos nas kyang de bzhin gshegs pa gnyis su mi gsung ba dang bdag nyid kyi</text></item>
<item><p>188a7</p><section>phal chen</section><text>spyod pa'i mthu dang smon lam gyi khyad par gyis sems can ji ltar smin par byas pa rnams kyi smon lam de dag thams cad chos kyi dbyings khong du chud pas bla na med pa yang dag par rdzogs pa'i byang chub tu yongs su rdzogs par byed pa 'di ni byang chub sems</text></item>
<item><p>188b1</p><section>phal chen</section><text>dpa' rnams kyi bla na med pa yang dag par rdzogs pa'i byang chub tu rnam par spyod pa rin po che lta bu bcu pa'o/ /kye rgyal ba'i sras bcu po de dag ni byang chub sems dpa' rnams kyi byang chub sems dpa'i rnam par spyod pa rin po che lta bu ste/ de dag la gnas shing</text></item>
<item><p>188b2</p><section>phal chen</section><text>byang chub sems dpa' rnams yang dag par rdzogs pa'i sangs rgyas kyi ye shes rin po che chen po bla na med par 'tshang rgya bar 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi theg pa chen po'i go ca rdo rje lta bu'i</text></item>
<item><p>188b3</p><section>phal chen</section><text>sems bskyed pa ste/ bcu gang zhe na/ kye rgyal ba'i sras 'di la chos thams cad mtha' yas pa yin yang byang chub sems dpa' ni 'di ltar chos thams cad dus gsum ma lus par shes pas mngon par rdzogs par 'tshang rgya bar bya'o/ /snyam</text></item>
<item><p>188b4</p><section>phal chen</section><text>du sems bskyed pa 'di ni theg pa chen po'i go ca rdo rje lta bu'i sems bskyed pa dang po'o/ kye rgyal ba'i sras gzhan yang skra'i rtse mo'i go dang / sgo re re la yang sems can mtha' yas te mu med pas/ chos kyi dbyings thams cad kyi sems can lta</text></item>
<item><p>188b5</p><section>phal chen</section><text>smos kyang ci dgos na byang chub sems dpa' ni go ca chen po bgos shing 'di skad du sems can thams cad mya ngan las 'das pa chen po bla na med pas/ yongs su mya ngan las bzla bar bya'o/ /zhes bya ba'i tshig brjod pa 'di ni theg pa chen po'i go ca rdo rje</text></item>
<item><p>188b6</p><section>phal chen</section><text>lta bu'i sems bskyed pa gnyis pa'o/ /kye rgyal ba'i sras gzhan yang 'jig rten gyi khams rnams ni mtha' yas mu med pa ste/ ris med las mtshams med pa na byang chub sems dpa' ni 'di ltar sangs rgyas kyi zhing yongs su dag par bya ba bla</text></item>
<item><p>188b7</p><section>phal chen</section><text>na med pas 'jig rten gyi khams thams cad yongs su sbyang bar bya'o/ /zhes smon lam mngon par sgrub cing de yang yang dag pa dang / dben par yongs su sbyor ba 'di ni theg pa chen po'i go ca rdo rje lta bu'i sems bskyed pa gsum pa'o/ /kye</text></item>
<item><p>189a1</p><section>phal chen</section><text>rgyal ba'i sras gzhan yang 'gro ba thams cad ni mtha' yas mu med pa ste/ ris med la sa mtshams med pa la byang chub sems dpa' ni 'di ltar 'gro ba thams cad bla na med pa'i ye shes kyi snang ba chen pos snang bar bya'o</text></item>
<item><p>189a2</p><section>phal chen</section><text>zhes te/ dge ba'i rtsa ba yongs su bsngo ba 'di ni theg pa chen po'i go ca rdo rje lta bu'i sems bskyed pa bzhi pa'o/ kye rgyal ba'i sras gzhan yang sangs rgyas bcom ldan 'das rnams ni mtha' yas mu med pa ste/ ris med la sa mtshams med</text></item>
<item><p>189a3</p><section>phal chen</section><text>pa na/ byang chub sems dpa' ni dge ba'i rtsa ba bskyed cing / 'di ltar sangs rgyas bcom ldan 'das rnams mnyes par byas pa'i 'og tu bdag kyang bla na med pa yang dag par rdzogs pa'i byang chub tu mngon par 'tshang rgya bar bya'o/ /zhes yongs su</text></item>
<item><p>189a4</p><section>phal chen</section><text>bsngo ba 'di ni theg pa chen po'i go ca rdo rje lta bu'i sems bskyed pa lnga pa'o/ /kye rgyal ba'i sras gzhan yang byang chub sems dpas sangs rgyas bcom ldan 'das rnams kyang mthong ste/ chos kyang nyan la dga' ba dang spro ba bskyed kyang rang gi lus</text></item>
<item><p>189a5</p><section>phal chen</section><text>la yang mngon par chags par mi byed de de bzhin gshegs pa'i sku la yang mngon par chags par mi byed cing / de bzhin gshegs pa'i sku de dag kyang yod par yang mi byed/ med par yang mi byed med pa ma yin par yang mi byed/ yod pa ma yin</text></item>
<item><p>189a6</p><section>phal chen</section><text>par yang mi byed/ dngos por yang mi byed/ dngos po med par yang mi byed/ gzugs su yang mi byed/ mtshan du yang mi byed/ 'byung bar 'ang mi byed/ 'jig par 'ang mi byed/ de bzhin gshegs pa'i sku de dag skye bar yang mi byed/</text></item>
<item><p>189a7</p><section>phal chen</section><text>'jig par yang mi byed/ de bzhin gshegs pa'i sku la dngos por yang mi 'jug ste/ dngos po chud za bar yang mi byed do/ /de ci'i phyir zhe na/ de ni dngos po thams cad ma bzung ba'i phyir te/ 'di ni theg pa chen po'i go ca rdo rje lta bu'i</text></item>
<item><p>189b1</p><section>phal chen</section><text>sems bskyed pa drug pa'o/ /kye rgyal ba'i sras gzhan yang byang chub sems dpa' sems can gzhan dang gang zag gzhan dag gi mgo bcad par gyur tam/ lag pa bcad dam/ rkang pa bcad dam/ rna ba dang sna bcad dam/ mig phyung bar</text></item>
<item><p>189b2</p><section>phal chen</section><text>gyur tam/ gshe 'am mi snyan par zer ram/ rdeg gam sdigs sam/ smod dam 'ching ngam/ co 'dri'am tho 'tsham yang bzod cing / de'i rgyus sems khro bar mi 'gyur/ 'khrug pa dang rnam par 'khrug par mi 'gyur/ gnod</text></item>
<item><p>189b3</p><section>phal chen</section><text>par sems pa dang khong khro bar mi 'gyur te/ brjod du med pa'i yang brjod du med pa'i bskal bar byang chub sems dpa'i spyad pa spyod kyang sems can thams cad yongs su gtong ba'i sems mi bskyed do/ /kye rgyal ba'i sras de ltar byang chub sems</text></item>
<item><p>189b4</p><section>phal chen</section><text>dpa' chos thams cad mi gnyis par rnam par spyad pa'i bslab pa la slob cing mi 'khrug pa'i bsam pas sems can thams cad kyis sdug bsngal du byas pa'i sdug bsngal thams cad rang gi lus kyis nyams su blang bar bzod par byed cing btang snyoms su gnas pa</text></item>
<item><p>189b5</p><section>phal chen</section><text>'di ni theg pa chen po'i go ca rdo rje lta bu'i sems bskyed pa bdun pa'o/ /kye rgyal ba'i sras gzhan yang ma 'ongs pa'i dus la ni mtha' med de/ thug pa med cing rgyun chad pa med pa yin na/ byang chub sems dpa' ni 'di ltar ma 'ongs pa'i bskal pa</text></item>
<item><p>189b6</p><section>phal chen</section><text>'grangs par chos kyi dbyings kyis gtugs pa nam mkha'i dbyings ltar gnas pa/ gang ji snyed pa yod pa de dag thams cad kyis 'jig rten gyi khams thams cad du sems can yongs su smyin par bya bas byang chub sems dpa'i spyod pa spyad par bya'o/ /</text></item>
<item><p>189b7</p><section>phal chen</section><text>'jig rten gyi khams gcig tu ji ltar spyad pa de bzhin du 'jig rten gyi khams chos kyi dbyings kyis klas pa nam mkha'i dbyings kyi mthas gtugs pa thams cad du 'ang spyod par bya'o/ /zhes sems bskyed kyang de lta bu'i dus su spyod pas sdang ba med</text></item>
<item><p>190a1</p><section>phal chen</section><text>cing mi 'jigs mi skrag go /kye rgyal ba'i sras de ci'i phyir zhe na/ de ltar sems can thams cad kyi don du byang chub sems dpa'i spyod pa nyams su len pa ni/ byang chub sems dpa'i yi dam brtan pa ste/ 'di ni theg pa</text></item>
<item><p>190a2</p><section>phal chen</section><text>chen po'i go ca rdo rje lta bu'i sems bskyed pa brgyad pa'o/ /kye rgyal ba'i sras gzhan yang byang chub sems dpa' ni bla na med pa yang dag par rdzogs pa'i byang chub kyi sems la rag lus par yid ches par byas te/ bsam pa yongs su dag pas/ dge</text></item>
<item><p>190a3</p><section>phal chen</section><text>ba'i rtsa ba thams cad yang dag par sdud cing yongs su rdzogs par byed de/ nam 'dod par gyur pa de'i tshe/ bla na med pa yang dag par rdzogs pa'i byang chub tu mngon par rdzogs par 'tshang rgya bar bya'o/ /zhes byang chub la dbang bsgyur bar gnas</text></item>
<item><p>190a4</p><section>phal chen</section><text>shing / bgegs med pa'i lam du zhugs pa dang / nye bar len pa'i rkyen thams cad yongs su byang bas/ sangs rgyas kyi byang chub tu brten pa thogs pa med kyang / bla na med pa yang dag par rdzogs pa'i byang chub tu yang mngon par 'tshang mi rgya ste/</text></item>
<item><p>190a5</p><section>phal chen</section><text>de yang ci'i phyir zhe na/ 'di ltar sems can thams cad yongs su smin par bya ba dang / smon lam yongs su rdzogs par bya ba'i phyir te/ byang chub sems dpa'i spyod pa 'jig rten gyi khams thams cad kyis klas te/ spyod pa 'di ni theg pa</text></item>
<item><p>190a6</p><section>phal chen</section><text>chen po'i go ca rdo rje lta bu'i sems bskyed pa dgu pa'o/ /kye rgyal ba'i sras gzhan yang byang chub sems dpa' sangs rgyas bcom ldan 'das rnams kyang mi dmigs/ byang chub kyang mi dmigs/ byang chub sems dpa' yang mi dmigs</text></item>
<item><p>190a7</p><section>phal chen</section><text>chos thams cad kyang mi dmigs/ sems can thams cad kyang mi dmigs/ sems kyang mi dmigs/ spyod pa yang mi dmigs sngon gyi mtha' yang mi dmigs/ phyi ma'i mtha' yang mi dmigs/ da ltar byung ba yang mi dmigs/ 'gro</text></item>
<item><p>190b1</p><section>phal chen</section><text>ba thams cad kyang mi dmigs/ 'dus byas dang 'dus ma byas kyang mi dmigs te/ de de ltar dben par gnas pa yin/ de ltar zab mo la gnas pa dang de ltar zhi ba la gnas pa dang / de ltar nyon mongs pa med pa la gnas pa dang / de ltar</text></item>
<item><p>190b2</p><section>phal chen</section><text>brjod du med pa la gnas pa dang / de ltar gnyis su med pa la gnas pa dang / de ltar rtog pa med pa la gnas pa dang / de ltar chos thams cad kyi rang bzhin la gnas pa dang / de ltar rig pa la gnas pa dang / de ltar grol ba la gnas pa dang /</text></item>
<item><p>190b3</p><section>phal chen</section><text>de ltar mya ngan las 'das pa la gnas pa dang / de ltar yang dag pa'i mtha' la gnas pa yin yang smon lam gyi rgyun kyang mi gcod/ thams cad mkhyen pa nyid du sems bskyed pa dang / byang chub sems dpa'i spyod pa dang / sems can yongs</text></item>
<item><p>190b4</p><section>phal chen</section><text>su smyin par bya ba dang / pha rol tu phyin pa rnams dang / sems can gdul ba dang / sangs rgyas mchod cing rim gror bya ba dang / chos bstan pa dang / 'jig rten gyi khams brgyan pa'i rgyun kyang mi gcod do/ /kye rgyal ba'i sras de ci'i</text></item>
<item><p>190b5</p><section>phal chen</section><text>phyir zhe na/ 'di ltar byang chub sems dpa' rnams ni smon lam chen pos shin tu byung ba'i phyir te/ gang gis chos thams cad kyi mtshan nyid 'di lta bur rab tu shes pa ni snying rje chen po de bas kyang rnam par 'phel bar byed/ yon tan brjod du</text></item>
<item><p>190b6</p><section>phal chen</section><text>med pas kyang sems can thams cad yongs su mi gtong ba'i sems cher bskyed de/ de ltar dngos po med pa'i chos thams cad la yang byis pa so so'i skye bo kun tu gti mug pa 'di dag gis chos thams cad kyi rang bzhin khong du mi chud mi</text></item>
<item><p>190b7</p><section>phal chen</section><text>shes kyis de khong du chud par bya'o/ /de ci'i phyir zhe na/ 'gro ba thams cad sangs rgyas bcom ldan 'das rnams las lhag par zhi ba'i gnas kyang med na/ de dag gis kyang chos de lta bur bsten te/ sems can yongs su smin par mdzad</text></item>
<item><p>191a1</p><section>phal chen</section><text>cing thugs rje chen po yang ma glod na/ bdag cag gis lta sems bskyed pa bden pa'i tshig la gnas pa mi bslu ba sangs rgyas dang / chos kyi rigs thams cad mi gcod pa/ smon lam chen pos mngon du byas pa dang / sems</text></item>
<item><p>191a2</p><section>phal chen</section><text>can thams cad kyi don la gdon mi za bar sems bskyed pa dang / dge ba'i rtsa ba thams cad shin tu bstsags pas/ yongs su bsngo ba la mkhas pa'i gnas la rab tu gnas pa/ ye shes zab mos mngon par bsgrubs pa 'gro ba'i tshogs thams cad</text></item>
<item><p>191a3</p><section>phal chen</section><text>khong du chud pa dang sems can thams cad la mnyam pa nyid du gyur pa'i sems kyis sems can thams cad bla na med pa'i chos kyi sbyin pa chen po la bod bod la sems can thams cad grol bar ma byas/ sems can thams cad sangs rgyas su phyin par ma byas/ sangs</text></item>
<item><p>191a4</p><section>phal chen</section><text>rgyas kyi chos thams cad yongs su rdzogs par ma byas te/ smon lam chen po yongs su ma rdzogs par snying rje chen po yang ji ltar glod par bya/ smon lam chen po yongs su rdzogs par bya'o/ /snyam pa 'di ni theg pa chen po'i go ca rdo rje lta bu'i</text></item>
<item><p>191a5</p><section>phal chen</section><text>sems bskyed pa bcu pa'o/ /kye rgyal ba'i sras bcu po de dag ni byang chub sems dpa' rnams kyi theg pa chen po'i go ca rdo rje lta bu'i sems bskyed pa ste/ de dag la gnas shing byang chub sems dpa' rnams de bzhin gshegs pa'i mngon par mkhyen pa</text></item>
<item><p>191a6</p><section>phal chen</section><text>chen po'i ye shes rdo rje lta bu 'thob par 'gyur ba dag go/ //sangs rgyas rmad gcad ces bya ba shin tu rgyas pa chen po'i mdo/ bam po bcu bdun pa/ kye rgyal ba'i sras bcu po 'di dag ni byang chub sems dpa' rnams kyi brtsam pa chen</text></item>
<item><p>191a7</p><section>phal chen</section><text>po ste/ bcu gang zhe na/ 'di ltar sangs rgyas thams cad mchod do/ /bsnyen bskur ro zhes brtsam pa chen po rtsom pa dang / byang chub sems dpa' thams cad kyi dge ba'i rtsa ba brtan par bya'o/ /zhes brtsam pa chen po rtsom pa dang / de bzhin</text></item>
<item><p>191b1</p><section>phal chen</section><text>gshegs pa mya ngan las 'das pa thams cad kyi mchod rten me tog dang / phreng ba dang / spos dang / byug pa dang phye ma dang / na bza' dang / gdugs dang rgyal mtshan dang / ba dan gyis brgyan par bya'o/ /mchod par bya'o/ /dam pa'i</text></item>
<item><p>191b2</p><section>phal chen</section><text>chos kyang yang dag par gzung bar bya'o/ /bstan pa yang yongs su bsrung bar bya'o/ /zhes brtsam pa chen po rtsom pa dang / sems can gyi khams thams cad bla na med pa yang dag par rdzogs pa'i byang chub tu yongs su smin par bya'o/ /zhes</text></item>
<item><p>191b3</p><section>phal chen</section><text>brtsam pa chen po rtsom pa dang / 'jig rten gyi khams thams cad sangs rgyas kyi zhing yongs su dag pa bla na med pas yongs su dag par bya'o/ /zhes brtsam pa chen po rtsom pa dang / kye rgyal ba'i sras gzhan yang byang chub sems dpa'</text></item>
<item><p>191b4</p><section>phal chen</section><text>'di snyam du sems te/ ma 'ongs pa'i bskal pa 'grangs pa ji snyed pa de dag thams cad kyis 'jig rten gyi khams re rer yang sems can re re'i don du yang byang chub sems dpa'i spyod pa spyad par bya'o/ /sems can gcig gi don du ji lta ba</text></item>
<item><p>191b5</p><section>phal chen</section><text>de bzhin du/ sems can thams cad ma lus pa'i don du yang snying rje chen po bskyed de/ sems can thams cad sangs rgyas kyi byang chub la dgod pa'i phyir byang chub sems dpa'i spyod pa spyad par bya'o/ /zhes sangs rgyas kyi chos kyi don du yongs su skyob dang ldan pa'i</text></item>
<item><p>191b6</p><section>phal chen</section><text>sems bskyed pa gcig kyang mi bskyed pa'i brtsam pa chen po rtsom mo/ /sangs rgyas bcom ldan 'das de dag las kyang de bzhin gshegs pa gcig la yang bsam gyis mi khyab pa'i bskal par mchod pa dang / rim gro byas te de bzhin gshegs</text></item>
<item><p>191b7</p><section>phal chen</section><text>pa gcig la ji lta ba de bzhin du de bzhin gshegs pa thams cad la'ang mchod pa dang / rim gro bya'o zhes brtsam pa chen po rtsom pa dang / de bzhin gshegs pa de dag yongs su mya ngan las 'das nas kyang thams cad kyi sku gdung la bskal</text></item>
<item><p>192a1</p><section>phal chen</section><text>pa bsam gyis mi khyab par rin po che thams cad kyi gdungs dang dril bu dang / rgyal mtshan dang ba dan dang / bdug spos dang na bza' thams cad kyis mchod pa byas te/ de bzhin gshegs pa re re zhing yang</text></item>
<item><p>192a2</p><section>phal chen</section><text>mchod rten 'jig rten gyi khams yangs pa brjod du med par khyab pa/ de bzhin gshegs pa'i sku gzugs kyis brgyan pa mang po byas te/ de bzhin gshegs pa'i sku gzugs de dag kyang 'di lta ste/ 'jig rten gyi khams</text></item>
<item><p>192a3</p><section>phal chen</section><text>yangs pa bsam gyis mi khyab par khyab pa de lta bu'i rnam pa dang ldan par bya'o/ /sangs rgyas kyi chos kyi don du sangs rgyas bcom ldan 'das bsnyen bkur ba dang / sems can yongs su smin par bya ba dang / bstan pa yongs su gzung ba dang / dam pa'i</text></item>
<item><p>192a4</p><section>phal chen</section><text>chos brjod pa la rgyun gcod cing btang ba'i sems bskyed pa gcig kyang bskyed par mi bya'o/ /zhes brtsam pa chen po rtsom pa dang dge ba'i rtsa ba des kyang de bzhin gshegs pa thams cad dang gcig cing mtshungs pa'i sangs rgyas kyis thob par bya ba'i</text></item>
<item><p>192a5</p><section>phal chen</section><text>phyir bla na med pa yang dag par rdzogs pa'i byang chub tu mngon par 'tshang rgya bar bya'o/ /zhes brtsam pa chen po rtsom pa dang / mngon par sangs rgyas nas kyang 'jig rten gyi khams 'byam klas pa thams cad du sangs rgyas kyi rnam par 'phrul</text></item>
<item><p>192a6</p><section>phal chen</section><text>pa dang / cho 'phrul bsam gyis mi khyab pa yang dag par bstan cing / bskal pa brjod du med par chos bstan kyang bdag gi lus la dub par mi 'gyur zhing / ngag dang sems la dub par mi 'gyur bar bya'o/ /'gro ba thams cad yongs su</text></item>
<item><p>192a7</p><section>phal chen</section><text>bskyang ba'i phyir sems bskyed pa chos dang ldan pa de bzhin gshegs pa'i chos kyi bstan pa sems can thams cad kyi don du smon lam chen po btab pa dang ldan pa/ byams pa chen po sngon du 'gro ba snying rje chen po'i mthar thug pa mtshan</text></item>
<item><p>192b1</p><section>phal chen</section><text>nyid med pa'i chos kyi gzhis gtugs pa bden pa'i tshig la gnas pa/ chos thams cad kyis dben pa mngon du byas pa/ sems can thams cad mi dmigs pa/ las dang bya bar mi 'gal ba dang / 'das pa dang / ma byon pa dang / da ltar byung ba'i sangs</text></item>
<item><p>192b2</p><section>phal chen</section><text>rgyas thams cad dang / rgyud kyi tshul gcig tu gyur pa/ chos kyi dbyings kyis klas pa/ nam mkha'i mthas gtugs pa mtshan nyid med pa'i chos la gzhol ba/ 'jug pa dang ldog pa med par yongs su rdzogs pas/ sangs rgyas kyi chos thams cad rgyun mi gcod pa dang /</text></item>
<item><p>192b3</p><section>phal chen</section><text>smon lam chen po dang ldan pas sangs rgyas kyi phrin las chen po bsgrub po zhes brtsam pa chen po rtsom pa'o/ /kye rgyal ba'i sras bcu po de dag ni byang chub sems dpa' rnams kyi brtsams pa chen po ste/ de dag la gnas shing byang chub sems dpa' rnams de bzhin</text></item>
<item><p>192b4</p><section>phal chen</section><text>gshegs pa'i ye shes chen po phun sum tshogs pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi brtsams pa chen po mthar phyin par bya ba ste/ bcu gang zhe na/ 'di ltar de bzhin gshegs pa</text></item>
<item><p>192b5</p><section>phal chen</section><text>thams cad mchod pa dang rim gro bya ba la brtsams pa chen po mthar phyin par byed pa dang / sems can thams cad mos pa ji lta ba bzhin du rjes su bsrung ba la brtsams pa chen po mthar phyin par byed pa dang / sangs rgyas kyi chos thams cad btsal ba la</text></item>
<item><p>192b6</p><section>phal chen</section><text>brtsams pa chen po mthar phyin par byed pa dang / dge ba'i rtsa ba thams cad bsags pa la brtsams pa chen po mthar phyin par byed pa dang / sangs rgyas kyi chos thams cad nges par rtogs par bya ba la brtsams pa chen po mthar phyin par byed pa dang / smon</text></item>
<item><p>192b7</p><section>phal chen</section><text>lam thams cad yongs su rdzogs par bya ba la brtsams pa chen po mthar phyin par byed pa dang / byang chub kyi spyod pa thams cad khong du chud par bya ba la brtsams pa chen po mthar phyin par byed pa dang / dge ba'i bshes gnyen thams cad mnyes par bya</text></item>
<item><p>193a1</p><section>phal chen</section><text>ba la brtsams pa chen po mthar phyin par byed pa dang / 'jig rten gyi khams thams cad du 'gro ba dang / de bzhin gshegs pa'i drung du nye bar 'gro ba la brtsams pa chen po mthar phyin par byed pa dang / chos thams cad</text></item>
<item><p>193a2</p><section>phal chen</section><text>mnyan par bya ba'i phyir sangs rgyas kyi 'khor gyi dkyil 'khor du 'gro ba la brtsams pa chen po mthar phyin par byed pa'o/ /kye rgyal ba'i sras bcu po de dag ni byang chub sems dpa' rnams kyi brtsams pa chen po mthar phyin par bya ba ste/ de dag la gnas shing</text></item>
<item><p>193a3</p><section>phal chen</section><text>byang chub sems dpa' rnams yang dag par rdzogs pa'i byang chub kyi ye shes chen po brtsams pa'i mthar dbyung ba bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi dad pa mi phyed pa ste/ bcu</text></item>
<item><p>193a4</p><section>phal chen</section><text>gang zhe na/ 'di ltar sangs rgyas thams cad la dad pa mi phyed pa dang / sangs rgyas kyi chos thams cad la dad pa mi phyed pa dang / 'phags pa'i dge 'dun thams cad la dad pa mi phyed pa dang / byang chub sems dpa' thams cad la dad pa mi phyed pa</text></item>
<item><p>193a5</p><section>phal chen</section><text>dang / dge ba'i bshes gnyen thams cad la dad pa mi phyed pa dang / sems can thams cad la dad pa mi phyed pa dang / byang chub sems dpa'i smon lam thams cad la dad pa mi phyed pa dang / byang chub sems dpa'i spyod pa thams cad khong du</text></item>
<item><p>193a6</p><section>phal chen</section><text>chung par bya ba la dad pa mi phyed pa dang / sangs rgyas thams cad la mchod cing bsnyen bkur bya ba la dad pa mi phyed pa dang / sems can thams cad yongs su smin par bya ba dang / gdul bar byang chub sems dpa'i thabs mkhas</text></item>
<item><p>193a7</p><section>phal chen</section><text>pa mtshams sbyor ba'i tshul la dad pa mi phyed pa'o/ /kye rgyal ba'i sras bcu po de dag ni byang chub sems dpa' rnams kyi dad pa mi phyed pa ste/ de dag la gnas shing byang chub sems dpa' rnams ye shes chen po'i dad pa mi phyed pa bla na med pa</text></item>
<item><p>193b1</p><section>phal chen</section><text>'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi lung bstan pa ste/ bcu gang zhe na/ 'di ltar mos pa drag pos rang gi rgyud las lung bstan pa dang / byang chub sems dpa'i dge ba'i rtsa ba la gzhol ba'i skabs</text></item>
<item><p>193b2</p><section>phal chen</section><text>kyis lung bstan pa dang / spyod pa rgya chen pos lung bstan pa dang / mngon tu lung bstan pa dang / gsang ste lung bstan pa dang / rang gi sems la rag las par khong du chud par lung bstan pa dang / bzod pa thob pas lung bstan pa dang / sems can</text></item>
<item><p>193b3</p><section>phal chen</section><text>yongs su smin par bya ba'i don kyis lung bstan pa dang / bskal pa 'grangs pa thams cad mi zad pas lung bstan pa dang / byang chub sems dpa'i spyod pa thams cad kyis rnam par 'phrul bas lung bstan pa'o/ /kye rgyal ba'i sras bcu po de dag ni</text></item>
<item><p>193b4</p><section>phal chen</section><text>byang chub sems dpa' rnams kyi lung bstan pa ste/ de dag la gnas shing byang chub sems dpa' rnams sangs rgyas thams cad kyi lung bstan pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi</text></item>
<item><p>193b5</p><section>phal chen</section><text>dge ba'i rtsa ba yongs su bsngo ba ste/ bcu gang zhe na/ 'di ltar bdag gi dge ba'i rtsa ba 'dis dge ba'i bshes gnyen rnams dang / smon lam gcig pa phun sum tshogs par gyur cig /phun sum tshogs par 'gyur ram 'gyur zhe na/ rnam pa</text></item>
<item><p>193b6</p><section>phal chen</section><text>gzhan du ma 'gyur bar de ltar phun sum tshogs par gyur cig /bdag gi dge ba'i rtsa ba 'dis dge ba'i bshes gnyen rnams dang bsam pa gcig pa phun sum tshogs par gyur cig /phun sum tshogs par 'gyur ram/ 'gyur zhe na rnam pa</text></item>
<item><p>193b7</p><section>phal chen</section><text>gzhan du ma 'gyur bar de ltar phun sum tshogs par gyur cig /bdag gi dge ba'i rtsa ba 'dis dge ba'i bshes gnyen rnams dang / spyod pa gcig tu yongs su rdzogs pa phun sum tshogs par gyur cig /phun sum tshogs par 'gyur ram 'gyur zhe na</text></item>
<item><p>194a1</p><section>phal chen</section><text>rnam pa gzhan du ma 'gyur bar de ltar phun sum tshogs par gyur cig /bdag gi dge ba'i rtsa ba 'dis dge ba'i bshes gnyen rnams dang / rgyud kyi tshul gcig pa phun sum tshogs par gyur cig /phun sum</text></item>
<item><p>194a2</p><section>phal chen</section><text>tshogs par 'gyur ram 'gyur zhe na/ rnam pa gzhan du ma 'gyur bar de ltar phun sum tshogs par gyur cig /bdag gi dge ba'i rtsa ba 'dis dge ba'i bshes gnyen rnams dang / gcig cing mnyam pa phun sum tshogs par gyur cig /phun sum</text></item>
<item><p>194a3</p><section>phal chen</section><text>tshogs par 'gyur ram 'gyur zhe na/ rnam pa gzhan du ma 'gyur bar de ltar phun sum tshogs par gyur cig /bdag gi dge ba'i rtsa ba 'dis dge ba'i bshes gnyen rnams dang / yid la bya ba gcig pa phun sum tshogs par gyur cig /phun</text></item>
<item><p>194a4</p><section>phal chen</section><text>sum tshogs par 'gyur ram 'gyur zhe na/ rnam pa gzhan du ma 'gyur bar de ltar phun sum tshogs par gyur cig /bdag gi dge ba'i rtsa ba 'dis dge ba'i bshes gnyen rnams dang / yongs su dag pa gcig pa phun sum tshogs par gyur cig /</text></item>
<item><p>194a5</p><section>phal chen</section><text>phun sum tshogs par 'gyur ram 'gyur zhe na/ rnam pa gzhan du ma 'gyur bar de ltar phun sum tshogs par gyur cig /bdag gi dge ba'i rtsa ba 'dis dge ba'i bshes gnyen rnams dang / gcig tu rnam par spyod pa phun sum tshogs par gyur</text></item>
<item><p>194a6</p><section>phal chen</section><text>cig /phun sum tshogs par 'gyur ram 'gyur zhe na/ rnam pa gzhan du ma 'gyur bar de ltar phun sum tshogs par gyur cig /bdag gi dge ba'i rtsa ba 'dis dge ba'i bshes gnyen rnams dang / gcig cing mnyam par 'jug pa yongs su</text></item>
<item><p>194a7</p><section>phal chen</section><text>rdzogs pa phun sum tshogs par gyur cig /phun sum tshogs par 'gyur ram 'gyur zhe na/ rnam pa gzhan du ma 'gyur bar de ltar phun sum tshogs par gyur cig /bdag gi dge ba'i rtsa ba 'dis/ dge ba'i bshes gnyen rnams</text></item>
<item><p>194b1</p><section>phal chen</section><text>dang / tha mi dad pa phun sum tshogs par gyur cig /phun sum tshogs par/ 'gyur ram 'gyur zhe na/ rnam pa gzhan du ma 'gyur bar de ltar phun sum tshogs par gyur cig ces bya'o/ /kye rgyal ba'i sras bcu po de dag</text></item>
<item><p>194b2</p><section>phal chen</section><text>ni byang chub sems dpa' rnams kyi dge ba'i rtsa ba yongs su bsngo ba ste/ de dag la gnas shing byang chub sems dpa' rnams dge ba'i rtsa ba yongs su bsngo ba bla na med pa 'thob par 'gyur ba dag go /kye rgyal ba'i sras bcu po 'di dag ni/</text></item>
<item><p>194b3</p><section>phal chen</section><text>byang chub sems dpa' rnams kyi ye shes khong du chud pa ste/ bcu gang zhe na/ 'di ltar gtong ba'i sems kyis rnam par 'phrul pa'i ye shes khong du chud pa dang / sangs rgyas kyi chos thams cad la mos pa'i ye shes khong du chud pa</text></item>
<item><p>194b4</p><section>phal chen</section><text>dang / de bzhin gshegs pa thams cad kyi ye shes mtha' dang dbus med pa la 'jug pa'i ye shes khong du chud pa dang / dris pa thams cad kyi the tsom gcod pa'i ye shes khong du chud pa dang / don shes pa la 'jug pa'i ye shes khong du</text></item>
<item><p>194b5</p><section>phal chen</section><text>chud pa dang / de bzhin gshegs pa thams cad kyi gsung la mkhas pas/ sangs rgyas kyi chos thams cad la yid ches par 'jug pa'i ye shes khong du chud pa dang / sangs rgyas la bskyed pa'i dge ba'i rtsa ba chung yang rung ste/ thams</text></item>
<item><p>194b6</p><section>phal chen</section><text>cad de bzhin gshegs pa'i ye shes tshad med par 'gyur bar yid ches par byas shing / chos dkar po thams cad yongs su rdzogs par byed pa'i ye shes khong du chud pa dang / byang chub sems dpa'i rnam par spyod pa bsam gyis mi khyab</text></item>
<item><p>194b7</p><section>phal chen</section><text>pa yongs su rdzogs par bya ba'i ye shes khong du chud pa dang / sems kyi skad cig gcig gis sangs rgyas kyi zhing brjod du med par 'gro zhing gnas par bya ba'i phyir/ sems kyi skad cig gi ye shes khong du chud pa dang / sangs rgyas</text></item>
<item><p>195a1</p><section>phal chen</section><text>thams cad kyi byang chub mngon par 'tshang rgya ba dang / chos kyi dbyings thams cad la 'jug pa dang / sangs rgyas kyi chos thams cad bstan pa dang / gzung ba dang / de bzhin gshegs pa thams cad kyi</text></item>
<item><p>195a2</p><section>phal chen</section><text>gsung sna tshogs la 'jug pa'i rgyan gyi ye shes khong du chud pa'o/ /kye rgyal ba'i sras bcu po de dag ni byang chub sems dpa' rnams kyi ye shes khong du chud pa rnams te/ de dag la gnas shing byang chub sems dpa' rnams sangs</text></item>
<item><p>195a3</p><section>phal chen</section><text>rgyas thams cad kyi ye shes khong du chud pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi sems bskyed pa mtha' dang dbus med pa rnams te/ bcu gang zhe na/ 'di</text></item>
<item><p>195a4</p><section>phal chen</section><text>ltar sangs rgyas thams cad la sems bskyed pa rgya chen po mtha' dang dbus med pa dang / chos kyi dbyings thams cad du 'jug pa la sems bskyed pa rgya chen po mtha' dang dbus med pa dang / 'gro ba thams cad kyi zhing dang dus dang /</text></item>
<item><p>195a5</p><section>phal chen</section><text>chos kyi dbyings su 'jug pa la sems bskyed pa rgya chen po mtha' dang dbus med pa dang / chos thams cad nam mkha' dang mnyam par blta ba la sems bskyed pa rgya chen po mtha' dang dbus med pa dang / byang chub sems</text></item>
<item><p>195a6</p><section>phal chen</section><text>dpa'i spyod pa thams cad la rgya cher brtags pa la sems bskyed pa rgya cher brtags pa la bskyed pa rgya chen po mtha' dang dbus med pa dang / dus gsum gyi sangs rgyas thams cad yid la bya ba la sems bskyed pa rgya chen po mtha' dang dbus med pa dang / las dang rnam par smin</text></item>
<item><p>195a7</p><section>phal chen</section><text>pa bsam gyis mi khyab par 'jug pa la sems bskyed pa rgya chen po mtha' dang dbus med pa dang / sangs rgyas kyi zhing thams cad yongs su dag par bya ba la sems bskyed pa rgya chen po mtha' dang dbus med pa dang / 'khor kyi dkyil</text></item>
<item><p>195b1</p><section>phal chen</section><text>'khor thams cad du 'jug pa la sems bskyed pa rgya chen po mtha' dang dbus med pa dang / de bzhin gshegs pa thams cad kyi dbyings rnam par blta ba la sems bskyed pa rgya chen po mtha' dang dbus med pa'o/ /kye rgyal ba'i</text></item>
<item><p>195b2</p><section>phal chen</section><text>sras bcu po de dag ni byang chub sems dpa' rnams kyi sems bskyed pa rgya chen po mtha' dang dbus med pa ste/ de dag la gnas shing byang chub sems dpa' rnams sangs rgyas kyi chos mtha' dang dbus med pa thams cad kyi ye</text></item>
<item><p>195b3</p><section>phal chen</section><text>shes chen po rgya mtsho lta bur bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi gter te/ bcu gang zhe na/ 'di ltar chos thams cad la bgrang pas sbyar ba'i gter</text></item>
<item><p>195b4</p><section>phal chen</section><text>dang / chos thams cad la nges par rtogs pa'i gter dang / chos thams cad la gzungs snang ba'i gter dang / chos thams cad la so so yang dag par rig pas rab tu snang ba'i gter dang / chos thams cad la brjod du med</text></item>
<item><p>195b5</p><section>phal chen</section><text>pa'i tshul mkhas par khong du chud pa'i gter dang / sangs rgyas kyi rnam par 'phrul pa dang / cho 'phrul thams cad la so sor rtog cing blta ba'i gter dang / chos thams cad la mnyam pa nyid du mngon par bsgrub par mkhas</text></item>
<item><p>195b6</p><section>phal chen</section><text>pa'i gter dang / sangs rgyas thams cad mthong ba dang / mi 'bral ba'i gter dang / sgyu ma lta bu'i bskal pa bsam gyis mi khyab pa yongs su grub par 'jug pa la mkhas pa'i gter dang / sangs rgyas dang byang chub</text></item>
<item><p>195b7</p><section>phal chen</section><text>sems dpa' thams cad la dga' ba dang rab tu dga' ba dang / mos pa chen po rab tu rnyed pa'i gter ro/ /kye rgyal ba'i sras bcu po de dag ni byang chub sems dpa' rnams kyi gter te/ de dag la gnas shing byang chub sems</text></item>
<item><p>196a1</p><section>phal chen</section><text>dpa' rnams sangs rgyas thams cad kyi chos kyi ye shes kyi gter bla na med pa thob pas sems can thams cad 'dul ba la brtson par byed pa dag go /kye rgyal ba'i sras bcu po 'di dag ni byang chub</text></item>
<item><p>196a2</p><section>phal chen</section><text>sems dpa' rnams kyi sdom pa ste/ bcu gang zhe na/ 'di ltar sangs rgyas kyi chos thams cad la mi 'khrug mi 'khrul ba'i sdom pa dang / sangs rgyas thams cad la bsam pa mi phyed pa'i sdom pa dang / byang chub sems dpa' thams</text></item>
<item><p>196a3</p><section>phal chen</section><text>cad la bsam pa rlabs po che'i sdom pa dang / dge ba'i bshes gnyen thams cad la bsam pa mi 'dor ba'i sdom pa dang / nyan thos dang rang sangs rgyas yid la bya ba thams cad la yongs su mi rgyu ba'i sdom pa dang / byang chub sems dpa'</text></item>
<item><p>196a4</p><section>phal chen</section><text>chud za ba'i las thams cad rnam par bzlog pa'i sdom pa dang / sems can thams cad la khong khro ba med pa'i sdom pa dang / dge ba'i rtsa ba brtsams pa thams cad mthar phyin par bya ba'i sdom pa dang / bdud thams cad rab tu pham par</text></item>
<item><p>196a5</p><section>phal chen</section><text>bya ba'i sdom pa dang / pha rol tu phyin pa thams cad yongs su rdzogs par bya ba'i sdom pa'o/ /kye rgyal ba'i sras bcu po de dag ni byang chub sems dpa' rnams kyi sdom pa ste/ de dag la gnas shing byang chub sems dpa'</text></item>
<item><p>196a6</p><section>phal chen</section><text>rnams ye shes chen po'i sdom pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi dbang ste/ bcu gang zhe na/ 'di ltar bskal ba brjod du med pa tshe'i tshad byin kyis</text></item>
<item><p>196a7</p><section>phal chen</section><text>rlob pas tshe la dbang ba dang / ting nge 'dzin grangs med par nges par rtogs par gzhog cing / ye shes kyis 'jug pa'i tshul gyis sems la dbang ba dang / 'jig rten gyi khams thams cad rgyan rnam par dbye ba du mas rab</text></item>
<item><p>196b1</p><section>phal chen</section><text>tu brgyan par byin kyis brlab pa ston pa'i tshul gyis yo byad la dbang ba dang / dus ji lta ba bzhin du las kyi rnam par smin pa byin gyis rlob pas las la dbang ba dang / 'jig rten gyi khams thams cad du skye ba ston pas skye ba la dbang ba dang /</text></item>
<item><p>196b2</p><section>phal chen</section><text>'jig rten gyi khams thams cad sangs rgyas kyis yongs su gang bar blta bas mos pa la dbang ba dang / dus dang zhing gang du 'dod par mngon par 'tshang rgya bas smon lam la dbang ba dang / rdzu 'phrul gyi rnam par 'phrul pa thams cad</text></item>
<item><p>196b3</p><section>phal chen</section><text>yongs su ston pas/ rdzu 'phrul la dbang ba dang / chos kyi sgo dang snang ba mtha' dang dbus med pa yang dag par ston pas chos la dbang ba dang / de bzhin gshegs pa'i stobs bcu dang / mi bsnyengs pa skad cig skad cig tu go</text></item>
<item><p>196b4</p><section>phal chen</section><text>bar yongs su ston pas ye shes la dbang ba'o/ /kye rgyal ba'i sras bcu po de dag ni byang chub sems dpa' rnams kyi dbang ste/ de dag la gnas shing byang chub sems dpa' rnams/ sangs rgyas thams cad kyi byang chub kyi</text></item>
<item><p>196b5</p><section>phal chen</section><text>mang pha rol tu phyin pa/ ye shes kyis rnam par 'phrul ba bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi rnam par 'phrul pa rnams te/ bcu gang zhe na/ 'di ltar</text></item>
<item><p>196b6</p><section>phal chen</section><text>sems can la rnam par 'phrul pa dang / zhing la rnam par 'phrul ba dang / chos la rnam par 'phrul ba dang / lus la rnam par 'phrul ba dang / smon lam la rnam par 'phrul ba dang / spyod yul la rnam par 'phrul ba dang / ye</text></item>
<item><p>196b7</p><section>phal chen</section><text>shes la rnam par 'phrul pa dang / mngon par shes pa la rnam par 'phrul pa dang / rdzu 'phrul la rnam par 'phrul pa dang / stobs la rnam par 'phrul pa dag ste/ kye rgyal ba'i sras bcu po de dag ni byang chub sems dpa' rnams</text></item>
<item><p>197a1</p><section>phal chen</section><text>kyi rnam par 'phrul ba'o/ /kye rgyal ba'i sras de la byang chub sems dpa' rnams kyi sems can la rnam par 'phrul pa gang zhe na/ kye rgyal ba'i sras bcu po 'di dag ni byang chub sems dpa' rnams kyi</text></item>
<item><p>197a2</p><section>phal chen</section><text>sems can la rnam par 'phrul pa ste/ bcu gang zhe na/ 'di ltar sems can thams cad sems can med pas sgrol ba'i rnam par 'phrul pa dang / sems can thams cad kyi 'du shes kyi rnam par byin gyis brlab pa'i rnam par 'phrul</text></item>
<item><p>197a3</p><section>phal chen</section><text>pa dang / sems can thams cad la dus la bab na chos bstan pa rgyun mi gcod pa'i rnam par 'phrul pa dang / sems can gyi khams thams cad du sprul pa'i rnam par 'phrul pa dang / sems can gyi khams thams cad skra'i</text></item>
<item><p>197a4</p><section>phal chen</section><text>sbubs gcig tu btsud kyang gnod par mi 'gyur ba'i rnam par 'phrul pa dang / sems can gyi khams thams cad 'jig rten gyi khams su byin gyis brlabs te/ pha rol shes par byed pa dang / yongs su ston pa'i rnam par 'phrul</text></item>
<item><p>197a5</p><section>phal chen</section><text>pa dang / sems can gyi khams thams cad du brgya byin dang tshangs pa dang / 'jig rten gyi mgon po'i dbang yongs su ston pa'i rnam par 'phrul pa dang / sems can gyi khams thams cad du nyan thos dang / rang sangs rgyas kyi</text></item>
<item><p>197a6</p><section>phal chen</section><text>gzugs dang kha dog dang mtshan dang / cho ga dang spyod lam yongs su ston pa'i rnam par 'phrul pa dang / sems can gyi khams thams cad du byang chub sems dpa'i spyod pa thob pa yongs su ston pa'i rnam par 'phrul pa dang /</text></item>
<item><p>197a7</p><section>phal chen</section><text>sems can gyi khams ma lus pa thams cad du thams cad mkhyen pa'i stobs mngon par rdzogs par sangs rgyas pa'i gzugs kyi sku dang / mtshan dang dpe byad bzang po sna tshogs kyi rgyan yongs su ston pa'i rnam par 'phrul pa ste/</text></item>
<item><p>197b1</p><section>phal chen</section><text>kye rgyal ba'i sras bcu po de dag ni byang chub sems dpa' rnams kyi sems can la rnam par 'phrul pa'o/ /kye rgyal ba'i sras bcu po 'di dag ni byang chub sems dpa' rnams kyi zhing la rnam par 'phrul ba ste/ bcu gang zhe na/ 'di ltar zhing thams</text></item>
<item><p>197b2</p><section>phal chen</section><text>cad zhing gcig tu byin gyis rlob pa'i rnam par 'phrul pa dang / zhing thams cad skra'i sbubs gcig tu 'dzud pa'i rnam par 'phrul pa dang / zhing thams cad mi zad pa la 'jug pa'i rnam par 'phrul pa dang / zhing thams</text></item>
<item><p>197b3</p><section>phal chen</section><text>cad skyil mo krung gcig gis rgyas par 'gengs pa'i lus gcig yongs su ston pa'i rnam par 'phrul pa dang / zhing thams cad rang gi lus su chud par yongs su ston pa'i rnam par 'phrul pa dang / zhing thams cad rab tu</text></item>
<item><p>197b4</p><section>phal chen</section><text>bskyod kyang sems can 'jig par mi 'gyur ba'i rnam par 'phrul pa dang / zhing thams cad kyi rgyan rnam par phye ba zhing gcig tu yongs su ston pa'i rnam par 'phrul pa dang / zhing gcig gi rnam par phye ba zhing thams cad</text></item>
<item><p>197b5</p><section>phal chen</section><text>kyi rgyan rnam par phye bar yongs su ston pa'i rnam par 'phrul pa dang / zhing thams cad kyi de bzhin gshegs pa'i 'khor gyi dkyil 'khor du de bzhin gshegs pa'i sku gcig gis yongs su khyab par sems can thams cad la ston pa'i rnam par</text></item>
<item><p>197b6</p><section>phal chen</section><text>'phrul dang / zhing phra ba dang che ba dang yangs pa dang rgya che ba dang / zab pa dang snrel zhi dang spyi'u tshugs su rgyu ba dang / gzhi mnyam pa la 'jug par yongs su gzhol bas phyogs kyi dra ba rnam par phye ba la 'jug par sems can</text></item>
<item><p>197b7</p><section>phal chen</section><text>ma lus pa thams cad la yongs su ston pa'i rnam par 'phrul pa ste/ kye rgyal ba'i sras bcu po de dag ni byang chub sems dpa' rnams kyis zhing la rnam par 'phrul pa'o/ /kye rgyal ba'i sras bcu po 'di dag ni byang chub sems</text></item>
<item><p>198a1</p><section>phal chen</section><text>dpa' rnams kyi chos la rnam par 'phrul pa ste/ bcu gang zhe na/ 'di ltar chos thams cad chos gcig tu yang dag par gzhol bar bya ba dang / chos gcig po chos thams cad du yang dag par gzhol bar byed</text></item>
<item><p>198a2</p><section>phal chen</section><text>kyang sems can gyi bsam pa dang / mi 'gal bar rnam par dmigs pa'i rnam par 'phrul ba dang / chos thams cad shes rab kyi pha rol tu phyin pas bsgrub par khong du chud par bya ba pha rol gyis go bar bya ba'i rnam par 'phrul ba dang / chos</text></item>
<item><p>198a3</p><section>phal chen</section><text>thams cad 'du shes dang bral bar sems can mang pos khong du chud par bya ba'i rnam par 'phrul ba dang / chos thams cad la tshul gcig tu 'jug cing tshul mtha' yas par ston pa'i rnam par 'phrul ba dang / chos thams cad la brjod du med</text></item>
<item><p>198a4</p><section>phal chen</section><text>par 'jug cing / sgo brgya stong gis pha rol kyi rgyud du bstan pa'i rnam par 'phrul ba dang / chos thams cad sgo kun nas rgyu ba'i yi ge'i tshul la mkhas par rnam par 'phrul pa dang / chos thams cad chos kyi sgo gcig dang mi 'gal ba la</text></item>
<item><p>198a5</p><section>phal chen</section><text>'jug pa'i tshul khong du chud par ston pas bskal pa brjod du med cing mi zad par rnam par 'phrul pa dang / chos thams cad sangs rgyas kyi chos su 'jug pa la sems can mang po gzud pa'i rnam par 'phrul ba dang / chos thams cad mtha'</text></item>
<item><p>198a6</p><section>phal chen</section><text>dang dbus med par yongs su ston pa'i rnam par 'phrul ba dang / chos thams cad la chags pa med pa'i mthar phyin cing mtha' dang dbus med pa'i sgyu ma'i dra ba rnam pa tha dad pa la 'jug pas bskal pa mu med par mi zad par sems can la ston</text></item>
<item><p>198a7</p><section>phal chen</section><text>pa'i rnam par 'phrul pa ste/ kye rgyal ba'i sras bcu po de dag ni byang chub sems dpa' rnams kyi chos la rnam par 'phrul pa'o/ /kye rgyal ba'i sras bcu po 'di dag ni byang chub sems dpa' rnams kyi lus la rnam par 'phrul ba ste/ bcu</text></item>
<item><p>198b1</p><section>phal chen</section><text>gang zhe na/ 'di ltar sems can thams cad kyi lus rang gi lus su byin gyis rlob cing / mos par byed pa la 'jug pa'i rnam par 'phrul pa dang / rang gi lus sems can thams cad kyi lus kyi 'du shes su byin gyis rlob</text></item>
<item><p>198b2</p><section>phal chen</section><text>pa'i rnam par 'phrul pa dang / sangs rgyas thams cad kyi sku sangs rgyas gcig gi skur mos shing 'jug pa'i rnam par 'phrul pa dang / sangs rgyas gcig gi sku sangs rgyas ma lus pa thams cad kyi skur 'jug cing gzhan la yongs</text></item>
<item><p>198b3</p><section>phal chen</section><text>su ston pa'i rnam par 'phrul pa dang / zhing thams cad du nam mkha' byin gyis rlob pa'i rnam pa 'phrul pa dang / dus gsum thams cad chos kyi sku gcig gis yongs su rgyas par sems can la ston pa'i rnam par 'phrul</text></item>
<item><p>198b4</p><section>phal chen</section><text>dang / lus gcig tu ting nge 'dzin la mnyam par bzhag cing lus mtha' yas pa las rnam par ldang ba'i rnam par 'phrul pa dang / lus gcig gis mngon par sangs rgyas shing sems can snyed kyi lus su yongs su ston pa'i rnam</text></item>
<item><p>198b5</p><section>phal chen</section><text>par 'phrul pa dang / sems can thams cad kyi lus sems can gcig gi lus su ston pa'i rnam par 'phrul pa dang / sems can thams cad kyi lus chos kyi skur ston cing / chos kyi sku sems can gyi lus su ston pa'i rnam par 'phrul pa ste/</text></item>
<item><p>198b6</p><section>phal chen</section><text>kye rgyal ba'i sras bcu po de dag ni byang chub sems dpa' rnams kyi lus la rnam par 'phrul pa'o/ /kye rgyal ba'i sras bcu po 'di dag ni byang chub sems dpa' rnams kyi smon lam la rnam par 'phrul pa ste/ bcu gang zhe na/ 'di</text></item>
<item><p>198b7</p><section>phal chen</section><text>ltar byang chub sems dpa' thams cad kyi smon lam rang gi smon lam du byin gyis rlob pa'i rnam par 'phrul pa dang / sangs rgyas thams cad kyi rdzogs pa'i byang chub kyi smon lam gyi stobs dang / mthu mngon par rdzogs par byang chub par yongs su</text></item>
<item><p>199a1</p><section>phal chen</section><text>ston pa'i rnam par 'phrul ba dang sems can ji ltar smin pa rang rang gi bsam pa bzhin du bla na med pa yang dag par rdzogs pa'i byang chub tu mngon par rdzogs par 'tshang rgya bar bya ba'i rnam par 'phrul pa dang / bskal pa 'grangs pa mu med pa thams cad du smon</text></item>
<item><p>199a2</p><section>phal chen</section><text>lam rgyun mi gcod pa'i rnam par 'phrul pa dang / rnam par shes pa'i lus las gyen du bskyod de/ ye shes kyi lus la yang mi gnas pa'i smon lam la dbang bsgyur bas lus thams cad yongs su ston pa'i rnam par 'phrul pa dang / rang gi lus tshad du gyur bas pha rol gyi tsho</text></item>
<item><p>199a3</p><section>phal chen</section><text>kyi smon lam thams cad yongs su rdzogs par bya ba'i rnam par 'phrul pa dang / sems can thams cad yongs su smin par bya ba'i smon lam las phyir mi ldog pa'i rnam par 'phrul pa dang / bskal pa 'grangs pa thams cad byang chub kyi spyod pas rgyas par dgang ba'i</text></item>
<item><p>199a4</p><section>phal chen</section><text>smon lam rgyun mi 'chad pa'i rnam par 'phrul pa dang / skra'i sbubs gcig tu mngon par 'tshang rgya ba'i smon lam gyi stobs kyis sangs rgyas kyi zhing thams cad du rgyas par dgang zhing 'jig rten gyi khams brjod du med pa'i yang brjod du med pa sems can gcig tu</text></item>
<item><p>199a5</p><section>phal chen</section><text>ston pa'i smon lam la rnam par 'phrul pa dang / chos kyi tshig gcig brjod pas chos kyi dbyings ma lus pa thams cad rgyas par bkang ste/ chos kyi sprin chen po 'byung ba las/ chos bdud rtsi'i char rab tu 'bab cing rig pa dang / rnam par grol pa'i glog</text></item>
<item><p>199a6</p><section>phal chen</section><text>snang ba dang yang dag pa de kho na nyid kyi chos kyi 'brug sgra mngon par 'byung bas sems can gyi khams thams cad yongs su ngoms par bya ba'i smon lam chen po yongs su rdzogs par bya bas/ rnam par rtse ba'i rnam par 'phrul pa ste/ kye rgyal ba'i sras bcu po de dag ni</text></item>
<item><p>199a7</p><section>phal chen</section><text>byang chub sems dpa' rnams kyi smon lam la rnam par 'phrul pa'o/ /kye rgyal ba'i sras bcu po 'di dag ni byang chub sems dpa' rnams kyi spyod yul la rnam par 'phrul pa ste/ bcu gang zhe na/ 'di ltar kye rgyal ba'i sras byang chub sems dpa' rnams ni chos kyi</text></item>
<item><p>199b1</p><section>phal chen</section><text>dbyings kyi spyod yul dang yang ldan la sems can gyi khams kyi spyod yul du yang snang ngo / /kye rgyal ba'i sras byang chub sems dpa' rnams ni sangs rgyas kyi spyod yul la mngon par dga' ba'ang yin la bdud kyi spyod yul la gnas par yang snang ngo / /</text></item>
<item><p>199b2</p><section>phal chen</section><text>kye rgyal ba'i sras byang chub sems dpa' rnams ni mya ngan las 'das pa'i spyod yul dang yang ldan la 'khor ba'i spyod yul las kyang mi g.yo'o/ /kye rgyal ba'i sras byang chub sems dpa' rnams ni thams cad mkhyen pa nyid kyi spyod yul dang yang</text></item>
<item><p>199b3</p><section>phal chen</section><text>ldan la byang chub sems dpa'i spyod yul gyi rgyud kyang rgyun mi gcod do/ /kye rgyal ba'i sras byang chub sems dpa' rnams ni zhi ba dang rab tu zhi ba dang nye bar zhi ba'i spyod yul dang yang ldan la sems can ma zhi ba rab tu ma zhi ba nye bar ma zhi ba'i</text></item>
<item><p>199b4</p><section>phal chen</section><text>spyod yul can rnams kyang rnam par mi spong ngo / /kye rgyal ba'i sras byang chub sems dpa' rnams ni blang ba med pa dang / dor ba med pa dang / spros pa med pa dang mi 'phro ba dang / mtshan ma med pa dang dngos po med pa dang rnam par mi dmigs</text></item>
<item><p>199b5</p><section>phal chen</section><text>pa dang bar snang dang mnyam pa'i spyod yul dang yang ldan la sems can spros pa dang / mtshan ma thams cad du dmigs pa'i spyod yul can rnams kyi gnas na'ang snang ngo / /kye rgyal ba'i sras byang chub sems dpa' rnams ni stobs dang / rnam</text></item>
<item><p>199b6</p><section>phal chen</section><text>par thar ba'i spyod yul dang yang ldan la phyogs gcig pa'i spyod yul thams cad du'ang snang ngo / /kye rgyal ba'i sras byang chub sems dpa' rnams ni sems can med pa'i mtha'i spyod yul dang yang ldan la sems can thams cad yongs su smin par bya ba yang rnam par mi spong ngo / /</text></item>
<item><p>199b7</p><section>phal chen</section><text>kye rgyal ba'i sras byang chub sems dpa' rnams ni bsam gtan dang / rnam par thar pa dang / rtogs pa dang ye shes dben pa'i spyod yul dang yang ldan la/ 'jig rten gyi khams thams cad du skye bar yang snang ngo / /kye rgyal ba'i sras byang chub sems dpa'</text></item>
<item><p>200a1</p><section>phal chen</section><text>rnams ni de bzhin gshegs pa'i spyod pa dang / mngon par 'tshang rgya ba dang sangs rgyas kyi rgyan dang spyod yul thams cad kyang thob la nyan thos dang rang sangs rgyas thams cad kyi spyod lam dang cho ga yang yongs su ston te/ kye rgyal</text></item>
<item><p>200a2</p><section>phal chen</section><text>ba'i sras bcu po de dag ni byang chub sems dpa' rnams kyi spyod yul la rnam par 'phrul pa'o/ /kye rgyal ba'i sras bcu po 'di dag ni byang chub sems dpa' rnams kyi ye shes la rnam par 'phrul pa ste/ bcu gang zhe na 'di ltar so so yang dag par</text></item>
<item><p>200a3</p><section>phal chen</section><text>rig pa'i ye shes mi zad pa la rnam par 'phrul pa dang / rmongs pa med pa'i gzungs thams cad thob pa'i ye shes la rnam par 'phrul ba dang / smon lam shin tu rnam par gdon mi za ba bstan pa dang / sems can gyi khams thams cad kyi dbang po</text></item>
<item><p>200a4</p><section>phal chen</section><text>yongs su 'dzin pa dang / khong du chud pa'i ye shes la rnam par 'phrul pa dang / rang gi sems kyi ye shes pha rol gyi sems kyi ye shes dang / sems gcig las sems can thams cad kyi spyod pa dang / rnam par g.yo bar byed pa'i ye shes la rnam par 'phrul</text></item>
<item><p>200a5</p><section>phal chen</section><text>pa dang / sems can gyi khams thams cad kyi bsam pa dang / bag la nyal ba dang bag chags dang nyon mongs pa'i nad la gang dang 'byor ba'i sman yang dag par gtong ba'i ye shes la rnam par 'phrul pa dang / de bzhin gshegs pa'i stobs bcu la</text></item>
<item><p>200a6</p><section>phal chen</section><text>skad cig gcig gis 'jug pa'i ye shes la rnam par 'phrul pa dang / dus gsum gyi bskal ba'i grangs thams cad la chags pa med pa'i ye shes yangs pa sems can gzhan gyis thob par byed pa'i ye shes la rnam par 'phrul pa dang / thogs</text></item>
<item><p>200a7</p><section>phal chen</section><text>pa med pa'i sems kyi skad cig tu/ mngon par 'tshang rgya bar 'gro ba thams cad du yongs su ston pa'i ye shes la rnam par 'phrul pa dang / sems can gcig gi 'du shes kyis sems can ma lus pa thams cad kyi las dang bya ba la mngon sum du</text></item>
<item><p>200b1</p><section>phal chen</section><text>'jug pa'i ye shes la rnam par 'phrul pa dang / sems can gcig gi sgra dbyangs kyis sgra thams cad la 'jug pa yongs su ston pa'i ye shes la rnam par 'phrul pa ste/ kye rgyal ba'i sras bcu po de dag ni byang chub sems dpa' rnams kyi ye</text></item>
<item><p>200b2</p><section>phal chen</section><text>shes la rnam par 'phrul pa'o/ /kye rgyal ba'i sras bcu po 'di dag ni byang chub sems dpa' rnams kyi mngon par shes pa la rnam par 'phrul pa ste/ bcu gang zhe na/ 'di ltar 'jig rten gyi khams thams cad du lus yongs su ston</text></item>
<item><p>200b3</p><section>phal chen</section><text>kyang lus gcig tu dmigs pa'i mngon par shes pa la rnam par 'phrul pa dang / de bzhin gshegs pa gcig gi 'khor gyi dkyil 'khor du de bzhin gshegs pa thams cad kyi 'khor gyi dkyil 'khor dang / chos bstan pa dang</text></item>
<item><p>200b4</p><section>phal chen</section><text>yongs su 'dzin pa'i mngon par shes pa la rnam par 'phrul pa dang / sems can gcig gi sems la dmigs pas byang chub kyi rgyud brjod du med pa rnam par 'tshang rgya zhing sems can thams cad kyi sems kyis go bar byed pa'i mngon par</text></item>
<item><p>200b5</p><section>phal chen</section><text>shes pa la rnam par 'phrul pa dang / dbyangs gcig gis 'jig rten gyi khams thams cad du go bar byed cing sgra rnam pa tha dad pa thams cad du shes par byed pas/ sems can gzhan gyi sems kyi rgyud du phyin par byed pa'i mngon par shes</text></item>
<item><p>200b6</p><section>phal chen</section><text>pa la rnam par 'phrul pa dang / 'gro ba thams cad kyi sngon gyi mtha'i mur thug pa'i bskal pa sems kyi skad cig gcig gis rjes su dran zhing shes pas las kyi 'bras bu rnam par smin pa ci lta ba bzhin du mngon sum du ston cing sems can gyis</text></item>
<item><p>200b7</p><section>phal chen</section><text>go bar byed pa'i mngon par shes pa la rnam par 'phrul pa dang / 'jig rten gyi khams thams cad brgyan par bya ba 'di mngon par shes pa la rnam par 'phrul pa dang / dus thams cad mnyam pa nyid du 'jug pa'i mngon par shes pa la</text></item>
<item><p>201a1</p><section>phal chen</section><text>rnam par 'phrul pa dang / sangs rgyas thams cad kyi byang chub tu spyod pa'i smon lam yang dag par bskyed pa dang / chos kyi snang ba rab tu dgye ba'i mngon par shes pa la rnam par 'phrul pa dang / lha dang klu dang gnod sbyin</text></item>
<item><p>201a2</p><section>phal chen</section><text>dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / brgya byin dang / tshangs pa dang / 'jig rten gyi mgon po thams cad kyis mngon par shes pa la rnam par 'phrul pa dang / nyan thos dang / rang sangs rgyas dang /</text></item>
<item><p>201a3</p><section>phal chen</section><text>byang chub sems dpa' dang / de bzhin gshegs pa'i stobs bcu dang / byang chub sems dpa'i dge ba'i rtsa ba thams cad kyis yongs su bsrungs pa'i mngon par shes pa la rnam par 'phrul pa dang / kye rgyal ba'i sras mdor na byang chub sems</text></item>
<item><p>201a4</p><section>phal chen</section><text>dpa' ni mngon par shes pas chos thams cad la yang dag par gzhol ba yin te/ bcu po de dag ni byang chub sems dpa' rnams kyi mngon par shes pa la rnam par 'phrul pa'o/ /kye rgyal ba'i sras bcu po 'di dag ni byang chub sems dpa' rnams kyi rdzu</text></item>
<item><p>201a5</p><section>phal chen</section><text>'phrul la rnam par 'phrul ba ste/ bcu gang zhe na/ 'di ltar 'jig rten gyi khams brjod du med pa'i yang brjod du med pa rdul shin tu phra ba gcig tu 'dzud pa'i rdzu 'phrul la rnam par 'phrul ba dang / rdul shin tu phra ba gcig la chos kyi dbyings thams cad dang</text></item>
<item><p>201a6</p><section>phal chen</section><text>mnyam pa'i sangs rgyas kyi zhing gcig yongs su ston pa'i rdzu 'phrul la rnam par 'phrul pa dang / rgya mtsho thams cad kyi chu'i phung po chen po ba spu'i khung bu gcig tu blugs te/ chos kyi dbyings dang mnyam pa'i 'jig rten gyi khams su 'gro yang sems can la</text></item>
<item><p>201a7</p><section>phal chen</section><text>gnod par mi 'gyur ba'i rdzu 'phrul la rnam par 'phrul pa dang / 'jig rten gyi khams brjod du med pa'i yang brjod du med pa rang gi lus su btsud de/ bya ba thams cad yongs su ston pa la mkhas pa'i rdzu 'phrul la rnam par 'phrul pa dang / khor yug dang rdo rje'i ri</text></item>
<item><p>201b1</p><section>phal chen</section><text>bsam gyis mi khyab pa thams cad ba spu'i khung bu gcig tu bres te/ 'jig rten gyi khams thams cad du 'gro yang sems can rnams sdang bar mi 'gyur ba'i rdzu 'phrul la rnam par 'phrul pa dang / bskal pa brjod du med pa'i yang brjod du med pa</text></item>
<item><p>201b2</p><section>phal chen</section><text>bskal pa gcig tu byin gyis brlabs te/ bskal pa gcig la brjod du med pa'i yang brjod du med pa'i bskal pa 'du ba dang / 'jig pa ston kyang sems can la gnod par mi 'gyur ba'i rdzu 'phrul la rnam par 'phrul pa dang / 'jig</text></item>
<item><p>201b3</p><section>phal chen</section><text>rten gyi khams thams cad du chus 'jig pa yongs su bstan pa dang / me dang rlung gis 'jig pa yongs su bstan kyang sems can la gnod par mi 'gyur ba'i rdzu 'phrul la rnam par 'phrul dang / 'jig rten gyi khams thams cad</text></item>
<item><p>201b4</p><section>phal chen</section><text>'tshig cing chu dang / me dang rlung gis 'jig kyang longs spyod dang / nye bar spyod pa thams cad kyis yongs su gang bar byas shing sems can la kun tu ston pa'i rdzu 'phrul la rnam par 'phrul pa dang / 'jig rten gyi khams bsam gyis mi khyab</text></item>
<item><p>201b5</p><section>phal chen</section><text>pa lag pa'i mthil kyis blangs te/ 'jig rten gyi khams brjod du med pa'i yang brjod du med par bkod kyang sems can la gnod par mi 'gyur ba'i rdzu 'phrul la rnam par 'phrul pa dang / zhing thams cad nam mkha'i rang bzhin du yongs su</text></item>
<item><p>201b6</p><section>phal chen</section><text>bstan pas sems can gyis go bar byed pa'i rdzu 'phrul la rnam par 'phrul pa ste/ kye rgyal ba'i sras bcu po de dag ni byang chub sems dpa' rnams kyi rdzu 'phrul la rnam par 'phrul pa'o/ /kye rgyal ba'i sras bcu po 'di dag ni byang chub</text></item>
<item><p>201b7</p><section>phal chen</section><text>sems dpa' rnams kyi stobs la rnam par 'phrul pa ste/ bcu gang zhe na/ 'di ltar yongs su smyin par bya ba dang / 'dul ba gtong bas sems can gyi stobs la rnam par 'phrul pa dang / nam mkha' brjod du med pa'i</text></item>
<item><p>202a1</p><section>phal chen</section><text>yang brjod du med pa thams cad rgyan rnam par phye bas brgyan par yongs su ston pas zhing gi stobs la rnam par 'phrul pa dang / lus thams cad lus med par 'jug pas chos kyi stobs la rnam</text></item>
<item><p>202a2</p><section>phal chen</section><text>par 'phrul pa dang / spyod pa rgyun mi gcod pas/ bskal pa'i stobs la rnam par 'phrul pa dang / gnyid kyis log pa sangs par byed pas/ sangs rgyas kyi stobs la rnam par 'phrul ba dang / byang chub sems dpa'i spyod</text></item>
<item><p>202a3</p><section>phal chen</section><text>pa thams cad skyed cing rab tu 'dzin pa'i phyir spyod pa'i stobs la rnam par 'phrul pa dang / sems can gyi khams thams cad yang dag par sgrol bas/ sangs rgyas kyi stobs la rnam par 'phrul ba dang / chos thams cad</text></item>
<item><p>202a4</p><section>phal chen</section><text>bdag po med par mngon par 'tshang rgya ba'i phyir rang byung gi stobs la rnam par 'phrul ba dang / thams cad mkhyen pa'i ye shes ma lus par mngon par 'tshang rgya ba'i phyir thams cad mkhyen pa'i stobs la rnam par 'phrul pa dang / sems</text></item>
<item><p>202a5</p><section>phal chen</section><text>can thams cad yongs su mi gtong bas snying rje chen po'i stobs la rnam par 'phrul pa'o/ /kye rgyal ba'i sras bcu po de dag ni byang chub sems dpa' rnams kyi stobs la rnam par 'phrul pa ste/ kye rgyal ba'i sras sems can la rnam par 'phrul</text></item>
<item><p>202a6</p><section>phal chen</section><text>pa bzung ba man cad stobs la rnam par 'phrul pa yan cad kyi bar tu bcu po de dag ni byang chub sems dpa' rnams kyi rnam par 'phrul pa ste/ kye rgyal ba'i sras byang chub sems dpa' gang gis rnam par 'phrul pa bcu po de dag 'thob par 'gyur</text></item>
<item><p>202a7</p><section>phal chen</section><text>pa de ni 'dod na bla na med pa yang dag par rdzogs pa'i byang chub tu mngon par 'tshang rgya'o/ /'dod na mngon par 'tshang mi rgya'o/ /'dod na mngon par yang 'tshang rgya la spyod pa yang rgyun mi gcod do/ /kye rgyal ba'i sras de ci'i phyir zhe na/</text></item>
<item><p>202b1</p><section>phal chen</section><text>byang chub sems dpa' rnams ni smon lam chen pos byung ba ste/ sgo mtha' yas pa'i rnam par 'phrul pa yongs su bstan pa la mkhas pa'i phyir ro/ /kye rgyal ba'i sras bcu po 'di dag ni byang chub sems dpa' rnams kyi rnam par rtse ba ste/</text></item>
<item><p>202b2</p><section>phal chen</section><text>bcu gang zhe na/ 'di ltar byang chub sems dpa' sems can gyi lus la/ zhing gi lus byin kyis rlob pa byed kyang / sems can gyi lus 'byed par mi byed pa de ni rnam par rtse ba dang po'o/ /kye rgyal ba'i sras gzhan yang byang</text></item>
<item><p>202b3</p><section>phal chen</section><text>chub sems dpa' zhing gi lus la sems can gyi lus byin gyis rlob kyang / zhing gi lus 'dres par yang mi byed pa de ni rnam par rtse ba gnyis pa'o/ /kye rgyal ba'i sras gzhan yang / byang chub sems dpa' sangs rgyas kyi sku la</text></item>
<item><p>202b4</p><section>phal chen</section><text>sems can gyi lus byin gyis rlob kyang / sangs rgyas kyi sku dma' bar mi byed pa de ni rnam par rtse ba gsum pa'o/ /kye rgyal ba'i sras gzhan yang byang chub sems dpa' nyan thos dang / rang sangs rgyas kyi lus la de bzhin gshegs</text></item>
<item><p>202b5</p><section>phal chen</section><text>pa'i sku yongs su ston kyang nyan thos dang / rang sangs rgyas kyi lus rgya chen por yang byed pa 'di ni rnam par rtse ba bzhi ba'o/ /kye rgyal ba'i sras gzhan yang byang chub sems dpa' spyod pa'i lus la mngon par 'tshang rgya ba'i lus yongs su</text></item>
<item><p>202b6</p><section>phal chen</section><text>ston kyang spyod pa'i rgyun mi gcod pa de ni rnam par rtse ba lnga pa'o/ /kye rgyal ba'i sras gzhan yang byang chub sems dpa' mngon par rdzogs par byang chub pa'i lus la spyod pa yongs su ston kyang mngon par rdzogs par byang chub pa nye bar len pa yang mi byed pa de ni rnam</text></item>
<item><p>202b7</p><section>phal chen</section><text>par rtse ba drug pa'o/ kye rgyal ba'i sras gzhan yang byang chub sems dpa' mya ngan las 'das pa'i dbyings su 'khor ba'i rgyun yongs su ston kyang mya ngan las 'das pa la mngon par chags pa mi skyed pa de ni rnam par rtse ba bdun pa'o/ /kye rgyal ba'i sras gzhan yang byang chub</text></item>
<item><p>203a1</p><section>phal chen</section><text>sems dpa' 'khor ba mya ngan las 'das pa yongs su mya ngan las 'da' bas shin tu mya ngan las 'da' bar mi byed pa 'di ni rnam par rtse ba brgyad pa'o/ /kye rgyal ba'i sras gzhan yang byang chub sems dpa' mnyam par</text></item>
<item><p>203a2</p><section>phal chen</section><text>bzhag bzhin du 'di lta ste/ 'ong ba dang 'gro ba dang / 'greng ba dang 'dug pa'i bya ba thams cad yongs su ston kyang / ting nge 'dzin gyi mnyam pa nyid 'khrug par mi byed pa de ni rnam par rtse ba dgu ba'o/ /kye rgyal ba'i sras gzhan yang byang chub sems dpa' de bzhin gshegs</text></item>
<item><p>203a3</p><section>phal chen</section><text>pa gcig gi zhabs kyi drung nas chos thos nas lus kyang mi snang bar mi byed la/ ting nge 'dzin kyi stobs kyis de bzhin gshegs pa'i 'khor kyi dkyil 'khor brjod du med pa'i yang brjod du med pa gzhan dang gzhan du lus rnam par dgod pas/ ldang yang lus tha dad par yang mi byed/</text></item>
<item><p>203a4</p><section>phal chen</section><text>ting nge 'dzin tha dad par yang mi byed la de bzhin gshegs pa de dag las kyang chos nyan cing thos nas kyang 'dzin cing kun chub par byed la ting nge 'dzin la'ang snyoms par 'jug cing chos dri ba gzung ba'i rgyun kyang mi gcod de/ de de ltar mnyam par bzhag bzhin du lus mi snang bar</text></item>
<item><p>203a5</p><section>phal chen</section><text>yang mi byed la ting nge 'dzin gyi lus dang / sgo mngon par bsgrub pa re res las kyang brjod du med pa'i yang brjod du med pa'i ting nge 'dzin gyi lus dang / sgo mngon par bsgrub cing de lta bu'i tshul gyis bskal pa thams cad zad par gyur kyang / byang chub sems dpa'i ting nge</text></item>
<item><p>203a6</p><section>phal chen</section><text>'dzin kyi sgo mngon par bsgrub pa'i mtha' gang yang med pa de ni rnam par rtse ba bcu pa'o/ /kye rgyal ba'i sras bcu bo de dag ni byang chub sems dpa' rnams kyi rnam par rtse ba ste/ de dag la gnas shing byang chub sems dpa' rnams de bzhin gshegs pa'i ye shes chen pos rnam par rol</text></item>
<item><p>203a7</p><section>phal chen</section><text>pa bla na med pa 'thob par 'gyur bdag go /kye rgyal ba'i sras bcu po 'di dag ni byang chub sems dpa' rnams kyi yul te/ bcu gang zhe na 'di ltar chos kyi dbyings mtha' yas pa'i sgo la 'jug par sems can la yongs su ston pa'i yul dang / 'jig rten gyi khams thams cad</text></item>
<item><p>203b1</p><section>phal chen</section><text>du rgyan pa sna tshogs du ma mngon par bsgrub pa 'gro ba thams cad kyis rnam par dmigs par bya ba'i yul dang / sems can gyi khams thams cad du sprul pa mngon par bsgrub pa rnam par dmigs par bya ba'i yul dang / de bzhin gshegs pa'i sku byang chub sems dpa'i lus su</text></item>
<item><p>203b2</p><section>phal chen</section><text>mngon par bsgrub pa dang / byang chub sems dpa'i lus de bzhin gshegs pa'i skur mngon par bsgrub pa'i yul dang / nam mkha'i khams 'jig rten gyi khams su mngon par bsgrub pa dang / 'jig rten gyi khams nam mkha'i khams su mngon par bsgrub pa'i yul dang / mya ngan</text></item>
<item><p>203b3</p><section>phal chen</section><text>las 'das pa 'khor bar mngon par bsgrub pa dang / 'khor ba mya ngan las 'das par mngon par bsgrub pa'i yul dang / sems can gcig gi skad du brjod pas sangs rgyas kyi chos thams cad bstan par mngon par bsgrub pa'i yul dang / mtha' yas pa'i sgo nas lus kun tu ston cing</text></item>
<item><p>203b4</p><section>phal chen</section><text>lus gcig tu byin gyis brlab pa dang / lus rnam pa tha dad pa thams cad mngon par bsgrub pa'i yul dang / lus gcig gis chos kyi dbyings thams cad du rgyas par dgang ba'i yul dang / sems can thams cad kyi sems bskyed pa'i skad cig re re la mtha' yas pa'i sgo mngon</text></item>
<item><p>203b5</p><section>phal chen</section><text>par bsgrub cing rnam par 'tshang rgya ba'i yul lo/ /kye rgyal ba'i sras bcu po de dag ni byang chub sems dpa' rnams kyi yul te/ de dag la gnas shing byang chub sems dpa' rnams de bzhin gshegs pa'i ye shes chen po'i yul bla na med pa 'thob par 'gyur ba dag go</text></item>
<item><p>203b6</p><section>phal chen</section><text>// //sangs rgyas rmad gcad ces bya ba shin tu rgyas pa chen po'i mdo/ bam po brgyad pa/ /kye rgyal ba'i sras bcu po 'di dag ni byang chub sems dpa' rnams kyi stobs te/ bcu gang zhe na 'di ltar 'jig rten thams cad dang 'du 'dzi med pa'i</text></item>
<item><p>203b7</p><section>phal chen</section><text>phyir bsam pa'i stobs dang / sangs rgyas kyi chos thams cad la sgyid lug pa med par bya ba'i phyir lhag pa'i bsam pa'i stobs dang / byang chub sems dpa'i brtsams pa thams cad mthar phyin par bya ba yongs su bstan pa'i phyir sbyor ba'i stobs dang / 'gro ba thams cad kyi</text></item>
<item><p>204a1</p><section>phal chen</section><text>sems dang / spyod pa rab tu shes par bya ba'i phyir ye shes kyi stobs dang / bsam pa thams cad yongs su rdzogs par bya ba'i smon lam gyi stobs dang / phyi ma'i mtha'i mur thug par rgyun chad pa med par bya ba'i phyir spyod pa'i stobs dang / theg pa</text></item>
<item><p>204a2</p><section>phal chen</section><text>thams cad kyis 'byung bar kun tu bstan pa dang / theg pa chen po las phyir mi ldog par bya ba'i phyir theg pa'i stobs dang / skra'i sbubs gcig tu sangs rgyas 'byung ba thams cad dang / 'jig rten gyi khams yongs su dag pa thams cad kun tu bstan pa'i phyir rnam par 'phrul</text></item>
<item><p>204a3</p><section>phal chen</section><text>pa'i stobs dang / sems bskyed pa thams cad la byang chub tu rnam par 'tshang rgya ba dang / mi 'bral ba'i phyir byang chub kyi stobs dang / chos kyi tshig gcig brjod pas sems can thams cad kyi bsam pa dang / dbang po ma lus pa lhag ma med pa mtha' dag rtogs par</text></item>
<item><p>204a4</p><section>phal chen</section><text>bya ba'i phyir chos kyi 'khor lo bskor ba'i stobs te/ kye rgyal ba'i sras bcu po de dag ni byang chub sems dpa' rnams kyi stobs te/ de dag la gnas shing byang chub sems dpa' rnams thams cad mkhyen pa'i ye shes dang / stobs bcu dang ldan pa'i mchog tu 'gyur ba</text></item>
<item><p>204a5</p><section>phal chen</section><text>'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi mi 'jigs pa ste/ bcu gang zhe na/ 'di ltar kye rgyal ba'i sras byang chub sems dpa' rnams ni sgra thams cad 'dzin pa'i gzungs rab tu thob pa yin te/ de 'di snyam du shar</text></item>
<item><p>204a6</p><section>phal chen</section><text>phyogs dang / lho phyogs dang / nub phyogs dang / byang phyogs nas ston pa la la zhig bdag gi gan du byon te/ 'gro ba chen po brgya stong rab tu bshad par gyur na/ bdag gis de gzung bar mi nus snyam du mi sems te/ byang chub sems dpas rgyu 'di rjes su mi mthong ngo /</text></item>
<item><p>204a7</p><section>phal chen</section><text>rgyu'ang rjes su mi mthong bas mi 'jigs pa chen po'i dam pa thob cing brtan la zhum pa med pa'i yid kyis 'gro ba thams cad la ci 'dod pa de dris shig ces skabs 'byed pa 'di ni mi 'jigs pa dang po'o/ /kye rgyal ba'i sras byang chub sems dpa' rnams ni yi ge dang /</text></item>
<item><p>204b1</p><section>phal chen</section><text>don brjod pa dang / sgra dang skad thams cad kyi mtshams sbyar ba rab tu rtogs par bya ba dang / de bzhin gshegs pas dbang bskur ba'i spobs pa thogs pa med pa dam pa'i pha rol tu phyin pa thob pa yin te/ de dag 'di snyam du shar phyogs dang / lho phyogs dang nub phyogs dang</text></item>
<item><p>204b2</p><section>phal chen</section><text>byang phyogs nas la la zhig 'ongs te/ bdag la chos kyi the tsom chen po zhig dris par gyur na/ bdag gis lan mi lon snyam du mi sems te/ byang chub sems dpas rgyu yang rjes su mi mthong ngo / /rgyu 'ang rjes su mi mthong bas mi 'jigs pa chen po'i dam pa thob</text></item>
<item><p>204b3</p><section>phal chen</section><text>cing 'gro ba thams cad kyi dri ba yongs su dri ba ci yod pa brtan pa dang / 'jigs shing spu ldang ba med par byos la/ gang 'dod pa de dag dris shig ces skabs 'byed pa 'di ni mi 'jigs pa gnyis pa'o/ /kye rgyal ba'i sras byang chub sems dpa' rnams ni stong ba'i chos</text></item>
<item><p>204b4</p><section>phal chen</section><text>khong du chud par rtogs pa yin te/ bdag dang bdag gi dang / byed pa po dang byed du 'jug pa dang / tshor ba po dang srog dang gso ba dang / gang zag dang phung po dang khams dang / skye mched du lta ba dang bral te/ sems nam mkha' dang mtshungs pa'i rjes su song ba/ de</text></item>
<item><p>204b5</p><section>phal chen</section><text>dag 'di snyam du bdag la la zhig gis lus dang / ngag dang yid kyis gnod par bya ba'am/ gcig tu mi 'gyur ram snyam du sems pa med de/ byang chub sems dpas mtshan ma 'ang rjes su mi mthong ngo / /de ci'i phyir zhe na/ 'di ltar skyes bu dam pa ni bdag tu 'dzin</text></item>
<item><p>204b6</p><section>phal chen</section><text>pa dang / bdag gi 'dzin pa dang / bral ba'i phyir te/ mtshan ma'ang rjes su mi mthong bas/ mi 'jigs pa chen po'i dam pa thob cing / byang chub sems dpa' thams cad kyi sngon du 'dor ba la rab tu brtan pa 'di ni mi 'jigs pa gsum pa'o/ /kye rgyal ba'i sras byang</text></item>
<item><p>204b7</p><section>phal chen</section><text>chub sems dpa' rnams ni sangs rgyas kyi byin gyi rlabs kyis byin du brlabs te/ sangs rgyas kyi snang bas nye bar brtan cing de bzhin gshegs pa'i spyod lam dang / spyod pa dang tshul la rab tu gnas la spyod lam rnam par mi brtags shing ci lta ba bzhin du gnas pas de dag 'di</text></item>
<item><p>205a1</p><section>phal chen</section><text>snyam du bdag gi spyod lam la la la zhig gis brgal ba'i mi 'gyur ram snyam du mi sems te/ byang chub sems dpas mtshan ma'ang rjes su mi mthong ngo / /mtshan ma rjes su mi mthong bas mi 'jigs pa chen po'i dam pa thob cing 'khor gyi nang du phyin nas/ chos</text></item>
<item><p>205a2</p><section>phal chen</section><text>ston pa 'di ni mi 'jigs pa bzhi pa'o/ /kye rgyal ba'i sras byang chub sems dpa' rnams ni lus dang ngag dang / yid shin tu dag cing yongs su dag pa dang / gtsang ba dang gtsang sbra dang / des pa dang ldan zhing ngan par spyod pa dang ngan tu byed pa dang / ngan du smra ba dang bral ba yin te/</text></item>
<item><p>205a3</p><section>phal chen</section><text>de dag ni 'di snyam du bdag gi lus dang / ngag dang yid kyi las la la la zhig gis brgal bar mi 'gyur ram snyam du mi sems te/ byang chub sems dpas mtshan ma 'ang rjes su mi mthong ngo / /mtshan ma'ang rjes su mi mthong bas 'jigs pa dang bral zhing mi 'jigs pa chen po'i dam pa</text></item>
<item><p>205a4</p><section>phal chen</section><text>thob pas sems can gzhan chos la sbyor ba byed pa 'di ni mi 'jigs pa lnga ba'o/ /kye rgyal ba'i sras byang chub sems dpa' rnams ni lag na rdo rje rtag tu phyi bzhin 'brang bas/ yongs su bsrung ba chen po thob cing / lha dang klu dang gnod sbyin dang dri za dang lha ma yin gyis rtag tu rim gror</text></item>
<item><p>205a5</p><section>phal chen</section><text>bya ba yin/ brgya byin dang tshangs pa dang 'jig rten gyi mgon po rnams kyis rtag tu phyag bya ba yin/ de bzhin gshegs pa thams cad kyis rtag tu dgongs pa yin te/ de dag 'di snyam du bdag cag la bdud dam bdud kyi ris su gtogs pa'i lha'am mu stegs can dang / mu stegs</text></item>
<item><p>205a6</p><section>phal chen</section><text>spyod pa ba dang / kun tu rgyu ba dag gam/ sems can dmigs pa la mngon par zhen pa la la zhig 'ongs shing bar chad byed par mi 'gyur ram zhes bya bar sems pa med de/ byang chub sems dpas mtshan ma'ang rjes su mi mthong ngo / /mtshan ma'ang rjes su mi mthong bas 'jigs pa dang bral zhing</text></item>
<item><p>205a7</p><section>phal chen</section><text>mi 'jig pa'i dam pa chen po thob pas dga' zhing yid bde ba dang ldan par byang chub sems dpa'i las thams cad la nan tan du byed pa 'di ni mi 'jigs pa drug pa'o/ /kye rgyal ba'i sras byang chub sems dpa' rnams ni sangs rgyas kyis bsngags pa'i dran pa rab tu thob cing dran pa'i dbang po</text></item>
<item><p>205b1</p><section>phal chen</section><text>mchog dang ldan pas yongs su rmongs pa med pa yin te/ de dag 'di snyam du bdag cag gis chos kyi tshig dang yi ge byang chub sems dpa'i lam dang ldan pa/ de bzhin gshegs pa'i zhal nas byung ba la la zhig yongs su ma zin pa'am/ chud za bar 'gyur zhing nub par 'gyur ba med</text></item>
<item><p>205b2</p><section>phal chen</section><text>dam zhes bya bar sems pa med de/ byang chub sems dpas mtshan ma'ang rjes su mi mthong ngo / /mtshan ma'ang rjes su mi mthong pas 'jigs pa dang bral zhing 'jigs pa med pa chen po'i dam pa thob pas/ de bzhin gshegs pa thams cad kyi bstan pa yang dag par gzung ba'i</text></item>
<item><p>205b3</p><section>phal chen</section><text>phyir nan tan du byed pa 'di ni mi 'jigs pa bdun pa'o/ /kye rgyal ba'i sras byang chub sems dpa' rnams ni thabs dang shes rab dang / ye shes khong du chud par rtogs shing byang chub sems dpa'i stobs kyi pha rol tu phyin pa'i mchog thob pas/ rgyun mi chad par sems can gyi</text></item>
<item><p>205b4</p><section>phal chen</section><text>khams yongs su smin par byed cing de dag sangs rgyas kyi byang chub tu smon lam dang bsam pa chen po rab tu btang ste/ sems can rnams la snying rje chen po bskyed nas ched du bsams te/ 'jig rten gyi gnas 'dod pa dang 'khrug pa dang / nyon mongs pa'i rnyog pa can du</text></item>
<item><p>205b5</p><section>phal chen</section><text>skye ba bzung zhing 'dod pa'i dga' ba la rtse ba dang / 'khor kyi longs spyod chen po sems can yongs su smin par bya ba'i don du bdag gis yongs su gzung ba byed kyang / de dag 'di snyam du bdag cag sems can gyi 'du 'dzis gos pas yongs su gos par gyur te/ byang chub</text></item>
<item><p>205b6</p><section>phal chen</section><text>sems dpa'i lam dang ldan pa'i bsam gtan dang / rnam par thar pa dang / ting nge 'dzin dang snyoms par 'jug pa dang / gzungs kyi sgo dang / spobs pa'i bar chad dam gcig tu mi 'gyur ram zhes sems pa med de/ byang chub sems dpa' de dag gis rgyu</text></item>
<item><p>205b7</p><section>phal chen</section><text>yang rjes su mi mthong ngo / /kye rgyal ba'i sras de ci'i phyir zhe na/ byang chub sems dpa' rnams ni byang chub sems dpa'i lam la rgyun mi 'chad par spyod pa'i phyir/ chos thams cad la dbang gi pha rol tu phyin pa dam pa thob pa dag ste/ de dag gi 'jig rten gyi rnam par</text></item>
<item><p>206a1</p><section>phal chen</section><text>'khrug pa thams cad kyis byang chub sems dpa'i lam la rnam par 'khrug par 'gyur ba rjes su mi mthong ngo / /rjes su mi mthong bas 'jigs pa dang bral zhing mi 'jigs pa chen po'i pha rol tu phyin pa dam pa thob pas 'jig rten gyi khams kyi gnas thams cad kyi skye ba'i skye</text></item>
<item><p>206a2</p><section>phal chen</section><text>mched thams cad du skye ba gzung bar smon lam rab tu 'debs te/ 'di ni mi 'jigs pa brgyad pa'o/ /kye rgyal ba'i sras byang chub sems dpa' rnams ni thams cad mkhyen pa'i sems mnyams shing byang chub sems dpa'i lam la gnas pas theg pa chen po la yang dag par gnas</text></item>
<item><p>206a3</p><section>phal chen</section><text>pa ste/ de dag ni thams cad mkhyen pa nyid kyi sems kyi stobs dang shugs la gnas shing / nyan thos dang rang sangs rgyas thams cad kyi cho ga dang spyod lam yongs su ston kyang / de dag 'di snyam du bdag cag nyan thos dang / rang sangs rgyas kyi theg pa'am/ gcig</text></item>
<item><p>206a4</p><section>phal chen</section><text>gis 'byung bar mi 'gyur ram snyam du sems pa med de/ byang chub sems dpas rgyu yang rjes su mi mthong ngo / /rgyu 'ang rjes su mi mthong bas 'jigs pa dang bral zhing mi 'jigs pa chen po'i pha rol tu phyin pa dam pa thob pas theg pa thams cad mnyam pa nyid du ston cing / theg</text></item>
<item><p>206a5</p><section>phal chen</section><text>pa chen po'i mnyam pa nyid yongs su rdzogs par byed pa 'di ni mi 'jigs pa dgu pa'o/ /kye rgyal ba'i sras byang chub sems dpa' rnams ni dge ba'i rtsa ba yang dag par bsdus pas dkar po'i chos yongs su 'dus pa yin/ mngon par shes pa dang bsam pa thams cad yongs su</text></item>
<item><p>206a6</p><section>phal chen</section><text>rdzogs pa yin/ rgyun chad pa med par sangs rgyas kyi byang chub la rab tu rten pa yin/ byang chub sems dpa'i spyod pa thams cad yongs su rdzogs pa yin/ sangs rgyas thams cad mkhyen pa'i ye shes dang rdzu 'phrul la mngon par dbang bskur yang sems can yongs su</text></item>
<item><p>206a7</p><section>phal chen</section><text>smin par bya ba'i phyir/ spyod pa nye bar blang ba de yang rgyun mi gcod de/ de dag 'di snyam du bdag cag gis sems can yongs su smin par ma gyur la/ bdag cag kyang sangs rgyas kyi khyu mchog gi mthu phyung ba ston par mi nus pa'am/ gcig tu mi 'gyur ram zhes</text></item>
<item><p>206b1</p><section>phal chen</section><text>sems pa med de/ byang chub sems dpas rgyu 'ang rjes su mi mthong ngo / /rgyu'ang rjes su mi mthong bas 'jigs pa dang bral zhing mi 'jigs pa chen po'i pha rol tu phyin pa dam pa thob pas/ sems can yongs su smin pa'i tshul ji lta ba bzhin du sangs rgyas kyi yul yongs su</text></item>
<item><p>206b2</p><section>phal chen</section><text>ston te/ byang chub sems dpa'i spyod pa yang rgyun mi gcod la byang chub sems dpa'i smon lam chen pos skye ba yang rgyun mi gcod cing byang chub sems dpas yongs su smin par bya ba'ang rgyun mi gcod de/ 'di ni mi 'jigs pa bcu pa'o/ /kye rgyal ba'i sras bcu bo de dag</text></item>
<item><p>206b3</p><section>phal chen</section><text>ni byang chub sems dpa' rnams kyi mi 'jig pa ste/ de dag la gnas shing byang chub sems dpa' rnams mi 'jigs pa chen po bla na med pa 'thob par 'gyur ba dang / byang chub sems dpa'i mi 'jigs pa las kyang phyir ldog par mi 'gyur ba dag go /kye rgyal ba'i sras bcu</text></item>
<item><p>206b4</p><section>phal chen</section><text>po 'di dag ni byang chub sems dpa' rnams kyi byang chub sems dpa'i chos ma 'dres pa rnams te/ bcu gang zhe na kye rgyal ba'i sras 'di la byang chub sems dpa' rnams ma bstan par pha rol tu phyin pa rnams la brtson zhing gtong ba yongs su gtong la 'jungs pa dang bral</text></item>
<item><p>206b5</p><section>phal chen</section><text>ba yin/ tshul khrims yongs su dag la/ tshul khrims ngan pa thams cad rab tu bstsal ba yin/ bzod pa phun sum tshogs la bsam pa mi sgul ba yin/ brtson 'grus chen po dang ldan la dus thams cad du phyir mi ldog pa yin/ shin tu mnyam</text></item>
<item><p>206b6</p><section>phal chen</section><text>par gzhag pa'i ye shes dang ldan la 'khrug pa thams cad yongs su spangs pa yin/ shes rab kyis shin tu byung zhing sdig pa'i lta ba dang bral ba yin te/ kye rgyal ba'i sras de ltar ma bstan par pha rol tu phyin pa la brtson pa 'di ni byang chub sems dpa' rnams kyi ma 'dres</text></item>
<item><p>206b7</p><section>phal chen</section><text>pa'i chos te/ de ltar pha rol tu phyin pa'i lam dang mthun pa de ni byang chub sems dpa'i ma 'dres pa'i chos dang po'o/ /kye rgyal ba'i sras byang chub sems dpa' rnams ni sems can gyi khams yongs su sdud cing / 'jig rten gyi zang zing dang / chos</text></item>
<item><p>207a1</p><section>phal chen</section><text>kyi sbyin pa yongs su gtong ba'i ngang tshul can/ bzhin 'dzum pa snyan par smra ba tshig 'jam pa/ sems can thams cad kyi sems mngon par dga' ba/ don yang dag pa ji lta ba bzhin la rab tu sbyor ba/ sangs rgyas kyi byang chub</text></item>
<item><p>207a2</p><section>phal chen</section><text>kyi don khong du chud par byed pa/ mi mnyam pa'i sems med pa/ sems can thams cad la snyoms par don du sems pa dag ste/ kye rgyal ba'i sras de ltar ma bstan par sems can gyi khams yongs su bsdu ba'i phyir nan tan du byed pa 'di ni byang chub</text></item>
<item><p>207a3</p><section>phal chen</section><text>sems dpa' rnams kyi ma 'dres pa ste/ de ltar bsdu ba'i dngos po'i lam dang mthun pa de ni byang chub sems dpa' rnams kyi ma 'dres pa gnyis pa'o/ /kye rgyal ba'i sras byang chub sems dpa' rnams ni yongs su bsngo ba'i tshul la mkhas shing rnam par/</text></item>
<item><p>207a4</p><section>phal chen</section><text>smin pa la re ba med par/ sangs rgyas kyi byang chub kyi rjes su song bar yongs su bsngo zhing 'jig rten gyi snyoms par 'jug pa thams cad la ye brngam pa med pas/ de bzhin gshegs pa'i ye shes la rab tu gnas shing sems can gyi don du yongs su bsngo ste/ kye</text></item>
<item><p>207a5</p><section>phal chen</section><text>rgyal ba'i sras de ltar ma bstan par dge ba'i rtsa ba thams cad brtsam pa dang / sangs rgyas kyi ye shes de ltar tshol zhing sems can gyi don yongs su tshol ba 'di ni byang chub sems dpa' rnams kyi ma 'dres pa ste/ 'di ni byang chub sems dpa' rnams kyi</text></item>
<item><p>207a6</p><section>phal chen</section><text>chos ma 'dres pa gsum pa'o/ /kye rgyal ba'i sras byang chub sems dpa' rnams ni thabs mkhas pa'i pha rol tu phyin pa dam pa thob pas sems can thams cad kyi rjes su 'brang zhing 'jig rten pa thams cad kyi lam la yongs su skyo ba med pa'i yid dang ldan te/</text></item>
<item><p>207a7</p><section>phal chen</section><text>'phags pa'i spyod yul la mngon du bltas la/ nyan thos dang rang sangs rgyas thams cad kyi 'byung ba las phyir phyogs te/ sems can thams cad yongs su smin pa la mngon par brtson zhing / bdag gi bde ba la chags pa med de/ bsam gtan</text></item>
<item><p>207b1</p><section>phal chen</section><text>dang rnam par thar pa dang / ting nge 'dzin dang / snyoms par 'jug pa la snyoms par 'jug pa dang / rnam par ldang ba la mkhas pas rang gi dbang du gyur pa'i ting nge 'dzin thob cing 'khor bas yongs su skyo ba med pa'i sems dang ldan te/ 'khor ba la bza' shing gi rab lta bu'i 'du shes chen po</text></item>
<item><p>207b2</p><section>phal chen</section><text>thob pa dang / bdud kyi khyim thams cad na gnas pa dang / brgya byin dang tshangs pa dang / 'jig rten gyi mgon po thams cad kyi dbang chen po yongs su ston cing skye ba'i skye mched thams cad du gzugs brnyan byung bar gyur la/ zhags pa 'thub pa'i rab tu byung ba thams</text></item>
<item><p>207b3</p><section>phal chen</section><text>cad kyi lta ba dang bral te/ 'jig rten pa'i rang bzo dang / sngags dang gtsug lag dang / yi ge dang shod thabs dang grangs dang rtsis dang / rang gi rtsed mo dang / 'jig rten pa'i dga' ba thams cad yongs su ston cing / bud med kyi cho ga dang / mtshan ma dang</text></item>
<item><p>207b4</p><section>phal chen</section><text>cha lugs dang / sgyu rtsal thams cad kyi tshul la mkhas pa/ 'jig rten las 'das pa'i chos mnyan pa dang / dpyad pa dang dri ba dang / brtag pa shin tu bstan pa'i pha rol tu phyin pa'i mchog thob pa/ 'jig rten pa dang / 'jig rten las 'das pa'i</text></item>
<item><p>207b5</p><section>phal chen</section><text>dgos pa'i pha rol tu phyin pa'i mchog thob pa/ sems can thams cad kyis ngor blta ba dbang dang ldan pa dang / rang rgyal ba thams cad kyi cho ga dang / spyod lam yongs su ston pa/ theg pa chen po la yang dag par zhugs pa/ de bzhin gshegs pa'i rnam par</text></item>
<item><p>207b6</p><section>phal chen</section><text>'tshang rgya ba skad cig skad cig tu ston pa/ spyod pa'i rgyun yongs su mi gcod pa ste/ kye rgyal ba'i sras de ltar thabs mkhas pa'i pha rol tu phyin pa'i mchog thob kyang bstan pa med pa 'di ni byang chub sems dpa' rnams kyi ma 'dres pa'i chos te/ 'di ni byang</text></item>
<item><p>207b7</p><section>phal chen</section><text>chub sems dpa' rnams kyi chos ma 'dres pa bzhi pa'o/ /kye rgyal ba'i sras gzhan yang byang chub sems dpa' zung dang snel zhi la mkhas shing ye shes kyis rnam par rtse ba dang / ye shes kyi pha rol tu phyin pa'i mchog thob pas/ 'di ltar mya ngan las</text></item>
<item><p>208a1</p><section>phal chen</section><text>'das pa la gnas kyang / 'khor ba'i sgo yongs su ston pa/ sems can med pa'i mtha'i spyod yul dang ldan yang sems can thams cad yongs su smin par bya ba ma btang ba shin tu dul ba dang / zhi ba'i pha rol du phyin pa'i mchog thob</text></item>
<item><p>208a2</p><section>phal chen</section><text>kyang / nyon mongs pa'i 'bar ba sems can la yongs su ston pa/ chos kyi ye shes gcig tu stug pa'i lus dang ldan yang sems kyi sgo mtha' yas pa yongs su ston pa/ bsam gtan chen po la bsam gtan 'cha' yang 'dod pa'i dga' ba thams cad</text></item>
<item><p>208a3</p><section>phal chen</section><text>kyis rtse zhing longs spyod par sems can la rnam par ston pas gcig tu dga' bar dga' zhing mos pa/ khams gsum pa thams cad las phyir ltas kyang sems can thams cad yongs su smin par bya ba'i bsam pa ma btang ba/ rtag tu chos kyi dga' bas dga'</text></item>
<item><p>208a4</p><section>phal chen</section><text>zhing mos kyang lha'i bu mo brgya phrag stong gi sgra rab tu phyung ba dang rtse ba/ mtshan dang dpe byad bzang po dang / dge ba'i mchog brgya phrag stong gis brgyan pa'i lus dang ldan yang dbul ba thams cad kyi tshul yongs su ston pa/ rtag tu kha na ma tho ba med pa'i las dge ba spyad</text></item>
<item><p>208a5</p><section>phal chen</section><text>kyang sems can dmyal ba dang / byol song gi skye gnas dang / gshin rje'i 'jig rten du skye ba yang yongs su ston pa/ sangs rgyas kyi ye shes kyi pha rol tu phyin pa'i mchog thob kyang / byang chub sems dpa'i ye shes kyi lus las gyen du ma g.yos pa dag ste/</text></item>
<item><p>208a6</p><section>phal chen</section><text>kye rgyal ba'i sras de ltar byang chub sems dpa' rnams ni ye shes mu med pa dang ldan pas/ de'i phyir de dag nyan thos dang rang sangs rgyas thams cad kyis kyang khong du chud par dka' na sems can byis pa gzhan gyis lta smos kyang ci dgos te/ 'di ni byang chub</text></item>
<item><p>208a7</p><section>phal chen</section><text>sems dpa'i chos ma 'dres pa lnga pa'o/ /kye rgyal ba'i sras byang chub sems dpa' rnams ni lus dang ngag dang yid ye shes sngon du 'gro ba dang ldan pa ste/ las shin tu dag par spyod cing / srog gcod pa dang bral ba nas sdig pa'i lta ba'i bar dang bral bas byams</text></item>
<item><p>208b1</p><section>phal chen</section><text>pa phun sum tshogs shing yang dag pa'i lta ba la zhugs pa yin te/ kye rgyal ba'i sras de ltar lus dang ngag dang yid kyi las ye shes sngon du 'gro ba dang ldan pa 'di ni byang chub sems dpa' rnams kyi chos ma 'dres pa ste/ 'di ni byang chub sems dpa'i chos</text></item>
<item><p>208b2</p><section>phal chen</section><text>ma 'dres pa drug pa'o/ /kye rgyal ba'i sras byang chub sems dpa' rnams ni snying rje chen po dang ldan pas sems can thams cad yongs su mi gtong zhing sems can thams cad kyi sdug bsngal gyi phung po rang gi lus kyis len par mkhas pas/ sems can dmyal ba</text></item>
<item><p>208b3</p><section>phal chen</section><text>dang / byol song gi skye gnas dang / gshin rje'i 'jig rten gyi sdug bsngal gyis sems can gyi don du yongs su skyo ba med pa'i sems dang ldan zhing sems can gyi khams thams cad dgrol ba la zhugs pa/ 'dod pa'i dga' ba thams cad kyis rtse zhing yongs su</text></item>
<item><p>208b4</p><section>phal chen</section><text>longs spyod pa la chags pa med pa'i yid dang ldan pas rtag tu sems can rnams sdug bsngal gyi phung po las dgrol ba la mngon par brtson pa ste/ kye rgyal ba'i sras de ltar snying rje chen po'i stobs yongs su mi gtong ba 'di ni byang chub sems dpa' rnams kyi chos ma</text></item>
<item><p>208b5</p><section>phal chen</section><text>'dres pa ste/ 'di ni byang chub sems dpa'i chos ma 'dres pa bdun pa'o/ /kye rgyal ba'i sras byang chub sems dpa' rnams ni 'gro ba thams cad kyi yid du 'ong zhing mthong na dga' ba ste/ brgya byin dang tshangs pa dang / 'jig rten gyi mgon po thams cad kyis phyag</text></item>
<item><p>208b6</p><section>phal chen</section><text>bya ba/ 'gro ba thams cad mthong bar smon pa/ sems can thams cad mngon par dga' ba'i sems dang ldan pa ste/ kye rgyal ba'i sras de ci'i phyir zhe na/ de ni byang chub sems dpa' rnams sngon nas las kyi mtha' kha na ma tho ba med pa dang ldan zhing yongs su</text></item>
<item><p>208b7</p><section>phal chen</section><text>dag pa'i las kyi tshul gyis spyos pas/ de'i phyir de dag mthong bas/ 'gro ba thams cad mi ngoms pa yin/ kye rgyal ba'i sras de ltar 'gro ba thams cad mthong bar mngon par dga' ba de ni byang chub sems dpa' rnams kyi chos ma 'dres pa ste/ 'di ni byang chub</text></item>
<item><p>209a1</p><section>phal chen</section><text>sems dpa' rnams kyi chos ma 'dres pa brgyad pa'o/ /kye rgyal ba'i sras byang chub sems dpa' rnams ni thams cad mkhyen pa nyid kyi sems brtan pa dang ldan pa'i lhag pa'i bsam pa'i go ca shin tu bgos pas/ de dag ji ltar nyon mongs shing byis</text></item>
<item><p>209a2</p><section>phal chen</section><text>pa'i skye bo'i 'du 'dzi dang / ji ltar bsten tam/ nyan thos dang rang sangs rgyas kyi tshogs kyi nang du ji ltar phyin kyang rung ste/ thams cad mkhyen pa'i sems rin po che bzang po 'od dang ldan pa de 'jig par mi byed do/ /kye rgyal ba'i sras de ni 'di lta ste</text></item>
<item><p>209a3</p><section>phal chen</section><text>dper na nor bu rin po che chen po rgyan bzang po zhes bya ba de chu dang bar byed pa ni pad mo'i rdzing bu ji ltar rnyog kyang rung ste/ nang du bcug na nor bu rin po che'i 'od gsal zhing bzang po de nyid rnam par mi spong ste/ chu de thams cad kyang rnyog pa med par rab tu dang bar byed do/ /kye</text></item>
<item><p>209a4</p><section>phal chen</section><text>rgyal ba'i sras de bzhin du byang chub sems dpa' yang byis pa'i skye bo'i 'du 'dzis ji ltar bsten kyang thams cad mkhyen pa'i sems rin po che'i 'od gsal zhing snang ba bzang po de chud zos par mi byed de sems can de dag kyang nyon mongs pa'i rnyog pa de las zlog cing thams cad</text></item>
<item><p>209a5</p><section>phal chen</section><text>mkhyen pa'i sems rin po che'i 'od gsal zhing snang ba de nyid la rab tu 'god do/ /kye rgyal ba'i sras de ltar ci ltar nyon mongs par gyur kyang rung / byis pa'i skye bo'i 'du 'dzi dang / ji ltar bsten tam/ nyan thos dang rang sangs rgyas kyi tshogs kyi nang du ji ltar</text></item>
<item><p>209a6</p><section>phal chen</section><text>phyin kyang rung ste/ thams cad mkhyen pa'i sems rin po che de nyid 'jig par mi byed pa de ni byang chub sems dpa'i chos ma 'dres pa ste/ 'di ni byang chub sems dpa'i chos ma 'dres pa dgu pa'o/ /kye rgyal ba'i sras byang chub sems dpa' rnams ni rang gi yul gyi</text></item>
<item><p>209a7</p><section>phal chen</section><text>ye shes kyi chos la dbang bsgyur ba'i pha rol tu phyin pa dam pa thob pa ste/ rang byung gi ye shes kyi dbang bskur bas dbang bskur zhing go 'phang skyon med pa la gnas kyang dge ba'i bshes gnyen la gnas pa ring du mi spong zhing de bzhin gshegs pa la rim gro bya ba'i</text></item>
<item><p>209b1</p><section>phal chen</section><text>rgyun mi gcod de/ de ltar tshul phun sum tshogs pa dang / 'gro ba thams cad du dge ba'i bshes gnyen bsten pa las phyir mi ldog cing de bzhin gshegs pa la rim gro bya ba rgyun mi gcod pa de ni byang chub sems dpa'i chos ma 'dres pa ste/ 'di ni byang chub</text></item>
<item><p>209b2</p><section>phal chen</section><text>sems dpa'i chos ma 'dres pa bcu pa'o/ /kye rgyal ba'i sras bcu po de dag ni byang chub sems dpa' rnams kyi chos ma 'dres pa ste/ de dag la gnas shing byang chub sems dpa' rnams de bzhin gshegs pa'i chos ma 'dres pa bla na med pa 'thob par 'gyur ba dag go /</text></item>
<item><p>209b3</p><section>phal chen</section><text>kye rgyal ba'i sras bcu po 'di dag ni byang chub sems dpa' rnams kyi las te/ bcu gang zhe na/ 'di ltar 'jig rten gyi khams thams cad yongs su sbyang ba'i las dang / sangs rgyas thams cad bsnyen bkur ba'i las dang / byang chub sems dpa'i grogs thams</text></item>
<item><p>209b4</p><section>phal chen</section><text>cad dang dge ba'i rtsa ba gcig tu bya ba'i las dang / sems can gyi khams thams cad yongs su smin par bya ba'i las dang / ma 'ongs pa'i dus thams cad kyi phyi ma'i mtha'i mur thug bar yongs su gzung ba'i las dang / 'jig rten gyi khams thams cad du 'gro yang 'jig</text></item>
<item><p>209b5</p><section>phal chen</section><text>rten gyi khams gcig nas mi g.yo ba'i rdzu 'phrul gyi las dang / kha dog mtha' yas pa'i 'od gzer dgye ba'i 'od kyi las dang / pad mo'i snying po la byang chub sems dpa'i gzugs 'khod pa yongs su bstan pa'i 'od gzer gyi las dang / mya ngan las 'das</text></item>
<item><p>209b6</p><section>phal chen</section><text>pa'i sangs rgyas bcom ldan 'das rnams kyi bstan pa gzung bas dkon mchog gsum gyi rigs rgyun mi gcad pa'i las dang / 'jig rten thams cad du rgyu zhing chos bstan pa dang / sems can gdul ba yang dag par bsgrub pa'i sprul pa'i las dang / nam</text></item>
<item><p>209b7</p><section>phal chen</section><text>'dod pa dang nam sems bskyed pa na smon lam yongs su rdzogs par sems can la yang dag par ston pa'i byin gyi rlabs kyi las so/ /kye rgyal ba'i sras bcu po de dag ni byang chub sems dpa' rnams kyi las te/ de dag la</text></item>
<item><p>210a1</p><section>phal chen</section><text>gnas shing byang chub sems dpa' rnams de bzhin gshegs pa'i 'phrin las rgya chen po bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi lus te/ bcu gang zhe na 'di</text></item>
<item><p>210a2</p><section>phal chen</section><text>ltar 'gro ba thams cad du byung ba med pas/ byang chub sems dpa'i lus ni 'ongs pa med pa'o /'gro ba thams cad du mi dmigs pa med pas byang chub sems dpa'i lus ni 'ongs pa'o/ /'jig rten thams cad kyis dmigs pa ji lta ba bzhin du byang chub</text></item>
<item><p>210a3</p><section>phal chen</section><text>sems dpa'i lus ni bden pa ma yin pa'o/ /'jig rten gyi bden pa rnam par dmigs pa ji lta ba bzhin du byang chub sems dpa'i lus ni pa ma yin no/ /phyi ma'i mtha'i mur rgyun mi 'chad pas byang chub sems dpa'i lus ni rgyun mi zad pa'o/ /bdud</text></item>
<item><p>210a4</p><section>phal chen</section><text>thams cad kyis mi shigs pas byang chub sems dpa' rnams kyi lus ni brten pa'o/ /bdud kyi rgol ba thams cad kyis mi sgul bas byang chub sems dpa'i lus ni sra ba'o/ /bsod nams brgya pa'i mtshan gyis shin tu rnam par dag par snang bas byang</text></item>
<item><p>210a5</p><section>phal chen</section><text>chub sems dpa'i lus ni mtshan bzang po dang ldan pa'o/ /chos kyi mtshan nyid med pa'i mthar thug pas byang chub sems dpa'i lus ni mtshan nyid med pa'o/ /'das pa dang / ma byon pa dang / da ltar byung ba'i de bzhin gshegs pa thams cad kyi</text></item>
<item><p>210a6</p><section>phal chen</section><text>sku dang mnyam pa nyid thob pas byang chub sems dpa'i lus ni kun tu song ba'o/ /kye rgyal ba'i sras bcu po de dag ni byang chub sems dpa' rnams kyi lus te/ de dag la gnas shing byang chub sems dpa' rnams de bzhin gshegs pa'i sku mi zad pa bla na</text></item>
<item><p>210a7</p><section>phal chen</section><text>med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi lus kyi las te/ bcu gang zhe na/ 'di ltar 'jig rten gyi khams thams cad lus gcig gis rgyas par 'gengs pa'i lus kyi las dang / sems</text></item>
<item><p>210b1</p><section>phal chen</section><text>can gyi khams thams cad du sgo yongs su ston pa'i lus kyi las dang / skye ba thams cad du gnas pa'i lus kyi las dang / 'jig rten gyi khams thams cad du 'gro ba'i lus kyi las dang / sangs rgyas thams cad kyi 'khor gyi dkyil 'khor du 'gro ba'i lus kyi</text></item>
<item><p>210b2</p><section>phal chen</section><text>las dang / 'jig rten gyi khams thams cad lag pa gcig gis kun tu khebs par byed pa'i lus kyi las dang / khor yug dang / rdo rje'i ri thams cad lag pa gcig gis nyug pa'i lus kyi las dang / sangs rgyas kyi zhing thams cad du rang gi lus 'jig pa</text></item>
<item><p>210b3</p><section>phal chen</section><text>dang / 'byung ba yongs su ston pa'i lus kyi las dang sems can gyi khams thams cad lus gcig gis yongs su 'dzin pa'i lus kyi las dang / sems can gyi khams thams cad lus med par khong du chud pas zhing yongs su dag pa dang / yongs su rdzogs pa kun</text></item>
<item><p>210b4</p><section>phal chen</section><text>tu ston pa'i lus kyi las so/ /kye rgyal ba'i sras bcu po de dag ni byang chub sems dpa' rnams kyi lus kyi las te/ de dag la gnas shing byang chub sems dpa' rnams sangs rgyas kyi chos 'gro ba kun gyis rnam par rig par bya ba bla na med pa 'thob par 'gyur ba</text></item>
<item><p>210b5</p><section>phal chen</section><text>dag go/ kye rgyal ba'i sras bcu po 'di dag ni byang chub sems dpa' rnams kyi rang bzhin te/ bcu gang zhe na 'di ltar nan tan dang ldan pas pha rol tu phyin pa'i rang bzhin dang / 'gro ba thams cad yongs su mi gtong bas/ bsdu ba'i dngos po'i rang bzhin dang /</text></item>
<item><p>210b6</p><section>phal chen</section><text>sems can thams cad kyi sdug bsngal gyi phung po rang gi lus kyis len kyang / yongs su mi skyo bas snying rje chen po'i rang bzhin dang / 'gro ba thams cad yongs su skyob pas byams pa chen po'i rang bzhin dang / 'gro ba thams cad nye bar 'tsho bas bsod nams</text></item>
<item><p>210b7</p><section>phal chen</section><text>kyi rang bzhin dang / sangs rgyas thams cad kyi sku dang / gcig tu 'dres pas ye shes kyi rang bzhin dang / skye ba'i skye mched thams cad las 'das pas chos kyi rang bzhin dang / thams cad du sgo yongs su ston pas thams cad kyi rang bzhin dang / rdzu 'phrul</text></item>
<item><p>211a1</p><section>phal chen</section><text>dang rnam par 'phrul ba thams cad yongs su ston pas/ rdzu 'phrul gyi rang bzhin dang / nam 'dod pa'i dus su mngon par rdzogs par 'tshang rgya bas/ byang chub kyi rang bzhin no/ /kye rgyal ba'i sras bcu po de dag ni byang chub</text></item>
<item><p>211a2</p><section>phal chen</section><text>sems dpa' rnams kyi rang bzhin te/ de dag la gnas shing byang chub sems dpa' rnams de bzhin gshegs pa'i ye shes chen po'i rang bzhin bla na med pa 'thob par 'gyur ba dag go/ /kye rgyal ba'i sras bcu po 'di dag ni/ byang chub sems</text></item>
<item><p>211a3</p><section>phal chen</section><text>dpa' rnams kyi ngag ste/ bcu gang zhe na/ 'di ltar sems can thams cad bde bar byed pas byang chub sems dpa' rnams kyi ngag ni 'jam pa'o/ /sems can thams cad kyi sems sim par byed pas/ byang chub sems dpa' rnams kyi ngag ni</text></item>
<item><p>211a4</p><section>phal chen</section><text>snyan pa'o/ /yang dag pa ji lta ba bzhin du go bar byed pas byang chub sems dpa' rnams kyi ngag ni mi pa'o/ /rmi lam na yang log par mi smra bas byang chub sems dpa'i ngag ni bden pa'i rjes su 'brang ba'o/ /brgya byin dang / tshangs pa dang /</text></item>
<item><p>211a5</p><section>phal chen</section><text>'jig rten gyi mgon po thams cad zil gyis gnon pas byang chub sems dpa' rnams kyi ngag ni rgya che ba'o/ /chos kyi rang bzhin ston pas/ byang chub sems dpa' rnams kyi ngag ni zab mo'i dbyangs su sgrog pa'o/ /chos bstan pa thams cad</text></item>
<item><p>211a6</p><section>phal chen</section><text>mi zad pas byang chub sems dpa' rnams kyi ngag ni snying po dang ldan pa'o/ /sgra ji lta ba bzhin du khong du chud par byed pas/ byang chub sems dpa' rnams kyi ngag ni shin tu gsal ba'o/ /dus dang las dang rnam par smin pa ji lta ba bzhin du</text></item>
<item><p>211a7</p><section>phal chen</section><text>yongs su ston pas/ byang chub sems dpa' rnams kyi ngag ni rnam pa tha dad pa'o/ /bsam pa ji lta ba bzhin du rnam par spyod pa la 'jug par byed pas byang chub sems dpa' rnams kyi ngag ni 'gro ba thams cad la 'gro ba'o/ /kye rgyal ba'i sras</text></item>
<item><p>211b1</p><section>phal chen</section><text>bcu po de dag ni byang chub sems dpa' rnams kyi ngag ste/ de dag la gnas shing byang chub sems dpa' rnams de de bzhin gshegs pa'i gsung bla na med pa 'thob par 'gyur ba dag go/ /kye rgyal ba'i sras byang chub sems dpa'i ngag de yang las rnam</text></item>
<item><p>211b2</p><section>phal chen</section><text>par dag pa bcus yongs su sbyangs pa yin te/ bcu gang zhe na/ 'di ltar de bzhin gshegs pa'i gsung la mos pa yongs su dag pa dang / byang chub sems dpa'i tshig sngon ma thos pa la mngon par mos pa yongs su dag pa dang / 'gro ba thams</text></item>
<item><p>211b3</p><section>phal chen</section><text>cad kyi yid du mi 'ong ba'i tshig yongs su spangs pas yongs su dag pa dang / sngon gyi mthar ngag gi nyes pa bzhi dang bral bas yongs su dag pa dang / dga' ba dang / mos pa chen pos de bzhin gshegs pa mngon par bstod pas yongs su dag pa</text></item>
<item><p>211b4</p><section>phal chen</section><text>dang / sgra chen pos de bzhin gshegs pa mchod par 'os pa yang dag pa ji lta ba bzhin du sangs rgyas kyi yon tan dang / legs pa brjod pas yongs su dag pa dang / bsam pa thag pas sems can gzhan la chos kyi sbyin pas/ sdud</text></item>
<item><p>211b5</p><section>phal chen</section><text>pa yongs su dag pa dang / glu'i dbyangs dang / rol mo brdung ba dang / dkrol ba'i dbyangs kyis de bzhin gshegs pa la mngon par bstod pas yongs su dag pa dang / sangs rgyas bcom ldan 'das rnams las mngon sum du chos thos nas/</text></item>
<item><p>211b6</p><section>phal chen</section><text>rang gi lus 'bul bas yongs su dag pa dang / byang chub sems dpa'i chos smra ba thams cad las chos thos nas/ rim gro bya ba'i phyir bdag 'bul zhing snying thag pa nas yongs su btang bas yongs su dag pa ste/ kye rgyal ba'i sras byang chub</text></item>
<item><p>211b7</p><section>phal chen</section><text>sems dpa'i ngag ni las rnam par dag pa bcu po de dag gis shin tu sbyangs par 'byung ngo / /kye rgyal ba'i sras byang chub sems dpa' rnams kyi ngag de ltar yongs su sangs pa de yang yongs su 'dzin pa bcus/ yongs su gzung bar 'byung ste/</text></item>
<item><p>212a1</p><section>phal chen</section><text>bcu gang zhe na/ 'di ltar lha'i dbang po la pa lha thams cad kyis yongs su gzung bar 'byung ba yin/ klu'i dbang po dang / gnod sbyin gyi dbang po dang / dri za'i dbang po dang / lha ma yin gyi dbang po dang / nam mkha' lding</text></item>
<item><p>212a2</p><section>phal chen</section><text>gi dbang po dang / mi'am ci'i dbang po dang / lto 'phye chen po'i dbang po dang / tshangs pa'i dbang po la pa tshangs pa'i ris su gtogs pa'i lha thams cad kyis yongs su gzung bar 'byung ba yin/ de bzhin gshegs pa chos kyi dbang po la</text></item>
<item><p>212a3</p><section>phal chen</section><text>pa chos smra ba thams cad kyis yongs su gzung bar 'byung ba yin te/ kye rgyal ba'i sras byang chub sems dpa'i dag ni yongs su 'dzin pa/ bcu po de dag gis shin tu gzung bar 'byung ngo / /kye rgyal ba'i sras byang chub sems dpa'i ngag de ltar shin tu</text></item>
<item><p>212a4</p><section>phal chen</section><text>gzung bar 'byung ba de yang dgos pa bcu yongs su grub par byed de/ bcu gang zhe na/ 'di ltar sems can gyi khams mngon par dga' bar byed do/ /'jig rten gyi khams su go bar byed do/ /dbang po'i khams la 'jug par byed do/ /</text></item>
<item><p>212a5</p><section>phal chen</section><text>mos pa'i khams rnam par dag par byed do/ /nyon mongs pa'i khams sel bar byed do/ /bag chags kyi khams spong bar byed do/ /bsam pa'i khams sbyong bar byed do/ /lhag pa'i bsam pa'i khams rnam par 'phel bar byed do/ /chos</text></item>
<item><p>212a6</p><section>phal chen</section><text>kyi khams rgyas par byed do/ /mya ngan las 'das pa'i khams yang dag par rtogs par byed do/ /dgos pa bcu po de dag yongs su sgrub bo/ /kye rgyal ba'i sras bcu po 'di dag ni byang chub sems dpa' rnams kyi sems te/ bcu gang zhe na/ 'gro</text></item>
<item><p>212a7</p><section>phal chen</section><text>ba thams cad kyi dge ba'i rtsa ba yang dag par 'dzin cing rton pas byang chub sems dpa' rnams kyi sems ni sa lta bu'o/ /sangs rgyas thams cad kyi ye shes rgya chen po'i rgya mtsho mtha' dang dbus med pa la zhugs pas/ byang chub sems dpa'</text></item>
<item><p>212b1</p><section>phal chen</section><text>rnams kyi sems ni rgya mtsho lta bu'o/ /'jig rten las 'das pa'i dge ba'i rtsa ba shin tu mtho ba la 'gro ba thams cad rab tu dgod pa'i phyir/ byang chub sems dpa'i sems ni ri bo chen po lta bu'o/ /kun nas nyon mongs pa med cing bsam pa dag pa dang ldan</text></item>
<item><p>212b2</p><section>phal chen</section><text>pas byang chub sems dpa' rnams kyi sems ni nor bu rin po che lta bu'o/ /chos thams cad la rab tu rno bas/ byang chub sems dpa' rnams kyi sems ni rdo rje lta bu'o/ /bdud dang mu stegs can gzhan dang phas kyi rgol ba thams cad kyis mi skul</text></item>
<item><p>212b3</p><section>phal chen</section><text>bas/ byang chub sems dpa' rnams kyi sems ni ri'i rgyal po rdo rje'i khor yug shin tu brtan zhing mi shigs pa lta bu'o/ /'jig rten gyi chos thams cad kyis mi gos pas/ byang chub sems dpa' rnams kyi sems ni pad mo lta bu'o/ /bskal pa thams</text></item>
<item><p>212b4</p><section>phal chen</section><text>cad du 'byung ba dang / mthong bar dka' bas byang chub sems dpa' rnams kyi sems ni me tog u dum bA ra lta bu'o/ /'gro ba thams cad kyi ma rig pa'i mun pa mun nag dang / rab rib kyi rmugs pa sel ba'i phyir byang chub sems dpa' rnams</text></item>
<item><p>212b5</p><section>phal chen</section><text>kyi sems ni nyi ma lta bu'o/ /'gro ba thams cad kyis brjod du med pa'i phyir byang chub sems dpa' rnams kyi sems ni bar snang lta bu'o/ /kye rgyal ba'i sras bcu po de dag ni byang chub sems dpa' rnams kyi sems te/ de dag la gnas shing byang chub sems dpa'</text></item>
<item><p>212b6</p><section>phal chen</section><text>rnams de bzhin gshegs pa'i dgongs pa rgya chen po yongs su dag pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi sems bskyed pa ste/ bcu gang zhe na 'di ltar 'gro ba thams cad rab</text></item>
<item><p>212b7</p><section>phal chen</section><text>tu dgrol bar bya'o zhes byang chub sems dpa' sems bskyed do/ /sems can thams cad kyi nyon mongs pa bstsal bar bya'o/ /zhes byang chub sems dpa' sems bskyed do/ /bag chags kyi mtshams 'brel ba thams cad spang bar bya'o/ /</text></item>
<item><p>213a1</p><section>phal chen</section><text>zhes byang chub sems dpa' sems bskyed do/ /chos thams cad la the tsom med par thob par bya'o/ /zhes byang chub sems dpa' sems bskyed do/ /sems can thams cad kyi sdug bsngal gyi phung po rab tu zhi bar bya'o/ /zhes byang chub</text></item>
<item><p>213a2</p><section>phal chen</section><text>sems dpa' sems bskyed do/ /ngan song dang mi khom pa thams cad gcad par bya'o/ /zhes byang chub sems dpa' sems bskyed do/ /de bzhin gshegs pa thams cad mnyes par bya'o/ /zhes byang chub sems dpa' sems bskyed do/ /byang</text></item>
<item><p>213a3</p><section>phal chen</section><text>chub sems dpa'i bslab pa thams cad la nan tan tu bya'o/ /zhes byang chub sems dpa' sems bskyed do/ /skra'i sbubs su 'jug pa thams cad kyang ma lus par 'gro ba thams cad du sangs rgyas thams cad byang chub tu 'tshang rgya ba bstan par bya'o/ /</text></item>
<item><p>213a4</p><section>phal chen</section><text>zhes byang chub sems dpa' sems bskyed do/ /'gro ba ma lus pa thams cad kyi bsam pa dang / dbang po rab tu rtogs pas/ 'jig rten gyi khams thams cad du grags par bya bar chos kyi rnga bla na med pa brdung bar bya'o/ /zhes byang chub sems</text></item>
<item><p>213a5</p><section>phal chen</section><text>dpa' sems bskyed do/ /kye rgyal ba'i sras bcu po de dag ni byang chub sems dpa' rnams kyi sems bskyed pa ste/ de dag la gnas shing byang chub sems dpa' rnams de bzhin gshegs pa'i dgongs pa rgya chen po'i phrin las bla na med pa rtsom par 'gyur</text></item>
<item><p>213a6</p><section>phal chen</section><text>ba dag go /kye rgyal ba'i sras bcu po 'di dag ni byang chub sems dpa' rnams kyi sems kyis rgyas par dgang ba ste/ bcu gang zhe na 'di ltar sems shin tu yangs pa dang ldan pas nam mkha'i dbyings thams cad rgyas par dgang ba dang / mtha'</text></item>
<item><p>213a7</p><section>phal chen</section><text>dang dbus med par khong du chud pas chos kyi dbyings/ thams cad rgyas par dgang ba dang / skad cig gcig tu 'dzud pas dus gsum thams cad rgyas par dgang ba dang / gshegs pa dang skye ba dang 'byung ba dang rnam par 'tshang rgya ba dang /</text></item>
<item><p>213b1</p><section>phal chen</section><text>chos kyi 'khor lo bskor ba dang / mya ngan las 'das pa chen po mngon sum du shes pas sangs rgyas skye ba thams cad du rgyas par dgang ba dang / bag chags dang dbang po nam mkha' lta bur khong du chud pas/ sems can gyi khams thams cad du rgyas par dgang ba dang /</text></item>
<item><p>213b2</p><section>phal chen</section><text>chos kyi dbyings thams cad khong du chud pa'i ye shes dang ldan pas mig yor lta bu'i ye shes kyis rgyas par dgang ba dang / sgyu ma'i dra ba rnam pa tha dad pa lta bur khong du chud pas mtha' dang dbus med par rgyas par dgang ba dang rang bzhin mi dmigs pas mi skye bar</text></item>
<item><p>213b3</p><section>phal chen</section><text>rgyas par dgang ba dang / rang gi sems dang gzhan gyi sems la thogs pa med pas chags pa med par rgyas par dgang ba dang / sems bskyed pa thams cad la mngon par rdzogs par byang chub pa yongs su ston pas dbang gis rgyas par dgang ba'o/ /kye rgyal ba'i sras</text></item>
<item><p>213b4</p><section>phal chen</section><text>bcu po de dag ni byang chub sems dpa' rnams kyi sems kyis rgyas par dgang ba ste/ de dag la gnas shing byang chub sems dpa' rnams sangs rgyas kyi chos thams cad kyis rgyas par dgang ba mtha' dang dbus med pa'i rgyan bla na med pa 'thob par 'gyur ba dag go/ /kye rgyal</text></item>
<item><p>213b5</p><section>phal chen</section><text>ba'i sras bcu po 'di dag ni byang chub sems dpa' rnams kyi dbang po ste/ bcu gang zhe na 'di ltar sangs rgyas thams cad mthong bar dad pa phyir ldog pa med pas/ byang chub sems dpa' rnams kyi dbang po ni dga' bar byed pa'o/ /sangs rgyas kyi chos</text></item>
<item><p>213b6</p><section>phal chen</section><text>thams cad mngon par 'tshang rgya bar byed pas byang chub sems dpa' rnams kyi dbang po ni mngon par mos pa'o/ /bya ba thams cad thogs pa med pas byang chub sems dpa' rnams kyi dbang po ni phyir mi ldog pa'o/ /byang chub sems dpa'i spyod pa thams</text></item>
<item><p>213b7</p><section>phal chen</section><text>cad rgyun mi gcod pa'i phyir byang chub sems dpa' rnams kyi dbang po ni gnas pa'o/ /shes rab kyi pha rol tu phyin pa'i tshul khong du chud pa'i phyir/ byang chub sems dpa' rnams kyi dbang po ni shin tu phra ba'o/ /sems can thams cad kyi dgos pa yongs su</text></item>
<item><p>214a1</p><section>phal chen</section><text>grub par byed pa'i phyir/ byang chub sems dpa' rnams kyi dbang po ni rgyun mi 'chad pa'o/ /chos thams cad la rab tu rno ba'i phyir/ byang chub sems dpa' rnams kyi dbang po ni rdo rje lta bu'o/ /de bzhin gshegs pa thams cad kyi yul la</text></item>
<item><p>214a2</p><section>phal chen</section><text>snang ba thob pa'i phyir byang chub sems dpa' rnams kyi dbang po ni rdo rje'i 'od 'phro ba ltar snang bar byed pa'o/ /de bzhin gshegs pa thams cad kyi sku dang lus gcig tu gyur pas byang chub sems dpa' rnams kyi dbang po ni tha mi dad pa'o/ /de bzhin gshegs pa'i</text></item>
<item><p>214a3</p><section>phal chen</section><text>stobs kyi rjes su zhugs pa'i phyir/ byang chub sems dpa' rnams kyi dbang po ni chags pa med pa'i mthar phyin pa'o/ /kye rgyal ba'i sras bcu po de dag ni byang chub sems dpa' rnams kyi dbang po ste/ de dag la gnas shing byang chub sems</text></item>
<item><p>214a4</p><section>phal chen</section><text>dpa' rnams de bzhin gshegs pa'i dbang po rgya chen po yongs su rdzogs pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi bsam pa ste/ bcu gang zhe na 'di ltar byang chub sems dpa'</text></item>
<item><p>214a5</p><section>phal chen</section><text>rnams kyi bsam pa 'jig rten gyi chos thams cad kyis ma gos pa dang / byang chub sems dpa' rnams kyi bsam pa nyan thos dang / rang sangs rgyas thams cad kyi yid la bya ba dang ma 'dres pa dang / byang chub sems dpa' rnams kyi bsam pa sangs</text></item>
<item><p>214a6</p><section>phal chen</section><text>rgyas kyi byang chub kyi rjes su song ba dang / byang chub sems dpa' rnams kyi bsam pa thams cad mkhyen pa'i ye shes su 'byung ba'i lam dang mthun pa dang / byang chub sems dpa' rnams kyi bsam pa bdud dang mu stegs can gzhan dang / mu</text></item>
<item><p>214a7</p><section>phal chen</section><text>stegs spyod pa'i rgol ba thams cad kyis mi 'phrogs pa dang / byang chub sems dpa' rnams kyi bsam pa de bzhin gshegs pa thams cad kyi ye shes kyi dkyil 'khor gyis rnam par dag pas kun nas nyon mongs pa med pa dang / byang chub sems</text></item>
<item><p>214b1</p><section>phal chen</section><text>dpa' rnams kyi bsam pa chos ji skad du thos pa yongs su mi gtong bas/ shin tu zin par yang dag par 'dzin pa dang / byang chub sems dpa' rnams kyi bsam pa skye ba'i skye mched thams cad kyis ma gos pas yongs su nyams pa med pa dang / byang</text></item>
<item><p>214b2</p><section>phal chen</section><text>chub sems dpa' rnams kyi bsam pa ye shes phra ba la zhugs pa'i phyir zab pa dang / byang chub sems dpa' rnams kyi bsam pa sangs rgyas kyi chos thams cad la shin tu brtson pa'o/ /kye rgyal ba'i sras bcu po de dag ni byang chub sems dpa' rnams</text></item>
<item><p>214b3</p><section>phal chen</section><text>kyi bsam pa ste/ de dag la gnas shing byang chub sems dpa' rnams thams cad mkhyen pa'i dgongs pa bla na med pa yongs su rdzogs pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi lhag pa'i bsam</text></item>
<item><p>214b4</p><section>phal chen</section><text>pa ste/ bcu gang zhe na 'di ltar byang chub sems dpa' rnams kyi lhag pa'i bsam pa dge ba'i rtsa ba thams cad bstsags pa la phyir mi ldog par dbang bsgyur ba dang / byang chub sems dpa' rnams kyi lhag pa'i bsam pa de bzhin gshegs pa thams</text></item>
<item><p>214b5</p><section>phal chen</section><text>cad kyi dgongs pa'i tshul bstan pa la nem nur med pa dang / byang chub sems dpa' rnams kyi lhag pa'i bsam pa smon lam dang spyod pa chen po'i rgyun yongs su 'dzin pa dang / byang chub sems dpa' rnams kyi lhag pa'i bsam pa sangs rgyas kyi chos</text></item>
<item><p>214b6</p><section>phal chen</section><text>thams cad la 'jug par bya ba la phul du phyin pa dang / byang chub sems dpa' rnams kyi lhag pa'i bsam pa sangs rgyas kyi chos thams cad la dbang bsgyur bas mngon sum du gyur ba dang / byang chub sems dpa' rnams kyi lhag pa'i bsam pa chos sna</text></item>
<item><p>214b7</p><section>phal chen</section><text>tshogs kyi tshul la rab tu zhugs pas/ rgya che ba dang byang chub sems dpa' rnams kyi lhag pa'i bsam pa brtsams pa thams cad mthar phyin par byed pas gtso bor gyur pa dang / byang chub sems dpa' rnams kyi lhag pa'i bsam pa ting nge 'dzin dang /</text></item>
<item><p>215a1</p><section>phal chen</section><text>snyoms par 'jug pa dang / rnam par 'phrul ba'i rgyan thams cad la dbang bsgyur ba dang / byang chub sems dpa' rnams kyi lhag pa'i bsam pa sngon gyi smon lam gyis yongs su bzung bas shin tu brtan pa dang / byang chub sems dpa'</text></item>
<item><p>215a2</p><section>phal chen</section><text>rnams kyi lhag pa'i bsam pa sems can thams cad yongs su smin par bya ba dang / gdul ba la rgyun mi gcod pa'o/ /kye rgyal ba'i sras bcu po de dag ni byang chub sems dpa' rnams kyi lhag pa'i bsam pa ste/ de dag la gnas shing byang chub sems dpa' rnams</text></item>
<item><p>215a3</p><section>phal chen</section><text>sangs rgyas thams cad kyi lhag pa'i dgongs pa bla na med pa yongs su dag pa 'thob par 'gyur ba dag go/ //sangs rgyas rmad ga cad ces bya ba shin tu rgyas pa chen po'i mdo/ /bam po bcu dgu pa/ kye rgyal ba'i sras</text></item>
<item><p>215a4</p><section>phal chen</section><text>bcu po 'di dag ni byang chub sems dpa' rnams kyi sbyor ba ste/ bcu gang zhe na 'di ltar rnam par smin pa la re ba med par bdog pa thams cad yongs su gtong bas byang chub sems dpa' rnams kyi sbyin pa'i sbyor ba dang / gzhan la brnyas pa med pas byang</text></item>
<item><p>215a5</p><section>phal chen</section><text>chub sems dpa' rnams kyi tshul khrims dang / bslab pa dang / sbyangs pa'i yon tan dang / sdom pa dang / brtul zhugs dang dka' thub thams cad du yi dam bcas pa la nan tan byed pa'i sbyor ba dang / bdag dang pha rol gyi 'du shes med</text></item>
<item><p>215a6</p><section>phal chen</section><text>pas byang chub sems dpa' rnams kyi gnod sems kyi tha ba dang / gshe ba thams cad rna la gzon cing sems can gyi ngan du byas pa thams cad bzod pa'i sbyor ba dang / lus dang ngag dang sems yang dag par bskul bas brtsams pa thams cad mthar</text></item>
<item><p>215a7</p><section>phal chen</section><text>phyin par byed pa'i phyir/ /byang chub sems dpa' rnams kyi brtson 'grus brtsams pa thams cad las phyir mi ldog pa'i sbyor ba dang / 'dod pa'i 'khrug pa dang nyon mongs pa'i g.yog 'khor yongs su mi spong bas/ byang chub sems dpa' rnams kyi bsam</text></item>
<item><p>215b1</p><section>phal chen</section><text>gtan dang / rnam par thar pa dang ting nge 'dzin dang / snyoms par 'jug pa dang / mngon par shes pa thams cad mngon par bsgrub pa'i sbyor ba dang bsod nams bstsags pa thams cad la skyo ba med pas/ byang chub sems dpa' rnams kyi shes rab</text></item>
<item><p>215b2</p><section>phal chen</section><text>kyi nan tan gyi sbyor ba dang / sems can med pa la zhugs pas byang chub sems dpa' rnams kyi byams pa chen po'i sbyor ba dang / chos thams cad rang bzhin gyis dben pa'i phyir/ byang chub sems dpa' rnams kyi 'gro ba thams cad kyi sdug</text></item>
<item><p>215b3</p><section>phal chen</section><text>bsngal rang gi lus kyis len pa'i snying rje chen po las phyir mi ldog pa'i sbyor ba dang / chags pa med par khong du chud pas 'gro ba thams cad yang dag par ston pa'i phyir/ byang chub sems dpa' rnams kyi de bzhin gshegs pa'i stobs bcu rnam par</text></item>
<item><p>215b4</p><section>phal chen</section><text>'tshang rgya ba'i sbyor ba dang / sems can gzhan gyi rgyud du phyin par byed pas/ byang chub sems dpa' rnams kyi chos kyi 'khor lo bskor ba las phyir mi ldog pa'i sbyor ba'o/ /kye rgyal ba'i sras bcu po de dag ni byang chub sems dpa' rnams kyi sbyor ba</text></item>
<item><p>215b5</p><section>phal chen</section><text>ste/ de dag la gnas shing byang chub sems dpa' rnams de bzhin gshegs pa'i ye shes chen po'i sbyor ba bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi mos pa ste/ bcu gang zhe na</text></item>
<item><p>215b6</p><section>phal chen</section><text>'di ltar bsgrub par dka' ba'i rtsa ba sbyor bas rlabs po che'i mos pa dang / rgyan sna tshogs mngon par bsgrub pas sna tshogs kyi mos pa dang / yid zhum pa med pas rgya chen po'i mos pa dang / chos zab mo'i tshul la zhugs pas zhi bar byed pa'i mos pa dang /</text></item>
<item><p>215b7</p><section>phal chen</section><text>sems rgya chen po bskyed pas yangs pa'i mos pa dang / sangs rgyas kyi byin gyi rlabs kyi mthu dang / shugs su ldan pas rang gi skabs phye ba'i mos pa dang / bdud kyi las thams cad rab tu 'joms pas mi 'phrogs pa'i mos pa dang /</text></item>
<item><p>216a1</p><section>phal chen</section><text>las kyi rnam par smin pa la gcig tu nges pas shin tu gdon mi za ba'i mos pa dang / ci 'dod pa'i cho 'phrul yongs su ston pas mngon du gyur pa'i mos pa dang stobs dang mi ldan pa med pa'i phyir dus gang du 'dod</text></item>
<item><p>216a2</p><section>phal chen</section><text>par byang chub tu mngon par rdzogs par 'tshang rgya bas sangs rgyas thams cad kyis lung bstan pa yang dag par nod pa'i mos pa'o/ /kye rgyal ba'i sras bcu po de dag ni byang chub sems dpa' rnams kyi mos pa ste de dag la gnas shing byang chub</text></item>
<item><p>216a3</p><section>phal chen</section><text>sems dpa' rnams de bzhin gshegs pa'i mos pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi 'jig rten gyi khams su mos pa la 'jug pa ste/ bcu gang zhe na</text></item>
<item><p>216a4</p><section>phal chen</section><text>'di ltar 'jig rten gyi khams thams cad 'jig rten gyi khams gcig tu mos pa la 'jug pa dang / 'jig rten gyi khams gcig 'jig rten gyi khams thams cad du mos pa la 'jug pa dang / 'jig rten gyi khams thams cad pad mo'i gdan gcig la</text></item>
<item><p>216a5</p><section>phal chen</section><text>bzhugs pa'i de bzhin gshegs pa'i skus yongs su khyab par mos pa la 'jug pa dang / 'jig rten gyi khams thams cad nam mkha'i rang bzhin du yang dag par bstan par mos pa la 'jug pa dang / 'jig rten gyi khams thams cad sangs rgyas</text></item>
<item><p>216a6</p><section>phal chen</section><text>kyi rgyan gyis brgyan par mos pa la 'jug pa dang / 'jig rten gyi khams thams cad byang chub sems dpa'i lus kyis rgyas par dgang bar mos pa la 'jug pa dang / 'jig rten gyi khams thams cad skra'i sbubs gcig tu dgod par mos pa la 'jug</text></item>
<item><p>216a7</p><section>phal chen</section><text>pa dang / 'jig rten gyi khams thams cad sems can gcig gi lus kyi rgyud kyi rjes su 'brang bar mos pa la 'jug pa dang / 'jig rten gyi khams thams cad de bzhin gshegs pa gcig gi byang chub kyi shing dang / de bzhin gshegs pa gcig gi</text></item>
<item><p>216b1</p><section>phal chen</section><text>snying po byang chub kyis yongs su rgyas par gang bar mos pa la 'jug pa dang / 'jig rten gyi khams thams cad du sgra'i dbyangs gcig gis go bar bya ba dang / sems can gyi khams thams cad kyi sgra skad rnam pa tha dad pa la 'jug pas tshim par bya bar mos pa la</text></item>
<item><p>216b2</p><section>phal chen</section><text>'jug pa'o/ /kye rgyal ba'i sras bcu po de dag ni byang chub sems dpa' rnams kyi 'jig rten gyi khams su mos pa la 'jug pa ste/ de dag la gnas shing byang chub sems dpa' rnams de bzhin gshegs pa'i sangs rgyas kyi zhing la mos pa bla na med</text></item>
<item><p>216b3</p><section>phal chen</section><text>pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi sems can gyi khams su mos pa la 'jug pa ste/ bcu gang zhe na 'di ltar sems can gyi khams thams cad rang bzhin gyis lus med par mos pa la</text></item>
<item><p>216b4</p><section>phal chen</section><text>'jug pa dang / sems can gyi khams thams cad sems can gcig gi lus kyi rgyud du 'dus par mos pa la 'jug pa dang / sems can gyi khams thams cad byang chub sems dpa'i khong du 'dus par mos pa la 'jug pa dang / sems can</text></item>
<item><p>216b5</p><section>phal chen</section><text>gyi khams thams cad de bzhin gshegs pa'i skur 'dus par mos pa la 'jug pa dang / sems can gyi khams thams cad du sems can gcig gi lus yongs su zhugs par 'gyur bar mos pa la 'jug pa dang / sems can gyi khams</text></item>
<item><p>216b6</p><section>phal chen</section><text>thams cad sangs rgyas kyi chos kyi snod du mos pa la 'jug pa dang / sems can gyi khams thams cad brgya byin dang / tshangs pa dang / 'jig rten gyi mgon po dang / ci 'dod pa dang / gar mos pa'i gzugs dang / kha dog dang cha</text></item>
<item><p>216b7</p><section>phal chen</section><text>byad du mngon par blta bar mos pa la 'jug pa dang / sems can gyi khams thams cad nyan thos dang / rang sangs rgyas kyi gzugs dang kha dog dang cha byad du yongs su bstan par mos pa la 'jug pa dang / sems can gyi khams thams cad byang</text></item>
<item><p>217a1</p><section>phal chen</section><text>chub sems dpa'i yon tan gyis yongs su brgyan par byin gyis brlab cing yongs su bstan par mos pa la 'jug pa dang / sems can gyi khams thams cad de bzhin gshegs pa'i sku gzugs dang / mtshan dang dpe byad bzang po dang / gzugs</text></item>
<item><p>217a2</p><section>phal chen</section><text>kyi sku sna tshogs kyi spyod lam dang / tshul dang spyod pa yongs su bstan cing gzhan gyis rig par bya bar mos pa la 'jug pa'o/ /kye rgyal ba'i sras bcu po de dag ni byang chub sems dpa' rnams kyi sems can gyi khams su mos pa la 'jug pa ste/</text></item>
<item><p>217a3</p><section>phal chen</section><text>de dag la gnas shing byang chub sems dpa' rnams de bzhin gshegs pa'i dgyes pa dang / khyu mchog gi mthu phyung ba bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi bag chags te/ bcu</text></item>
<item><p>217a4</p><section>phal chen</section><text>gang zhe na 'di ltar byang chub kyi sems kyi bag chags dang / dge ba'i rtsa ba'i bag chags dang / sems can yongs su smin par bya ba'i bag chags dang / sangs rgyas blta ba'i bag chags dang / 'jig rten gyi khams yongs su dag par skye ba'i bag chags</text></item>
<item><p>217a5</p><section>phal chen</section><text>dang / spyod pa'i bag chags dang / smon lam gyi bag chags dang / pha rol tu phyin pa'i bag chags dang / chos mnyam pa nyid nges par rtogs pa'i bag chags dang / spyod pa rnam pa tha dad pa'i bag chags so/ /kye rgyal ba'i sras bcu po</text></item>
<item><p>217a6</p><section>phal chen</section><text>de dag ni byang chub sems dpa' rnams kyi bag chags te/ de dag la gnas shing byang chub sems dpa' rnams nyon mongs pa'i bag chags ma lus pa spangs nas/ de bzhin gshegs pa'i ye shes chen po'i bag chags thugs su chud pa bla na med pa</text></item>
<item><p>217a7</p><section>phal chen</section><text>'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi nye bar len pa ste/ nye bar len pa de dag gis byang chub sems dpa'i spyod pa rgyun mi gcod pa'o/ /bcu gang zhe na 'di ltar yongs su smin pa'i mthar phyin</text></item>
<item><p>217b1</p><section>phal chen</section><text>par bya ba'i phyir sems can gyi khams nye bar len pa dang / lhag ma med par yongs su dag par bya ba'i phyir 'jig rten gyi khams nye bar len pa dang / byang chub sems dpa'i spyod pas mnyes par bya ba'i phyir de bzhin gshegs pa nye bar len pa dang / mtshan</text></item>
<item><p>217b2</p><section>phal chen</section><text>dang dpe byad bzang po dang / sangs rgyas kyi yon tan yang dag par bsdu ba'i phyir dge ba'i rtsa ba nye bar len pa dang / sems can thams cad kyi sdug bsngal gyi phung po nye bar blangs te/ rab tu zhi bar bya ba'i phyir snying rje chen po nye bar len pa dang /</text></item>
<item><p>217b3</p><section>phal chen</section><text>sems can thams cad thams cad mkhyen pa'i bde ba la rab tu dgod pa'i phyir byams pa chen po nye bar len pa dang / byang chub sems dpa'i rgyan yang dag par bsdu ba'i phyir pha rol tu phyin pa nye bar len pa dang / sgo thams cad yongs su bstan pa'i phyir</text></item>
<item><p>217b4</p><section>phal chen</section><text>thabs mkhas pa nye bar len pa dang / chags pa med pa'i ye shes kyi phyir byang chub nye bar len pa dang / mdor na thams cad mngon sum du shes pas mngon par shes par bya ba'i phyir/ byang chub sems dpa'i chos thams cad nye bar len pa'o/ /</text></item>
<item><p>217b5</p><section>phal chen</section><text>kye rgyal ba'i sras bcu po de dag ni byang chub sems dpa' rnams kyi nye bar len pa ste/ nye bar len pa de dag gis byang chub sems dpa'i spyod pa rgyun mi gcod cing / de bzhin gshegs pa thams cad kyi nye bar len pa med pa bla na med pa 'thob par 'gyur/</text></item>
<item><p>217b6</p><section>phal chen</section><text>bdag go/ /kye rgyal ba'i sras bcu po 'di dag ni byang chub sems dpa' rnams kyi nan tan te/ bcu gang zhe na 'di ltar pha rol tu phyin pa'i nan tan dang / bslab pa'i nan tan dang / ye shes kyi nan tan dang / don gyi nan tan dang / chos kyi nan tan</text></item>
<item><p>217b7</p><section>phal chen</section><text>dang / mngon par bsgrub pa'i nan tan dang / yang dag par bstan pa'i nan tan dang / spyod pas mi skyo ba'i nan tan dang / mngon par rdzogs par byang chub par bya ba'i nan tan dang / chos kyi 'khor lo bskor ba'i nan tan no/ /kye rgyal ba'i</text></item>
<item><p>218a1</p><section>phal chen</section><text>sras bcu po de dag ni byang chub sems dpa' rnams kyi nan tan te/ de dag la gnas shing byang chub sems dpa' rnams chos thams cad kyi nan tan bla na med pa 'thob par 'gyur ba dag go /kye rgyal ba'i sras bcu po 'di dag ni byang chub</text></item>
<item><p>218a2</p><section>phal chen</section><text>sems dpa' rnams kyi 'grub pa ste/ bcu gang zhe na 'di ltar dge ba'i bshes gnyen la sems pa ni sangs rgyas kyi chos rnams 'grub pa'o/ /de bzhin gshegs pa'i bka' la mngon par yid ches pa ni sangs rgyas kyi chos rnams 'grub pa'o/ /</text></item>
<item><p>218a3</p><section>phal chen</section><text>dam pa'i chos la mi spong ba ni sangs rgyas kyi chos rnams 'grub pa'o/ /tshad med pa'i sems kyis sangs rgyas su dge ba'i rtsa ba yongs su bsngo ba mi zad pa ni sangs rgyas kyi chos rnams 'grub pa'o/ /de bzhin gshegs pa'i yul sa mtshams med par yid</text></item>
<item><p>218a4</p><section>phal chen</section><text>ches pa ni sangs rgyas kyi chos rnams 'grub pa'o/ /'jig rten gyi khams kyi yul la 'jug pa ni sangs rgyas kyi chos rnams 'grub pa'o/ /chos kyi dbyings kyi yul las mi g.yo ba ni sangs rgyas kyi chos rnams 'grub pa'o/ /bdud kyi yul las gyen</text></item>
<item><p>218a5</p><section>phal chen</section><text>du spags pa ni sangs rgyas kyi chos rnams 'grub pa'o/ /sangs rgyas thams cad kyi rjes su dran pa ni sangs rgyas kyi chos rnams 'grub pa'o/ /de bzhin gshegs pa'i stobs bcu'i yul la mngon par mos pa ni sangs rgyas kyi chos rnams 'grub pa'o/ /kye</text></item>
<item><p>218a6</p><section>phal chen</section><text>rgyal ba'i sras bcu po de dag ni byang chub sems dpa' rnams kyi 'grub pa ste/ de dag la gnas shing byang chub sems dpa' rnams de bzhin gshegs pa'i ye shes chen po 'grub pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang</text></item>
<item><p>218a7</p><section>phal chen</section><text>chub sems dpa' rnams kyi sangs rgyas kyi chos las gol ba'i lam ste/ de dag ni byang chub sems dpas yongs su spang bar bya bdag go/ /bcu gang zhe na 'di ltar dge ba'i bshes gnyen la brnyas pa ni sangs rgyas kyi chos las gol ba'i lam mo/ /'khor</text></item>
<item><p>218b1</p><section>phal chen</section><text>ba'i sdug bsngal gyis 'jigs pa ni sangs rgyas kyi chos la gol ba'i lam mo/ /byang chub sems dpa'i spyod pas skyo ba ni sangs rgyas kyi chos las gol ba'i lam mo/ /'jig rten gyi khams na gnas pas yongs su skyo ba ni sangs rgyas kyi chos las gol</text></item>
<item><p>218b2</p><section>phal chen</section><text>ba'i lam mo/ /mnyam par gzhag pa la gnas su byed pa ni sangs rgyas kyi chos las gol ba'i lam mo/ /dge ba'i rtsa ba la chags shing zhen pa ni sangs rgyas kyi chos las gol ba'i lam mo/ /dam pa'i chos spong ba ni sangs rgyas kyi chos las gol</text></item>
<item><p>218b3</p><section>phal chen</section><text>ba'i lam mo/ /byang chub sems dpa'i spyod pa las dpar bas 'byed pa ni sangs rgyas kyi chos las gol ba'i lam mo/ /nyan thos dang rang sangs rgyas su 'dod pa ni sangs rgyas kyi chos las gol ba'i lam mo/ /byang chub sems dpa' la zhe sdang zhing khong</text></item>
<item><p>218b4</p><section>phal chen</section><text>khro ba ni sangs rgyas kyi chos las gol ba'i lam mo/ /kye rgyal ba'i sras bcu po de dag ni byang chub sems dpa' rnams kyi sangs rgyas kyi chos las gol ba'i lam rnams te/ de dag ni byang chub sems dpas yongs su spang bar bya'o/ /de dag yongs su</text></item>
<item><p>218b5</p><section>phal chen</section><text>spangs nas de'i 'og tu byang chub sems dpa' rnams byang chub sems dpa'i skyon med pa nyid du 'da' bar 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi skyon med pa ste/ bcu gang zhe na 'di ltar shes rab kyi pha rol</text></item>
<item><p>218b6</p><section>phal chen</section><text>tu phyin pa'ang mngon par bsgrub la sems can thams cad la'ang rnam par lta ba dang / /lta ba'i rnam pa thams cad dang yang bral la/ lta ba'i bcing bas glags pa thams cad kyang rab tu 'bral ba dang / mtshan ma thams cad kyi yid la mi byed la</text></item>
<item><p>218b7</p><section>phal chen</section><text>mtshan ma la mngon par dga' ba'i sems can thams cad kyang mi 'dor ba dang / khams gsum pa thams cad las yang dag par 'das te 'jig rten gyi khams kyi gnas thams cad na gnas pa dang / nyon mongs pa rnams kyang rnam par bzlog la/</text></item>
<item><p>219a1</p><section>phal chen</section><text>sems can rnams dang yang phrad cing 'grogs pa dang / chos rnams la yang 'dod chags dang bral la/ sems can thams cad la yang snying rje chen pos byams pa dang / dngos po thams cad kyis kyang dben la 'khor thams cad kyang</text></item>
<item><p>219a2</p><section>phal chen</section><text>yongs su ston pa dang / 'jig rten gyi khams las kyang gyen du 'phags la skye zhing shi 'pho pa'i spyod pa yang mngon par bsgrub pa dang / 'jig rten gyi chos thams cad kyis kyang ma gos la/ 'jig rten gyi bya ba thams cad la'ang thogs pa med pa dang /</text></item>
<item><p>219a3</p><section>phal chen</section><text>sangs rgyas kyi byang chub kyang mngon du gyur la spyod pa dang smon lam chen po'i nyi ma yang rgyun mi gcod pa'o/ /kye rgyal ba'i sras bcu po de dag ni byang chub sems dpa' rnams kyi skyon med pa/ 'phags pa 'jig rten las 'das pa/ 'gro ba thams cad dang /</text></item>
<item><p>219a4</p><section>phal chen</section><text>thun mong ma yin pa nyan thos dang / rang sangs rgyas thams cad dang ma 'dres pa ste/ skyon med pa de dag la gnas shing byang chub sems dpa' rnams byang chub sems dpa'i chos nges pa rnam par 'thob par 'gyur ba dag go /kye rgyal ba'i sras bcu po 'di</text></item>
<item><p>219a5</p><section>phal chen</section><text>dag ni byang chub sems dpa' rnams kyi byang chub sems dpa'i chos nges pa 'thob pa ste/ bcu gang zhe na 'di ltar de bzhin gshegs pa'i rigs su skyes pa yin/ sangs rgyas kyi yul la gnas pa yin/ byang chub sems dpa'i las la zhugs pa</text></item>
<item><p>219a6</p><section>phal chen</section><text>yin/ pha rol tu phyin pa la nan tan du byed pa yin/ sangs rgyas kyi rgyud na sa byung ba yin/ de bzhin gshegs pa'i gdung las skyes pa yin/ sangs rgyas kyi stobs la gnas pa yin/ de bzhin gshegs pa'i byang chub tu rjes su song ba yin/</text></item>
<item><p>219a7</p><section>phal chen</section><text>sangs rgyas thams cad dang sku dang rang bzhin gcig pa yin/ de bzhin gshegs pa thams cad kyi rnam par spyod pa dang mi gnyis pa yin/ kye rgyal ba'i sras bcu po de dag ni byang chub sems dpa' rnams kyi byang chub sems dpa'i chos nges par 'thob pa</text></item>
<item><p>219b1</p><section>phal chen</section><text>ste/ de dag ni skyon med pa la gnas pa'i byang chub sems dpa' rnams kyi 'thob pa dag go/ /kye rgyal ba'i sras bcu po 'di dag ni byang chub sems dpa' rnams kyi sangs rgyas kyi chos la 'byung ba'i lam ste/ bcu gang zhe na 'di ltar dge ba'i bshes gnyen</text></item>
<item><p>219b2</p><section>phal chen</section><text>rnams dang rgyud kyi tshul gcig tu 'gyur ba dang / dge ba'i rtsa ba thun mong du mos pa ni sangs rgyas kyi chos la 'byung ba'i lam mo/ /de bzhin gshegs pa thams cad kyi rnam par 'phrul pa dang / tshul mthun zhing smon lam chen po la dbugs phyin pa thob pa</text></item>
<item><p>219b3</p><section>phal chen</section><text>ni sangs rgyas kyi chos la 'byung ba'i lam mo/ /sems rgya chen pos rang gi dge ba'i rtsa ba'i go 'byed pa ni sangs rgyas kyi chos la 'byung ba'i lam mo/ /las ji ltar byas pa chud mi za bas bskal pa 'grangs pa thams cad du mi skyo ba ni/ sangs rgyas kyi chos</text></item>
<item><p>219b4</p><section>phal chen</section><text>las 'byung ba'i lam mo/ /phyi ma'i mtha'i mur thug pa thams cad du yongs su 'dzin pas/ 'jig rten gyi khams grangs med par gnas par bya ba ni sangs rgyas kyi chos la 'byung ba'i lam mo/ /sems can gyi khams thams cad yongs su</text></item>
<item><p>219b5</p><section>phal chen</section><text>smin par bya ba la mkhas pas byang chub sems dpa'i spyod pa rgyun mi gcod pa ni sangs rgyas kyi chos la 'byung ba'i lam mo/ /snying rje chen po bskyed de sems tshad med par byed pa ni sangs rgyas kyi chos la 'byung ba'i lam mo/ /nam mkha'i dbyings thams</text></item>
<item><p>219b6</p><section>phal chen</section><text>cad sems bskyed pa gcig gis rgyas par dgang bas spyod pa dang smon lam chen po'i khyad par la 'jug pa ni sangs rgyas kyi chos la 'byung ba'i lam mo/ /sngon mngon par bsgrubs pa chud mi za bar de bzhin gshegs pa'i rigs yang dag par 'dzin pa ni</text></item>
<item><p>219b7</p><section>phal chen</section><text>sangs rgyas kyi chos la 'byung ba'i lam mo/ /'gro ba thams cad la byang chub kyi sems yongs su ston cing / byang chub tu sems bskyed pa rnams kyi dge ba'i rtsa ba thams cad nye bar ston pa ni sangs rgyas kyi chos la 'byung ba'i lam mo/ /kye rgyal ba'i</text></item>
<item><p>220a1</p><section>phal chen</section><text>sras bcu po de dag ni byang chub sems dpa' rnams kyi sangs rgyas kyi chos la 'byung ba'i lam ste/ de dag gis byung ba'i byang chub sems dpa' rnams kyi skyes bu dam pa'i ming bcu 'thob par 'gyur ba dag go/ /kye rgyal ba'i sras bcu po 'di</text></item>
<item><p>220a2</p><section>phal chen</section><text>dag ni byang chub sems dpa' rnams kyi skyes bu dam pa'i ming 'thob pa ste/ bcu gang zhe na/ 'di ltar byang chub kyi ye shes kyi lus dang ldan pas byang chub sems dpa' zhes bya ba yin/ theg pa chen po la rab tu gnas pa'i phyir sems dpa' chen po zhes bya ba yin/</text></item>
<item><p>220a3</p><section>phal chen</section><text>chos kyi dam pa mngon par rtogs pas dam pa'i sems dpa' zhes bya ba yin/ mchog gi chos mngon par 'tshang rgya bas mchog gi sems dpa' zhes bya ba yin/ ye shes kyi khyad par rab dang ldan pas rab kyi sems dpa' zhes bya ba yin/ phul du brtson</text></item>
<item><p>220a4</p><section>phal chen</section><text>'grus rtsom pas phul gyi sems dpa' zhes bya ba yin/ gong na med pa'i chos yang dag par ston pas bla na med pa'i sems dpa' zhes bya ba yin/ stobs bcu'i ye shes yangs pa dang ldan pas stobs kyi sems dpa' zhes bya ba yin/ 'gro ba</text></item>
<item><p>220a5</p><section>phal chen</section><text>thams cad na dpe med pas mi mnyam mi 'dra ba'i sems dpa' zhes bya ba yin/ nam 'dod pa'i sems kyi skad cig la byang chub tu mngon par rdzogs par 'tshang rgya bas bsam gyis mi khyab pa'i sems dpa' zhes bya ba yin/ kye rgyal ba'i sras</text></item>
<item><p>220a6</p><section>phal chen</section><text>bcu po de dag ni byang chub sems dpa' rnams kyi skyes bu dam pa'i ming 'thob pa rnams so/ /kye rgyal ba'i sras bcu po 'di dag ni byang chub sems dpa' rnams kyi lam ste/ bcu gang zhe na 'di ltar gcig pu grogs med par byang chub kyi sems mi gtong</text></item>
<item><p>220a7</p><section>phal chen</section><text>bas byang chub sems dpa' rnams kyi lam gcig la rten pa dang / thabs dang shes rab kyis mngon par bsgrub pas/ byang chub sems dpa' rnams kyi lam yan lag gnyis pa dang / stong ba nyid kyi sbyor ba dang / mtshan ma med pa'i mtha'i rtse</text></item>
<item><p>220b1</p><section>phal chen</section><text>mor phyin pa dang / smon pa med pa'i phyir khams gsum dang mi 'dre bas byang chub sems dpa'i lam rnam pa gsum pa dang / nyes pa bshags pa'i tshul dang / bsod nams thams cad la rjes su yi rang ba dang / de bzhin gshegs pa la gsol ba</text></item>
<item><p>220b2</p><section>phal chen</section><text>gdab pa'i rim gro rgyun mi gcod pa dang / yongs su bsngo ba la mkhas pas shin tu bsngo ba'i phyir byang chub sems dpa'i lam spyod pa bzhis smos pa dang dad pa'i rtsa ba tshugs te/ shin tu brtan pa dang / brtson 'grus chen po las phyir mi ldog pa dang /</text></item>
<item><p>220b3</p><section>phal chen</section><text>dran pa rtse gcig pa dang ting nge 'dzin gyi tshul ma 'khrugs pa dang / rab tu rtogs pa'i shes rab kyi spyod yul la mkhas pas/ byang chub sems dpa' rnams kyi lam dbang po lngas rnam par spel ba dang / 'di lta ste lha'i mig gis 'jig rten gyi khams</text></item>
<item><p>220b4</p><section>phal chen</section><text>thams cad kyi gzugs kyi rnam pa thams cad dang / sems can gyi shi 'pho dang / skye ba thams cad yongs su mthong ba'i rang bzhin dang ldan pa dang / lha'i rna bas de bzhin gshegs pa thams cad kyi chos bstan pa mnyan cing dran par bya ba dang /</text></item>
<item><p>220b5</p><section>phal chen</section><text>yongs su gzung bar bya bas sems can pha rol gyi dbang po la yang dag par phyin par byed pa dang bdag gi sems chags pa med pas/ pha rol gyi sems shes pas mthong ba la dbang bsgyur ba mngon par bsgrub pa dang / sngon gyi gnas rjes su dran pas</text></item>
<item><p>220b6</p><section>phal chen</section><text>bskal pa 'grangs pa thams cad rjes su dran zhing dge ba'i rtsa ba rnam par 'phel bar byed pa dang / rdzu 'phrul dang rnam par 'phrul pa chen po bsgrubs pas sems can ji ltar 'dul ba bzhin du cho 'phrul sna tshogs yongs su ston cing / sems can thams cad la chos</text></item>
<item><p>220b7</p><section>phal chen</section><text>brjod pa dang / zag pa zad pa'i ye shes dang ldan pas yang dag pa'i mtha' mngon sum du mthong zhing byang chub sems dpa'i spyod pa bsgrub pa rgyun mi gcod pas/ byang chub sems dpa' rnams kyi lam mngon par shes pa drug gis rnam par 'phrul ba dang /</text></item>
<item><p>221a1</p><section>phal chen</section><text>'di lta ste/ sems can gyi gtso bo mtha' yas pa thams cad skra'i rtse mo gcig la bzhugs par mthong ste/ yang dag par yongs su gzung zhing sems can gyi bsam pas rnam par rig par bya ba la 'jug pas sangs rgyas rjes su dran pa dang /</text></item>
<item><p>221a2</p><section>phal chen</section><text>de bzhin gshegs pa gcig gi 'khor gyi dkyil 'khor nas ma g.yos par de bzhin gshegs pa thams cad kyi 'khor gyi dkyil 'khor du mngon du zhal nas chos bstan pa bsgrags pa mi zad pas 'gro ba thams cad kyi bsam pa dang / dbang po ji lta ba bzhin du</text></item>
<item><p>221a3</p><section>phal chen</section><text>rnam par rig par bya ba la 'jug pas chos rjes su dran pa dang / phyir mi ldog pa'i byang chub sems dpa'i tshogs mthong ba dang mi 'bral zhing 'gro ba thams cad la byang chub sems dpa'i lus yongs su ston pas dge 'dun rjes su dran pa dang / byang chub sems</text></item>
<item><p>221a4</p><section>phal chen</section><text>dpa' thams cad kyi sbyin pa yongs su gtong ba la yang dag par gzhol zhing gtong ba chen pos rnam par spel ba yid la byed pas gtong ba rjes su dran pa dang / byang chub kyi sems dang mi 'bral bas dge ba'i rtsa ba thams cad 'gro ba thams cad la stobs pas/ tshul</text></item>
<item><p>221a5</p><section>phal chen</section><text>khrims rjes su dran pa dang / dga' ldan gyi pho brang gi mchog na byang chub sems dpa' tshe gcig gis thogs pa bzhugs pa rjes su dran pas lha rjes su dran pa dang / thabs kyi ye shes chen pos 'gro ba thams cad yongs su smin par bya ba dang / gdul ba rgyun</text></item>
<item><p>221a6</p><section>phal chen</section><text>mi 'chad pa la zhugs te/ sems can rjes su dran pa'i phyir dge 'dun rjes su dran pas byang chub sems dpa'i lam rjes su dran pa bdun gyis mngon par bsgrubs pa dang / 'di lta ste log par lta ba thams cad yongs su spangs pas yang dag pa'i lta ba'i lam du</text></item>
<item><p>221a7</p><section>phal chen</section><text>'byung ba dang / rtog pa dang / rnam par rtog pa dang / yongs su rtogs pa dang bral bas thams cad mkhyen pa nyid dang mthun zhing don yod la yid la bya ba med pas byung ba dang / ngag gi nyes pa bzhi dang bral bas 'phags pa dang mthun</text></item>
<item><p>221b1</p><section>phal chen</section><text>zhing yang dag pa'i ngag rab tu brjod pa dang / lus kyi las thams cad sems can nye bar 'tsho bas 'gro ba thams cad thogs pa med par yongs su smin par byed cing 'dul bas mngon par bsgrubs pa dang / 'phags pa'i rigs la rab tu gnas shing sbyangs</text></item>
<item><p>221b2</p><section>phal chen</section><text>pa'i yon tan gyis sdom pa byang chub kyi lam dang ldan pa'i spyod lam dang / spyod pa dang tshul la rab tu gnas shing thams cad du kha na ma tho ba med pas yang dag pa'i 'tsho ba dang / byang chub sems dpa' thams cad kyi brtul zhugs dang / dka' thub kyis</text></item>
<item><p>221b3</p><section>phal chen</section><text>kun nas gdungs pa dang / yongs su gdungs pa yang dag par ston cing / de bzhin gshegs pa'i stobs bcu'i rang bzhin thogs pa med pa dang ldan pa'i phyir yang dag pa'i rtsol ba dang / sgra thams cad 'dzin cing dran pa 'jig rten gyi rnam par 'khrug</text></item>
<item><p>221b4</p><section>phal chen</section><text>pa thams cad kyis bar du mi chod pa'i phyir yang dag pa'i dran pa dang / byang chub sems dpa'i rnam par thar pa bsam gyis mi khyab pa'i ting nge 'dzin gcig gis ting nge 'dzin thams cad mngon par bsgrub pa la mkhas pa'i phyir yang dag pa'i ting nge 'dzin</text></item>
<item><p>221b5</p><section>phal chen</section><text>dang ldan pas byang chub sems dpa' rnams kyi lam ni 'phags pa'i lam gyi yan lag brgyad dang ldan zhing byang chub dang mthun par gyur pa dang / 'di lta ste 'dod pa dang gnod sems dang / 'tsho ba med pa dang ngag gi las thams cad kyis ma bsgribs</text></item>
<item><p>221b6</p><section>phal chen</section><text>par chos ston pa'i tshul dang ldan pas rnam par rtog pa dang / rnam par dpyod pa gsal ba dang / thams cad mkhyen pa'i ye shes la sems can yongs su smin par bya ba'i bsam pa yongs su mi gtong zhing dga' ba zing zing po dang bral ba dang /</text></item>
<item><p>221b7</p><section>phal chen</section><text>de bzhin gshegs pa thams cad mthong bas dga' ba'i yid bde ba yang rgyun mi 'chad cing 'jig rten pa'i bde ba dang / sdug bsngal dang bral bas 'phags pa 'jig rten las 'das pa'i byang chub sems dpa'i lam dang mthun pa dang / mi g.yo ba'i gzugs</text></item>
<item><p>222a1</p><section>phal chen</section><text>med pa'i snyoms par zhugs pas mngon par bsgrubs pa dang / 'dod pa'i khams dang gzugs kyi khams su skyes pa las ma g.yos par 'du shes pa dang / tshor ba thams cad 'gog pa'i snyoms par 'jug pas mngon par bsgrubs</text></item>
<item><p>222a2</p><section>phal chen</section><text>shing / byang chub sems dpa'i spyod pa bsgrub pa rgyun mi gcod pas/ byang chub sems dpa' rnams kyi lam mthar gyis spyod cing snyoms par 'jug pa dgus mngon par bsgrubs pa dang / 'di lta ste gnas dang gnas ma yin pa la mkhas pa'i ye shes dang</text></item>
<item><p>222a3</p><section>phal chen</section><text>ldan pa dang / 'gro ba thams cad kyi 'das pa dang / ma 'ongs pa dang / da ltar byung ba'i las dang / rgyu dang rnam par smin pa yongs su len pa shin tu rtogs pa dang / dbang po ji lta ba bzhin du chos ston cing go bar byed pas sems can gyi khams</text></item>
<item><p>222a4</p><section>phal chen</section><text>thams cad kyi dbang po rab dang tha ma shes pa'i ye shes kyis shin tu brtags pa dang khams tha dad pa dang khams du ma la mkhas pa dang ldan pa dang / rab dang tha ma dang / 'bring la mos pa rab tu rtogs pa'i chos kyi tshul la zhugs pa dang / 'gro ba thams cad</text></item>
<item><p>222a5</p><section>phal chen</section><text>dang zhing dang dus dang / bskal pa thams cad byang chub sems dpa'i lus dang / gzugs kyis rgyas par dgang zhing de bzhin gshegs pa'i tshul yongs su bstan pas/ byang chub sems dpa'i spyod pa bsgrub pa yongs su mi gtong ba dang / bsam</text></item>
<item><p>222a6</p><section>phal chen</section><text>gtan dang rnam par thar pa dang / ting nge 'dzin dang / snyoms par 'jug pa dang / kun nas nyon mongs pa dang / rnam par byang ba thams cad las rnam par ldang ba dus la bab pa dang / dus la ma bab pa rtogs pa'i ye shes kyi</text></item>
<item><p>222a7</p><section>phal chen</section><text>tshul gyis mngon par bsgrubs pa'i byang chub sems dpa'i rnam par thar pa la rab tu gnas pa dang / sems can thams cad kyi skye ba dang / shi 'pho ba dang lam gyi rgyud dang / 'pho ba tha dad pa'i gnas la mkhas pa dang ldan pa dang / dus gsum gyi bskal pa 'grangs</text></item>
<item><p>222b1</p><section>phal chen</section><text>pa thams cad skad cig gcig du gzung ba rtogs pa'i ye shes snang bas mngon par bsgrubs pa dang / 'gro ba thams cad kyi nyon mongs pa dang bag chags dang bsam pa dang / bag la nyal ba byang bar thob pa'i ye shes kyi tshul gyis mngon par bsgrubs pa'i byang chub</text></item>
<item><p>222b2</p><section>phal chen</section><text>sems dpa'i spyod pa bsgrub pa mi gtong bas byang chub sems dpa' rnams kyi lam ni de bzhin gshegs pa'i stobs bcu rab tu rtogs pa la yang dag par btang ba'o/ /kye rgyal ba'i sras bcu po de dag ni byang chub sems dpa' rnams kyi lam ste/ de dag la</text></item>
<item><p>222b3</p><section>phal chen</section><text>gnas shing byang chub sems dpa' rnams de bzhin gshegs pa thams cad kyi lam la mkhas pa bla na med pa 'thob par 'gyur ba dag go/ /kye rgyal ba'i sras gzhan yang byang chub sems dpa' rnams kyi lam ni tshad med pa'o/ /lam gyi tshogs ni tshad</text></item>
<item><p>222b4</p><section>phal chen</section><text>med pa'o/ /lam bsgom pa ni tshad med pa'o/ /lam gyi rgyan ni tshad med pa'o/ /de ci'i phyir zhe na/ kye rgyal ba'i sras de la bcu po 'di dag ni byang chub sems dpa' rnams kyi lam tshad med pa ste/ bcu gang zhe na 'di ltar nam mkha'i</text></item>
<item><p>222b5</p><section>phal chen</section><text>dbyings tshad med pa dang / mtha' dang dbus med pa'i chos kyi dbyings tshad med pa dang / mi zad pa'i sems can gyi khams tshad med pa dang / mu med pa'i 'jig rten gyi khams tshad med pa dang / mi zad pa'i bskal pa 'grangs pa tshad med pa</text></item>
<item><p>222b6</p><section>phal chen</section><text>dang / 'gro ba thams cad kyi tha snyad mtha' yas shing tshad med pa dang / de bzhin gshegs pa'i sku tshad med pa dang / de bzhin gshegs pa'i gsung gi dbyangs tshad med pa dang / de bzhin gshegs pa'i stobs tshad med pa dang / thams cad</text></item>
<item><p>222b7</p><section>phal chen</section><text>mkhyen pa'i ye shes tshad med pa ste/ kye rgyal ba'i sras bcu po de dag ni byang chub sems dpa' rnams kyi lam tshad med pa rnams so/ /kye rgyal ba'i sras de ci'i phyir zhe na/ nam mkha'i dbyings ci tsam du tshad med pa de tsam du tshad med pa'i byang chub</text></item>
<item><p>223a1</p><section>phal chen</section><text>sems dpas lam gyi tshogs yongs su bsdu bar bya'o/ /ji ltar chos kyi dbyings mtha' dang dbus med pa de ltar mtha' dang dbus med par byang chub sems dpas lam gyi tshogs yongs su bsdu bar bya'o/ /ji ltar sems can gyi khams mi zad pa de ltar mi zad</text></item>
<item><p>223a2</p><section>phal chen</section><text>par byang chub sems dpas lam gyi tshogs yongs su bsdu bar bya'o/ /ji ltar 'jig rten gyi khams mu med pa de ltar mu med par byang chub sems dpas lam gyi tshogs yongs su bsdu bar bya'o/ /ji ltar bskal pa grangs su bgrang zhing bstan pa mi zad</text></item>
<item><p>223a3</p><section>phal chen</section><text>pa de ltar 'gro ba thams cad mi zad par byang chub sems dpas lam gyi tshogs yongs su bsdu bar bya'o/ /ji ltar 'gro ba thams cad kyi tha snyad mtha' yas pa de ltar 'gro ba thams cad kyi sgra dang tha snyad la 'jug pa'i ye shes kyis mngon par bsgrubs pa mtha' yas</text></item>
<item><p>223a4</p><section>phal chen</section><text>par byang chub sems dpas lam gyi tshogs yongs su bsdu bar bya'o/ /ji ltar de bzhin gshegs pa'i sku tshad med pa de ltar 'gro ba dang zhing dang dus dang / sems can dang bskal pa thams cad du rgyas par 'gengs zhing tshad med par byang chub sems dpas lam</text></item>
<item><p>223a5</p><section>phal chen</section><text>gyi tshogs yongs su bsdu bar bya'o/ /ji ltar sangs rgyas kyi gsung gi dbyangs tshad med pa de ltar byang chub sems dpas tshig gi las gcig brjod pas chos kyi dbyings ma lus pa thams cad du rgyas par khyab cing sems can gyi khams thams cad go bar byed pa'i</text></item>
<item><p>223a6</p><section>phal chen</section><text>lam gyi tshogs yongs su bsdu bar bya'o/ /ji ltar de bzhin gshegs pa'i stobs tshad med pa de ltar de bzhin gshegs pa'i stobs kyis bstan pa'i byang chub sems dpas lam gyi tshogs yongs su bsdu bar bya'o/ /ji ltar thams cad mkhyen pa'i ye shes tshad</text></item>
<item><p>223a7</p><section>phal chen</section><text>med pa de ltar tshad med par byas te/ byang chub sems dpas lam gyi tshogs yongs su bsdu bar bya'o/ /kye rgyal ba'i sras bcu po de dag ni byang chub sems dpa' rnams kyi lam gyi tshogs te/ de dag la gnas shing byang chub sems dpa' rnams de bzhin</text></item>
<item><p>223b1</p><section>phal chen</section><text>gshegs pa'i ye shes mtha' dang dbus med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi lam bsgom pa ste/ bcu gang zhe na 'di ltar lus dang ngag dang sems kyis mi longs pa med pas blang ba med pa dang / dor</text></item>
<item><p>223b2</p><section>phal chen</section><text>ba med pa bsgom pa dang / yang dag pa ji lta ba bzhin du 'jug pa'i ye shes dang ldan pas bsnan pa med pa dang / dbri ba med par bsgom pa dang / rang bzhin gyis 'jug pa med pas bsgom pa med pa dang / rnam par bsgom pa med pa bsgom pa dang / mngon par zhen pa</text></item>
<item><p>223b3</p><section>phal chen</section><text>thams cad dang bral bas sgyu ma dang rmi lam dang mig yor dang / sgra brnyan dang gzugs brnyan dang smig rgyu dang chu'i zla ba lta bur bsgom pa dang / khams gsum pa'i bsod nams blta bas bstsags pa bstsal ba'i phyir stong pa nyid dang / mtshan ma med pa dang</text></item>
<item><p>223b4</p><section>phal chen</section><text>smon pa med pa dang / mngon par 'du bya ba med pa bsgom pa dang / chos su gdags pa rnam par dgod pa dang bral bas brjod du med pa dang / bstan du med pa dang smos su med pa dang / bshad du med pa bsgom pa dang / chos thams cad la zhugs pa'i ye shes</text></item>
<item><p>223b5</p><section>phal chen</section><text>mngon sum dang ldan pas/ chos kyi dbyings tha mi dad pa bsgom pa dang / de kho na nyid dang / de bzhin nyid nam mkha'i mtha' dang mnyam pa khong du chud pas de bzhin nyid dang / yang dag pa'i mtha' ma nyams par bsgom pa dang / mngon par 'du byed pa'i</text></item>
<item><p>223b6</p><section>phal chen</section><text>stobs rgyun mi 'chad pa'i phyir byang chub sems dpa'i ye shes yangs pa bsgom pa dang / chos thams cad mngon sum du gyur te/ the tsom med pas de bzhin gshegs pa'i stobs bcu dang / mi bsnyengs pa bzhi dang so so yang dag par rig pa dang /</text></item>
<item><p>223b7</p><section>phal chen</section><text>thams cad mkhyen pa'i ye shes dang mtshungs pa med pa bsgom pa'o/ /kye rgyal ba'i sras bcu po de dag ni byang chub sems dpa' rnams kyi lam bsgom pa ste/ de dag la gnas shing byang chub sems dpa' rnams thams cad mkhyen pa'i ye shes bsgom</text></item>
<item><p>224a1</p><section>phal chen</section><text>pa la mkhas pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi lam gyi rgyan te bcu gang zhe na/ kye rgyal ba'i sras/ 'di la byang chub sems dpa' 'dod pa'i khams</text></item>
<item><p>224a2</p><section>phal chen</section><text>nas kyang mi g.yo la/ gzugs dang gzugs med pa la spyod pa'i bsam gtan dang / rnam par thar pa dang ting nge 'dzin dang snyoms par 'jug pa la snyoms par 'jug kyang / de dag gi dbang gis mi skye ba 'di ni lam gyi rgyan dang po'o/ /kye rgyal ba'i sras</text></item>
<item><p>224a3</p><section>phal chen</section><text>gzhan yang byang chub sems dpa' nyan thos kyi lam mngon sum du gyur pa'i ye shes la zhugs kyang lam des 'byung ba 'ang ma yin pa 'di ni lam gyi rgyan gnyis pa'o/ /kye rgyal ba'i sras gzhan yang byang chub sems dpa' rang sangs rgyas kyi lam la mngon sum du</text></item>
<item><p>224a4</p><section>phal chen</section><text>gyur pa'i ye shes snang ba la mkhas kyang snying rje chen po'i stobs rgyun mi gcod pa 'di ni lam gyi rgyan gsum pa'o/ /kye rgyal ba'i sras gzhan yang byang chub sems dpa' g.yog 'khor mang po dang ldan zhing g.yog 'khor lha dang mi'i rnam par dag pa dang ldan zhing /</text></item>
<item><p>224a5</p><section>phal chen</section><text>lha'i bu mo brgya stong gis rol mo brdung ba dang dkrol ba'i sgra phyung ste brjod pa la spyod kyang byang chub sems dpa'i lam dang ldan pa'i bsam gtan dang / rnam par thar pa dang / ting nge 'dzin dang snyoms par 'jug pa mi 'dor ba 'di ni lam gyi rgyan bzhi pa'o/ /</text></item>
<item><p>224a6</p><section>phal chen</section><text>kye rgyal ba'i sras gzhan yang byang chub sems dpa' 'gro ba thams cad kyi rtse rgal dka' dgod pa dang / sems can dang 'dres shing 'bur ldog pa byed kyang sems kyi skad cig gcig la yang byang chub sems dpa'i ting nge 'dzin mnyam pa nyid mi 'dor ba 'di ni lam gyi</text></item>
<item><p>224a7</p><section>phal chen</section><text>rgyan lnga pa'o/ /kye rgyal ba'i sras gzhan yang byang chub sems dpa' 'jig rten gyi chos thams cad dang ma 'dres shing 'jig rten gyi pha rol tu phyin pa yin yang / sems can bsgral ba'i phyir pha rol tu mi 'gro ba'i lam yang mi gtong ba 'di ni lam gyi rgyan drug</text></item>
<item><p>224b1</p><section>phal chen</section><text>pa'o/ kye rgyal ba'i sras gzhan yang byang chub sems dpa' yang dag pa ji lta ba bzhin gyi ye shes snang ba la zhugs pa'i lam la gnas kyang lam ngan par zhugs pa'i sems can phyir bzlog pa'i phyir lam ma yin pa dang / lam ngan pa yang gnon la/ lam</text></item>
<item><p>224b2</p><section>phal chen</section><text>des 'khor ba 'dzin pa'ang ma yin te/ des dag par yang mi sems pa 'di ni lam gyi rgyan bdun pa'o/ /kye rgyal ba'i sras gzhan yang byang chub sems dpa' rtag tu tshul khrims legs par bsrungs pa dang ldan zhing de bzhin gshegs pa'i tshul khrims rnam</text></item>
<item><p>224b3</p><section>phal chen</section><text>par dag pa la rten pas/ lus dang ngag dang yid kyi las kyi mtha' kha na ma tho ba med pa dang ldan yang tshul khrims ngan pa dang ldan pa'i sems can yongs su smin par bya ba'i phyir so so'i skye bo tha mal pa'i spyod pa thams cad ston cing / byang chub sems dpa'i</text></item>
<item><p>224b4</p><section>phal chen</section><text>lam la rten pas/ bsod nams kyi tshogs rnam par dag pa thams cad yongs su rdzogs pa yin yang sems can dmyal ba dang / byol song gi skye gnas dang / gshin rje'i 'jig rten dang / mi khom pa dang dbul bar skyes pa'i lam du zhugs pa'i sems</text></item>
<item><p>224b5</p><section>phal chen</section><text>can thams cad rnam par bzlog pa'i phyir/ de dag gi lam du skyes pa yang ston la/ lam de dag la yang dag par gzhol ba yang ma yin pa 'di ni lam gyi rgyan brgyad pa'o/ /kye rgyal ba'i sras gzhan yang byang chub sems dpa' sangs rgyas kyi chos thams cad</text></item>
<item><p>224b6</p><section>phal chen</section><text>la gzhan gyi dring mi 'jog cing thogs pa med pa'i spongs pa thob pa sangs rgyas kyi chos thams cad la ye shes snang bas rnam par lta ba/ de bzhin gshegs pa thams cad kyi byin gyis brlabs pa/ sangs rgyas thams cad kyi chos kyi sku dang / lus gcig tu gyur</text></item>
<item><p>224b7</p><section>phal chen</section><text>pa sems can thams cad kyi chos kyi snying po'i tshul can dgongs pa'i snang ba khong du chud pa/ theg pa thams cad kyi mnyam pa nyid la rab tu gnas pa sangs rgyas thams cad kyi spyod yul la mngon par mos pa 'gro ba thams cad kyi yid du 'ong ba/ sems</text></item>
<item><p>225a1</p><section>phal chen</section><text>can gyi khams thams cad kyis ngor lta ba/ 'gro ba thams cad kyi slob dpon du bya ba yin yang / chos yongs su btsal bar bya ba rgyun mi gcod cing ngo mtshar gyis yongs su zin par snang bas sri zhu'i las thams cad la gnas te/</text></item>
<item><p>225a2</p><section>phal chen</section><text>mkhan po dang slob dpon du ston kyang de nyid 'gro ba thams cad kyi slob dpon du 'gyur ba yin te/ de ci'i phyir zhe na/ byang chub sems dpa' rnams ni thabs mkhas pa dang ldan par byang chub sems dpa'i lam la shin tu gnas pa yin pas/ de dag ni thabs</text></item>
<item><p>225a3</p><section>phal chen</section><text>gang dang gang gis sems can rnams 'dul bar 'gyur ba de dang de thabs sems can rnams la yongs su ston te/ 'di ni lam gyi rgyan dgu pa'o/ /kye rgyal ba'i sras gzhan yang byang chub sems dpa' dge ba'i rtsa ba thams cad yongs su 'dus shing byang</text></item>
<item><p>225a4</p><section>phal chen</section><text>chub sems dpa'i spyod pa dang rdzu 'phrul thams cad thob pa/ de bzhin gshegs pa thams cad kyis dbang bskur bas mngon par dbang bskur ba/ chos thams cad la dbang ba'i dbang phyug gi pha rol tu phyin pa'i mchog thob pa/ chags pa med cing dri ma med pa'i thabs dang ldan pa/ 'jig</text></item>
<item><p>225a5</p><section>phal chen</section><text>rten gyi khams thams cad du thogs pa med par de bzhin gshegs pa'i sku yang dag par ston pa/ chos kyi 'khor lo thogs pa med par bskor ba'i byin gyi rlabs dang ldan pa/ 'jig rten gyi khams thams cad du khyab pa'i lus dang gzugs bdog pa/ chos</text></item>
<item><p>225a6</p><section>phal chen</section><text>thams cad kyi dbang phyug gi pha rol tu phyin pa dam pa dang ldan pa/ byang chub sems dpa'i dbang thams cad rab tu thob pa/ 'gro ba thams cad kyi zhing du skye ba yongs su ston pa la mkhas pa 'das pa dang ma 'ongs pa dang / da ltar byung ba'i de bzhin gshegs</text></item>
<item><p>225a7</p><section>phal chen</section><text>pa thams cad dang yul gcig tu gyur pa 'di yin la/ byang chub sems dpa'i spyod pa'ang rgyun mi gcod cing / byang chub sems dpa'i chos nyid kyang rnam par mi spong / byang chub sems dpa'i las las kyang rnam par mi ldog /byang chub sems dpa'i</text></item>
<item><p>225b1</p><section>phal chen</section><text>lam las kyang phyir mi ldog /byang chub sems dpa'i spyod pa'ang rgyun mi gcod/ byang chub sems dpa'i nye bar len pa'ang 'chad par mi byed/ byang chub sems dpa'i thabs mkhas pa las kyang phyir mi ldog /byang chub sems dpa'i bya ba yang thogs par mi</text></item>
<item><p>225b2</p><section>phal chen</section><text>byed/ byang chub sems dpa'i mngon par 'du byed pa'i stobs kyis kyang yongs su skyo ba med cing byang chub sems dpa'i spyod pa'i byin gyi rlabs las kyang ring du 'phang ba ma yin te/ kye rgyal ba'i sras de ci'i phyir zhe na/ de ltar byang chub sems dpa'i spyod pa rgyun mi gcod</text></item>
<item><p>225b3</p><section>phal chen</section><text>pa dang / thams cad mkhyen pa nyid kyi sgo la rnam par lta ba de lta bus ni byang chub sems dpa' bla na med pa yang dag par rdzogs pa'i byang chub tu myur du 'byung ba'i phyir te/ 'di ni lam gyi rgyan bcu pa'o/ /kye rgyal ba'i sras bcu po de dag ni byang chub sems dpa'</text></item>
<item><p>225b4</p><section>phal chen</section><text>rnams kyi lam gyi rgyan te/ de dag la gnas shing byang chub sems dpa' rnams de bzhin gshegs pa'i lam rin po che'i rgyan bla na med pa thob par gyur kyang / byang chub sems dpa'i lam gyi rgyun mi gcod pa'o/ /kye rgyal ba'i sras bcu po 'di dag ni byang</text></item>
<item><p>225b5</p><section>phal chen</section><text>chub sems dpa' rnams kyi rkang pa ste/ bcu gang zhe na/ 'di ltar smon lam chen po'i khyad par yongs su bsdu ba shin tu rdzogs par bya ba'i phyir tshul khrims kyi rkang pa dang / byang chub kyi yan lag thams cad yang dag par bsdu ba las phyir mi ldog pa'i phyir brtson</text></item>
<item><p>225b6</p><section>phal chen</section><text>'grus kyi rkang pa dang / sems can rnams bsam pa ji lta ba bzhin du yongs su tshim par bya ba'i phyir mngon par shes pa'i rkang pa dang / sangs rgyas kyi zhing thams cad du 'gro yang zhing gcig nas mi g.yo ba'i phyir rdzu 'phrul gyi rkang pa dang / khyad par du 'gro ba'i</text></item>
<item><p>225b7</p><section>phal chen</section><text>phyir lhag pa'i bsam pa'i rkang pa dang / brtsams pa thams cad mthar phyin par bya ba'i phyir dam bcas pa brtan pa'i rkang pa dang / bla ma thams cad kyi bsgo ba las 'gal bar mi byed pa'i phyir mthun par 'dzin pa'i rkang pa dang / de bzhin gshegs pa thams</text></item>
<item><p>226a1</p><section>phal chen</section><text>cad kyis gsungs pa yang dag par gzung bas mi skyo ba'i phyir chos mnyan pa mi ngoms par tshol ba'i rkang pa dang / tshangs pa'i gnas nas 'khor gyi dkyil 'khor thams cad du 'gro bar sgyid lug pa med pa'i phyir chos kyi char 'bebs</text></item>
<item><p>226a2</p><section>phal chen</section><text>pa'i rkang pa dang / thams cad du kha na ma tho ba med pa'i phyir byang chub sems dpa'i spyod pa chen po la nan tan du byed pa'i rkang pa'o/ /kye rgyal ba'i sras bcu po de dag ni byang chub sems dpa' rnams kyi rkang pa ste/ de dag la gnas shing byang chub sems</text></item>
<item><p>226a3</p><section>phal chen</section><text>dpa' rnams de bzhin gshegs pa'i zhabs kyi mchog gis/ 'jig rten gyi khams thams cad du 'gro ba bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi lag pa ste/ bcu gang zhe na 'di ltar de</text></item>
<item><p>226a4</p><section>phal chen</section><text>bzhin gshegs pa thams cad kyis gsungs pa la gcig tu mos shing yid ches pas mthar phyin par bya ba'i phyir dad pa'i lag pa dang / slong ba thams cad yid bzhin du tshim par bya ba'i phyir gtong ba rab tu gtong ba'i lag pa dang / lag pa g.yas</text></item>
<item><p>226a5</p><section>phal chen</section><text>pa brkyang ba'i phyir tshur shog bde bar 'ongs sam zhes 'dor te/ gsong por smra ba'i lag pa dang / bsod nams bsags pa rnam par spel ba las mi g.yo ba'i phyir de bzhin gshegs pa thams cad mchod cing rim gro byed pa'i lag pa dang / sems</text></item>
<item><p>226a6</p><section>phal chen</section><text>can thams cad kyi the tsom gcad pa'i phyir thos pa thams cad la mkhas pa'i lag pa dang / 'dod pa'i 'dam du thogs pa'i sems can gyi khams la lag pa ring du brkyang ste/ 'ju bar rnyeb pa'i phyir khams gsum dang bral zhing shin tu 'byung bar</text></item>
<item><p>226a7</p><section>phal chen</section><text>byed pa'i lag pa dang / chu bo chen po bzhis khyer ba las lag pa ring du brkyang zhing gdon ba'i phyir bde ba'i thang la gzhog pa'i lag pa dang / 'gro ba thams cad la gnod pa med par bstan pa'i chos rab tu bstan pa'i phyir yang dag par sbyor ba'i chos la slob</text></item>
<item><p>226b1</p><section>phal chen</section><text>dpon gyis mi 'chab pa'i lag pa dang / lus dang sems kyi nad rab tu bsal ba'i phyir 'jig rten pa dang / 'jig rten las 'das pa'i gtsug lag thams cad shes pa'i lag pa dang / nyon mongs pa'i mun pa thams cad dang bral ba'i chos</text></item>
<item><p>226b2</p><section>phal chen</section><text>kyi snang ba mtshungs pa med pa yongs su bstan pa'i phyir shes rab dang ye shes rin po che'i lag pa'o/ /kye rgyal ba'i sras bcu po de dag ni byang chub sems dpa' rnams kyi lag pa ste/ de dag la gnas shing byang chub sems dpa' rnams de bzhin</text></item>
<item><p>226b3</p><section>phal chen</section><text>gshegs pa'i phyag 'jig rten gyi khams thams cad kun nas yog par skyob pa bla na med pa 'thob par 'gyur ba dag go// //sangs rgyas rmad gcad ces bya ba shin tu rgyas pa chen po'i mdo/ /bam po nyi shu pa/ /</text></item>
<item><p>226b4</p><section>phal chen</section><text>kye rgyal ba'i sras bcu po 'di dag ni byang chub sems dpa' rnams kyi lto ste/ bcu gang zhe na 'di ltar bsam pa dag pas g.yo ba med pa'i lto dang drang bas sgyu med pa'i lto dang / thibs po med pas 'chos pa med pa'i lto dang / dngos po thams cad la mngon</text></item>
<item><p>226b5</p><section>phal chen</section><text>bar chags pa med pas yul la mi 'dzin pa'i lto dang / shes pa'i phyir nyon mongs pa thams cad sel ba'i lto dang / skyon med pa'i phyir sems dag pa'i lto dang / chos ji lta ba bzhin du yid la bya ba'i phyir kha zas thams cad yongs su shes par bya ba</text></item>
<item><p>226b6</p><section>phal chen</section><text>so sor rtog pa'i lto dang / rten cing 'brel bar 'byung ba rjes su rtogs par bya ba'i phyir mngon par 'du mi byed pa so sor rtog pa'i lto dang / bsam pa shin tu smin pas 'byung ba thams cad shes pa'i lto dang / sems can thams cad sangs rgyas</text></item>
<item><p>226b7</p><section>phal chen</section><text>kyi sku'i nang du chud pa khong du chud pa'i phyir dri ma mtha' yas pa'i lta ba thams cad dang bral ba'i lto'o/ /kye rgyal ba'i sras bcu po de dag ni byang chub sems dpa' rnams kyi lto ste/ de dag la gnas shing byang chub sems dpa' rnams de bzhin</text></item>
<item><p>227a1</p><section>phal chen</section><text>gshegs pa'i sku/ 'gro ba thams cad yongs su 'dzin pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi snying po ste/ bcu gang zhe na 'di ltar de bzhin gshegs pa thams cad kyi</text></item>
<item><p>227a2</p><section>phal chen</section><text>tshul gyi mthu tshad med pa yongs su bskyed pa'i phyir byang chub sems dpa' rnams kyi snying po/ sangs rgyas kyi rigs rgyun mi gcod par kun nas gnas pa dang / ye shes snang ba chen po yongs su bstan pa'i phyir byang chub sems dpa'i snying po chos kyi rigs rab tu gsal bar</text></item>
<item><p>227a3</p><section>phal chen</section><text>byed par kun nas gnas pa dang / phyir mi ldog pa'i 'khor lo yang dag par gzhol bar bya ba'i phyir byang chub sems dpa' rnams kyi snying po dge 'dun gyi rigs yongs su sdud par kun nas gnas pa dang / dus ji lta ba bzhin las mi 'da' bar bya ba'i phyir byang</text></item>
<item><p>227a4</p><section>phal chen</section><text>chub sems dpa' rnams kyi snying po chos thams cad nges par gleng bar byed pa dang / rgyu gcig nas gcig tu brgyud pa'i rgyun mi 'chad par bya ba'i phyir byang chub sems dpa' rnams kyi snying po nges pa med par yongs su smin par byed par gnas pa dang / ma 'ongs pa'i</text></item>
<item><p>227a5</p><section>phal chen</section><text>rgyu skyon med par bya ba'i phyir/ byang chub sems dpa' rnams kyi snying po sems can log par nges pa rnams la snying rje chen po skye bar kun nas gnas pa dang bdud kyi sde thams cad btul te/ dge ba'i rtsa ba mi 'phrogs par bya ba'i phyir byang chub sems dpa' rnams</text></item>
<item><p>227a6</p><section>phal chen</section><text>kyi snying po de bzhin gshegs pa'i stobs bcu thub pa med pa'i rgyu yongs su rdzogs par byed par kun nas gnas pa dang / 'gro ba ma lus pa thams cad yongs su tshim par bya ba'i phyir byang chub sems dpa' rnams kyi snying po mi 'jigs pa chen po'i seng ge dang / khyu mchog</text></item>
<item><p>227a7</p><section>phal chen</section><text>gi nga ro 'byin par kun nas gnas pa dang / thams cad du ye shes yang dag par gzhol bar bya ba'i phyir byang chub sems dpa' rnams kyi snying po sangs rgyas kyi chos ma 'dres pa brgyad 'thob pa'i phyir kun nas gnas pa dang / skad cig gcig tu mi mnyam par</text></item>
<item><p>227b1</p><section>phal chen</section><text>med par zhugs pas/ byang chub sems dpa' rnams kyi snying po zhing thams cad dang / chos thams cad dang sangs rgyas thams cad mnyam pa nyid du khong du chud par gnas pa'o/ /kye rgyal ba'i sras bcu po de dag ni byang chub sems dpa' rnams kyi snying po ste/ de dag</text></item>
<item><p>227b2</p><section>phal chen</section><text>la gnas shing byang chub sems dpa' rnams dge ba'i rtsa ba thams cad ma log pas de bzhin gshegs pa'i ye shes chen po'i snying po bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi snying ste/ bcu gang</text></item>
<item><p>227b3</p><section>phal chen</section><text>zhe na brtsams pa thams cad mthar phyin par bya ba'i phyir zhe non pa'i snying dang / mtshan dang dpe byad bzang po'i bsod nams kyi tshogs yongs su bsdu ba'i phyir sems zhum pa med pa'i snying dang / bdud kyi sde thams cad rab tu gzhom pa'i phyir rnam par gnon pa chen</text></item>
<item><p>227b4</p><section>phal chen</section><text>po'i snying dang / nyon mongs pa thams cad kyis mi tshugs pa'i phyir tshul bzhin du sbyor ba'i snying dang / snying po byang chub kyi bar du phyin par bya ba'i phyir phyir mi 'gyur zhing / phyir mi ldog pa'i snying dang / sems 'pho ba med par khong du chud pas mngon</text></item>
<item><p>227b5</p><section>phal chen</section><text>par chags pa med pa'i phyir rang bzhin gyi 'od gsal ba'i snying dang / ji ltar mos pa'i tshul bzhin du rnam par thar pa 'thob pa bya ba'i phyir/ sems can gyi tshul shes pa'i snying dang / theg pa gzhan la mos pa med par sems can gyi khams yongs su bskyab</text></item>
<item><p>227b6</p><section>phal chen</section><text>pa'i phyir/ tshangs pa'i rnam par spyod pa rgya chen pos sangs rgyas kyi chos la 'jug pa'i snying dang / lta ba'i mtshan mas khams gsum la mngon par chags pa med par bya ba'i phyir stong pa nyid dang / mtshan ma med pa dang / smon pa med pa dang / mngon</text></item>
<item><p>227b7</p><section>phal chen</section><text>par 'du bya ba med pa'i snying dang / sems can thams cad bdud du gyur pa'i sgos bdud thams cad 'ongs par gyur kyang / spu gcig kyang mi g.yo bas dpal gyi be'us brgyan cing rdo rje'i khams ltar sra zhing brtan pa'i snying po dam pa dang ldan pa'i snying ngo / /kye</text></item>
<item><p>228a1</p><section>phal chen</section><text>rgyal ba'i sras bcu po de dag ni byang chub sems dpa' rnams kyi snying ste/ de dag la gnas shing byang chub sems dpa' rnams de bzhin gshegs pa'i ye shes snang ba chen po'i snying po dang ldan pa'i snying bla na med pa 'thob par 'gyur ba</text></item>
<item><p>228a2</p><section>phal chen</section><text>dag go/ /kye rgyal ba'i sras bcu po 'di dag ni byang chub sems dpa' rnams kyi go ca ste/ bcu gang zhe na 'di ltar 'gro ba thams cad yongs su bskyab pa'i phyir byams pa chen po'i go ca dang / mi dga' ba thams cad bzod par bya ba'i phyir snying rje chen po'i</text></item>
<item><p>228a3</p><section>phal chen</section><text>go ca dang / brtsams pa thams cad mthar phyin par bya ba'i phyir smon lam gyi go ca dang / sangs rgyas thams cad kyi rgyan 'byung bar bya ba'i phyir yongs su bsngo ba'i go ca dang / 'gro ba thams cad nye bar 'tsho bar bya ba'i phyir bsod nams kyi go ca dang / 'gro ba thams</text></item>
<item><p>228a4</p><section>phal chen</section><text>cad bsgral ba'i phyir pha rol tu phyin pa'i go ca dang / 'gro ba thams cad kyi nyon mongs pa'i mun pa rab tu zhi bar bya ba'i phyir ye shes kyi go ca dang / sgo kun dang ldan pa'i dge ba'i rtsa ba mngon par bsgrub pa'i phyir thabs mkhas pa'i go ca dang / theg pa gzhan</text></item>
<item><p>228a5</p><section>phal chen</section><text>la mos pa med pa'i phyir thams cad mkhyen pa nyid kyi sems brtan zhing 'khrug pa med pa'i go ca dang / chos kyi rlom sems med pas gcig tu nges pa'i go ca'o/ /kye rgyal ba'i sras bcu po de dag ni byang chub sems dpa' rnams kyi go ca ste/ de dag</text></item>
<item><p>228a6</p><section>phal chen</section><text>la gnas shing byang chub sems dpa' rnams bdud kyi sde thams cad spa 'gong ba bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi mtshon ca ste/ bcu gang zhe na/ 'di ltar ser sna'i skyon rab tu gzhom</text></item>
<item><p>228a7</p><section>phal chen</section><text>pa'i phyir gtong ba'i mtshon ca dang / tshul khrims ngan pa thams cad bsal ba'i phyir tshul khrims kyi mtshon ca dang / rnam par rtog pa thams cad bstsal ba'i phyir chos mnyam pa nyid kyi mtshon ca dang / 'gro ba thams cad kyi nyon mongs pa yongs su gcad pa'i phyir</text></item>
<item><p>228b1</p><section>phal chen</section><text>shes rab dang ye shes kyi mtshon ca dang / 'tsho ba thams cad la kha na ma tho ba med par bya ba'i phyir/ yang dag par 'tsho ba'i mtshon ca dang / sgo thams cad yongs su bstan pa'i phyir thabs mkhas pa'i mtshon ca dang / nyon mongs pa'i sgo nas sems can</text></item>
<item><p>228b2</p><section>phal chen</section><text>bzlog pa'i phyir/ 'dod chags dang / zhe sdang dang / gti mug dang / mdor bsdu na nyon mongs pa thams cad kyi mtshon ca dang / spyod pa rgyun mi 'chad pas sems can gyi khams yongs su smin par bya ba'i phyir 'khor ba'i mtshon ca dang / mngon par</text></item>
<item><p>228b3</p><section>phal chen</section><text>zhen pa thams cad rab tu bstsal ba'i phyir/ chos tshul gcig pa bstan pa'i mtshon ca dang / spyod pa'i sgo las phyir phyogs su mi blta ba'i phyir thams cad mkhyen pa nyid kyi mtshon ca'o/ /kye rgyal ba'i sras bcu po de dag ni byang chub sems dpa' rnams kyi mtshon</text></item>
<item><p>228b4</p><section>phal chen</section><text>ca ste/ mtshon ca de dag gis byang chub sems dpa' rnams sems can thams cad kyi sems dang bsam pa la yun ring po'i nye bar nyon mongs pa dang / bag la nyal ba yod pa thams cad rab tu 'joms pa dag go /kye rgyal ba'i sras bcu po 'di dag</text></item>
<item><p>228b5</p><section>phal chen</section><text>ni byang chub sems dpa' rnams kyi mgo ste/ bcu gang zhe na/ 'di ltar spyi gtsug ltar mi snang ba'i phyir mya ngan las 'das pa'i mgo dang / lha dang bcas pa'i 'jig rten thams cad 'dud par bya ba'i phyir bla ma la 'dud pa'i mgo dang / stong gsum thams</text></item>
<item><p>228b6</p><section>phal chen</section><text>cad kyi bdag por 'gyur bar bya ba'i phyir mos pa yangs pa'i mgo dang / khams gsum gyis mchod par bya ba'i phyir dge ba'i rtsa ba thams cad sngon du 'gro ba'i mgo dang / gtsug tor dang ldan pa'i spyi bo 'thob par bya ba'i phyir/ sems can thams cad kyi</text></item>
<item><p>228b7</p><section>phal chen</section><text>khur khyer ba'i mgo dang / thams cad du khyad par du 'gro bar bya ba'i phyir gzhan gyi ltung ba la brnyas pa med pa'i mgo dang / spyi bo la gnas pa'i chos thob par bya ba'i phyir shes rab kyi pha rol tu phyin pa'i mgo dang / sems can thams cad kyi mgo mnyam</text></item>
<item><p>229a1</p><section>phal chen</section><text>pa yongs su bstan pa'i phyir ye shes dang thabs su ldan pa'i mgo dang / 'gro ba thams cad slob par bya ba'i phyir sems can thams cad yongs su smin par byed pa'i mgo dang / dkon mchog gsum gyi gdung rgyun mi gcad pa'i phyir</text></item>
<item><p>229a2</p><section>phal chen</section><text>de bzhin gshegs pa thams cad kyi chos kyi tshul yongs su sdud pa'i mgo'o/ /kye rgyal ba'i sras bcu po de dag ni byang chub sems dpa' rnams kyi mgo ste/ de dag la gnas shing byang chub sems dpa' rnams de bzhin gshegs pa'i ye shes chen</text></item>
<item><p>229a3</p><section>phal chen</section><text>po spyi bor gyur pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi mig ste/ bcu gang zhe na/ 'di ltar gzugs thams cad blta ba'i phyir sha'i mig dang / sems can thams</text></item>
<item><p>229a4</p><section>phal chen</section><text>cad blta ba'i phyir lha'i mig dang / sems can thams cad kyi dbang po dang yul blta ba'i phyir shes rab kyi mig dang / chos thams cad yang dag pa ji lta ba bzhin du blta ba'i phyir chos kyi mig dang / de bzhin gshegs pa'i stobs bcu blta ba'i phyir sangs rgyas kyi mig</text></item>
<item><p>229a5</p><section>phal chen</section><text>dang / chos yongs su shes pa blta ba'i phyir ye shes kyi mig dang / sangs rgyas kyi mthu'i 'od snang ba blta ba'i phyir/ snang ba'i mig dang / mya ngan las 'da' bar bya ba'i phyir mngon par bsgrub pa'i mig dang / bsgribs pa med par bya ba'i phyir</text></item>
<item><p>229a6</p><section>phal chen</section><text>chags pa med pa'i mig dang / chos kyi dbyings sgo thams cad nas blta ba'i phyir thams cad mkhyen pa'i mig go /kye rgyal ba'i sras bcu po de dag ni byang chub sems dpa' rnams kyi mig ste/ mig de dag dang ldan pas byang chub sems dpa'</text></item>
<item><p>229a7</p><section>phal chen</section><text>rnams de bzhin gshegs pa'i ye shes chen po'i spyan bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi rna ba ste/ bcu gang zhe na/ 'di ltar bsngags pa thos nas dga' ba spong ba dang /</text></item>
<item><p>229b1</p><section>phal chen</section><text>mi snyan pa thos na khong khro ba spong ba dang / nyan thos dang rang sangs rgyas kyi gtam thos na 'dod pa med cing mi smod pa dang / byang chub sems dpa' 'byung ba'i gtam thos na dga' ba dang mos pa dang spro ba chen po skye ba dang / sems can</text></item>
<item><p>229b2</p><section>phal chen</section><text>dmyal ba dang / /byol song gi skye gnas dang / gshin rje'i 'jig rten dang / dang / lha ma yin dang / mi khom pa dang / dbul por skyes pa thos na snying rje chen po'i go ston pa dang / lha dang mi'i rgyud kyi bye brag thos na/</text></item>
<item><p>229b3</p><section>phal chen</section><text>rtag tu chos la gzung ba'i blor 'gyur ba dang / sangs rgyas kyi yon tan dang / bsngags pa thos na de'i yon tan dang / bsngags pa yongs su rdzogs par bya ba'i brtson 'grus dang / pha rol tu phyin pa dang / bsdu ba'i dngos po dang / byang</text></item>
<item><p>229b4</p><section>phal chen</section><text>chub sems dpa'i sde snod kyi gtam thos na thams cad kyi pha rol tu 'gro ba dang / kye rgyal ba'i sras byang chub sems dpa'i rna ba'i dbang po la ni phyogs bcu'i 'jig rten gyi khams nas bsgrags pa'i sgra thams cad kyang grag cing thos par 'gyur te/</text></item>
<item><p>229b5</p><section>phal chen</section><text>sgra thams cad sgra brnyan lta bur brjod du med pa'i don du khong du chud cing shes pa dang / kye rgyal ba'i sras byang chub sems dpa' chos kyi rna ba mnyam par gzhag pa dang ldan te thog ma sems bskyed pa nas/ snying po byang chub kyi bar du byang chub sems dpa'i</text></item>
<item><p>229b6</p><section>phal chen</section><text>lam dang mi gnas kyang sems can yongs su smin par bya ba mi 'dor ba'o/ /kye rgyal ba'i sras bcu po de dag ni byang chub sems dpa' rnams kyi rna ba ste/ de dag la gnas shing byang chub sems dpa' rnams de bzhin gshegs pa'i ye shes chen</text></item>
<item><p>229b7</p><section>phal chen</section><text>po'i snyan bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi sna ste/ bcu gang zhe na/ 'di ltar 'thun pa'i dri la mi mthun par gnas pa dang / mi mthun pa'i dri la 'thun par</text></item>
<item><p>230a1</p><section>phal chen</section><text>gnas pa dang / dri 'thun pa dang / mi 'thun pa la mnyam pa nyid du gnas pa dang / dri 'thun pa dang / mi 'thun pa ma yin pa la btang snyoms su gnas pa dang / gos dang / mal ca dang /</text></item>
<item><p>230a2</p><section>phal chen</section><text>yan lag dang / nying lag gi dri la 'dod chags dang / zhe sdang dang / gti mug dang / cha mnyam pa spyod pa'i sems can gyi shes par gnas pa dang / gter chen po de dag dang / rtswa dang / gel ba dang / sman dang /</text></item>
<item><p>230a3</p><section>phal chen</section><text>nags tshal ji snyed pa de dag gi dris gter thams cad mngon sum du shes par gnas pa dang / 'og gi sems can dmyal ba chen po mnar med pa yan cad srid pa'i rtse mo man cad na gnas pa'i sems can rnams kyis dri tshor ba tsam</text></item>
<item><p>230a4</p><section>phal chen</section><text>gyis sngon gyi spyod pa ston par gnas pa dang / nyan thos kyi tshul khrims dang / thos pa dang / gtong ba dang / shes rab kyi dri tshor bas thams cad mkhyen pa nyid kyi sems mi 'khrugs par gnas pa dang / byang chub sems dpa'</text></item>
<item><p>230a5</p><section>phal chen</section><text>thams cad kyi spyod pa'i dri tshor zhing de bzhin gshegs pa'i sa la yang dag par gzhol ba'i ye shes la gnas pa dang / de bzhin gshegs pa thams cad kyi yul dang ye shes kyi dri tshor zhing byang chub sems dpa'i spyod pa rgyun mi</text></item>
<item><p>230a6</p><section>phal chen</section><text>gcod par gnas pa'o/ /kye rgyal ba'i sras bcu po de dag ni byang chub sems dpa' rnams kyi sna yongs su dag pa ste/ de dag la gnas shing byang chub sems dpa' rnams de bzhin gshegs pa'i shangs mtha' dang dbus med pa bla na med pa 'thob par</text></item>
<item><p>230a7</p><section>phal chen</section><text>'gyur ba dag go /kye rgyal ba'i sras bcu po 'di dag ni byang chub sems dpa' rnams kyi lce ste/ bcu gang zhe na 'di ltar sems kyi spyod pa mi zad pa rab tu ston pa'i lce dang / chos kyi tshul mi zad pa rab tu ston pa'i lce dang / sangs rgyas kyi yon tan dang bsngag</text></item>
<item><p>230b1</p><section>phal chen</section><text>pa mi zad pa rab tu ston pa'i lce dang / nges pa'i tshig dang spobs pa mi zad pa ston pa'i lce dang / theg pa chen po'i tshogs mi zad pa ston pa'i lce dang / de'i lce de phyogs bcu'i nam mkha' rgyas par 'gengs pa dang / de'i lce de sems can thams cad la yang dag par gzhol ba dang /</text></item>
<item><p>230b2</p><section>phal chen</section><text>de'i lce de sangs rgyas kyi zhing thams cad du 'od kyis snang bar byed pa dang / de'i lce de sangs rgyas thams cad mnyes par byed cing phyag 'tshal ba dang / de'i lce de bdud dang / rgol ba dang / nyon mongs pa dang / 'khor ba thams cad 'jig cing mya ngan las 'da'</text></item>
<item><p>230b3</p><section>phal chen</section><text>ba'i lam ston pa'o/ /kye rgyal ba'i sras bcu po de dag ni byang chub sems dpa' rnams kyi lce ste/ de dag la gnas shing byang chub sems dpa' rnams de bzhin gshegs pa'i ljags sangs rgyas kyi zhing thams cad rgyas par khyab pa bla na med pa 'thob par</text></item>
<item><p>230b4</p><section>phal chen</section><text>'gyur ba dag go /kye rgyal ba'i sras bcu po 'di dag ni byang chub sems dpa' rnams kyi lus te/ bcu gang zhe na/ 'di ltar mi yongs su smin par bya ba'i phyir/ mi'i lus dang / sems can dmyal ba dang / byol song gi skye gnas dang /</text></item>
<item><p>230b5</p><section>phal chen</section><text>gshin rje'i 'jig rten gyi sems can gdul ba'i phyir mi ma yin pa'i lus dang / 'dod pa'i khams dang / gzugs kyi khams dang / gzugs med pa na spyod pa'i sems can gdul ba'i phyir lha'i lus dang / slob pa'i sa bstan pa'i phyir slob</text></item>
<item><p>230b6</p><section>phal chen</section><text>pa'i lus dang / mi slob pa'i sa bstan pa'i phyir mi slob pa'i lus dang / rang sangs rgyas kyi sar gdul ba'i phyir rang sangs rgyas kyi lus dang / theg pa chen po la yang dag par 'byung bar bya ba'i phyir byang chub sems dpa'i lus dang / dbang bskur ba'i ye shes 'thob</text></item>
<item><p>230b7</p><section>phal chen</section><text>par bya ba'i phyir de bzhin gshegs pa'i sku dang / mngon par bsgrub pa la mkhas par bya ba'i phyir yid kyi rang bzhin gyi lus dang / zag pa med cing lhun gyis grub pa'i bya bas lus thams cad yongs su bstan pa'i phyir chos kyi lus so/ /kye rgyal ba'i sras bcu</text></item>
<item><p>231a1</p><section>phal chen</section><text>po de dag ni byang chub sems dpa' rnams kyi lus te/ de dag la gnas shing byang chub sems dpa' rnams de bzhin gshegs pa'i sku bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi yid</text></item>
<item><p>231a2</p><section>phal chen</section><text>rnam par rgyu ba ste/ bcu gang zhe na 'di ltar dge ba'i rtsa ba thams cad brtsams pa la yid ni sngon du 'gro ba'o/ /nan tan lhur blang ba la yid ni gnas so/ /sangs rgyas kyi chos rnams la yid ni rjes su zhugs pa'o/ /sems can rnams kyi bsam par</text></item>
<item><p>231a3</p><section>phal chen</section><text>yid ni khong du chud pa'o/ /nyon mongs pa thams cad dang ma 'dres pas yid ni rgyu ba med pa'o/ /glo bur gyi dri mas kun nas nyon mongs pa med pa'i phyir yid ni 'od gsal ba'o/ /dus ji lta ba'i skad cig las kyang mi 'da' ba'i phyir yid ni dpyad pa shin tu brtags</text></item>
<item><p>231a4</p><section>phal chen</section><text>pa'o/ /thams cad du kha na ma tho ba med pa'i phyir yid ni las kyi mtha' shin tu spyad pa'o/ /dbang po shin tu dul bas yul la mi rgyug pa'i phyir yid ni dbang po rub pa'o/ /sangs rgyas kyi ting nge 'dzin la bdag gir mi byed pa'i phyir yid ni shin tu mnyam par gzhag</text></item>
<item><p>231a5</p><section>phal chen</section><text>pa'o/ /kye rgyal ba'i sras bcu po de dag ni byang chub sems dpa' rnams kyi yid rnam par rgyu ba ste/ de dag la gnas shing byang chub sems dpa' rnams de bzhin gshegs pa'i thugs rnam par rgyu ba bla na med pa 'thob par 'gyur ba dag go/ /kye rgyal ba'i sras</text></item>
<item><p>231a6</p><section>phal chen</section><text>bcu po 'di dag ni byang chub sems dpa' rnams kyi 'gro ba ste/ bcu gang zhe na 'di ltar chos 'dod pas chos nyan du 'gro ba dang / sems can gyi don du chos ston du 'gro ba dang / rang gi sems nges par rtogs pas 'dod pa med pa dang / sdang ba med pa dang /</text></item>
<item><p>231a7</p><section>phal chen</section><text>gti mug med pa dang / 'jigs pa med par 'gro ba dang / sems can yongs su smin par bya ba'i phyir 'dod pa'i khams su 'gro ba dang / myur du phyir ldog par bya bas gzugs dang gzugs med pa'i snyoms par 'jug par 'gro ba dang / shes rab myur ba</text></item>
<item><p>231b1</p><section>phal chen</section><text>'thob par bya ba'i phyir don dang / chos kyi rgyud du 'gro ba dang / 'dul ba'i dbang gis skye ba thams cad du 'gro ba dang / de bzhin gshegs pa blta ba dang / phyag bya ba dang / bsnyen bkur ba'i phyir sangs rgyas kyi zhing thams cad du mngon par shes pas 'gro ba dang /</text></item>
<item><p>231b2</p><section>phal chen</section><text>'khor ba'i rgyud kyi rgyun mi gcad pa'i phyir mya ngan las 'das pa'i rgyud du 'gro ba dang / byang chub sems dpa'i spyod pa rgyun mi gcad pa'i phyir sangs rgyas kyi chos thams cad yongs su rdzogs par bya bar 'gro ba'o/ /kye rgyal ba'i sras bcu po de dag ni byang chub</text></item>
<item><p>231b3</p><section>phal chen</section><text>sems dpa' rnams kyi 'gro ba ste/ de dag la gnas shing byang chub sems dpa' rnams de bzhin gshegs pa bzhud pa dang gshegs pa dang / byon pa med pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa'</text></item>
<item><p>231b4</p><section>phal chen</section><text>rnams kyi gnas te/ bcu gang zhe na 'di ltar nyams pa med pa'i phyir byang chub kyi sems la gnas pa dang / tshogs kyis mi ngoms pa'i phyir pha rol tu phyin pa la gnas pa dang / shes rab shin tu sbyangs pa'i phyir chos kyi gtam la gnas pa dang /</text></item>
<item><p>231b5</p><section>phal chen</section><text>bsam gtan chen po khong du chud par bya ba'i phyir bas mtha'i dgon pa la gnas pa dang / bya ba nyung ba'i phyir thams cad mkhyen pa nyid dang / mthun pa'i sbyangs pa'i yon tan dang chog shes pa dang 'phags pa'i rgyud la gnas pa dang / chos kyi brtson</text></item>
<item><p>231b6</p><section>phal chen</section><text>'grus rjes su 'brang bar bya ba'i phyir nan tan la gnas pa dang / sangs rgyas kyi spyod lam yongs su rdzogs par bya ba'i phyir/ de bzhin gshegs pa bsnyen bkur ba la gnas pa dang / ye shes chen po yongs su rdzogs par bya ba'i phyir mngon par shes pas 'byung</text></item>
<item><p>231b7</p><section>phal chen</section><text>ba la gnas pa dang / lung bstan pa yongs su rdzogs par bya ba'i phyir bzod pa thob pa la gnas pa dang / sangs rgyas kyi chos thams cad yongs su rdzogs par bya ba'i phyir snying po byang chub la gnas pa'o/ /kye rgyal ba'i sras bcu po de dag ni byang chub sems dpa'</text></item>
<item><p>232a1</p><section>phal chen</section><text>rnams kyi gnas pa ste/ de dag la gnas shing byang chub sems dpa' rnams thams cad mkhyen pa'i gnas bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi stan la 'dug pa</text></item>
<item><p>232a2</p><section>phal chen</section><text>ste/ bcu gang zhe na 'di ltar dge ba bcu'i las kyi lam bsgrub pa'i phyir 'khor los sgyur ba'i stan la 'dug pa dang / 'jig rten thams cad sangs rgyas kyi chos kyi dbang phyug la dgod pa'i phyir 'jig rten gyi mgon po'i stan la 'dug pa dang / 'gro</text></item>
<item><p>232a3</p><section>phal chen</section><text>ba thams cad kyi dbang por 'gyur ba'i phyir brgya byin gyi stan la 'dug pa dang / rang gi sems dang / gzhan gyi sems la dbang bsgyur ba'i phyir tshangs pa'i stan la 'dug pa dang / chos kyi gtam ma nor bar bya ba'i phyir seng ge'i stan la 'dug pa dang /</text></item>
<item><p>232a4</p><section>phal chen</section><text>gzungs dang spobs pa'i stobs kyis brjod pa'i phyir chos kyi stan la 'dug pa dang / dam bcas pa mthar phyin pa'i phyir yi dam la brtan pa'i stan la 'dug pa dang / gshe ba dang / sdang ba byams par bya ba'i phyir byams pa chen po'i stan la 'dug pa dang / mi</text></item>
<item><p>232a5</p><section>phal chen</section><text>dga' ba thams cad bzod par bya bas mi skyo bar bya ba'i phyir snying rje chen po'i stan la 'dug pa dang / phas kyi rgol ba dang bdud kyi sde thams cad bzlog pa'i phyir rdo rje'i stan la 'dug pa'o/ /kye rgyal ba'i sras bcu po de dag ni byang chub sems dpa' rnams kyi</text></item>
<item><p>232a6</p><section>phal chen</section><text>stan la 'dug pa ste/ de dag la gnas shing byang chub sems dpa' rnams de bzhin gshegs pa'i sangs rgyas kyi gdan chen po bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi mal te/ bcu gang</text></item>
<item><p>232a7</p><section>phal chen</section><text>zhe na 'di ltar lus dang sems dben par bya ba'i phyir dben pa'i mal dang / tshul bzhin gyi sbyor ba bsgrub pa'i phyir nang du yang dag par gzhog pa'i mal dang / lus dang sems las su rung bar bya ba'i phyir snyoms par 'jug pa'i mal dang / gzhan dang bdag</text></item>
<item><p>232b1</p><section>phal chen</section><text>la gdung ba med par bya ba'i phyir tshangs pa'i mal dang / phyis 'gyod pa med par bya ba'i phyir legs pa'i las kyi mal dang / phyis khro ba med par bya ba'i phyir yang dag pa'i nan tan gyi mal dang / dge ba'i bshes gnyen gyis bskul bar bya ba'i phyir lam gyi</text></item>
<item><p>232b2</p><section>phal chen</section><text>mal dang / yongs su bsngo ba la mkhas pa'i phyir shin tu mnyam par gzhag pa'i mal dang / brtsams pa mthar phyin par bya ba'i phyir dgos pa thams cad yongs su grub pa'i mal dang / sngon las legs par spyad pa'i phyir lhun gyis grub par spyod pa'i mal lo/ /</text></item>
<item><p>232b3</p><section>phal chen</section><text>kye rgyal ba'i sras bcu po de dag ni byang chub sems dpa' rnams kyi mal te/ de dag la gnas shing byang chub sems dpa' rnams de bzhin gshegs pa'i chos kyi gzims mal chen por rnam par 'tshang rgya ba bla na med pa 'thob par 'gyur ba dag go /kye rgyal ba'i</text></item>
<item><p>232b4</p><section>phal chen</section><text>sras bcu po 'di dag ni byang chub sems dpa' rnams kyi rnam par spyod pa ste/ bcu gang zhe na 'di ltar sems can thams cad la sems mnyam pas byams pa chen po la rnam par spyod pa dang / ma bslabs pa la brnyas pa med pa'i phyir snying rje chen po la rnam par</text></item>
<item><p>232b5</p><section>phal chen</section><text>spyod pa dang / mi dga' ba thams cad bstsal ba'i phyir dga' ba chen po la rnam par spyod pa dang / 'dus byas dang 'dus ma byas su mnyam zhing mtshungs pa'i phyir btang snyoms chen po la rnam par spyod pa dang / byang chub kyi sems sngon du 'gro bas pha rol tu phyin pa</text></item>
<item><p>232b6</p><section>phal chen</section><text>thams cad la rnam par spyod pa dang / rab tu rnam par dbye ba la mkhas pas rnam pa'i mchog thams cad dang ldan pa'i stong pa nyid la rnam par spyod pa dang / skyon med pa la thogs pa med pas mtshan ma med pa la rnam par spyod pa dang / ched du bsams te skye ba 'dzin</text></item>
<item><p>232b7</p><section>phal chen</section><text>pa'i phyir smon pa med pa la rnam par spyod pa dang / bzod pa yongs su rdzogs par bya ba'i phyir dran pa dang / shes bzhin la rnam par spyod pa dang / lung bstan pa thob par bya ba'i phyir chos thams cad mnyam pa nyid la rnam par spyod pa'o/ /kye rgyal ba'i sras bcu po de</text></item>
<item><p>233a1</p><section>phal chen</section><text>dag ni byang chub sems dpa'i rnam par spyod pa ste/ de dag la gnas shing byang chub sems dpa' rnams de bzhin gshegs pa'i rnam par spyod pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa'</text></item>
<item><p>233a2</p><section>phal chen</section><text>rnams kyi spyod yul te/ bcu gang zhe na 'di ltar dran pa nye bar gzhag pa yongs su rdzogs par bya ba'i phyir dran pa'i spyod yul dang / chos kyi tshul rtogs par bya ba'i phyir rtogs pa'i spyod yul dang / sangs rgyas thams cad mnyes par bya ba'i phyir blo gros kyi spyod yul</text></item>
<item><p>233a3</p><section>phal chen</section><text>dang / thams cad mkhyen pa nyid kyi ye shes yongs su rdzogs par bya ba'i phyir pha rol tu phyin pa'i spyod yul dang / sems can yongs su smyin par bya ba'i phyir bsdu ba'i dngos po'i spyod yul dang / dge ba'i rtsa ba thams cad dran pa'i phyir 'khor ba'i spyod yul dang /</text></item>
<item><p>233a4</p><section>phal chen</section><text>'du 'dzi bsal zhing sems can mos pa ji lta ba bzhin du gdul ba'i phyir/ sems can thams cad dang 'grogs pa'i spyod yul dang / sems can thams cad kyi dbang po dang / yul khong du chud par bya ba'i phyir mngon par shes pa bskyed pa'i spyod yul dang /</text></item>
<item><p>233a5</p><section>phal chen</section><text>shes rab kyi pha rol tu phyin pa'i mtshon cha gdags pa'i phyir thabs mkhas pa'i spyod yul dang / thams cad mkhyen pa'i ye shes mngon par sangs rgyas kyang byang chub sems dpa'i spyod pa rgyun mi gcod pa'i phyir snying po byang chub kyi spyod yul lo/ /kye rgyal ba'i sras</text></item>
<item><p>233a6</p><section>phal chen</section><text>bcu po de dag ni byang chub sems dpa' rnams kyi spyod yul te/ de dag la gnas shing byang chub sems dpa' rnams de bzhin gshegs pa'i ye shes chen po'i spyod yul bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems</text></item>
<item><p>233a7</p><section>phal chen</section><text>dpa' rnams kyi lta ba ste/ bcu gang zhe na 'di ltar gzugs shin tu phra ba blta ba'i phyir las legs par byas pas lta ba dang / sems can gyi grangs la mngon par chags pa med par bya ba'i phyir shi 'pho'i rgyud shes pas lta ba dang / sems can gyi</text></item>
<item><p>233b1</p><section>phal chen</section><text>dbang po khong du chud par bya ba'i phyir sems can gyi dbang po shes pas lta ba dang / chos kyi dbyings tha dad du mi dbye ba'i phyir chos rab tu rnam par 'byed pa'i lta ba dang / sangs rgyas kyi spyan gsal ba thob par bya ba'i phyir sangs rgyas kyi chos thams cad la mngon du lta ba</text></item>
<item><p>233b2</p><section>phal chen</section><text>dang / ji ltar gnas pa'i chos bstan pa'i phyir shes rab dang / ye shes thob pas lta ba dang / sangs rgyas kyi chos nges par rab tu thob par bya ba'i phyir mi skye ba'i bzod pa thob pas lta ba dang / 'du shes dang nyon mongs pa thams cad kyi khams</text></item>
<item><p>233b3</p><section>phal chen</section><text>gsum pa dang / nyan thos dang rang sangs rgyas kyis rnam par bzlog pa'i phyir mi ldog pa'i sa la lta ba dang / sangs rgyas kyi chos thams cad la dbang bsgyur bas ye shes mi nyams pa yongs su bstan pa'i phyir dbang bskur ba'i sa la lta ba dang / phyogs</text></item>
<item><p>233b4</p><section>phal chen</section><text>bcur bya ba thams cad ston pa'i phyir blo shin tu rnam par sangs rgyas pa'i ting nge 'dzin la snyoms par zhugs pas lta ba'o/ /kye rgyal ba'i sras bcu po de dag ni byang chub sems dpa' rnams kyi lta ba ste/ de dag la gnas shing byang chub sems dpa' rnams</text></item>
<item><p>233b5</p><section>phal chen</section><text>de bzhin gshegs pa'i ye shes chen pos lta ba bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi rnam par lta ba ste/ bcu gang zhe na 'di ltar mi dga' ba'i sems med pas bsam pa ji lta ba bzhin</text></item>
<item><p>233b6</p><section>phal chen</section><text>du tshim par bya ba'i phyir slong ba la rnam par lta ba dang / thams cad mkhyen pa nyid kyi tshul khrims la rab tu dgod pa'i phyir sems can tshul khrims ngan pa can la rnam par lta ba dang / bzod pa'i stobs kyis sangs rgyas kyi bzod pa la rab tu dgod pa'i</text></item>
<item><p>233b7</p><section>phal chen</section><text>phyir sems can gnod sems can la rnam par lta ba dang / mi gtong ba la brtson pas theg pa chen po la sems can yang dag par dgod pa'i phyir sems can le lo can la rnam par lta ba dang / thams cad mkhyen pa'i sa rnam par 'khrug pa med pa la rab</text></item>
<item><p>234a1</p><section>phal chen</section><text>tu dgod pa'i phyir sems can sems rnam par 'khrug pa can la rnam par lta ba dang / the tsom med pas blta ba dang / dmigs pa thams cad rab tu bstsal ba'i phyir sems can shes rab 'chal ba can la rnam par lta ba dang / ji ltar bstan pa'i</text></item>
<item><p>234a2</p><section>phal chen</section><text>sangs rgyas kyi chos la rab tu dgod pa'i phyir dge ba'i bshes gnyen la dge bar rnam par lta ba dang / don gyi mchog nyams su myong bar bya ba'i phyir ji skad du thos pa'i chos la lhag mthong gis rnam par lta ba dang / snying rje chen po'i stobs mi gtong ba'i phyir sems can thams</text></item>
<item><p>234a3</p><section>phal chen</section><text>cad yongs la rnam par lta ba dang / thams cad mkhyen pa'i ye shes rdzogs par 'tshang rgya bar bya ba'i phyir sangs rgyas kyi chos thams cad la rnam par lta ba'o/ /kye rgyal ba'i sras bcu po de dag ni byang chub sems dpa' rnams kyi rnam par lta ba ste/ de dag la gnas</text></item>
<item><p>234a4</p><section>phal chen</section><text>shing byang chub sems dpa' rnams de bzhin gshegs pa'i ye shes chen pos rnam par lta ba bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi rnam par bsgyings pa ste/ bcu gang zhe na 'di ltar lha dang klu dang /</text></item>
<item><p>234a5</p><section>phal chen</section><text>gnod sbyin dang / dri za dang lha ma yin dang / nam mkha' lding dang mi'am ci dang lto 'phye chen po'i 'khor thams cad zil gyis gnon pa'i phyir khyu mchog gi rnam par bsgyings pa dang / shin tu dul zhing cang shes pa'i sems kyis sems can thams cad kyi</text></item>
<item><p>234a6</p><section>phal chen</section><text>khur bkur ba'i phyir glang po'i bsgyings pa dang / chos kyi sprin chen po shin tu 'dus pa las rig pa dang / rnam par grol ba'i glog 'gyu zhing yang dag pa ma nor bar 'brug sgra chen po bsgrags te/ dbang po dang stobs dang byang chub kyi yan lag dang bsam gtan dang /</text></item>
<item><p>234a7</p><section>phal chen</section><text>rnam par thar ba dang / ting nge 'dzin dang / snyoms par 'jug pa'i bdud rtsi'i chu'i chos kyi char mngon par dbab pa'i phyir klu'i rnam par bsgyings pa dang / ma rig pa'i sgo nga'i sbubs dang / lcag lcig gi spri brtol te/ sred pa'i chu lhag mthong gi gshog</text></item>
<item><p>234b1</p><section>phal chen</section><text>pas phye ste/ sems kyi sprul 'dod pa dang / 'khrug pa dang / nyon mongs pa'i rnyog pa can mngon par blang zhing 'byung ba'i phyir/ nam mkha' lding gi dbang po chen po'i rnam par bsgyings pa dang / 'jigs pa dang bag tsha ba thams cad med cing ye shes chen po mnyam pa</text></item>
<item><p>234b2</p><section>phal chen</section><text>nyid kyi sder mos ngan par tshogs pa'i phas kyi rgol ba thams cad rab tu gzhom pa'i phyir seng ge chen po'i rnam par bsgyings pa dang / 'dod pa dang / 'khrug pa dang nyon mongs pa'i rnyog pa'i dgra gnod par sems pa gdul dka' ba thams cad dbus nas gzhom pa'i phyir dpa' bo'i</text></item>
<item><p>234b3</p><section>phal chen</section><text>rnam par bsgyings pa dang / phung po dang khams dang skye mched dang rten cing 'brel bar 'byung ba thams cad rab tu rtogs par byed pa'i ye shes kyis chos thams cad kyi dbang phyug yang dag par bstan pa'i phyir ye shes kyi rnam par bsgyings pa dang / dran pa dang</text></item>
<item><p>234b4</p><section>phal chen</section><text>blo gros dang rtogs pas thos pa thams cad yongs su bzung ste/ mi brjed par bzhag pas sems can gzhan gyi dbang po'i rgyud du phyin par bya ba'i phyir gzungs kyi rnam par bsgyings pa dang / myur zhing mgyogs la drag cing thogs pa med pa dang /</text></item>
<item><p>234b5</p><section>phal chen</section><text>chags pa med par tshig thams cad rab tu phye ste bstan pas sems can thams cad tshim par byed cing / don yod la rmongs pa med pa'i spobs pa dang ldan pas spobs pa'i rnam par bsgyings pa dang / seng ge'i khri dam pa'i steng du phyin te/ bdud kyi rgol ba</text></item>
<item><p>234b6</p><section>phal chen</section><text>thams cad bcom nas thams cad mkhyen pa'i ye shes kyi tshogs yongs su rgyas pa'i phyir sems kyi skad cig gcig dang ldan pa'i shes rab kyis gang 'thob par bya ba de thams cad du 'di ltar bla na med pa yang dag par rdzogs pa'i byang chub mngon par rdzogs par</text></item>
<item><p>234b7</p><section>phal chen</section><text>'tshang rgya bas sangs rgyas kyi rnam par bsgyings pa'o/ /kye rgyal ba'i sras bcu po de dag ni byang chub sems dpa' rnams kyi rnam par bsgyings pa ste/ de dag la gnas shing byang chub sems dpa' rnams chos thams cad la dbang bsgyur ba'i rnam par</text></item>
<item><p>235a1</p><section>phal chen</section><text>bsgyings pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi seng ge'i nga ro ste/ bcu gang zhe na 'di ltar sangs rgyas su 'gyur bar bya'o/ /zhes byang chub kyi sems kyi seng</text></item>
<item><p>235a2</p><section>phal chen</section><text>ge'i nga ro chen po dang ma rgal ba brgal bar bya'o/ /ma grol ba dgrol bar bya'o/ /dbugs ma phyin pa dbugs dbyung bar bya'o/ /yongs su mya ngan las ma 'das pa yongs su mya ngan las bzla bar bya'o/ /zhes sems can la snying rje ba'i seng ge'i nga ro</text></item>
<item><p>235a3</p><section>phal chen</section><text>chen po dang / sangs rgyas kyi gdung dang / chos kyi gdung dang / dge 'dun gyi gdung mi gcad do zhes de bzhin gshegs pas mdzad pa bzo ba'i seng ge'i nga ro chen po dang / zhing thams cad yongs su dag par bya'o/ /zhes dam bcas pa la brtan zhing</text></item>
<item><p>235a4</p><section>phal chen</section><text>kha 'og tu lus 'khrus pa'i seng ge'i nga ro chen po dang / ngan song dang mi khom pa thams cad bskam par bya'o/ /zhes rang gi lus yongs su dag pa'i seng ge'i nga ro chen po dang / sangs rgyas kyi sku dang gsung dang thugs kyi rgyan dang mtshan dang /</text></item>
<item><p>235a5</p><section>phal chen</section><text>dpe byad bzang po yongs su rdzogs par bya'o/ /zhes bsod nams kyi tshogs yongs su btsal bas mi ngoms pa'i seng ge'i nga ro chen po dang / sangs rgyas thams cad kyi ye shes yongs su rdzogs par bya'o zhes ye shes kyi tshogs yongs su</text></item>
<item><p>235a6</p><section>phal chen</section><text>btsal bas mi ngoms pa'i seng ge'i nga ro chen po dang / bdud dang bdud kyi las thams cad rab tu gzhom par bya'o zhes yang dag pa'i nan tan dang nyon mongs pa med pa'i seng ge'i nga ro chen po dang / bdag med pa dang sems can med pa dang /</text></item>
<item><p>235a7</p><section>phal chen</section><text>srog med pa dang gang zag med pa dang / stong pa nyid dang / mtshan ma med pa dang / smon pa med pas nam mkha'i dbyings dri ma med pa lta bur chos thams cad shes par bya'o/ /zhes mi skye ba'i chos kyi bzod pa thos bar bya ba'i seng ge'i nga ro chen po dang /</text></item>
<item><p>235b1</p><section>phal chen</section><text>kye rgyal ba'i sras gzhan yang byang chub sems dpa' srid pa'i tha mar gyur pa'i tshe/ sangs rgyas kyi zhing gtsang zhing dri ma med la 'od gsal ba'i rgyan dang ldan pa thams cad bskyod de/ brgya byin dang tshangs pa dang 'jig rten kyi mgon po thams cad kyis rab</text></item>
<item><p>235b2</p><section>phal chen</section><text>tu bsngags pa'i rigs su byung ste/ ye shes chen po chags pa med pas rnam par lta ba'i blo'i mig dang ldan pa/ sems can thams cad kyi nang nas bdag bla na med par mthong ste/ sa chen pos yongs su ma bzung bar gom pa bdun du 'gro zhing seng</text></item>
<item><p>235b3</p><section>phal chen</section><text>ge'i nga ro chen po sgrog ste/ bdag ni 'jig rten na mchog tu gyur pa/ bdag ni 'jig rten na gtso bor gyur pa yin gyi skye zhing 'chi ba mthar dbyung bar bya'o zhes ji skad du smras pa de ltar byed pa'i seng ge'i nga ro chen po'o/ /kye rgyal ba'i sras bcu po de dag ni</text></item>
<item><p>235b4</p><section>phal chen</section><text>byang chub sems dpa' rnams kyi seng ge'i nga ro ste/ de dag la gnas shing byang chub sems dpa' rnams de bzhin gshegs pa'i seng ge'i nga ro chen po bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa'</text></item>
<item><p>235b5</p><section>phal chen</section><text>rnams kyi sbyin pa yongs su dag pa ste/ bcu gang zhe na 'di ltar sems can la mi mnyam pa med pa'i phyir sems snyoms pa'i sbyin pa dang / bsam pa thams cad yongs su rdzogs par bya ba'i phyir bsam pa ji lta ba bzhin du tshim par byed pa'i sbyin pa</text></item>
<item><p>235b6</p><section>phal chen</section><text>dang / phan pa'i dngos po yongs su ma nyams pa'i phyir 'khrug pa med pa'i sbyin pa dang / gang zag rab dang / tha ma shes pa'i phyir ci rigs su sbyin pa dang / rnam par smin pa la re ba med pa'i phyir ye brngam pa med pa'i sbyin pa dang /</text></item>
<item><p>235b7</p><section>phal chen</section><text>sems kyi 'dzin pa thams cad spong ba'i phyir yongs su btang ba shin tu gtod pa'i sbyin pa dang / ma btang ba gtong bas dag par bya ba'i phyir phyi nang gi dngos po la phangs pa med par yongs su gtong ba'i sbyin pa dang / 'dus byas dang 'dus ma byas yongs su spang</text></item>
<item><p>236a1</p><section>phal chen</section><text>ba'i phyir byang chub tu yongs su bsngos pa'i sbyin pa dang / snying po byang chub kyi bar du rjes su gzhol bar bya ba'i phyir/ sems can de dag yongs su smin par bya ba'i sbyin pa dang / sbyin pa dag dang len pa dang / sbyin pa nam mkha' dang</text></item>
<item><p>236a2</p><section>phal chen</section><text>mtshungs par yid la byed pa'i phyir 'khor gsum yongs su dag pa'i sbyin pa'o/ /kye rgyal ba'i sras bcu po de dag ni byang chub sems dpa' rnams kyi sbyin pa yongs su dag pa ste/ de dag la gnas shing byang chub sems dpa' rnams de bzhin gshegs</text></item>
<item><p>236a3</p><section>phal chen</section><text>pa'i gtong ba chen po yongs su dag pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi tshul khrims yongs su dag pa ste/ bcu gang zhe na 'di ltar sdom pa gsum yongs su bsrung ba'i phyir lus yongs</text></item>
<item><p>236a4</p><section>phal chen</section><text>su dag pa'i tshul khrims dang / ngag gi nyes pa bzhi yongs su spang ba'i phyir ngag yongs su dag pa'i tshul khrims dang chags sems dang gnod sems dang log par lta ba yongs su spang ba'i phyir sems yongs su dag pa'i tshul khrims dang / lha dang mi</text></item>
<item><p>236a5</p><section>phal chen</section><text>thams cad kyi bdag po byed du gzhug pa'i phyir bslab pa thams cad god pa med pa'i tshul khrims dang / nyi tse ba'i theg pa la 'dod pa med pa'i phyir byang chub kyi sems yongs su bsrung bas dag pa'i tshul khrims dang / kha na ma tho ba rdul tsam la yang 'jigs</text></item>
<item><p>236a6</p><section>phal chen</section><text>par blta ba'i phyir de bzhin gshegs pa thams cad kyi bstan pa'i cho ga dang / bslab pa'i gnas ma god cing dag pa'i tshul khrims dang / sems can thams cad ltung ba las bslang ba'i phyir 'dul bas dben pa'i tshul khrims dang / dge ba'i chos thams cad</text></item>
<item><p>236a7</p><section>phal chen</section><text>kyi yi dam brnan pa'i phyir sdig pa thams cad mi byed pas dag pa'i tshul khrims dang / rlom sems med par bya ba'i phyir dmigs pa'i lta ba thams cad yongs su spong ba'i tshul khrims dang / snying rje chen po'i stobs mngon par bsgrub pa'i phyir 'gro ba thams cad rjes</text></item>
<item><p>236b1</p><section>phal chen</section><text>su bsrung bas dag pa'i tshul khrims so/ /kye rgyal ba'i sras bcu po de dag ni byang chub sems dpa' rnams kyi tshul khrims yongs su dag pa ste/ de dag la gnas shing byang chub sems dpa' rnams de bzhin gshegs pa'i tshul khrims kha na ma tho ba med cing yongs</text></item>
<item><p>236b2</p><section>phal chen</section><text>su dag pa bla na med pa thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi bzod pa yongs su dag pa ste/ bcu gang zhe na 'di ltar sems can gzhan gyi yid dang mi 'gal bar bya ba'i phyir gzhan gyis mi snyan par brjod pa dang /</text></item>
<item><p>236b3</p><section>phal chen</section><text>ngan par 'ongs pa'i tshig gi lam rna la gzon pa'i bzod pa yongs su dag pa dang / bdag dang gzhan bsrung ba'i phyir rdo dang dbyug pa dang / mtshon cha dang lag cha thams cad bag la zha bar bya ba'i bzod pa yongs su dag pa dang / rang bzhin gyis mi 'khrug pa'i</text></item>
<item><p>236b4</p><section>phal chen</section><text>phyir tha ba dang / khro ba dang / gnod sems thams cad kyis mi gos pa'i bzod pa yongs su dag pa dang / dpon du gyur pas bag la zha bar bya ba'i phyir sems can dma' ba la mi 'khrug pa'i bzod pa yongs su dag pa dang / bdag gi lus dang srog yongs</text></item>
<item><p>236b5</p><section>phal chen</section><text>su gtong ba'i phyir skyabs tshol ba bskyab pa'i bzod pa yongs su dag pa dang / ma bslabs pa thams cad la mi brnyas pa'i phyir bdag gi nga rgyal yongs su spang ba'i bzod pa dang / sgyu ma'i rnam pa lta bur rab tu rtogs pa'i phyir lus yan lag so sor phral te/</text></item>
<item><p>236b6</p><section>phal chen</section><text>gtubs kyang mi 'khrug pa'i bzod pa yongs su dag pa dang / bdag dang gzhan gyi 'du shes dang bral ba'i phyir gnod par byas pa thams cad la zhe mi sdang ba'i sems kyi bzod pa yongs su dag pa dang / yul thams cad rnam par bzlog pa'i phyir nyon mongs pa dang /</text></item>
<item><p>236b7</p><section>phal chen</section><text>mi mthun pa'i bzod pa yongs su dag pa dang / chos thams cad zad cing mi skye ba thams cad mkhyen pa'i ye shes kyi yul la gzhan gyi dring mi 'jog par 'jug pa'i phyir/ byang chub sems dpa' thams cad kyi ye shes kyi tshul dang / mthun pa'i bzod</text></item>
<item><p>237a1</p><section>phal chen</section><text>pa yongs su dag pa'o/ /kye rgyal ba'i sras bcu po de dag ni byang chub sems dpa' rnams kyi bzod pa yongs su dag pa ste/ de dag la gnas shing byang chub sems dpa' rnams sangs rgyas kyi chos thams cad bzod pa la gzhan gyi dring mi</text></item>
<item><p>237a2</p><section>phal chen</section><text>'jog par 'jug pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi brtson 'grus yongs su dag pa ste/ bcu gang zhe na 'di ltar sangs rgyas dang byang chub sems dpa' dang slob dpon dang / bla ma dang</text></item>
<item><p>237a3</p><section>phal chen</section><text>sbyin pa'i gnas thams cad la ldang zhing bsnyen bkur ba dang / rim gro bya ba las mi ldog pa'i phyir lus kyis brtsams pa yongs su dag pa'i brtson 'grus dang / de bzhin gshegs pa thams cad kyis gsungs pa mnyan pa dang / dran par bya ba dang / gzung ba dang / de</text></item>
<item><p>237a4</p><section>phal chen</section><text>bzhin gshegs pa thams cad kyi yon tan dang bsngags pa rab tu brjod pa dang / ji skad du thos pa'i chos rnams sems can thams cad la ston pas mi skyo ba'i phyir ngag gis brtsams pa yongs su dag pa'i brtson 'grus dang / byams pa dang snying rje dang dga' ba dang /</text></item>
<item><p>237a5</p><section>phal chen</section><text>btang snyoms dang bsam gtan dang rnam par thar pa dang / ting nge 'dzin dang snyoms par 'jug pa la snyoms par 'jug cing ldang ba la mkhas pa las mi ldog pa'i phyir sems kyis brtsams pa yongs su dag pa'i brtson 'grus dang / g.yo dang / sgyu med pa rang bzhin</text></item>
<item><p>237a6</p><section>phal chen</section><text>gyis drang zhing 'chos pa med de/ sbyor ba'i brtsam pa thams cad las mi ldog pa'i phyir bsam pa zhum pa med pas yongs su dag pa'i brtson 'grus dang rtag tu rgyun mi 'chad par gong nas gong du khyad par du 'gro zhing mngon sum gyi ye shes kyi snang bas dge ba'i chos thams cad la lhag</text></item>
<item><p>237a7</p><section>phal chen</section><text>par dmigs pa'i phyir lhag pa'i bsam pas yongs su dag pa'i brtson 'grus dang / sbyin pa dang dul ba dang sdom pa dang des pa dang / tshul khrims dang thos pa dang gtong ba dang / bag yod pas shin tu bzung zhing thogs pa med par snying po byang chub tu 'gro ba'i phyir</text></item>
<item><p>237b1</p><section>phal chen</section><text>thogs pa med cing don yod pas yongs su dag pa'i brtson 'grus dang / 'dod chags dang zhe sdang dang gti mug dang 'dod pa'i 'khrug pa dang / nyon mongs pa dang lta ba dang / kun nas bskor ba dang / sgrib pa dang bar du gcod pa yongs su chad pa'i phyir/ bdud kyi</text></item>
<item><p>237b2</p><section>phal chen</section><text>sgra thams cad dang bral ba yongs su dag pa'i brtson 'grus dang / shes pa dang rab tu shes pa dang / shin tu khong du chud pa dang / legs par byas pas 'gyod pa med par brtsams pa thams cad mthar phyin par bya ba dang / sangs rgyas kyi chos</text></item>
<item><p>237b3</p><section>phal chen</section><text>ma 'dres pa rab tu 'thob par bya ba'i phyir/ ye shes snang ba yongs su bsgrubs pas yongs su dag pa'i brtson 'grus dang sems kyi 'dzin pa dang / yongs su 'dzin pa thams cad spangs pas lus dang ngag dang sems kyis brtsams pa mtshan dang mtshan ma med</text></item>
<item><p>237b4</p><section>phal chen</section><text>pa mnyam pas/ sgo kun dang ldan pa'i chos kyi dbyings shin tu rtogs shing ji lta ba bzhin du shes pas khong du chud pa'i phyir blang ba med pa dang / dor ba med pas yongs su dag pa'i brtson 'grus dang / /sa dang sa ma yin pa las yang dag par 'das te/</text></item>
<item><p>237b5</p><section>phal chen</section><text>sangs rgyas thams cad kyis dbang bskur ba yang dag par mnod pa dang / sangs rgyas thams cad kyi sku zag pa med pa dang / 'chi 'pho dang skye ba dang 'byung ba dang / rnam par 'tshang rgya ba dang / chos kyi 'khor lo bskor ba dang / yongs su mya ngan las</text></item>
<item><p>237b6</p><section>phal chen</section><text>'da' ba chen po yongs su bstan pa dang / kun tu bzang po'i rnam pa yongs su rdzogs pa'i phyir chos kyi snang ba yongs su rdzogs pas yongs su dag pa'i brtson 'grus so/ /kye rgyal ba'i sras bcu po de dag ni byang chub sems dpa' rnams kyi brtson 'grus yongs su dag pa ste/</text></item>
<item><p>237b7</p><section>phal chen</section><text>de dag la gnas shing byang chub sems dpa' rnams de bzhin gshegs pa'i brtson 'grus chen po bla na med pa yongs su dag pa 'thob par 'gyur ba dag go/ //sangs rgyas rmad gcad ces bya ba shin tu rgyas pa chen po'i mdo/ /bam po nyi shu gcig pa/</text></item>
<item><p>238a1</p><section>phal chen</section><text>kye rgyal ba'i sras bcu po 'di dag ni byang chub sems dpa' rnams kyi bsam gtan yongs su dag pa ste/ bcu gang zhe na 'di ltar yongs su bzung ba thams cad las 'byung ba'i phyir rtag tu rgyun 'chad par rab tu 'byung bas mngon par 'byung ba'i</text></item>
<item><p>238a2</p><section>phal chen</section><text>sems kyi bsam gtan yongs su dag pa dang / lam bstan pa'i phyir dge ba'i bshes gnyen tshul dang 'dra ba rnyed pa'i bsam gtan yongs su dag pa dang / bdag gi cing yongs su 'dzin pa pa'i phyir bas mtha' dgon pa'i gnas dang / nags</text></item>
<item><p>238a3</p><section>phal chen</section><text>tshal na gnas pa'i bsam gtan yongs su dag pa dang / dben pa la mos pas dga' ba'i phyir 'du 'dzi spong zhing sems can mi gtong ba'i bsam gtan yongs su dag pa dang / dbang po'i sgo bsdam pa'i phyir/ sems dul zhing las su rung ba'i bsam</text></item>
<item><p>238a4</p><section>phal chen</section><text>gtan yongs su dag pa dang / sgra'i tsher ma thams cad kyis bsam gtan la bsgribs pa med pa'i phyir rang gi ye shes nye bar zhi ba'i bsam gtan yongs su dag pa dang / rab tu dbye ba thams cad mngon sum du shes pas lam dang / byang chub kyi yan lag</text></item>
<item><p>238a5</p><section>phal chen</section><text>la sbyor ba'i bsam gtan yongs su dag pa dang / da dung 'dod pa'i khams su pa'i phyir bsam gtan gyi ro mi myong ba'i thabs las rnam par mi ldog pa'i bsam gtan yongs su dag pa dang / sems can thams cad kyi dbang po rjes su rtogs par bya ba'i</text></item>
<item><p>238a6</p><section>phal chen</section><text>phyir mngon par shes pa dang / rig pa bskyed pa'i bsam gtan yongs su dag pa dang / sangs rgyas kyi ting nge 'dzin bdag gir bya ba med pa dang ldan pa'i phyir mngon par 'du mi byed pa la mngon par phyogs shing rnam par rtse ba'i bsam gtan yongs su dag pa'o/ /</text></item>
<item><p>238a7</p><section>phal chen</section><text>kye rgyal ba'i sras bcu po de dag ni byang chub sems dpa' rnams kyi bsam gtan yongs su dag pa ste/ de dag la gnas shing byang chub sems dpa' rnams de bzhin gshegs pa'i bsam gtan yongs su dag pa bla na med pa 'thob par 'gyur ba dag go /</text></item>
<item><p>238b1</p><section>phal chen</section><text>kye rgyal ba'i sras bcu po 'di dag ni byang chub sems dpa' rnams kyi shes rab yongs su dag pa ste/ bcu gang zhe na 'di ltar 'bras bu chud mi za ba'i tshul gyis rgyu rab tu shes pa'i shes rab yongs su dag pa dang / tshogs pa dang mi 'gal ba'i phyir rkyen</text></item>
<item><p>238b2</p><section>phal chen</section><text>thams cad la 'jug pa'i shes rab yongs su dag pa dang / rten cing 'brel pa la 'jug pa ji lta ba bzhin du shes pa'i phyir rtag pa dang / chad pa med pa'i shes rab yongs su dag pa dang / sems can du 'dzin pa spang ba'i phyir lta ba thams cad sel ba'i shes</text></item>
<item><p>238b3</p><section>phal chen</section><text>rab yongs su dag pa dang / sgyu ma'i rang bzhin du yongs su brtag pa'i phyir sems can thams cad kyi sems dang spyod pa la rnam par lta ba'i shes rab yongs su dag pa dang / tshig gi bye brag thams cad bstan pa thogs pa med par lung bstan</text></item>
<item><p>238b4</p><section>phal chen</section><text>pa'i phyir so so yang dag par rig pa chen po la 'jug pa'i shes rab yongs su dag pa dang / de bzhin gshegs pa thams cad kyi mkhyen pa dang / mkhas pa'i rjes su zhugs pa'i phyir bdud dang phas kyi rgol ba dang / nyan thos dang / rang</text></item>
<item><p>238b5</p><section>phal chen</section><text>sangs rgyas thams cad kyi gting dpag dka' ba'i shes rab yongs su dag pa dang / thams cad du chags pa med pa'i mtshan nyid kyi rjes su song ba'i phyir/ sangs rgyas thams cad kyi sku mthong ba dang / sems can thams cad thog ma nas rnam</text></item>
<item><p>238b6</p><section>phal chen</section><text>par dag par mthong ba dang / chos thams cad dben par mthong ba dang / zhing thams cad nam mkha'i rang bzhin du mthong ba'i shes rab yongs su dag pa dang / thams cad la khyad par can gyi ye shes rjes su thob pa'i phyir gzungs dang spobs pa la</text></item>
<item><p>238b7</p><section>phal chen</section><text>brten pa'i pha rol tu phyin pa thams cad dang / thabs kyi lag pa rkyong ba'i shes rab yongs su dag pa dang / chos thams cad kyi spyi bor gyur pa'i ye shes rab tu thob pa'i phyir sems kyi skad cig gcig dang ldan pas chos thams cad mnyam pa nyid du rtogs</text></item>
<item><p>239a1</p><section>phal chen</section><text>pa'i ye shes rdo rje lta bu mi 'khrugs shing dbyer med pa'i mtshan nyid kyi shes rab yongs su dag pa'o/ /kye rgyal ba'i sras bcu po de dag ni byang chub sems dpa' rnams kyi shes rab yongs su dag pa ste/ de dag la gnas shing byang</text></item>
<item><p>239a2</p><section>phal chen</section><text>chub sems dpa' rnams de bzhin gshegs pa'i ye shes snang ba chen po bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi byams pa yongs su dag pa ste/ bcu gang zhe na 'di ltar sems can la</text></item>
<item><p>239a3</p><section>phal chen</section><text>bye brag dbye ba med pa'i phyir sems mnyam pa'i byams pa yongs su dag pa dang / sems can thams cad kyi bya ba ci yod pa la brtson par bya ba'i phyir phan pa'i dngos po'i byams pa yongs su dag pa dang / sems can thams cad rga shi'i nyam nga ba las</text></item>
<item><p>239a4</p><section>phal chen</section><text>bsgral ba'i phyir rang gis bskyab pa'i byams pa yongs su dag pa dang / 'dus byas kyi dge ba'i rtsa ba la lhag par pa'i phyir 'gro ba thams cad yongs su mi gtong zhing phongs par sems pa dang ldan pa'i byams pa yongs su dag pa dang / 'gro ba</text></item>
<item><p>239a5</p><section>phal chen</section><text>thams cad kyi nyon mongs pa yang dag par gcad pa'i phyir rnam par dbral ba'i byams pa yongs su dag pa dang / 'gro ba thams cad thams cad mkhyen pa nyid kyi sems la mos par bya ba'i phyir/ byang chub kyi rnam pa mngon par bsgrub pa'i byams pa yongs su dag</text></item>
<item><p>239a6</p><section>phal chen</section><text>pa dang / thams cad du 'od zer mnyam par rab tu dgye ba'i phyir 'gro ba thams cad la khong khro ba med pa'i byams pa yongs su dag pa dang / sems can thams cad yongs su bskyab pa'i phyir nam mkha' rgyas par 'gengs pa'i byams pa yongs su dag pa dang /</text></item>
<item><p>239a7</p><section>phal chen</section><text>yang dag pa ji lta ba bzhin du mngon par 'tshang rgya ba'i phyir chos la dmigs pa'i byams pa yongs su dag pa dang / sems can skyon med par gzud pa'i phyir sgrib pa med pa'i byams pa yongs su dag pa'o/ /kye rgyal ba'i sras bcu po de dag ni byang chub sems dpa' rnams kyi</text></item>
<item><p>239b1</p><section>phal chen</section><text>byams pa yongs su dag pa ste/ de dag la gnas shing byang chub sems dpa' rnams de bzhin gshegs pa'i byams pa chen po bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi snying rje chen po yongs su dag</text></item>
<item><p>239b2</p><section>phal chen</section><text>pa ste/ bcu gang zhe na 'di ltar khong nas snying rje ba'i phyir grogs med pa'i snying rje chen po yongs su dag pa dang / sdug bsngal gyi phung po thams cad len pa la zhum pa med pa'i phyir yongs su skyo ba med pa'i snying rje chen po yongs su dag pa dang / ched du bsams</text></item>
<item><p>239b3</p><section>phal chen</section><text>te/ skye ba len cing mngon par 'dren pa'i phyir ngan song dang mi khom par skyes pa thams cad la snying rje chen po yongs su dag pa dang / mi rtag pa'i don yongs su bstan pa'i phyir lha dang mir skyes pa thams cad la snying rje chen po yongs su dag pa dang /</text></item>
<item><p>239b4</p><section>phal chen</section><text>bskal pa dpag tu med par go ca mi 'dor ba'i phyir log par nges pa thams cad la snying rje chen po yongs su dag pa dang / sems can thams cad la bde ba bstabs pa'i phyir bdag gi bde ba la chags pa med pa'i snying rje chen po yongs su dag pa dang / rang gi</text></item>
<item><p>239b5</p><section>phal chen</section><text>sems yongs su sbyang ba'i phyir legs par byas pa thams cad la la na mi re ba'i snying rje chen po yongs su dag pa dang / yang dag pa ji lta ba bzhin du chos bstan pa'i phyir phyin ci log dang mi shes pa la gnas pa'i 'jig rten gyi rgyud rnam par zlog pa'i snying rje chen po</text></item>
<item><p>239b6</p><section>phal chen</section><text>yongs su dag pa dang / kye rgyal ba'i sras gzhan yang byang chub sems dpas chos thams cad rang bzhin gyis 'od dang zhing gsal ba dang / yongs su gdung ba med pa dang / kun nas 'khrugs pa med pa ste/ glo bur gyi dri ma dang / kun nas nyon mongs pas/ kun nas</text></item>
<item><p>239b7</p><section>phal chen</section><text>nyon mongs par gyur to/ /zhes bya bar shes nas/ sems can thams cad la thog ma nas dag cing rnam par dag pa dang / dri ma med cing yongs su dag pa dang / rang bzhin gyis 'od dang zhing gsal ba'i chos bstan pa'i phyir snying rje chen po skye ba dang / kye</text></item>
<item><p>240a1</p><section>phal chen</section><text>rgyal ba'i sras gzhan yang byang chub sems dpas chos thams cad nam mkha'i bya lam lta bu yin yang rang gi sgrib pas bsgribs pas shes par ma gyur to/ /zhes bya bar shes nas/ sems can thams cad la yang dag pa'i lam theg pa chen po'i</text></item>
<item><p>240a2</p><section>phal chen</section><text>'byung ba yongs su bstan pa'i phyir snying rje chen po 'byung ba'o/ /kye rgyal ba'i sras bcu po de dag ni byang chub sems dpa' rnams kyi snying rje chen po yongs su dag pa ste/ de dag la gnas shing byang chub sems dpa' rnams de bzhin gshegs pa'i thugs rje</text></item>
<item><p>240a3</p><section>phal chen</section><text>chen po bla na med pa yongs su dag pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi dga' ba yongs su dag pa ste/ bcu gang zhe na/ 'di ltar rab tu dga' bas byang chub tu sems bskyed pa ni/ dga'</text></item>
<item><p>240a4</p><section>phal chen</section><text>ba yongs su dag pa'o/ /gnod pa med par bdog pa thams cad yongs su gtong ba ni dga' ba yongs su dag pa'o/ /sems zhum pa med pas sems can tshul khrims ngan pa can yongs su smin par byed pa ni dga' ba yongs su dag pa'o/ /sems can thams</text></item>
<item><p>240a5</p><section>phal chen</section><text>cad kyi nyes byas bzod par bya ba'i phyir dam bcas pa mthar phyin par byed pa ni/ dga' ba yongs su dag pa'o/ /chos don du gnyer ba'i phyir lus dang srog gtang ba la 'gyod pa med pa ni/ dga' ba yongs su dag pa'o/ /chos la mos shing dga' ba ni dga' ba</text></item>
<item><p>240a6</p><section>phal chen</section><text>yongs su dag pa'o/ /'dod pa'i dga' ba thams cad spyod pa ni/ /dga' ba yongs su dag pa'o/ /sangs rgyas blta ba dang / bsnyen bkur bas mi ngoms shing chos kyi dbyings tha dad du mi 'byed pa ni dga' ba yongs su dag pa'o/ /bsam gtan dang rnam par</text></item>
<item><p>240a7</p><section>phal chen</section><text>thar pa dang / ting nge 'dzin dang snyoms par 'jug pas 'byung ba thams cad la sems can gzhan mos par byed pa ni dga' ba yongs su dag pa'o/ /zhi ba dang thub cing mi 'khrug pa la bsam gtan 'cha' ba shes rab kyi shas che bas lta ba gsal ba dang / brtul</text></item>
<item><p>240b1</p><section>phal chen</section><text>zhugs dang dka' thub yongs su rdzogs par bya ba'i bsam pas byang chub sems dpa'i spyod pa rgyun mi 'chad par byed pa ni dga' ba yongs su dag pa'o/ /kye rgyal ba'i sras bcu po de dag ni byang chub sems dpa' rnams kyi dga' ba yongs su dag pa ste/ de dag la</text></item>
<item><p>240b2</p><section>phal chen</section><text>gnas shing byang chub sems dpa' rnams de bzhin gshegs pa'i dgyes pa chen po yongs su dag pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi btang snyoms yongs su dag pa ste/ bcu gang zhe</text></item>
<item><p>240b3</p><section>phal chen</section><text>na 'di ltar sems can thams cad kyis rim gro byas kyang dga' ba med la sems can thams cad kyis rim gro ma byas kyang khong khro bar mi 'gyur ba'i btang snyoms yongs su dag pa dang / 'jig rten gyi chos brgyad las rnam par 'das par spyod pas btang</text></item>
<item><p>240b4</p><section>phal chen</section><text>snyoms yongs su dag pa dang / snod ma yin pa rnams kyang bkol te mi 'dor la/ snod du gyur pa rnams kyi dus dang yang sbyor ba'i btang snyoms yongs su dag pa dang / nyan thos dang / rang sangs rgyas dang slob dpon pa dang mi slob pa rnam par dag pa'i</text></item>
<item><p>240b5</p><section>phal chen</section><text>chos thob par gyur pa rnams la rtsol ba gtong ba'i btang snyoms yongs su dag pa dang / 'dod pa'i dga' ba dang rtsed mo dang longs spyod dang / kun nas nyon mongs pa'i bag tu 'gyur ba'i chos thams cad la sems 'brel bar mi gtong ba'i btang snyoms yongs su</text></item>
<item><p>240b6</p><section>phal chen</section><text>dag pa dang / nyan thos dang / rang sangs rgyas kyi theg pa pa 'khor ba las skyo ba'i rnal 'byor la spyod pa rnams dang snyen par mi byed pa'i btang snyoms yongs su dag pa dang / 'jig rten rgyang phen pa'i gtam thams cad dang / mya ngan las mi 'da' ba dang / 'dod</text></item>
<item><p>240b7</p><section>phal chen</section><text>chags dang mi dbral ba'i gtam dang / mi rigs shing 'du 'dzir gyur pa'i gtam dang / gzhan la tho 'tsham pa'i gtam dang / nyan thos dang / rang sangs rgyas kyi gtam dang mdor na byang chub sems dpa'i lam las gol ba'i gtam thams cad dang 'du ba</text></item>
<item><p>241a1</p><section>phal chen</section><text>med pa'i btang snyoms yongs su dag pa dang / dran pa dang / blo'i stobs dang / shugs ji lta ba bzhin du gang la yongs su smin par byas pa'i sems can de dag gis de la gong ma'i chos shes par mi nus na'ang de dag gi dus bsdad pas</text></item>
<item><p>241a2</p><section>phal chen</section><text>btang snyoms yongs su dag pa dang / byang chub sems dpa' sngon yongs su smin par byas pa gang / de bzhin gshegs pa'i sas 'dul bar gyur pa de dag la bsdad pa'i phyir btang snyoms yongs su dag pa dang / kye rgyal ba'i sras gzhan yang byang chub</text></item>
<item><p>241a3</p><section>phal chen</section><text>sems dpa' rnams kyi btang snyoms gnyis dang bral zhing mthon dman med la blang dor med cing rtog pa dang / rnam par rtog pa dang / yongs su rtog pa dang / bral bas rtag tu mnyam par gzhag cing chos yang dag pa ji lta ba bzhin du khong du chud</text></item>
<item><p>241a4</p><section>phal chen</section><text>par gnas pa'i bzod pa thob pa'i btang snyoms yongs su dag pa'o/ /kye rgyal ba'i sras bcu po de dag ni byang chub sems dpa' rnams kyi btang snyoms yongs su dag pa ste/ de dag la gnas shing byang chub sems dpa' rnams de bzhin gshegs pa'i</text></item>
<item><p>241a5</p><section>phal chen</section><text>btang snyoms chen po yongs su dag pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi don te/ bcu gang zhe na/ 'di ltar nan tan lhur len pa'i phyir thos pa'i don dang / rab tu dbye ba la</text></item>
<item><p>241a6</p><section>phal chen</section><text>mkhas pa'i phyir chos kyi don dang / don dam pa stong pa nyid kyi phyir stong pa nyid kyi don dang / sems can gyi 'du 'dzis dben pa'i phyir dben pa'i don dang / sems can gyi sgra la mngon par chags pa med pa'i phyir brjod du med pa'i don dang / dus gsum</text></item>
<item><p>241a7</p><section>phal chen</section><text>mnyam pa nyid kyi phyir yang dag pa ji lta ba bzhin gyi don dang / ro mnyam pa nyid kyi phyir chos kyi dbyings la 'jug pa'i don dang / de bzhin nyid kyi rjes su 'brang ba'i phyir de bzhin nyid kyi don dang / yang dag pa'i mtha' rtogs pa'i phyir yang dag pa'i mtha'i don dang /</text></item>
<item><p>241b1</p><section>phal chen</section><text>sdug bsngal gyi phung po yang dag par gcad cing byang chub sems dpa'i spyod pa bsgrub pa bskyed pa'i phyir mya ngan las 'das pa chen po'i don to/ /kye rgyal ba'i sras bcu po de dag ni byang chub sems dpa' rnams kyi don te/ de dag la gnas shing byang chub sems</text></item>
<item><p>241b2</p><section>phal chen</section><text>dpa' rnams thams cad mkhyen pa'i ye shes kyi don bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi chos te/ bcu gang zhe na 'di ltar ji skad du smras pa de bzhin du bya ba'i phyir bden pa'i chos dang / len</text></item>
<item><p>241b3</p><section>phal chen</section><text>cing 'dzin pa thams cad yongs su gcad pa'i phyir yongs su 'dzin pa med pa'i chos dang / nyon mongs pa'i 'bar ba thams cad rab tu zhi bar bya ba'i phyir rtsod pa med pa'i chos dang / yongs su gdung ba dang bral ba'i phyir zhi ba'i chos dang / 'dod chags kyi dri ma dang / nyon</text></item>
<item><p>241b4</p><section>phal chen</section><text>mongs pa thams cad dang bral ba'i phyir 'dod chags dang bral ba'i chos dang / dmigs pa thams cad rgyun chad pa'i phyir yongs su rtog pa med pa'i chos dang / nam mkha' dang 'dra zhing mtshungs pa'i phyir mi skye ba'i chos dang / skye ba dang 'jig pa dang</text></item>
<item><p>241b5</p><section>phal chen</section><text>gnas med pa'i phyir 'dus ma byas kyi chos dang / rang bzhin gyis kun nas nyon mongs pa med pa'i phyir rang bzhin gyi chos dang / byang chub sems dpa'i spyod pa sgrub cing yongs su gzung ba'i phyir phung po thams cad spangs te/ mya ngan las 'das</text></item>
<item><p>241b6</p><section>phal chen</section><text>par 'gro ba'i chos so/ /kye rgyal ba'i sras bcu po de dag ni byang chub sems dpa' rnams kyi chos te/ de dag la gnas shing byang chub sems dpa' rnams de bzhin gshegs pa'i chos nyid bla na med pa 'thob par 'gyur ba dag go /kye rgyal ba'i sras bcu</text></item>
<item><p>241b7</p><section>phal chen</section><text>po 'di dag ni byang chub sems dpa' rnams kyi bsod nams kyi tshogs te/ bcu gang zhe na 'di ltar dkon mchog gsum gyi gdung rgyun mi gcad pa'i phyir/ pha rol byang chub kyi sems la yid dam 'char gzhug pa'i bsod nams kyi tshogs dang / mi dge ba'i</text></item>
<item><p>242a1</p><section>phal chen</section><text>chos thams cad spang zhing dge ba'i chos thams cad yang dag par bsdu bar bya ba'i phyir yongs su bsngo ba'i rnam pa bcu'i rjes su 'brang ba'i bsod nams kyi tshogs dang / 'jig rten gsum gyi bsod nams zil gyis gnan pa'i phyir shes rab</text></item>
<item><p>242a2</p><section>phal chen</section><text>dang ye shes bstan pa'i bsod nams kyi tshogs dang / sems can gyi khams thams cad pha rol gyi mthar bsgral ba'i phyir yongs su skyo ba med pa'i bsod nams kyi tshogs dang / yongs su gzung ba thams cad gtang ba'i phyir nang dang phyi'i dngos po thams cad</text></item>
<item><p>242a3</p><section>phal chen</section><text>yongs su gtong ba'i bsod nams kyi tshogs dang / brtson 'grus chen po brtsam pas sems kyi sgo gtan 'byed cing mchod sbyin rab tu bya ba'i phyir mtshan dang dpe byad bzang po yongs su rdzogs par bya ba'i bsod nams kyi tshogs dang / thabs dang tshul</text></item>
<item><p>242a4</p><section>phal chen</section><text>dang 'thad pas yongs su gzung ba'i phyir dge ba'i rtsa ba rab 'bring dang tha mas rlom sems med pa'i yongs su bsngo ba'i bsod nams kyi tshogs dang / skyes bu dam pa'i rnam par gnon pa yongs su bstan pa'i phyir yang dag pa dang / log par nges pa dang</text></item>
<item><p>242a5</p><section>phal chen</section><text>nyams dma' zhing dge ba'i rtsa ba ma bsags pa rnams la brnyas pa med cing snying rje chen po dang ldan pa'i bsod nams kyi tshogs dang / lhag pa'i bsam pa brtan pas yongs su skyong ba'i phyir de bzhin gshegs pa thams cad la mchod cing rim gro bya ba dang / byang chub</text></item>
<item><p>242a6</p><section>phal chen</section><text>sems dpa' thams cad la ston pa ltar dben par sems pa dang / sems can thams cad kyi bya ba ci yod pa byed pa la brtson pa'i bsod nams kyi tshogs dang / kye rgyal ba'i sras dge ba'i rtsa ba bskal pa grangs med par bsags shing yongs su bsdus</text></item>
<item><p>242a7</p><section>phal chen</section><text>te/ lag pa'i mthil du phyin cing bdag la dbang yod par gyur pa'i byang chub kyang / sems can la la zhig la yongs su btang ste/ byin na mi dga' ba med la 'gyod pa med cing de bzhin du sems can ma lus pa thams cad la yang rang la dbang yod par yongs su</text></item>
<item><p>242b1</p><section>phal chen</section><text>bsdus te/ lag pa'i mthil du phyin pa'i byang chub yongs su btang ste/ byin yang mi dga' ba med la/ phyis 'gyod pa med pa 'di ni byang chub sems dpa' rnams kyi bsod nams kyi tshogs nam mkha'i dbyings rgya chen po'i rjes su song ba zhes bya ba ste/</text></item>
<item><p>242b2</p><section>phal chen</section><text>ye shes chen po yangs pa khong du chud pa'i rgyur 'gyur ba'o/ /kye rgyal ba'i sras bcu po de dag ni byang chub sems dpa' rnams kyi bsod nams kyi tshogs te/ de dag la gnas shing byang chub sems dpa' rnams de bzhin gshegs pa'i bsod nams kyi tshogs</text></item>
<item><p>242b3</p><section>phal chen</section><text>chen po bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi ye shes kyi tshogs te/ bcu gang zhe na/ 'di ltar bsam pa sgyu med par bya ba'i phyir/ yang dag pa'i dge ba'i bshes gnyen</text></item>
<item><p>242b4</p><section>phal chen</section><text>mang du thos pa rnams la bsten pa dang / bkur ba dang / bsnyen bkur bya ba dang / rim gro bya ba dang / bsti stang du bya ba dang / bla mar bya ba dang / gus par bya ba dang / bka' blo bde zhing 'thun par len pa'i ye shes kyi tshogs dang / bdag snod du bya ba'i</text></item>
<item><p>242b5</p><section>phal chen</section><text>phyir nga rgyal med cing 'dud pa dang / phyag 'tshal ba dang / rab tu gus pa dang / lus dang sems las su rung ba dang / khong bde ba dang / mi slu ba dang / mi rtsub pa dang / des shing 'jam la mnyen pa dang / bzhin 'dzum zhing khro gnyer med pa dang /</text></item>
<item><p>242b6</p><section>phal chen</section><text>'dor te gsong por smra ba dang / rab tu dga' ba dang / mi 'chos pa dang / g.yo med pa dang / sgyu med pa'i ye shes kyi tshogs dang / ye shes rnam pa bcu la rab tu sbyar ba'i phyir dran pa shes bzhin dang / rtogs pa khong du chud pa dang / blo gros mi g.yeng</text></item>
<item><p>242b7</p><section>phal chen</section><text>ba dang / ngo tsha shes pa dang / mos pa la rab tu gnas pa dang / rjes su dran par bya ba drug dran pa dang / gus pa drug yongs su bsten pa dang / snying por bya ba'i chos drug gi rjes su 'brang ba'i ye shes kyi tshogs so/ /bsam pa dang yid la bya ba gzhan med par bya ba'i</text></item>
<item><p>243a1</p><section>phal chen</section><text>phyir chos don du gnyer ba dang / chos 'dod pa dang / chos la mos shing dga' ba dang / chos btsal ba dang / thos pas mi ngoms pa dang / 'jig rten rgyang phen pa dang / ma 'dres pa dang / 'jig rten pa'i gtam thams cad spong ba dang / 'jig</text></item>
<item><p>243a2</p><section>phal chen</section><text>rten las 'das pa'i gtam lhur len pa dang / theg pa dma' ba spong zhing blo gros yangs pa'i theg pa chen po la yang dag par gzhol ba'i ye shes kyi tshogs dang / nan tan lhur blang ba'i phyir pha rol tu phyin pa drug yongs su btsal ba la 'thun par brtson pa dang / tshangs pa'i</text></item>
<item><p>243a3</p><section>phal chen</section><text>gnas bzhi rab tu bsgrub pa dang / rig pa dang mthun pa'i chos dang sten pa dang / mkhas pa'i skye bo la yongs su 'dri ba dang / lam nyam nga ba dang bral zhing yang dag pa'i lam la ma nor bar gzhol ba dang / bskul ba dang dran par bya ba dang / mos par bya bas</text></item>
<item><p>243a4</p><section>phal chen</section><text>rang gi sems 'dul ba dang / pha rol gyi sems rjes su srung ba'i ye shes kyi tshogs dang / bdag dang gzhan gyi sems rnam par sbyang ba'i phyir rtag tu rgyun mi chad par 'byung ba'i sems dang / khams gsum las dben par dga' zhing / rang gi sems</text></item>
<item><p>243a5</p><section>phal chen</section><text>rtogs par byed pa dang / mi dge ba'i sems kyi skabs mi 'byed cing rnam par rtog pa gsum bstsal bas/ lus dang ngag dang sems las su rung ba dang / sems kyi rang bzhin gcig tu nges pa rab tu rtogs par byed pa'i ye shes kyi tshogs dang / kye rgyal ba'i sras</text></item>
<item><p>243a6</p><section>phal chen</section><text>gzhan yang phung po rnams la sgyu ma lta bur rtog pa dang / khams rnams la sprul pa lta bu'i 'du shes su rtog pa dang / chos thams cad sgyu ma dang / smyig rgyu dang / chu'i zla ba dang / rmi lam dang / mig yor dang / sgra brnyan dang / gzugs brnyan dang / mig yor dang 'dra</text></item>
<item><p>243a7</p><section>phal chen</section><text>zhing nam mkha' ri mo dang mnyam pa dang / mgal me bskor ba lta bu ste/ 'ja'i tshon dang 'dra ba nyi ma dang zla ba'i 'od lta bu ste/ chos thams cad ni gzung du med pa mtshan ma med pa/ rtag pa med pa chad pa med pa song ba med pa dang / 'ong ba med pa ste/ chos</text></item>
<item><p>243b1</p><section>phal chen</section><text>thams cad mi gnas par rab tu rtog cing 'jug pa dang / mos pa dang yid ches pa 'di ni skye ba dang / 'jig pa la mi gnas pa zhes bya ba ye shes kyi tshogs bdun pa ste/ chos thams cad khong du chud pa dag pa'i rgyur 'gyur ba'o/ /chos thams cad bdag med</text></item>
<item><p>243b2</p><section>phal chen</section><text>pa dang / sems can med pa dang / srog med pa dang / gang zag med pa dang / sems med pa dang / don med pa dang / 'dod chags med pa dang / zhe sdang med pa dang / gti mug med pa dang / nyon mongs pa med pa dang / lus med pa</text></item>
<item><p>243b3</p><section>phal chen</section><text>dang / rdzas med pa dang / lta ba med pa dang / dri ma med pa dang / rje ba med pa dang / gos pa med pa dang / rgyu ba med pa dang / zang zing med pa dang / mya ngan las 'das pa'i rgyud du yang dag par gzhol ba thos na mos shing yid ches la</text></item>
<item><p>243b4</p><section>phal chen</section><text>yid gnyis med cing the tsom mi za ba 'di ni ye shes kyi tshogs brgyad pa ste/ mos pa yongs su rdzogs par 'gyur ba'o/ /kye rgyal ba'i sras gzhan yang byang chub sems dpa' tshul gzhan gyi sbyor bas yang dag par bral bar byas pas dbang po bsdams pa lhag</text></item>
<item><p>243b5</p><section>phal chen</section><text>mthong dang zhi gnas kyis zhi ba dang / nye bar zhi ba dang / rab tu zhi bar gyur pa/ yid la bya ba thams cad kyis ma byas ma bskyed/ mngon par ma byas pa'i ngang tshul can bdag med pa dang / sems can med pa dang / bdag gi 'du shes rnam par</text></item>
<item><p>243b6</p><section>phal chen</section><text>rgyu bas nan tan du byed pa med pa'i blo dang ldan pa/ zad pa med cing tshad med la mi dmigs pa'i bzod pa can/ lus dang ngag dang sems blang ba med pa dang dor ba med pas/ sngon du 'dor ba'i brtson 'grus dang ldan pa/ sems can thams cad dang</text></item>
<item><p>243b7</p><section>phal chen</section><text>chos thams cad la mi gnas par bsam gtan 'cha' ba/ tshu rol med pa pha rol med pa/ tshu rol dang pha rol dang bral ba rgyu ba med pa rgyu ba dang bral ba'i shes rab kyis de ltar nges par rtog pa 'di ni ye shes kyi tshogs dgu pa ste/ mtshan ma dang yongs su rtog pa</text></item>
<item><p>244a1</p><section>phal chen</section><text>thams cad kyi pha rol tu phyin par 'gyur ba'o/ /kye rgyal ba'i sras rten cing 'brel bar 'byung ba mthong bas ni chos mthong ba shin tu rnam par dag par 'gyur/ /chos mthong bas ni zhing mthong ba shin tu rnam par dag par 'gyur/ zhing mthong bas ni nam mkha' mthong ba</text></item>
<item><p>244a2</p><section>phal chen</section><text>shin tu rnam par dag par 'gyur/ nam mkha' mthong bas ni chos kyi dbyings mthong ba shin tu rnam par dag par 'gyur/ chos kyi dbyings mthong bas ni ye shes mthong ba shin tu rnam par dag par 'gyur ba 'di ni ye shes kyi tshogs bcu pa ste/ thams cad</text></item>
<item><p>244a3</p><section>phal chen</section><text>mkhyen pa'i ye shes yang dag par bsgrub pa'i rgyur 'gyur ba'o/ /kye rgyal ba'i sras bcu po de dag ni byang chub sems dpa' rnams kyi ye shes kyi tshogs te/ de dag la gnas shing byang chub sems dpa' rnams chos thams cad la ma chags ma bsgrubs</text></item>
<item><p>244a4</p><section>phal chen</section><text>pa'i ye shes shin tu rnam par dag pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi rig pa skye ba ste/ bcu gang zhe na 'di ltar chos shin tu rnam par phye ba'i blo ni rig pa skye ba'o/ /chos rnams</text></item>
<item><p>244a5</p><section>phal chen</section><text>la chags pa med pa'i rnal 'byor ni rig pa skye ba'o/ /lta ba ma log pa ni rig pa skye ba'o/ dbang po rnams la shes rab snang ba ni rig pa skye ba'o/ /rig pa brtsam pa la yang dag par sbyor ba ni rig pa skye ba'o/ /ye shes mngon par</text></item>
<item><p>244a6</p><section>phal chen</section><text>rtogs par bya ba'i phyir bden pa la 'jug pa ni rig pa skye ba'o/ /las dang nyon mongs pa zad cing mi skye bar shes pa ni rig pa skye ba'o/ /shes rab dang ye shes kyis rnam par 'byed pa'i lha'i mig ni rig pa skye ba'o/ /sngon gyi mtha' nas rnam par sbyangs pa'i</text></item>
<item><p>244a7</p><section>phal chen</section><text>sngon gyi gnas rjes su dran pa ni rig pa skye ba'o/ /mngon par shes pa yongs su sbyangs pas sems can la lta ba'i zag pa zad pa'i ye shes ni rig pa skye ba'o/ /kye rgyal ba'i sras bcu po de dag ni byang chub sems dpa' rnams kyi rig pa skye ba ste/ de</text></item>
<item><p>244b1</p><section>phal chen</section><text>dag la gnas shing / byang chub sems dpa' rnams sangs rgyas thams cad chos kyi rig pa snang ba bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi chos yongs su tshol ba ste/ /bcu gang zhe</text></item>
<item><p>244b2</p><section>phal chen</section><text>na 'di ltar g.yo dang sgyu med pas bsam pa thag par chos yongs su tshol ba dang / brtson 'grus lhod pa med par sran 'dzugs pas brtson 'grus kyis chos yongs su tshol ba dang / lus dang srog la mi lta bar chos yongs su tshol ba dang / rnyed stobs</text></item>
<item><p>244b3</p><section>phal chen</section><text>dang bkur sti dang / grags pa'i phyir ma yin gyi 'gro ba thams cad kyi nyon mongs pa spang pa'i phyir chos yongs su tshol ba dang / bdag 'ba' shig la phan pa'i phyir ma yin gyi bdag dang gzhan dang 'gro ba thams cad la phan pa'i phyir chos yongs su tshol ba dang /</text></item>
<item><p>244b4</p><section>phal chen</section><text>chos kyi mdangs kyis ra chod bya ba'i phyir ma yin gyi shes rab la 'jug pa'i phyir chos yongs su tshol ba dang / ko ba lob la dga' ba'i phyir ma yin gyi rab tu rten par bya ba'i phyir chos yongs su tshol ba dang / byang chub sems kyi sems ma btang bas/ sems</text></item>
<item><p>244b5</p><section>phal chen</section><text>can la snying rje ba'i phyir chos yongs su tshol ba dang / yid gnyis dang bral ba'i phyir sems can thams cad kyi the tsom gcad pa'i phyir chos yongs su tshol ba dang / rlom sems med cing 'dod pa med pa'i phyir sangs rgyas kyi chos yongs su rdzogs par bya</text></item>
<item><p>244b6</p><section>phal chen</section><text>bar chos yongs su tshol ba'o/ /kye rgyal ba'i sras bcu po de dag ni byang chub sems dpa' rnams kyi chos yongs su tshol ba ste/ chos yongs su tshol ba de dag gis byang chub sems dpa' rnams sangs rgyas kyi chos thams cad la gzhan gyi dring mi</text></item>
<item><p>244b7</p><section>phal chen</section><text>'jog pa'i ye shes bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi chos rab tu brjod pa ste/ bcu gang zhe na 'di ltar byis pa so so'i skye bo rnams la kun rdzob la 'jug pa'i dge ba'i rtsa ba</text></item>
<item><p>245a1</p><section>phal chen</section><text>bskyed pa dang / dad pa'i rjes su 'brang ba rnams la dad pa mi phyed pa dang / chags pa'i gnas las bzla zhing chos kyi rang bzhin khong du chud par bya ba dang / chos kyi rjes su 'brang ba rnams la chos la gnas pa dang / chos</text></item>
<item><p>245a2</p><section>phal chen</section><text>kyi rjes su brtson pa dang / chos dang gnyer ba'i chos la nan tan du byed pa dang / brgyad pa rnams la log pa brgyad las bzla zhing yang dag pa brgyad la 'jug pa dang / rgyun tu zhugs pa rnams la kun tu sbyor ba yongs su spang ba dang / 'khor ba'i rgyun gcad pa dang /</text></item>
<item><p>245a3</p><section>phal chen</section><text>don dam pa'i bden pa mthong ba dang / lan cig phyir 'ong ba rnams la ro myong ba'i kha na ma tho ba yongs su brtag pa dang / gang du yang ma 'ong la mi 'gro ba'i chos rab tu brjod pa dang / phyir mi 'ong ba rnams la khams gsum du mngon par dga' ba med pas skad cig 'ga'</text></item>
<item><p>245a4</p><section>phal chen</section><text>tsam du yang skye bar mi smon pa'i phyir zag pa zad pa rab tu brjod pa dang / dgra bcom pa rnams la mngon par shes pa drug gis rnam par 'phrul pa dang / rnam par thar pa brgyad kyis rnam par rtse ba dang / mthar gyis spyod cing snyoms par 'jug pa dgu'i</text></item>
<item><p>245a5</p><section>phal chen</section><text>ting nge 'dzin la snyoms par 'jug pa dang / so so yang dag par rig pa bzhi rab tu brjod pa dang / rang sangs rgyas rnams la rten cing 'brel bar 'byung ba la 'jug pa'i ro gcig pa dang / gcig tu dga' ba dang / dben pa la dga' ba dang / smra ba nyung ba</text></item>
<item><p>245a6</p><section>phal chen</section><text>dang / bya ba nyung ba dang / rang 'byung gis yongs su gnan pa dang / ma thos par rang gi ye shes kyis mngon par rtogs par bya ba rab tu brjod pa dang / byang chub sems dpa' rnams la blo gros rgya chen po dang dbang po rno ba dang / rtag tu rgyun mi chad par</text></item>
<item><p>245a7</p><section>phal chen</section><text>sems can rab tu thar bar byed pa'i sems dang / bsod nams kyi tshogs bsags pa dang / stobs bcu dang / mi 'jigs pa dang / sangs rgyas kyi chos thams cad yongs su rdzogs par bya ba rab tu brjod pa'o/ /kye rgyal ba'i sras bcu po de dag ni</text></item>
<item><p>245b1</p><section>phal chen</section><text>byang chub sems dpa' rnams kyi chos rab tu bstan pa ste/ de dag la gnas shing byang chub sems dpa' rnams de bzhin gshegs pa'i shes rab dang ye shes chen po rab tu brjod pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems</text></item>
<item><p>245b2</p><section>phal chen</section><text>dpa' rnams kyi chos kyi nan tan te/ bcu gang zhe na 'di ltar dge ba'i bshes gnyen la gus par byed pas chos la nan tan byed pa dang / lhas yang dag par bskul zhing chos la nan tan byed pa dang / sangs rgyas bcom ldan 'das rnams la ngo tsha dang khrel gyis 'dzem</text></item>
<item><p>245b3</p><section>phal chen</section><text>zhing chos la nan tan byed pa dang / sems can la snying rje ba'i phyir 'khor ba'i rgyun mi gcod pas chos la nan tan byed pa dang / shin tu mthar phyin par legs par byas pas phyir 'khrug pa med par chos la nan tan byed pa dang / byang chub sems dpa' brtson 'grus chen</text></item>
<item><p>245b4</p><section>phal chen</section><text>po theg pa chen po la zhugs pa gzhan gyi rjes su bslab par bya'o/ /zhes chos la nan tan byed pa dang / tshul bzhin gyi sbyor bas log pa spang ba'i phyir chos la nan tan byed pa dang / bdud kyi las dang nyon mongs pa thams cad gzhom pa'i phyir chos la nan tan byed pa dang / sangs</text></item>
<item><p>245b5</p><section>phal chen</section><text>rgyas su gyur nas sems can thams cad kyi dbang po mchog dang / 'bring dang tha ma shes pas chos bstan par bya'o/ /zhes chos la nan tan byed pa dang / sems chos kyi dbyings mtha' dang dbus med la yangs shing rgya che bas yongs su sbyang ba'i phyir chos la nan tan byed</text></item>
<item><p>245b6</p><section>phal chen</section><text>pa'o/ /kye rgyal ba'i sras bcu po de dag ni byang chub sems dpa' rnams kyi chos kyi nan tan te/ de dag la gnas shing byang chub sems dpa' rnams de bzhin gshegs pa'i nan tan bla na med pa 'thob par 'gyur ba dag go /kye rgyal ba'i sras bcu po 'di dag</text></item>
<item><p>245b7</p><section>phal chen</section><text>ni byang chub sems dpa' rnams kyi bdud de/ bcu gang zhe na/ 'di ltar mngon par chags pa'i phyir phung po'i bdud dang / glags su 'gyur ba'i phyir nyon mongs pa'i bdud dang / sgrib pa'i phyir las kyi bdud dang / slong ba'i phyir sems kyi bdud dang /</text></item>
<item><p>246a1</p><section>phal chen</section><text>skyes pa dang bral bar byed pas tsham gyi bdud dang / g.yo ba dang rlom pa dang 'gyur ba dang / bag med par spyod pas lha'i bu'i bdud dang / de la zhen pa'i phyir dge ba'i rtsa ba'i bdud dang / ro myong bar byed pa'i phyir ting nge 'dzin gyi bdud dang /</text></item>
<item><p>246a2</p><section>phal chen</section><text>gzugs brnyan gyi phyir dge ba'i bshes gnyen gyi bdud dang / smon lam mngon par mi bsgrub pas chos kyi ye shes khong du chud pa'i bdud do/ /kye rgyal ba'i sras bcu po de dag ni byang chub sems dpa' rnams kyi bdud de/ de dag yongs su spang ba'i phyir</text></item>
<item><p>246a3</p><section>phal chen</section><text>byang chub sems dpas brtson par bya ba dag go /kye rgyal ba'i sras bcu po 'di dag ni byang chub sems dpa' rnams kyi bdud kyi las te/ bcu gang zhe na/ 'di ltar byang chub kyi sems nyams pa'i dge ba'i rtsa ba thams cad ni bdud kyi las so/ /sems</text></item>
<item><p>246a4</p><section>phal chen</section><text>mi nyams pa'i sbyin pa yongs su gtong ba dang / tshul khrims la 'khrug pa dang / ngan sems dang ldan pa yongs su spong ba dang / le lo can yongs su gtong ba dang / sems 'khrugs pa la brnyas pa dang / shes rab 'chal ba can la smod pa ni bdud kyi</text></item>
<item><p>246a5</p><section>phal chen</section><text>las so/ /chos la slob dpon gyis bcabs pa dang / chos kyi snod la khyad du gsod pa dang / zang zing la 'brel par chos ston pa ni bdud kyi las so/ /snod ma yin pa la chos rgya chen po ston pa ni bdud kyi las so/ /pha rol tu phyin pa rnams mi thos pa</text></item>
<item><p>246a6</p><section>phal chen</section><text>dang / thos na log par 'jug pa dang / log par zhugs nas le lo byed pa dang / le lo byas nas sems zhum par byed pa dang / sems zhum par gyur nas byang chub kyi lam yangs pa dang ldan pa'i sems dang sems las byung ba'i chos mi 'byung ba ni bdud</text></item>
<item><p>246a7</p><section>phal chen</section><text>kyi las so/ /sdig pa'i grogs po la bsten pa dang / dge ba'i bshes gnyen yongs su spong ba dang / nyan thos dang / rang sangs rgyas kyi theg pa 'dod pa dang / skye ba'i skye mched la mngon par mi dga' ba dang / mya ngan las 'da' ba dang / 'dod chags</text></item>
<item><p>246b1</p><section>phal chen</section><text>dang bral ba dang / sems nye bar zhi ba ni bdud kyi las so/ /byang chub sems dpa' la zhe sdang ba'i bsam pa dang / mi snyan par brjod pa dang / 'thob pa'i bgegs byed pa dang / 'khrul pa'i skyon tshol ba dang / mi bde ba'i mig gis lta ba ni bdud kyi las</text></item>
<item><p>246b2</p><section>phal chen</section><text>so/ /dam pa'i chos la spong ba dang / ma thos pa'i mdo sde thos na smod pa dang / chos smra ba gzhan gyis bshad pa nyan par mi dga' zhing brnyas te/ khyad du gsod pa dang / bdag stod pa dang / gzhan smod pa ni bdud kyi las so/ /'jig rten rgyang phen</text></item>
<item><p>246b3</p><section>phal chen</section><text>pa tshol zhing yi ge sna tshogs dang / 'bru sna tshogs su rang bzor byas pa'i rang bzo la dga' ba dang / nyan thos dang / rang sangs rgyas kyi gtam rjes su dran pa dang / zab mo'i gtam 'chad cing sbed pa dang / gtam sna tshogs rnam par brjod pa dang /</text></item>
<item><p>246b4</p><section>phal chen</section><text>snod ma yin pa la zab mo'i chos ston pa dang / byang chub kyi lam mi tshol ba dang / lam ngan pa'i rgyud la gnas pa ni bdud kyi las so/ /grol ba dang rgal ba dang / dbugs phyin pa la ni bsten cing bsnyen pa dang / bkur ba dang rim gro byed kyi ma grol ba dang /</text></item>
<item><p>246b5</p><section>phal chen</section><text>ma rgal ba dang / dbugs ma phyin pa la mi sten mi bsnyen bkur ba mi byed/ rim gro mi byed yongs su smin par mi byed pa dang / mngon pa'i nga rgyal du lhung ste/ su la 'ang mi 'dud cing nga rgyal yongs su 'phel bar byed pa dang / sems can la khong khro ba dang / chos</text></item>
<item><p>246b6</p><section>phal chen</section><text>kyi ye shes mi tshol ba dang / ye shes kyi gter mi bsrung ba dang / sems rtag tu brlang ba dang / mgu dka' zhing gsol ba gdab par dka' ba ni bdud kyi las so/ /kye rgyal ba'i sras bcu po de dag ni byang chub sems dpa' rnams kyi bdud kyi</text></item>
<item><p>246b7</p><section>phal chen</section><text>las te/ de dag yongs su spangs shing byang chub sems dpa' rnams sangs rgyas kyi chos tshol bar 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi bdud kyi las bzlog pa ste/ bcu gang zhe na 'di ltar dge ba'i</text></item>
<item><p>247a1</p><section>phal chen</section><text>bshes gnyen bkur ba'i phyir nga rgyal thams cad yongs su spong ba ni bdud kyi las bzlog pa'o/ /bdag la mi bstod mi bsngags pa ni bdud kyi las bzlog pa'o/ /sangs rgyas kyi chos zab mo la mos shing mi spong ba ni bdud las bzlog pa'o/ /</text></item>
<item><p>247a2</p><section>phal chen</section><text>thams cad mkhyen pa'i sems yongs su nyams par mi byed pa ni bdud kyi las bzlog pa'o/ /chos zab mo'i tshul la brtson zhing bag yod par gnas pa ni bdud kyi las bzlog pa'o/ /byang chub sems dpa'i sde snod la gnas shing chos thams cad yongs su</text></item>
<item><p>247a3</p><section>phal chen</section><text>tshol ba ni bdud kyi las bzlog pa'o/ /yang dang yang mnyan cing yang dag pa'i gtam gyis yongs su mi skyo ba ni bdud kyi las bzlog pa'o/ 'jig rten gyi khams thams cad na bzhugs pa'i de bzhin gshegs pa thams cad la skyabs dang dpung gnyen tshol ba'i 'du</text></item>
<item><p>247a4</p><section>phal chen</section><text>shes ni bdud kyi las bzlog pa'o/ /bsgrub pa la sangs rgyas thams cad kyi byin gyi rlabs rjes su dran zhing mos pas yang dag par len pa ni bdud kyi las bzlog pa'o/ /byang chub sems dpa'i grogs thams cad kyi dge ba'i rtsa ba dang / mi gnyis par</text></item>
<item><p>247a5</p><section>phal chen</section><text>mngon par bsgrub pa ni bdud kyi las bzlog pa'o/ /kye rgyal ba'i sras bcu po de dag ni byang chub sems dpa' rnams kyi bdud kyi las bzlog pa ste/ de dag gis byang chub sems dpa' rnams bdud kyi las thams cad las 'da' bar 'gyur ba dag go /</text></item>
<item><p>247a6</p><section>phal chen</section><text>kye rgyal ba'i sras bcu po 'di dag ni byang chub sems dpa' rnams kyi sangs rgyas mthong bar bya ba ste/ bcu gang zhe na 'di ltar mngon par rdzogs par byang chub pa'i sangs rgyas 'jig rten na bzhugs par mngon par chags pa med par mthong bar bya ba dang / smon</text></item>
<item><p>247a7</p><section>phal chen</section><text>lam gyi sangs rgyas mngon par bsgrub pa dang / las rnam par smin pa'i sangs rgyas la yid ches par bya ba dang / byin gyi rlabs kyi sangs rgyas kyi rjes su 'brang bar bya ba dang / mya ngan las 'das pa'i sangs rgyas khong du chud par bya ba</text></item>
<item><p>247b1</p><section>phal chen</section><text>dang / chos kyi dbyings kyi sangs rgyas la thams cad du gzhol bar bya ba dang / sems kyi sangs rgyas gnas par bya ba dang / ting nge 'dzin gyi sangs rgyas la tshad du gnas par mi bya ba dang / rang bzhin 'od gsal ba'i sangs rgyas rab tu</text></item>
<item><p>247b2</p><section>phal chen</section><text>rtogs par bya ba dang / bsam pa ji bzhin gyi sangs rgyas rgya chen pos blang bar bya ba'o/ /kye rgyal ba'i sras bcu po de dag ni byang chub sems dpa' rnams kyi sangs rgyas mthong bar bya ba ste/ de dag la gnas shing byang chub sems dpa' rnams de bzhin</text></item>
<item><p>247b3</p><section>phal chen</section><text>gshegs pa mthong ba bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi sangs rgyas kyi 'phrin las te/ bcu gang zhe na/ 'di ltar yang dag pa'i nan tan la mos par bya ba'i phyir dus su bskul ba ni</text></item>
<item><p>247b4</p><section>phal chen</section><text>sangs rgyas kyi 'phrin las so/ /sngon gyi dge ba'i rtsa ba yang dag par bskul ba'i phyir rmi lam du sangs rgyas ston pa ni sangs rgyas kyi 'phrin las so/ /the tsom med pa'i ye shes kyi phyir ma thos pa'i mdo sde ston pa ni sangs rgyas kyi 'phrin las so/ /the</text></item>
<item><p>247b5</p><section>phal chen</section><text>tsom med pa'i sems kyi phyir 'gyod pa kun nas 'khor bas yongs su gnon pa la 'byung ba'i las nye bar bsgrub pa ni sangs rgyas kyi 'phrin las so/ /'jungs pa'i sems dang shes rab 'chal pa'i bar gyi sems dang nyan thos dang / rang sangs rgyas kyi sems</text></item>
<item><p>247b6</p><section>phal chen</section><text>dang / the tsom dang nem nur gyi sems dang / de la zhen pa'i sems dang / nga rgyal gyi sems shig byung na sngon dge ba'i rtsa ba mngon par bsgrub pa'i phyir mtshan gyis brgyan pa'i de bzhin gshegs pa'i sku mdun du gnas te bzlog pa ni sangs rgyas kyi 'phrin las</text></item>
<item><p>247b7</p><section>phal chen</section><text>so/ /chos mnyan pa'i mu ge byung ba'i tshe/ chos mnyan pa gang thos pas gzungs kyi ye shes 'thob par 'gyur ba de lta bu'i chos mnyan pa thos par byed cing mngon par shes pa'i ye shes nye bar bstan te/ mos pa shin tu rnam par dag pa'i phyir sems can gyi don</text></item>
<item><p>248a1</p><section>phal chen</section><text>tshad med pa la brtson par sbyar ba 'di ni sangs rgyas kyi 'phrin las drug pa'o/ /bdud kyi las shig byung bar gyur na nam mkha'i dbyings las sgra bsgrags pa'i tshul lam/ 'on tam yan lag nas brgyud pa'i tshul lam/ thabs sna tshogs</text></item>
<item><p>248a2</p><section>phal chen</section><text>kyis bdud kyi las de dag shes par byed pa dang / khong du chud par byed pa dang / gsal bar 'dod par byed cing de thos nas lhag pa'i bsam pa che ba nyid kyis zil gyis mnan te/ spyod par 'gyur ba 'di ni sangs rgyas kyi 'phrin las bdun pa'o/ /sngon smon lam shin tu</text></item>
<item><p>248a3</p><section>phal chen</section><text>bsgrubs pas mtshams med pa'i sems las yongs su bsrung ba dang / nyan thos dang / rang sangs rgyas kyi skyon med par 'jug pa las bsrung ba dang / dbang po ma smin par rnam par grol bar dmigs pa las bzlog pa ni sangs rgyas kyi 'phrin las so/</text></item>
<item><p>248a4</p><section>phal chen</section><text>'khor rgyud du 'brel bar byed pa'i zag pa rnams yongs su gcod pa dang / gcod pa yongs su 'brel bar byed pa'i kun tu sbyor ba rnams yang dag par bsgrub pa dang / sems can rnams la snying rje chen po mngon par bsgrub pa dang / spyod pa yongs su bsgrub par mos</text></item>
<item><p>248a5</p><section>phal chen</section><text>kyang sbyor ba mya ngan las 'das pa de ni sangs rgyas kyi 'phrin las dgu pa ste/ spyod pa rgyun mi 'chad pa'i rgyur 'gyur ba'o/ /kye rgyal ba'i sras khyod tshur shog bdag dang sems can kun kyang yongs su mya ngan las 'das par shes par gyis la/ sems</text></item>
<item><p>248a6</p><section>phal chen</section><text>can ma rgal bas ma 'jigs par bsod nams dang ye shes kyi tshogs btsal bas mi ngoms pa la sems zhog shig /mngon par 'du byed pa'i rang bzhin gyi mtshan nyid kyang ma btang shig /sangs rgyas kyi gzugs kyi sku yang mdor cig /'dod chags dang</text></item>
<item><p>248a7</p><section>phal chen</section><text>bral ba yang thob par gyis shig /chos thams cad la chags pa med pa'i thams cad mkhyen pa'i ye shes kyang btsal bar gyis shig /chos thams cad la gzhan gyi dring 'jog pa med par sangs rgyas kyi zhing yang yongs su spyad par gyis shig /zhing gi</text></item>
<item><p>248b1</p><section>phal chen</section><text>mtshan nyid nam mkha' lta bur yang shes par gyis shig /sems can yongs su smin par bya bas kyang ma skyo shig /bdag med pa'i mtshan nyid kyang ma spong shig /mngon par shes pa'i ye shes la'ang rnam par 'phrul bar gyis shig /chos kyi dbyings</text></item>
<item><p>248b2</p><section>phal chen</section><text>las kyang ma g.yo shig /byang chub kyi sems bskyed pa yang ma btang shig /thams cad mkhyen pa'i ye shes la'ang 'byung bar gyis shig /chos kyi 'khor lo bskor bas kyang sems can thams cad tshim par gyis shig /chos nyid brjod du med pa las</text></item>
<item><p>248b3</p><section>phal chen</section><text>kyang 'da' bar ma byed cig /de bzhin gshegs pa'i rnam par 'phrul pa dang / byin gyi rlabs kyang yongs su ston cig /byang chub sems dpa'i lus kyang ma dor cig /yongs su mya ngan las 'das pa chen po yang yongs su ston cig /skye ba'i skye mched</text></item>
<item><p>248b4</p><section>phal chen</section><text>thams cad du yang snang bar gyis shig ces/ kye rgyal ba'i sras rnam pa de lta bu'i chos zung dang snrel zhir bsgrub pa mngon par bsgrub pa rnams nye bar bsgrub pa 'di ni sangs rgyas kyi 'phrin las yang dag phul gyi chos bcu pa'o/ /kye rgyal ba'i sras bcu po de dag ni</text></item>
<item><p>248b5</p><section>phal chen</section><text>byang chub sems dpa' rnams kyi sangs rgyas kyi 'phrin las te/ de dag la gnas shing byang chub sems dpa' rnams rang 'byung gi 'phrin las gzhan gyi dring mi 'jog pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang</text></item>
<item><p>248b6</p><section>phal chen</section><text>chub sems dpa' rnams kyi nga rgyal gyi las te/ bcu gang zhe na 'di ltar bla ma dang / sbyin pa'i gnas dang / pha dang ma dang dge sbyong dang / bram ze dang / yang dag par song ba dang / yang dag par zhugs pa la rim gro med pa ni nga rgyal gyi las so/ /</text></item>
<item><p>248b7</p><section>phal chen</section><text>chos smra ba dang khyad par gyi chos khong du chud pa dang / chos rgya chen po ston pa dang / theg pa chen po la yang dag par gnas pa dang / 'byung ba'i lam gyi tshul shes pa dang / gzungs dang mdo sde la shin tu byang ba rnams la mi 'dud de/ khengs shing 'gyings</text></item>
<item><p>249a1</p><section>phal chen</section><text>la chos dang chos smra ba la gus pa mi skyed pa dang / gus par mi nyan pa dang / zhe sa mi byed pa ni nga rgyal gyi las so/ /chos ma nyan pa dang yang dag pa'i gtam bya bar 'dug pa las chos kyi shugs chen po skyes kyang chos smra ba la legs so zhes bya ba mi ster</text></item>
<item><p>249a2</p><section>phal chen</section><text>cing la la zhig 'di la dad par gyur du 'ong ngo / /snyam pa ni nga rgyal gyi las so/ /lhag pa'i nga rgyal bskyed de bdag gi gzengs bstod cing gzhan gyi nyams smod pa dang / rang gi drod mi 'dzin cing sems nges par rtogs pa mi bskyed pa ni nga rgyal gyi las so/ /mtho ba'i</text></item>
<item><p>249a3</p><section>phal chen</section><text>nga rgyal bskyed de shes bzhin khong du chud bzhin du bsngags par 'os pa'i gang zag rnams kyi legs pa 'chab pa dang / mi snyan par rjod cing gzhan gyi yon tan bsngags pas dga' bar mi 'gyur ba 'di ni nga rgyal gyi las so/ /'di ni chos so/ /'di ni 'dul ba'o/ /</text></item>
<item><p>249a4</p><section>phal chen</section><text>'di ni yang dag par sangs rgyas kyi bka' yin no zhes bya bar yang shes la/ gang zag la zhe sdang zhing chos la zhe sdang ba dang / chos spong ba dang / gzhan yang dpar bas ldog par byed pa ni nga rgyal gyi las so/ /stan mthon po 'dod cing gces par bya ba'i chos tshol ba dang /</text></item>
<item><p>249a5</p><section>phal chen</section><text>gzhan gyi rim gro bya bar sdod cing mngon par dga' ba dang / gnas brtan rgan pa tshangs pa'i spyod pa yun ring du spyod spyod pa rnams la mi ldang zhing mi bsdu ba dang / bsnyen bkur mi byed pa ni nga rgyal gyi las so/ /bzhin khro gnyer can du byas shing mi 'dzum pa dang /</text></item>
<item><p>249a6</p><section>phal chen</section><text>tshig 'jam zhing mnyen pa med la rtag tu khengs pa'i sems kyis klan ka tshol zhing glags lta ba ni nga rgyal gyi las so/ /lhag pa'i nga rgyal du lhung zhing mkhas pa'i drung du mi 'gro mi sten mi snyen rim gro mi byed cing dge ba ni gang / mi dge ba ni gang / bya ba ni</text></item>
<item><p>249a7</p><section>phal chen</section><text>ci mi bya ba ni ci zhig byas na yun ring por don dang bde ba dang phan par 'gyur zhes mi 'dri mi dpyod de/ de rmongs pa las kyang ches rmongs par gyur nas gti mug gis blong zhing nga rgyal gyis rgyal te/ 'byung ba mi mthong ba ni nga rgyal gyi las so/ /de mngon pa'i nga rgyal gyis</text></item>
<item><p>249b1</p><section>phal chen</section><text>zil gyis non pas sangs rgyas skye ba mnyes par mi byed pa dang / sngon gyi dge ba'i rtsa ba zad par byed cing gsar du mi bsgrub la mi bshad pa 'chad pa dang / 'thab mo byed cing rtsod pa mang bar gyur te/ de de lta bu'i chos la mang du spyod pas 'dod rgyal chen por lhung ba'i gnas</text></item>
<item><p>249b2</p><section>phal chen</section><text>su gyur kyang byang chub sems dpa'i stobs dang shugs kyis de da dung dbang phyug thob par 'gyur yang bskal pa brgya stong du mar yang sangs rgyas skye ba mthong bar yang mi 'gyur na chos mnyan pa lta smos kyang ci dgos te/ 'di ni nga rgyal gyi las bcu pa'o/ /kye rgyal ba'i sras</text></item>
<item><p>249b3</p><section>phal chen</section><text>bcu po de dag ni byang chub sems dpa' rnams kyi nga rgyal gyi las te/ de dag yongs su spangs shing byang chub sems dpa' rnams ye shes kyi las bcu 'thob par 'gyur ba dag go/ //sangs rgyas rmad gcad ces bya ba shin tu rgyas pa chen</text></item>
<item><p>249b4</p><section>phal chen</section><text>po'i mdo/ /bam po nyi shu gnyis pa/ kye rgyal ba'i sras bcu po 'di dag ni byang chub sems dpa' rnams kyi ye shes kyi las te/ bcu gang zhe na/ 'di ltar las kyi rnam par smin pa la yid ches pas rgyu dang 'bras bu chud mi za ba ni ye shes kyi las so/ /byang chub</text></item>
<item><p>249b5</p><section>phal chen</section><text>kyi sems mi gtong bas rtag tu rgyun mi 'chad par sangs rgyas yid la byed pa ni ye shes kyi las so/ /dge ba'i bshes gnyen la bsnyen cing bsten pa dang / rim gro byed cing de la ldang ba dang / bsnyen bkur ba dang / bla mar bya ba dang / nyan par dga' ba ni ye shes</text></item>
<item><p>249b6</p><section>phal chen</section><text>kyi las so/ /chos la don du gnyer cing chos 'dod pa dang / chos tshol ba dang / thos pa btsal bas mi ngoms pa dang / tshul bzhin yid la bya bas sbyor ba dang / tshul bzhin ma yin pa'i yid la byed pa yongs su spong ba ni ye shes kyi las so/ /sems</text></item>
<item><p>249b7</p><section>phal chen</section><text>can rnams la nga rgyal med pa dang / byang chub sems dpa' rnams la ston pa tsam du gces par sems pa dang / chos rnams la bdag tsam du gces par sems pa dang / de bzhin gshegs pa rnams la srog tsam du gces par sems pa dang / nan tan</text></item>
<item><p>250a1</p><section>phal chen</section><text>nyams su blang ba la sangs rgyas tsam du gces par sems pa ni ye shes kyi las so/ /lus dang ngag dang yid kyi las kha na ma tho ba med pa dang / 'tsho ba'i dbang po smad du mi rung ba dang / 'tsho ba mkhas pas bsngags pa dang /</text></item>
<item><p>250a2</p><section>phal chen</section><text>byang chub kyi las kyi rjes su rtsom pa'i rtsol ba ni ye shes kyi las so/ /rten cing 'brel bar 'byung ba dang / mi 'gal ba dang lta ba'i thibs po dang bral ba dang / gti mug gi mun pa dang / rab rib sel ba dang / ma rig pa'i mun nag med par byed pa dang / chos</text></item>
<item><p>250a3</p><section>phal chen</section><text>thams cad la shes rab kyi snang ba rab tu 'thob par byed pa ni ye shes kyi las so/ /yongs su bsngo ba bcu'i rjes su 'brang ba dang / pha rol tu phyin pa rnams la mar 'du shes pa dang / thabs mkhas pa la phar 'du shes pa dang / bsam pa byang chub</text></item>
<item><p>250a4</p><section>phal chen</section><text>kyi rnam pa la zhugs pa ni ye shes kyi las so/ /sbyin pa dang / tshul khrims dang / thos pa dang / lhag mthong dang zhi gnas yongs su tshol ba dang / bsod nams dang ye shes kyi tshogs yongs su tshol bas mi skyo ba ni ye shes kyi las so/ /</text></item>
<item><p>250a5</p><section>phal chen</section><text>las gang sangs rgyas kyis bsngags pa bdud kyi dkrugs ma dang / nyon mongs pa thams cad dang bral ba bsgribs pa dang / gcod pa dang / kun nas 'khor ba thams cad yongs su chad pa sems can thams cad yongs su smin par bya ba dang / rnam</text></item>
<item><p>250a6</p><section>phal chen</section><text>par gdul ba'i ye shes dang mthun pa dam pa'i chos yongs su gzung ba la brtson pa/ sangs rgyas kyi zhing yongs su dag par byed pa'i mngon par shes pa dang / rig pa'i ye shes mngon sum du gyur cing de lta bu'i las byed pa 'di ni ye shes kyi las yang dag</text></item>
<item><p>250a7</p><section>phal chen</section><text>phul gyi chos dang ldan pa bcu pa'o/ /kye rgyal ba'i sras bcu po de dag ni byang chub sems dpa' rnams kyi ye shes kyi las te/ de dag la gnas shing byang chub sems dpa' rnams de bzhin gshegs pa'i ye shes chen po sngon du 'gro bas mngon par bsgrub</text></item>
<item><p>250b1</p><section>phal chen</section><text>pa la mkhas pa bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi bdud kyi byin gyi rlabs te/ bcu gang zhe na 'di ltar sems zhum par gyur pa ni bdud kyi byin gyi rlabs so/ /bsam pa</text></item>
<item><p>250b2</p><section>phal chen</section><text>'khrugs pa ni bdud kyi byin gyi rlabs so/ /rgya chung dus mgu ba ni bdud kyi byin gyi rlabs so/ /gcig las mi bzod pa ni bdud kyi byin gyi rlabs so/ /smon lam la lhag par mi dmigs pa ni bdud kyi byin gyi rlabs so/ /nyon mongs pa rnam par</text></item>
<item><p>250b3</p><section>phal chen</section><text>bzlog pa dang / zhi ba 'dod pa ni bdud kyi byin gyi rlabs so/ /'khor ba'i rgyun mi gcod pa ni bdud kyi byin gyi rlabs so/ /spyod pa las phyir mi ldog pa ni bdud kyi byin gyi rlabs so/ /sems can yongs su smin par mi byed pa ni bdud kyi byin gyi</text></item>
<item><p>250b4</p><section>phal chen</section><text>rlabs so/ /chos la the tsom za zhing dam pa'i chos spong ba ni bdud kyi byin gyi rlabs so/ /kye rgyal ba'i sras bcu po de dag ni bdud kyi byin gyi rlabs te/ de dag yongs su spangs shing byang chub sems dpa' rnams sangs rgyas kyi byin gyi rlabs</text></item>
<item><p>250b5</p><section>phal chen</section><text>bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi sangs rgyas kyi byin gyi rlabs te/ bcu gang zhe na 'di ltar thog mar byang chub tu sems skye ba ni sangs rgyas kyi byin gyi rlabs so/ /tshe tshe rabs su byang chub kyi sems</text></item>
<item><p>250b6</p><section>phal chen</section><text>mi stor ba ni sangs rgyas kyi byin gyi rlabs so/ /bdud kyi las khong du chud cing de rnam par bzlog pa ni sangs rgyas kyi byin gyi rlabs so/ /pha rol tu phyin pa grag cing thos par 'gyur ba dang / thos nas kyang nan tan byed pa ni sangs rgyas kyi byin gyi rlabs so/ /</text></item>
<item><p>250b7</p><section>phal chen</section><text>'khor ba'i sdug bsngal rab tu shes shing yongs su skyo bar mi byed pa ni sangs rgyas kyi byin gyi rlabs so/ /chos zab mo rtogs par bya bas 'bras bu thob par byed pa ni sangs rgyas kyi byin gyi rlabs so/ /sems can rnams la nyan thos dang rang sangs rgyas kyi rnam</text></item>
<item><p>251a1</p><section>phal chen</section><text>par grol bas chos ston kyang de'i rnam par grol ba la mos pa med pa ni sangs rgyas kyi byin gyi rlabs so/ /'dus byas kyi rang bzhin la rtog cing 'dus ma byas la mi gnas la/ 'dus byas dang 'dus ma byas la mi gnyis par 'du shes pa ni sangs rgyas kyi byin</text></item>
<item><p>251a2</p><section>phal chen</section><text>gyi rlabs so/ /nying gi mtshams sbyor ba la gnas kyang nying gi mtshams sbyor ba sel ba ni sangs rgyas kyi byin gyi rlabs so/ /thams cad mkhyen pa'i ye shes khong du chud kyang byang chub sems dpa'i spyod pa bsgrubs pa'i rigs rgyun mi gcad pa ni sangs rgyas kyi byin gyi</text></item>
<item><p>251a3</p><section>phal chen</section><text>rlabs so/ /kye rgyal ba'i sras bcu po de dag ni sangs rgyas kyi byin gyi rlabs te/ de dag la gnas shing byang chub sems dpa' rnams de bzhin gshegs pa'i stobs bcu'i byin gyi rlabs bla na med pa 'thob par 'gyur ba dag go /kye rgyal ba'i sras bcu po 'di</text></item>
<item><p>251a4</p><section>phal chen</section><text>dag ni byang chub sems dpa' rnams kyi chos kyi byin gyi rlabs te/ bcu gang zhe na 'di ltar 'dus byas thams cad mi rtag go zhes bya ba ni chos kyi byin gyi rlabs so/ /'dus byas thams cad sdug bsngal lo zhes bya ba ni chos kyi byin gyi rlabs so/ /'du byed thams</text></item>
<item><p>251a5</p><section>phal chen</section><text>cad bdag med do zhes bya ba ni chos kyi byin gyi rlabs so/ /mya ngan las 'das pa bzhi ba'o zhes bya ba ni chos kyi byin gyi rlabs so/ /chos rnams ni rten cing 'brel bar 'byung ba ste/ rkyen rnams med par mi 'byung ba ni chos kyi byin gyi rlabs so/ /tshul bzhin ma yin pa kun nas</text></item>
<item><p>251a6</p><section>phal chen</section><text>byung bas ma rig pa kun nas 'byung ngo / /ma rig pa kun nas byung bas rga shi'i bar du kun nas 'byung ngo / /tshul bzhin ma yin pa 'gags pas ma rig pa 'gag go /ma rig pa 'gags pas rga shi'i bar du 'gag par 'gyur ba ni chos kyi byin gyi rlabs so/ /nyan</text></item>
<item><p>251a7</p><section>phal chen</section><text>thos kyi theg pa rnam par thar ba'i sgo gsum gyis byung ba dang / rang sangs rgyas kyi theg pa nyon mongs pa med pa'i chos khong du chud pas byung ba ni chos kyi byin gyi rlabs so/ /theg pa chen po pha rol tu phyin pa drug dang / bsdu ba'i dngos po bzhis byung ba ni chos kyi</text></item>
<item><p>251b1</p><section>phal chen</section><text>byin gyi rlabs so/ /sangs rgyas kyi yul zhing thams cad dang / chos thams cad dang / sems can thams cad dang dus thams cad rab tu mkhyen pa'i ye shes mnga' ba ni chos kyi byin gyi rlabs so/ /mya ngan las 'das pa yid la bya ba thams cad yongs su chad pa dang / 'dzin</text></item>
<item><p>251b2</p><section>phal chen</section><text>pa thams cad rnam par spangs pa dang / sngon gyi mtha' dang phyi ma'i mtha'i rang bzhin gyi rjes su song bar shes pa ni chos kyi byin gyi rlabs so/ /kye rgyal ba'i sras bcu po de dag ni byang chub sems dpa' rnams kyi chos kyi byin gyi rlabs te/ de dag la gnas shing byang chub sems</text></item>
<item><p>251b3</p><section>phal chen</section><text>dpa' rnams sangs rgyas thams cad kyi byin gyi rlabs bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi dga' ldan na gnas pa'i las te/ bcu gang zhe na 'di ltar 'dod pa'i khams kyi lha'i bu rnams la</text></item>
<item><p>251b4</p><section>phal chen</section><text>'dod pa'i dben pa bstan pa dang / dbang phyug mi rtag pa bstan pa dang / phun sum tshogs pa thams cad rgud par 'gyur ba bstan pa dang de dag byang chub kyi sems la yang dag par dgod pa 'di ni dga' ldan na gnas pa'i las dang po'o/ /gzugs kyi khams kyi lha'i bu</text></item>
<item><p>251b5</p><section>phal chen</section><text>rnams la bsam gtan dang rnam par thar pa dang / ting nge 'dzin dang snyoms par 'jug pa la snyoms par 'jug pa dang / rnam par ldang ba ston cing bsam gtan dang / bsam gtan gyi yan lag de dag la mngon par zhen pa dang / sred pas byung ba'i 'jig tshogs su lta ba dang / gti mug gi</text></item>
<item><p>251b6</p><section>phal chen</section><text>shas che ba'i nyon mongs pa rnams yang dag pa ji lta ba bzhin du bstan pa dang / gzugs dang gzugs med pa'i phyin ci log la zhugs pa thams cad la sdug par yid la byed pa thams cad mi sdug cing mi rtag par yongs su bstan te/ byang chub kyi sems la dgod pa 'di ni dga'</text></item>
<item><p>251b7</p><section>phal chen</section><text>ldan na gnas pa'i las gnyis pa'o/ /kye rgyal ba'i sras dga' ldan gyi gnas rab na gnas pa'i byang chub sems dpa' rnams ni rgyan bzang po'i ting nge 'dzin la gnas te/ lus las 'od bkye zhing stong gsum gyi stong chen po'i 'jig rten gyi khams snang ba chen pos</text></item>
<item><p>252a1</p><section>phal chen</section><text>rgyas par bkang nas sems can rnams la dad pa ji bzhin du chos sna tshogs kyi sgra skad rab tu brjod de chos kyi sgra skad de dag thos nas sems dang bar gyur te/ dga' ldan gyi lha dang brtul zhugs mthun par skye bar 'gyur zhing / de ltar</text></item>
<item><p>252a2</p><section>phal chen</section><text>skyes nas kyang byang chub kyi sems la dgod pa 'di ni dga' ldan na gnas pa'i las gsum pa'o/ /kye rgyal ba'i sras dga' ldan gyi gnas rab na gnas pa'i byang chub sems dpa' ni byang chub sems dpa'i mig bsgribs pa med pas/ phyogs bcu'i dga' ldan gyi gnas</text></item>
<item><p>252a3</p><section>phal chen</section><text>rab na gnas pa'i byang chub sems dpa' rnams la lta ste/ byang chub sems dpa' de dag gis kyang byang chub sems dpa' de mthong ngo / /mthong nas kyang chos yang dag par bgro ba chen po dang / yang dag pa'i chos kyi gtam chen po byed do/ /yum gyi skur gshegs</text></item>
<item><p>252a4</p><section>phal chen</section><text>pa dang / skye ba dang 'byung ba dang / snying po byang chub kyi rgyan rnam par dgod pa dang / yang dag par bgro ba'o/ /sngon gyi spyod pa gang gis ye shes che ba nyid de thob par gyur pa'i sngon gyi spyod pa dag kyang rab tu brjod do/ /gnas nas mi g.yo yang bya ba 'di lta bu dag ston pa 'di ni</text></item>
<item><p>252a5</p><section>phal chen</section><text>dga' ldan na gnas pa'i las bzhi pa'o/ /kye rgyal ba'i sras dga' ldan gyi gnas rab na gnas pa'i byang chub sems dpa'i drung du byang chub sems dpa' de la blta ba dang phyag bya ba dang / bsnyen bkur ba'i phyir phyogs bcu nas dga' ldan gyi gnas rab na 'khod</text></item>
<item><p>252a6</p><section>phal chen</section><text>pa'i byang chub sems dpa' rnams 'ongs te/ byang chub sems dpa' de dag gi sems dang bsam pa yongs su tshim par bya ba dang / smon pa yongs su rdzogs par bya ba'i phyir chos yang dag par bgro ba'i sgo chen po yang dag par ston te/ so so'i sa la gnas pa'i</text></item>
<item><p>252a7</p><section>phal chen</section><text>byang chub sems dpa' rnams kyis gang bya ba dang / gang spang ba dang gang bsgom pa dang gang mngon du bya ba de dag kyang yang dag par ston to/ /yang dag par bgro ba'i chos de dag thos nas kyang rab tu dga' zhing mgu ba dang / rangs pas legs par rjod cing /</text></item>
<item><p>252b1</p><section>phal chen</section><text>rang rang gi zhing dang / rang rang gi gnas su 'dod par 'gyur ba 'di ni dga' ldan na gnas pa'i las lnga pa'o/ /kye rgyal ba'i sras dga' ldan gyi gnas rab na gnas pa'i gan du nam bdud sdig can 'dod pa'i khams kyi dbang po 'khor mang pos yongs su bskor ba zhig glags btsal ba'i</text></item>
<item><p>252b2</p><section>phal chen</section><text>phyir 'ongs par gyur na 'ang de'i tshe byang chub sems dpa' bdud thams cad tshar gcod pa zhes bya ba'i rdo rje'i tshig la gnas shing shes rab kyi pha rol tu phyin pa dang / thabs mkhas pas yang dag par gzung ba'i ye shes kyi sgos mnyam zhing mnyan pa'i mtha' gnyis bzung</text></item>
<item><p>252b3</p><section>phal chen</section><text>nas ci nas kyang bdud sdig can gyis glags rnyed par mi 'gyur ba de lta de ltar byin gyis rlob bo/ /de lta de ltar chos kyang ston te bdud kyi 'khor chen po des byang chub sems dpa'i rnam par 'phrul pa de lta bu mthong nas bla na med pa yang dag par rdzogs pa'i byang chub</text></item>
<item><p>252b4</p><section>phal chen</section><text>tu sems bskyed par 'gyur ba 'di ni dga' ldan na gnas pa'i las drug pa'o/ /kye rgyal ba'i sras byang chub sems dpa' dga' ldan gyi gnas rab na gnas pa ni gang gi tshe'i da ltar 'dod pa'i khams kyi lha'i bu 'di rnams chos mnyan pa dang / yang dag par</text></item>
<item><p>252b5</p><section>phal chen</section><text>'gro bas skyo bar gyur to/ /zhes bya bar shes par gyur pa de'i tshe/ 'dod pa'i khams kyi gnas thams cad du sgra sgrog cing dbyangs 'byin te/ grogs po dag de ring byang chub sems dpa' btsun mo'i 'khor chen po ston pa mdzad kyis blta bar su 'dod pa de</text></item>
<item><p>252b6</p><section>phal chen</section><text>dag myur du shig shig ces nas/ der lha'i bu bye ba khrag khrig brgya stong kun nas 'du bar 'gyur te/ de dag dang byang chub sems dpa' rnams kun nas 'dus par gyur nas kyang / lha'i bu de dag gis sngon cad ma mthong ma thos pa'i btsun mo'i 'khor</text></item>
<item><p>252b7</p><section>phal chen</section><text>de lta bu bstan nas/ de dag nam dga' bas mos par gyur pa de'i tshe/ de dag gis rol mo brdung ba dang / dkrol ba de dag las kye grogs po rnams 'du byed thams cad ni mi rtag go /'du byed thams cad ni sdug bsngal ba'o/ /chos thams cad ni bdag</text></item>
<item><p>253a1</p><section>phal chen</section><text>med pa'o/ /mya ngan las 'das pa ni zhi ba'o/ /zhes sgra 'byung ba dang / byang chub sems dpa'i spyod pas ni thams cad mkhyen pa'i ye shes yongs su rdzogs par 'gyur ro zhes bya ba'i sgra 'byung ba thos par 'gyur te/ de dag gis chos kyi sgra de thos pa</text></item>
<item><p>253a2</p><section>phal chen</section><text>dang / skyo ba skye bar 'gyur te/ byang chub kyi sems la yang dag par gzhol bar 'gyur ba 'di ni dga' ldan na gnas pa'i las bdun pa'o/ /kye rgyal ba'i sras byang chub sems dpa' dga' ldan gyi gnas rab na 'dug pa ni dga' ldan gyi gnas nas kyang lus mi snang bar ma</text></item>
<item><p>253a3</p><section>phal chen</section><text>gyur la/ phyogs bcur yang de bzhin gshegs pa rnams la blta ba dang / phyag bya ba dang / bsnyen bkur bya ba dang / chos mnyan pa'i phyir 'gro ste/ de la sangs rgyas bcom ldan 'das de dag gis byang chub sems dpa'i sa mngon par dbang bskur ba thob pa'i</text></item>
<item><p>253a4</p><section>phal chen</section><text>mchog tu phyin pas thams cad mngon par shes pa zhes bya ba yang yang dag par bstan par 'gyur ba dang / thams cad mkhyen pa'i ye shes yan lag dang nye ba'i yan lag thams cad dang ldan zhing / rnam pa'i mchog thams cad dang ldan pa la 'jug pa sems kyi skad</text></item>
<item><p>253a5</p><section>phal chen</section><text>cig gcig gis sbyor ba yang dag par bstan par 'gyur ba 'di ni dga' ldan na gnas pa'i las brgyad pa'o/ /kye rgyal ba'i sras byang chub sems dpa' dga' ldan gyi gnas ra ba na gnas pa'i mthus khyad par 'dod pa zhes bya ba'i de bzhin gshegs pa'i mchod</text></item>
<item><p>253a6</p><section>phal chen</section><text>pa dang / rim gro rnam pa tshad med pas rnam par dag pa mtha' yas pa'i rnam pa yongs su ston pa/ chos kyi dbyings kyis klas pa/ nam mkha'i mthas gtugs pa/ 'jig rten gyi khams 'byam klas pa'i de bzhin gshegs pa'i mchod pa'i las kyi don du</text></item>
<item><p>253a7</p><section>phal chen</section><text>'byung ste/ mchod pa de mthong nas sems can grangs med tshad med pa'i rnams bla na med pa yang dag par rdzogs pa'i byang chub tu sems bskyed de/ 'di ni dga' ldan na gnas pa'i las dgu pa'o/ /kye rgyal ba'i sras byang chub sems dpa' dga' ldan gyi gnas rab na gnas pa mtha'</text></item>
<item><p>253b1</p><section>phal chen</section><text>dang dbus med pa'i chos sgyu ma la zhugs pa ni mig yor lta bus shin tu bsgrubs pa'i ye shes kyis 'jig rten gyi khams 'byam klas pa thams cad du gzugs sna tshogs dang / kha dog sna tshogs dang dbyibs sna tshogs dang / spyod lam sna tshogs dang bya ba sna tshogs dang / sbyor ba sna tshogs dang /</text></item>
<item><p>253b2</p><section>phal chen</section><text>bstan pa mngon par bsgrub pa sna tshogs dang / dgong ba rnam pa sna tshogs kyis sems can rnams mos pa ji lta ba bzhin du sems dang bsam pa mgu bar bya ba'i phyir chos ston cing gzugs yongs su ston te/ 'di ni dga' ldan na gnas pa'i las bcu pa'o/ /kye rgyal ba'i sras bcu po de</text></item>
<item><p>253b3</p><section>phal chen</section><text>dag ni byang chub sems dpa' rnams kyi dga' ldan na gnas pa'i las te/ de dag byas nas byang chub sems dpa' rnams phyis mi'i 'jig rten du 'ong bar 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi dga' ldan gyi gnas nas shi 'pho ston</text></item>
<item><p>253b4</p><section>phal chen</section><text>pa ste/ bcu gang zhe na/ kye rgyal ba'i sras 'di la byang chub sems dpa' rnams lha'i ris dga' ldan nas shi 'pho ba'i tshe/ rkang pa'i mthil gyi 'og nas bde ba'i rgyan ces bya ba'i 'od zer 'byung ste/ de byung nas kyang stong gsum gyi stong chen po'i 'jig rten gyi khams</text></item>
<item><p>253b5</p><section>phal chen</section><text>snang ba chen pos rgyas par bkang zhing ngan song dang mi khom pa'i rgyud du skyes pa'i sems can rnams kyi lus la 'bab bo/ /de ltar 'od des lus la bab ma thag tu de nyid kyi tshe/ sems can de dag bde ba thams cad kyis tshim zhing sdug bsngal gyi tshor ba rtse zil bar</text></item>
<item><p>253b6</p><section>phal chen</section><text>'gyur ro/ bde ba'i nyams ni nyams su tshor ma thag tu de dag gis 'di ltar grogs po dag sems can gzhan zhig ni 'jig rten gyi khams 'dir skyes so zhes bya bar shes te/ 'di ni dga' ldan gyi gnas nas shi 'pho ston pa dang po'o/ /kye rgyal ba'i sras gzhan yang</text></item>
<item><p>253b7</p><section>phal chen</section><text>byang chub sems dpa' de'i smin mtshams kyi mdzod spu nas yang dag par bskul ba zhes bya ba'i 'od zer 'byung ste/ de byung nas kyang stong gsum gyi stong chen po'i 'jig rten gyi khams rgyas par bkang zhing sngon lhan cig tu spyod spyod pa'i byang chub sems dpa' rnams kyi</text></item>
<item><p>254a1</p><section>phal chen</section><text>lus la 'bab bo/ /'od zer des de ltar lus la bab ma thag tu/ de nyid kyi tshe byang chub sems dpa' de dag gis byang chub sems dpa' dga' ldan gyi gnas nas shi 'pho bar khong du chud de de dag thams cad 'dus nas byang chub sems dpa' la mchod pa'i</text></item>
<item><p>254a2</p><section>phal chen</section><text>las mngon par bsgrub pa 'di ni dga' ldan gyi gnas shi 'pho ston pa gnyis pa'o/ /kye rgyal ba'i sras gzhan yang byang chub sems dpa'i lag pa g.yas pa'i mthil nas yongs su dag pa'i yul zhes bya ba'i 'od zer 'byung ste/ de byung nas kyang stong gsum gyi stong</text></item>
<item><p>254a3</p><section>phal chen</section><text>chen po'i 'jig rten gyi khams yongs su sbyong zhing de na zag pa med pa'i rang sangs rgyas 'khod pa de dag 'jig rten gyi khams gzhan du sel to/ /ma yin na yang gang gis shes par gyur pa de dag tshe'i 'du byed 'dor ro/ /gzhan yang 'dul ba'i dbang du de</text></item>
<item><p>254a4</p><section>phal chen</section><text>bzhin gshegs pa'i byin gyis byin du brlabs pa'i sems can ma gtogs par bdud dang mu stegs can gzhan dang phas kyi rgol ba dang kun tu rgyu ba dang / dmigs pa la mngon par zhen pa'i sems can rnams 'jig rten gyi khams gzhan du sel te/ 'di ni dga' ldan gyi</text></item>
<item><p>254a5</p><section>phal chen</section><text>gnas nas shi 'pho ston pa gsum pa'o/ /kye rgyal ba'i sras gzhan yang byang chub sems dpa' de'i pus mo gnyis kyi lha nga gnyis nas dri ma med cing bzang la 'od gsal ba'i rgyan ces bya ba'i 'od zer 'byung ste/ de byung nas kyang lha'i gnas tha ma nye bar bzung ba yan cad</text></item>
<item><p>254a6</p><section>phal chen</section><text>'og min gyi lha'i gnas man chad du snang bar byed de/ des lha'i bu de dag gis kyang byang chub sems dpa' dga' ldan gyi gnas kyi gnas nas shi 'pho bar shes nas/ de dag kun kyang skyo ba skyo ba'i yid kyis me tog dang / phreng ba dang / spos dang / byug pa dang / phye ma dang /</text></item>
<item><p>254a7</p><section>phal chen</section><text>na bza' dang / gdugs dang / rgyal mtshan thogs te/ rol mo brdung ba dang / dkrol ba'i sgra rab tu byung nas byang chub sems dpa'i drung du mchod pa'i las kyi phyir 'dong ste/ shi 'pho nye bar bzung ba nas yongs su mya ngan las 'das pa chen po bstan gyi bar du bsnyen</text></item>
<item><p>254b1</p><section>phal chen</section><text>bkur byed do/ /phyi bzhin 'brang ngo / /'di ni dga' ldan gyi gnas nas shi 'pho ba ston pa bzhi pa'o/ /kye rgyal ba'i sras gzhan yang byang chub sems dpa' de dpal gyi be'u'i rgyan dang ldan pa/ rdo rje'i khams ltar sra zhing brtan pa'i snying po can gyi snying ka nas gzhan gyis mi thub pa'i rgyal mtshan zhes bya ba'i</text></item>
<item><p>254b2</p><section>phal chen</section><text>'od zer gtong ste/ de btang nas kyang lag na rdo rje'i 'jig rten thams cad yongs su snang bar byed do/ /de nas lag na rdo rje khrag khrig phrag brgya 'ongs te/ shi 'pho ston pa nye bar bzung ba nas/ yongs su mya ngan las 'das pa chen po bstan gyi bar du byang chub sems dpa'i phyi bzhin 'brang ste/</text></item>
<item><p>254b3</p><section>phal chen</section><text>'di ni dga' ldan gyi gnas nas shi 'pho ston pa lnga pa'o/ /kye rgyal ba'i sras gzhan yang byang chub sems dpa' de'i ba spu'i bu ga thams cad nas 'gro ba thams cad du rnam par phye ba zhes bya ba'i 'od zer 'byung ste/ de byung nas kyang stong gsum gyi stong chen po'i 'jig rten gyi khams thams cad</text></item>
<item><p>254b4</p><section>phal chen</section><text>snang bar byas nas byang chub sems dpa'i lus la 'bab po/ /byang chub sems dpa'i lus la bab nas lha dang mi'i gnas su 'char ro/ /des byang chub sems dpa' de dag kyang bdag cag gis 'dir gnas te/ sems can yongs su smin par bya ba dang / de bzhin gshegs pa la mchod</text></item>
<item><p>254b5</p><section>phal chen</section><text>par bya bar 'gyur ro/ /snyam du khong du chud pa 'di ni dga' ldan gyi gnas nas shi 'pho ston pa drug pa'o/ /kye rgyal ba'i sras gzhan yang byang chub sems dpa' de'i khang pa nor bu rin po che chen po'i snying po can nas/ rnam par bstsags pa shin tu gnas pa zhes bya ba'i 'od zer 'byung ste/ de byung nas</text></item>
<item><p>254b6</p><section>phal chen</section><text>kyang khyim gang du byang chub sems dpa' skye bar 'gyur ba'i khyim der 'char ro/ /'od zer de de ltar shar ma thag tu de nyid kyi tshe/ byang chub sems dpa' de dag khyim mam grong khyer ram grong rdal lam/ 'dzam bu'i gling du sems can 'dul ba nye bar bzung zhing skye ba rab tu 'dzin te/ 'di ni dga'</text></item>
<item><p>254b7</p><section>phal chen</section><text>ldan gyi gnas nas shi 'pho ston pa bdun pa'o/ /kye rgyal ba'i sras gzhan yang byang chub sems dpa' de'i khang pa brtsegs pa lha thams cad kyi gnas kyi rgyan ces bya ba las gnas thams cad rnam par dag pa'i rgyan ces bya ba'i 'od zer 'byung ste/ de dag byung ma thag tu yum gang gi dgu</text></item>
<item><p>255a1</p><section>phal chen</section><text>g.yas par skye bar 'gyur ba de'i lus la 'bab po/ /de ltar bab ma thag tu de nyid kyi tshe byang chub sems dpa'i yum bde ba thams cad 'thob par 'gyur te/ yon tan dang sdom pa thams cad la 'ang gnas par 'gyur ro/ /yum gyi sku der yang pho brang brtsegs pa chen po</text></item>
<item><p>255a2</p><section>phal chen</section><text>rin po che'i dam pas brgyan pa byang chub sems dpa'i longs spyod kyi don du 'byung ste/ 'di ni dga' ldan gyi gnas nas shi 'pho ston pa brgyad pa'o/ /kye rgyal ba'i sras gzhan yang byang chub sems dpa'i rkang pa'i mthil gyi 'og nas gnas pa zhes bya ba'i 'od zer 'byung ste/ de byung ma thag tu lha'i</text></item>
<item><p>255a3</p><section>phal chen</section><text>bu 'am/ tshangs pa gang la la byang chub sems dpa'i mchod pa'i las kyi don du shi 'pho bar 'dod par gyur la byang chub sems dpas kyang lha'i bu de dag na 'khod pa bzhin du de bzhin gshegs pa la mchod pa'i las/ mngon par sgrub par nus par shes pa de dag gi lus la 'bab po/ /de ltar</text></item>
<item><p>255a4</p><section>phal chen</section><text>'od zer des bab par gyur ma thag tu de nyid kyi tshe lha'i bu de dag shi 'pho'i las de las rnam par ldang ste/ de dag de na 'khod bzhin du byang chub sems dpa' la shi 'pho nye bar bzung ba nas yongs su mya ngan las 'das pa bstan gyi bar du mchod pa'i las byed de/ 'di ni dga' ldan gyi</text></item>
<item><p>255a5</p><section>phal chen</section><text>gnas nas shi 'pho ston pa dgu pa'o/ /kye rgyal ba'i sras gzhan yang byang chub sems dpa'i dpe byad bzang po rnams las nyi ma sna tshogs kyi tshul zhes bya ba'i 'od zer 'byung ste/ de byung nas kyang byang chub sems dpa'i las sna tshogs ston to/ /kye rgyal ba'i sras de la lha dang mi la las ni byang chub</text></item>
<item><p>255a6</p><section>phal chen</section><text>sems dpa' dga' ldan gyi gnas rab nyid na 'dug pa mthong ngo / /la las ni yum gyi skur bzhud pa mthong ngo / /la las ni skye bar mthong ngo / /la las ni 'byung bar mthong ngo / /la las ni rnam par 'tshang rgya bar mthong ngo / /la las ni chos kyi 'khor lo bskor bar mthong ngo / /la las</text></item>
<item><p>255a7</p><section>phal chen</section><text>ni de bzhin gshegs pa mya ngan las 'da' bar mthong ste/ 'di ni dga' ldan gyi gnas nas shi 'pho ston pa bcu pa'o/ /kye rgyal ba'i sras de ltar byang chub sems dpa'i 'od zer bcu po de dag las sogs pa/ 'od zer grangs med pa brgya stong phrag bcu byang chub sems dpa'i lus las 'byung</text></item>
<item><p>255b1</p><section>phal chen</section><text>ste/ de bzhin du stan dang / gzhal med khang dang / khang pa brtsegs pa dag nas kyang 'byung ste/ de dag byung nas kyang byang chub sems dpa'i las sna tshogs yongs su ston to/ /kye rgyal ba'i sras de ltar las yongs su grub pa'i byang chub sems dpa' rnams chos thams cad rab tu grub pa'i phyir lha'i</text></item>
<item><p>255b2</p><section>phal chen</section><text>gnas dga' ldan nas shi 'pho ston to/ /kye rgyal ba'i sras bcu po 'di dag ni byang chub sems dpa' rnams kyi mngal na gnas par ston pa ste/ bcu gang zhe na 'di ltar sems rgya chung ba dang / dma' ba la mos pa rnams yongs su smin par bya ba'i phyir byang chub sems dpa'i dngos po'i bsod nams kyi rtsa ba la</text></item>
<item><p>255b3</p><section>phal chen</section><text>yid mi ches par gyur du 'ong zhes byang chub sems dpa' mngal na gnas par ston pa 'di ni mngal na gnas par ston pa dang po'o/ /pha dang ma dang gnyen bshes kyi tshogs dang / sngon lhan cig tu spyod spyod pa'i byang chub sems dpa' rnams dang / sems can gang gi dge ba'i rtsa ba mngal na gnas</text></item>
<item><p>255b4</p><section>phal chen</section><text>pas yongs su smin par bya ba de dag gi don du byang chub sems dpa' mngal na gnas par ston te 'di ni mngal na gnas par ston pa gnyis pa'o/ /kye rgyal ba'i sras byang chub sems dpa' ni rmongs pa med cing dran la shes bzhin du ma'i ltor 'gro ste/ ma'i lto na 'dug pa'i tshe 'ang dran pa</text></item>
<item><p>255b5</p><section>phal chen</section><text>nyams pa med do/ /'di ni mngal na gnas par ston pa gsum pa'o/ /kye rgyal ba'i sras byang chub sems dpa' ni ma'i mngal na 'dug kyang 'di lta ste phyogs dang / 'jig rten gyi khams nas 'dus pa'i byang chub sems dpa' dang brgya byin dang tshangs pa dang / 'jig rten gyi mgon po</text></item>
<item><p>255b6</p><section>phal chen</section><text>rnams dang lhan cig 'grogs shing chos bsgrag pa dang / yang dag pa'i gtom bya ba rgyun mi gcod cing byang chub sems dpa'i stobs tshad med pa yang yongs su ston te/ kye rgyal ba'i sras de dag mngal na gnas kyang de lta bu'i smon lam gyi khyad par bdog pas byang chub sems</text></item>
<item><p>255b7</p><section>phal chen</section><text>dpa' de dag ni ye shes mu med pa dang ldan pa ste/ 'di ni mngal na gnas par ston pa bzhi pa'o/ /kye rgyal ba'i sras byang chub sems dpa' ma'i mngal na gnas pa'i tshe/ de ni 'khor gyi dkyil 'khor kun nas gnas par 'gyur ba yod de/ byang chub sems dpa' de dag gi sngon gyi smon lam gyis de</text></item>
<item><p>256a1</p><section>phal chen</section><text>dag yongs su smin par bya ba'i phyir/ byang chub sems dpa' mngal na gnas par ston te/ 'di ni mngal na gnas par ston pa lnga ba'o/ /kye rgyal ba'i sras byang chub sems dpa' ni mi'i 'jig rten du byung nas kyang mir skyes pa rnam pa'i mchog thams</text></item>
<item><p>256a2</p><section>phal chen</section><text>cad dang ldan pa ston te/ 'di ni mngal na gnas par ston pa drug pa'o/ /kye rgyal ba'i sras byang chub sems dpa' ni ma'i lus na 'dug bzhin du 'di lta ste dper na me long gi dkyil 'khor yongs su dag pa bzhin gyi dkyil 'khor lta bur stong gsum gyi stong chen po'i 'jig rten</text></item>
<item><p>256a3</p><section>phal chen</section><text>gyi khams su snang ste/ de la mos pa chen po dang ldan pa'i lha dang klu dang gnod sbyin dang / dri za dang lha ma yin dang nam mkha' lding dang / mi'am ci dang lto 'phye chen po dang / mi dang mi ma yin pa de dag gis shes par gyur nas de dag nye bar 'ongs shing mchod pa dang / rim gro byed de 'di</text></item>
<item><p>256a4</p><section>phal chen</section><text>ni mngal na gnas par ston pa bdun pa'o/ /kye rgyal ba'i sras byang chub sems dpa' mngal na gnas pas 'jig rten gyi khams gzhan na 'khod pa'i byang chub sems dpa' srid pa tha ma par gyur pa rnams dang tshogs te/ chos kyi brda'i sgo chen po ye shes chen po'i snying po zhes bya</text></item>
<item><p>256a5</p><section>phal chen</section><text>ba yang dag par 'gro bar bya ba yod do/ /de dag dang 'du ba'i phyir byang chub sems dpa' mngal na gnas par ston te/ 'di ni mngal na gnas pa ston pa brgyad pa'o/ /kye rgyal ba'i sras byang chub sems dpa' ni dri ma med pa'i snying po can zhes bya ba'i ting nge 'dzin la snyoms</text></item>
<item><p>256a6</p><section>phal chen</section><text>par zhugs shing ma'i mngal du 'gro ste/ ting nge 'dzin de'i mthus mal yang gnod par mi 'gyur bar dga' ldan gyi gnas rab bas kyang lhag pa'i rgyan ma'i khong du kun nas gnas par 'gyur te/ 'di ni mngal na gnas pa ston pa dgu ba'o/ /kye rgyal ba'i sras gzhan yang byang chub sems</text></item>
<item><p>256a7</p><section>phal chen</section><text>dpa' ma'i mngal na 'dug pa'i mthus 'jig rten gyi khams 'byam klas pa thams cad du de bzhin gshegs pa'i mchod pa'i las kyi phyir bsod nams chen po'i me tog kun nas rgyas pa zhes bya ba'i de bzhin gshegs pa'i mchod pa'i rim gro 'byung ste/ sangs rgyas bcom ldan</text></item>
<item><p>256b1</p><section>phal chen</section><text>'das de dag kyang de la byang chub sems dpa'i rnam par spyod pa chos kyi dbyings kyi snying po mtha' dang dbus med pa yang dag par ston te/ shes par bya ba de shes pas byang chub sems dpa' rnams shin tu phra ba'i 'gro ba bcu ston to/ /kye rgyal ba'i sras bcu po 'di dag ni byang chub sems</text></item>
<item><p>256b2</p><section>phal chen</section><text>dpa' rnams kyi shin tu phra ba'i rgyud ston pa ste/ bcu gang zhe na kye rgyal ba'i sras 'di la byang chub sems dpa' ma'i mngal na yang gnas la thog ma sems bskyed pa nye bar bzung ba nas dbang bskur ba'i bar du yang yongs su ston pa dang / ma'i mngal na yang gnas la dga'</text></item>
<item><p>256b3</p><section>phal chen</section><text>ldan na gnas pa yang yongs su ston pa dang / ma'i mngal na'ang gnas la skye ba yang yongs su ston pa dang / ma'i mngal na'ang gnas la gzhon nu'i sa yang yongs su ston pa dang / ma'i mngal na'ang gnas la btsun mo'i 'khor gyi nang du 'dug par yang yongs su ston</text></item>
<item><p>256b4</p><section>phal chen</section><text>pa dang / ma'i mngal na'ang gnas la mngon par 'byung ba yang yongs su ston pa dang / ma'i mngal na'ang gnas la dka' ba spyod pa'i sbyor ba dang / snying po byang chub tu 'gro ba nas rnam par 'tshang rgya ba'i bar du yang yongs su ston pa dang / ma'i mngal na yang gnas la</text></item>
<item><p>256b5</p><section>phal chen</section><text>chos kyi 'khor lo bskor ba yang yongs su ston pa dang / ma'i mngal na'ang gnas la yongs su mya ngan las 'da' ba yang yongs su ston pa dang / ma'i mngal na'ang gnas la shin tu phra la rgya che bar 'jug pa'i tshul gyis mngal gyi gnas de nyid du byang chub sems dpa'i spyod pa thams</text></item>
<item><p>256b6</p><section>phal chen</section><text>cad dang / de bzhin gshegs pa'i rnam par 'phrul ba'i byin gyi rlabs kyi rnam pa dang / sgo yang yongs su ston pa'o/ /kye rgyal ba'i sras bcu po de dag ni byang chub sems dpa' rnams kyi shin tu phra ba'i rgyud ston pa ste/ de dag la gnas shing byang chub sems dpa'</text></item>
<item><p>256b7</p><section>phal chen</section><text>rnams ye shes chen po shin tu phra ba bla na med pa 'thob par 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi tsher skye ba ste/ bcu gang zhe na/ kye rgyal ba'i sras de la byang chub sems dpa' dran zhing shes bzhin du skye ba dang / 'od zer gyi dra</text></item>
<item><p>257a1</p><section>phal chen</section><text>ba snang ba chen pos stong gsum gyi stong chen po'i 'jig rten gyi khams rgyas par bkang ste/ lus snang ba dang ldan par skye ba dang phyir mi ldog cing srid pa'i tha ma par gyur par skye ba dang ma skyes shing 'byung ba med par skye ba dang khams gsum pa sgyu ma'i rnam pa lta bur khong du chud de skye ba dang / phyogs</text></item>
<item><p>257a2</p><section>phal chen</section><text>bcu'i 'jig rten gyi khams gsum lus yongs su ston cing skye ba dang / lus de nyid kyis thams cad mkhyen pa'i ye shes khong du chud par bya bar skye ba dang / de bzhin gshegs pa ma lus pa thams cad kyi 'od zer bkye bas yang dag par bskul ba'i lus su skye ba dang / ye shes chen pos rnam par 'byed pa'i ting nge</text></item>
<item><p>257a3</p><section>phal chen</section><text>'dzin la snyoms par 'jug pa'i lus su skye ba dang / kye rgyal ba'i sras byang chub sems dpa' skyes nas kyang sangs rgyas kyi zhing thams cad kyang rab tu g.yo bar 'gyur/ sems can thams cad kyang rab tu 'grol bar 'gyur/ ngan song thams cad kyang rab tu zhi bar 'gyur/ bdud thams cad kyang rab tu spa</text></item>
<item><p>257a4</p><section>phal chen</section><text>'gong bar 'gyur/ byang chub sems dpa' dpag tu med pa yang 'ong bar 'gyur ba'o/ /kye rgyal ba'i sras bcu po de dag ni byang chub sems dpa' rnams kyi tsher skye ba ste/ de dag ni byang chub sems dpa' rnams sems can 'dul ba'i don du yongs su ston pa dag go /kye rgyal ba'i sras bcu po 'di</text></item>
<item><p>257a5</p><section>phal chen</section><text>dag ni byang chub sems dpa' rnams kyi gad mo cher dgod pa ste/ bcu gang zhe na 'di ltar kye ma'o/ /'jig rten gnas pa 'di ni 'dod pa'i 'dam du bying ba ste/ 'di la nged ma gtogs par gzhan 'byin par byed pa su'ang med do snyam nas/ byang chub sems dpa' rnams gad mo cher dgod pa dang /</text></item>
<item><p>257a6</p><section>phal chen</section><text>kye ma'o 'jig rten gnas pa 'di ni nyon mongs pas mdongs par byas pa'o/ /bdag ni shes rab dang ye shes kyis shin tu brgyan pa'o/ /zhes nas byang chub sems dpa' rnams gad mo cher dgod pa dang / lus kyi gzhi 'di nyid kyis de bzhin gshegs pa'i chos kyi sku bla na med pa chen po dus</text></item>
<item><p>257a7</p><section>phal chen</section><text>gsum rgyas par 'gengs pa 'thob par 'gyur ro zhes byang chub sems dpa' rnams gad mo cher dgod pa dang / kye rgyal ba'i sras gzhan yang byang chub sems dpa' rnams byang chub sems dpa'i mig bsgribs pa med pas phyogs bcur tshangs pa'i lha'i gnas nye bar bzung ba nas dbang phyug</text></item>
<item><p>257b1</p><section>phal chen</section><text>chen po'i gnas kyi bar du rnam par lta zhing 'di snyam du sems te/ sems can 'di dag ni lus su 'phel ba'o/ /bdag ni ye shes kyi stobs dang ldan pa'o zhes bya bar mthong nas/ byang chub sems dpa' rnams gad mo cher dgod pa dang / sngon dge ba'i rtsa ba bskyed pa'i sems can rnams da dung</text></item>
<item><p>257b2</p><section>phal chen</section><text>phyir mi ldog par mthong nas byang chub sems dpa' rnams gad mo cher dgod pa dang sa bon chung ngu las 'bras bu cher 'gyur ba mthong nas/ byang chub sems dpa' rnams gad mo cher dgod pa dang / yang dag par rdzogs pa'i sangs rgyas kyis bstan pa don yod par mthong nas/ byang chub</text></item>
<item><p>257b3</p><section>phal chen</section><text>sems dpa' rnams gad mo cher dgod pa dang / sngon theg pa la lhan cig tu zhugs pa'i byang chub sems dpa' rnams chags pa'i gnas gzhan dang gzhan la chags pas sangs rgyas kyi chos kyi che ba nyid ma thob pa mthong nas byang chub sems dpa' rnams gad mo cher dgod pa dang / rgyal</text></item>
<item><p>257b4</p><section>phal chen</section><text>ba'i sras gzhan yang sngon 'grogs par gyur pa'i lha dang mi rnams chung ngu na byis pa'i sa las kyang ma 'das shing yongs su skyo ba'i dbang po dang ldan par 'gyur ba mthong nas byang chub sems dpa' rnams gad mo cher dgod pa dang / de bzhin gshegs pa ma lus pa thams cad kyi 'od</text></item>
<item><p>257b5</p><section>phal chen</section><text>zer dbugs phyin pa chen po rnam par 'phel bar byed pas reg par gyur nas byang chub sems dpa' rnams gad mo cher dgod pa'o/ /kye rgyal ba'i sras bcu po de dag ni byang chub sems dpa' rnams kyi gad mo cher dgod pa ste/ de dag gis byang chub sems dpa' rnams sems can 'dul</text></item>
<item><p>257b6</p><section>phal chen</section><text>ba'i dbang gi phyir dgod par 'gyur ba dag go /kye rgyal ba'i sras bcu po 'di dag ni byang chub sems dpa'i gom pas rnam par gnon pa ste/ bcu gang zhe na 'di ltar byang chub sems dpa'i mthu yongs su bstan pa'i phyir byang chub sems dpa' rnams gom pas rnam par gnon pa dang / nor</text></item>
<item><p>257b7</p><section>phal chen</section><text>bdun yongs su gtong bar bstan pa'i phyir gom pas rnam par gnon pa dang / sa'i lha'i bsam pa yongs su rdzogs par bya ba'i phyir gom pas rnam par gnon pa dang / khams gsum las 'das pa'i rnam par gnon pa dang / 'gros yongs su bstan pa'i phyir gom pas rnam par</text></item>
<item><p>258a1</p><section>phal chen</section><text>gnon pa dang / glang po'i 'gros dang / khyu mchog gi 'gros dang / seng ge'i 'gros dang / 'gros thams cad las 'das shing byang chub sems dpa'i 'gros khyad par du 'phags pa yongs su bstan pa'i phyir/ byang chub sems dpa' rnams kyi 'gros kyis</text></item>
<item><p>258a2</p><section>phal chen</section><text>rnam par gnon pa dang / kye rgyal ba'i sras sa chen po yang rdo rje'i dbyings kyis kun nas bzung bar 'gyur te/ sa'i phyogs gzhan gyis byang chub sems dpa'i lus bzung bar mi nus pa bstan pa'i phyir byang chub sems dpa' rnams gom pas rnam par gnon pa dang / sems</text></item>
<item><p>258a3</p><section>phal chen</section><text>can gzhan spro bar bya ba'i phyir byang chub sems dpa' rnams gom pas rnam par gnon pa dang / byang chub kyi yan lag rin po che bdun gyi nan tan yongs su bstan pa'i phyir byang chub sems dpa' rnams gom pas rnam par gnon pa dang / chos nyid rab tu thob pas</text></item>
<item><p>258a4</p><section>phal chen</section><text>gzhan gyi dring mi 'jog pa yongs su bstan pa'i phyir byang chub sems dpa' rnams gom pas rnam par gnon pa dang / bdag ni 'jig rten na gtso bo yin/ bdag ni 'jig rten na phul du phyin pa yin no/ /zhes tshig brjod pa'i phyir/ byang chub sems dpa' rnams gom pas rnam</text></item>
<item><p>258a5</p><section>phal chen</section><text>par gnon pa'o/ /kye rgyal ba'i sras bcu po de dag ni byang chub sems dpa' rnams kyi gom pas rnam par gnon pa ste/ de dag ni byang chub sems dpa' rnams sems can 'dul ba'i don du ston pa dag go /kye rgyal ba'i sras bcu po 'di dag ni byang chub sems dpa' rnams kyi gzhon nu'i</text></item>
<item><p>258a6</p><section>phal chen</section><text>sa kun tu ston pa'i las te/ bcu gang zhe na 'di ltar yi ge dang grangs dang brda dang rtsis kyi sbyor ba thams cad las rab tu 'das pa'i bya ba kun tu ston pa'i las dang / rta dang glang po dang / shing rta rgyug pa thams cad 'phong kun las 'phags pa kun tu ston pa'i las dang / cho lo dang</text></item>
<item><p>258a7</p><section>phal chen</section><text>brda thabs dang / gar dang / rgyan po dang rtsed mo dang / 'jig rten gyi dga' ba la phal las 'phags pa'i bya ba kun tu ston pa'i las dang lus dang ngag dang yid kyi las kha na ma tho ba med pa kun tu ston pa'i las dang / mya ngan las 'das pa'i sgo'i ting nge 'dzin la snyoms par 'jug pas/ 'jig</text></item>
<item><p>258b1</p><section>phal chen</section><text>rten gyi khams tshad med pa rgyas par dgang ba kun tu ston pa'i las dang / mi thams cad dang / lha thams cad dang / klu dang gnod sbyin dang / dri za dang / lha ma yin dang / nam mkha' lding dang / mi'am ci dang lto 'phye chen po dang / brgya byin dang / tshangs pa dang / 'jig rten gyi</text></item>
<item><p>258b2</p><section>phal chen</section><text>mgon po thams cad las shin tu 'das par byang chub sems dpa'i mthu kun tu ston pa'i las dang / brgya byin dang / tshangs pa dang / 'jig rten gyi mgon po'i gzugs dang kha dog dang gzi brjid las shin tu 'das par byang chub sems dpa'i gzugs dang / kha dog dang /</text></item>
<item><p>258b3</p><section>phal chen</section><text>gzi brjid kun tu ston pa'i las dang / 'dod pa dang / dga' ba dang / rtse bas myos pa'i sems can rnams la chos kyi dga' bas rab tu dga' ba yang dag par bskyed pa kun tu ston pa'i las dang / chos kyi rim gro bskyed pa dang / de bzhin gshegs pa la mchod pa dang</text></item>
<item><p>258b4</p><section>phal chen</section><text>rim gro bya bas 'dod pa'i khams thams cad rgyas par 'gengs pa kun tu ston pa'i las dang / chos la dga' ba'i snang bas de bzhin gshegs pa'i byin gyi rlabs yang dag par blang ba kun tu ston pa'i las so/ /kye rgyal ba'i sras bcu po de dag ni byang chub sems dpa' rnams kyi</text></item>
<item><p>258b5</p><section>phal chen</section><text>gzhon nu'i sa kun tu ston pa'i las te de dag yongs su bstan nas de'i 'og tu byang chub sems dpa' rnams btsun mo'i 'khor gyi nang du 'dong bar 'gyur ba'o/ kye rgyal ba'i sras bcu po 'di dag ni byang chub sems dpa' rnams kyi btsun mo'i 'khor nye bar ston pa ste/ bcu gang zhe na/</text></item>
<item><p>258b6</p><section>phal chen</section><text>'di ltar sngon lhan cig tu spyod spyod pa'i byang chub sems dpa' rnams kyi dge ba'i rtsa ba yongs su smin par bya ba'i don tu byang chub sems dpa' rnams btsun mo'i 'khor nye bar ston pa dang / byang chub sems dpa'i dge ba'i rtsa ba brjod pa'i phyir btsun mo'i 'khor nye bar ston pa dang / longs</text></item>
<item><p>258b7</p><section>phal chen</section><text>spyod dang skyid pa la chags pa'i lha dang mi rnams la longs spyod dang skyid pa'i che ba nyid yongs su bstan pa'i phyir btsun mo'i 'khor nye bar ston pa dang / rnyog pa lnga'i zhing du sems can rnams kyi bsam pa'i rjes su 'brang ba'i phyir btsun mo'i 'khor nye bar ston pa dang / btsun mo'i 'khor gyi nang na ting nge</text></item>
<item><p>259a1</p><section>phal chen</section><text>'dzin la gnas shing byang chub sems dpa'i mthu dang che ba nyid yongs su bstan pa'i phyir btsun mo'i 'khor nye bar ston pa dang / sngon gyi smon lam dang ldan pa'i sems can rnams kyi bsam pa yongs su rdzogs par bya ba'i phyir btsun</text></item>
<item><p>259a2</p><section>phal chen</section><text>mo'i 'khor nye bar ston pa dang / pha dang ma dang gnyen pa'i tshogs kyi bsam pa yongs su rdzogs par bya ba'i phyir btsun mo'i 'khor nye bar ston pa dang / chos kyi dbyings chen po dang ldan pa'i rol mo brdung ba dang / dkrol ba'i sgras de bzhin gshegs pa</text></item>
<item><p>259a3</p><section>phal chen</section><text>thams cad mchod cing bsnyen bkur ba yongs su grub par bya ba'i phyir/ btsun mo'i 'khor nye bar ston pa dang / btsun mo'i 'khor gyi nang nas byang chub sems dpa'i ting nge 'dzin la gnas shing shin tu phra ba'i mngon par rdzogs par 'tshang rgya ba nas yongs su</text></item>
<item><p>259a4</p><section>phal chen</section><text>mya ngan las 'das pa chen po'i bar du bstan pa'i phyir/ btsun mo'i 'khor nye bar ston pa dang / chos kyi skyabs dang ldan pa yang dag par bstan pa'i phyir/ btsun mo'i 'khor nye bar ston pa'o/ /kye rgyal ba'i sras bcu po de dag ni byang chub sems dpa'</text></item>
<item><p>259a5</p><section>phal chen</section><text>rnams kyi btsun mo'i 'khor nye bar ston pa ste/ de dag ni srid pa tha ma pa'i byang chub sems dpas yongs su bstan nas de'i 'og tu mngon par 'byung bar 'gyur ba dag go /kye rgyal ba'i sras bcu po 'di dag ni byang chub sems dpa' rnams kyi mngon par 'byung ba ste/</text></item>
<item><p>259a6</p><section>phal chen</section><text>bcu gang zhe na/ 'di ltar khyim gyi gnas smad pa'i phyir/ byang chub sems dpa' rnams mngon par 'byung ba dang / gnas la dga' ba'i sems can gyen du bskyod pa'i phyir byang chub sems dpa' rnams mngon par 'byung ba dang / 'phags pa dang mthun pa'i</text></item>
<item><p>259a7</p><section>phal chen</section><text>lam gyi legs pa yongs su bstan pa'i phyir/ byang chub sems dpa' rnams mngon par 'byung ba dang / rab tu byung ba'i yon tan dang / legs pa yang dag par bsngags pa'i phyir/ byang chub sems dpa' rnams mngon par 'byung ba dang /</text></item>
<item><p>259b1</p><section>phal chen</section><text>mtha' gnyis kyi lta ba dang bral ba yang dag par bstan pa'i phyir/ byang chub sems dpa' rnams mngon par 'byung ba dang / 'dod pa'i bde ba dang phrad par brtson zhing bdag gi bde ba lhur len pa'i sems can skyo bar bya ba'i phyir/ byang chub sems dpa' rnams</text></item>
<item><p>259b2</p><section>phal chen</section><text>mngon par 'byung ba dang / khams gsum pa thams cad las 'byung ba'i sngon gyi ltas yang dag par bstan pa'i phyir/ byang chub sems dpa' rnams mngon par 'byung ba dang / rang la rag las par spyod cing gzhan gyi dring mi 'jog pa la bsten pa'i</text></item>
<item><p>259b3</p><section>phal chen</section><text>phyir/ byang chub sems dpa' rnams mngon par 'byung ba dang / de bzhin gshegs pa'i stobs bcu dang mi bsnyengs pa thob pa dang / mthun par yang dag par bstan pa'i phyir/ byang chub sems dpa' rnams mngon par 'byung ba dang / kye</text></item>
<item><p>259b4</p><section>phal chen</section><text>rgyal ba'i sras chos nyid kyis kyang / byang chub sems dpa' srid pa'i tha ma ba ni gdon mi za bar mngon par 'byung ste/ kye rgyal ba'i sras bcu po de dag ni byang chub sems dpa' rnams sems can 'dul ba'i dbang gi phyir mngon par 'byung ba yongs su ston pa</text></item>
<item><p>259b5</p><section>phal chen</section><text>dag go /kye rgyal ba'i sras bcu po 'di dag ni byang chub sems dpa' rnams kyi dka' ba spyod pa'i sbyor ba ste/ bcu gang zhe na/ 'di ltar dma' ba la mos pa'i sems can gyi khams yongs su smin par bya ba'i phyir/ byang chub sems dpa' rnams</text></item>
<item><p>259b6</p><section>phal chen</section><text>dka' ba spyod pa ston pa dang / lta ba'i rnam pa la gnas pa'i sems can rnams gyen du bskyod pa'i phyir/ byang chub sems dpa' rnams dka' ba spyod pa ston pa dang / las dang bya bas 'khyams par gyur pa'i sems can rnams la las kyi rnam par</text></item>
<item><p>259b7</p><section>phal chen</section><text>smin pa mngon sum du bstan pa'i phyir/ byang chub sems dpa' rnams dka' ba spyod pa ston pa dang / kun nas nyon mongs pa'i 'jig rten gyi khams 'byam klas par chos nyid rjes su 'brang bar bya ba'i phyir/ byang chub sems dpa' rnams</text></item>
<item><p>260a1</p><section>phal chen</section><text>dka' ba spyod pa ston pa dang / bdag gi dub pa nye bar zhi zhing mthu dang ldan pa yongs su bstan pa'i phyir/ byang chub sems dpa' rnams dka' ba spyod pa ston pa dang / ma yin na chos la chags pa rnams</text></item>
<item><p>260a2</p><section>phal chen</section><text>kyi don du byang chub sems dpa' rnams dka' ba spyod pa ston pa dang / 'dod pa'i bde ba dang phrad par brtson zhing rang gi bde ba lhur len pa'i sems can rnams skyo bar bya ba'i phyir/ byang chub sems dpa' rnams dka' ba spyod pa ston pa dang /</text></item>
<item><p>260a3</p><section>phal chen</section><text>byang chub sems dpa'i spyod pa brtsams pa'i khyad par yongs su bstan pa'i phyir/ byang chub sems dpa' rnams dka' ba spyod pa ston pa dang / skye bo phyi ma rnams brtson 'grus rtsom pa la yang dag par sbyar ba'i phyir/ byang chub sems dpa'</text></item>
<item><p>260a4</p><section>phal chen</section><text>rnams dka' ba spyod pa ston pa dang / ma yin na dbang po yongs su ma smin pa'i lha dang / mi rnams yongs su smin par bya ba'i dus bsdad pa'i phyir/ byang chub sems dpa' rnams dka' ba spyod pa ston pa'o/ /kye rgyal ba'i sras bcu</text></item>
<item><p>260a5</p><section>phal chen</section><text>po de dag ni byang chub sems dpa' rnams sems can 'dul ba'i dbang gi phyir dka' ba spyod pa'i sbyor ba yongs su ston pa dag go /kye rgyal ba'i sras bcu po 'di dag ni byang chub sems dpa' rnams kyi snying po byang chub tu 'gro ba ste/ bcu gang zhe na/ 'di ltar</text></item>
<item><p>260a6</p><section>phal chen</section><text>'jig rten gyi khams thams cad snang bar bya ba'i phyir/ byang chub sems dpa' rnams snying po byang chub tu 'dod pa dang / 'jig rten gyi khams thams cad rab tu bskyod pa'i phyir/ byang chub sems dpa' rnams snying po byang chub tu 'dod pa dang /</text></item>
<item><p>260a7</p><section>phal chen</section><text>'jig rten gyi khams thams cad du bdag gi lus rnam par phye ba yongs su bstan pa'i phyir/ byang chub sems dpa' rnams snying po byang chub tu 'dod pa dang / sngon lhan cig tu spyod pa spyod pa'i grogs kyi byang chub sems dpa' rnams bskul ba'i phyir/</text></item>
<item><p>260b1</p><section>phal chen</section><text>byang chub sems dpa' rnams snying po byang chub tu 'dod pa dang / snying po byang chub kyi rgyan rnam par phye ba yongs su bstan pa'i phyir byang chub sems dpa' rnams snying po byang chub tu 'dod pa dang / sems can ji ltar mos pa rnams la lus dang spyod lam dang / byang</text></item>
<item><p>260b2</p><section>phal chen</section><text>chub kyi shing gi rgyan rnam par phye ba yongs su bstan pa'i phyir/ byang chub sems dpa' rnams snying po byang chub tu 'dod pa dang / 'jig rten gyi khams thams cad na bzhugs pa'i de bzhin gshegs pa thams cad mngon du blta ba'i phyir/ byang chub</text></item>
<item><p>260b3</p><section>phal chen</section><text>sems dpa' rnams snying po byang chub tu 'dod pa dang / gom pa dor ba dang / 'deg pa thams cad du ting nge 'dzin gyi sgo la snyoms par 'jug cing / skad cig skad cig du rnam par 'tshang rgya ba las mi 'da' ba'i phyir/ byang chub sems</text></item>
<item><p>260b4</p><section>phal chen</section><text>dpa' rnams snying po byang chub tu 'dod pa dang / lha dang klu dang / gnod sbyin dang dri za dang / lha ma yin dang nam mkha' lding dang / mi'am ci dang lto 'phye chen po dang / brgya byin dang / tshangs pa dang / 'jig rten gyi mgon po thams cad kyi mchod pa</text></item>
<item><p>260b5</p><section>phal chen</section><text>blang ba'i phyir byang chub sems dpa' rnams snying po byang chub tu 'dod pa dang / chags pa med pa'i ye shes chen pos rnam par phye ba'i byang chub sems dpa'i spyod pa spyad pas 'jig rten gyi khams thams cad rnam par blta ba'i phyir de bzhin gshegs pa thams cad</text></item>
<item><p>260b6</p><section>phal chen</section><text>yid la byed cing / phyogs thams cad du rnam par phye ba'i mngon par rdzogs pa'i byang chub yongs su bstan pa'i phyir/ byang chub sems dpa' rnams snying po byang chub tu 'dod pa'o/ /kye rgyal ba'i sras bcu po de dag ni byang chub</text></item>
<item><p>260b7</p><section>phal chen</section><text>sems dpa' rnams kyi snying po byang chub tu 'gro ba sems can 'dul ba'i dbang gi phyir yongs su bstan pa dag go/ //sangs rgyas rmad gcad ces bya ba shin tu rgyas pa chen po'i mdo/ /bam po nyi shu gsum pa/ /</text></item>
<item><p>261a1</p><section>phal chen</section><text>kye rgyal ba'i sras bcu po 'di dag ni byang chub sems dpa' rnams kyi snying po byang chub la 'dug pa ste/ bcu gang zhe na/ 'di ltar 'jig rten gyi khams thams cad rab tu bskyod cing / byang chub sems dpa' rnams snying po byang chub la 'khod do/ /'jig rten</text></item>
<item><p>261a2</p><section>phal chen</section><text>gyi khams thams cad snang bar byed cing / byang chub sems dpa' rnams snying po byang chub la 'khod do/ /ngan song thams cad rab tu zhi bar byed cing byang chub sems dpa' rnams snying po byang chub la 'khod do/ /'jig rten gyi khams thams cad rdo rje'i rang bzhin du byin gyis rlob cing /</text></item>
<item><p>261a3</p><section>phal chen</section><text>byang chub sems dpa' rnams snying po byang chub la 'khod do/ /de bzhin gshegs pa'i gdan seng ge'i khri la rnam par lta zhing / byang chub sems dpa' rnams snying po byang chub la 'khod do/ /yid nam mkha' dang mnyam pa la rnam par mi rtog cing byang chub sems dpa' rnams snying po</text></item>
<item><p>261a4</p><section>phal chen</section><text>byang chub la 'khod do/ /ji ltar mthun pa'i lus dang spyod lam yongs su ston cing byang chub sems dpa' rnams snying po byang chub la 'khod do/ /rdo rje'i snying po'i ting nge 'dzin rjes su rtogs par byed cing / byang chub sems dpa' rnams snying po byang chub la 'khod do/ /de bzhin</text></item>
<item><p>261a5</p><section>phal chen</section><text>gshegs pa thams cad kyi byin gyi rlabs rnam par dag pa'i gnas yang dag par len cing / byang chub sems dpa' rnams snying po byang chub la 'khod do/ /bdag gi dge ba'i rtsa ba'i mthus 'gro ba thams cad byin gyis rlob cing / byang chub sems dpa' rnams snying po byang</text></item>
<item><p>261a6</p><section>phal chen</section><text>chub la 'khod do/ /kye rgyal ba'i sras bcu po de dag ni byang chub sems dpa' rnams snying po byang chub la 'dug pa'o/ /kye rgyal ba'i sras byang chub sems dpa' rnams snying po byang chub kyi mchog la 'khod nas kyang ngo mtshar rmad du byung ba'i chos bcu 'byung ste/ bcu gang zhe</text></item>
<item><p>261a7</p><section>phal chen</section><text>na/ kye rgyal ba'i sras de la snying po byang chub mchog la 'khod pa'i byang chub sems dpa' rnams la 'jig rten gyi khams thams cad na bzhugs pa'i de bzhin gshegs pa dgra bcom pa yang dag par rdzogs pa'i sangs rgyas rnams kyis zhal mngon par bstan te/ phyag g.yas pa brkyang</text></item>
<item><p>261b1</p><section>phal chen</section><text>zhing / kye ded dpon chen po rgyal bar gyur cig /rgyal bar gyur cig ces gsung brjod de 'di ni ngo mtshar rmad du byung ba'i chos dang po'o/ /kye rgyal ba'i sras snying po byang chub mchog la 'khod pa'i byang chub sems dpa' rnams la de bzhin gshegs pa de dag thams cad dgongs pa</text></item>
<item><p>261b2</p><section>phal chen</section><text>dang / byin gyis rlob pa yang dag par mdzad de 'di ni ngo mtshar rmad du byung ba'i chos gnyis pa'o/ /kye rgyal ba'i sras snying po byang chub mchog la 'khod pa'i byang chub sems dpa' rnams la sngon lhan cig du spyod spyod pa'i byang chub sems dpa' rnams 'ongs te/ byang chub sems</text></item>
<item><p>261b3</p><section>phal chen</section><text>dpa' de dag la kun nas bskor cing mchod pa'i las rnam par phye ba rnam pa sna tshogs mngon par bsgrub ste/ 'di ni ngo mtshar rmad du byung ba'i chos gsum pa'o/ /kye rgyal ba'i sras snying po byang chub mchog la 'khod pa'i byang chub sems dpa' rnams la 'jig rten gyi khams thams cad kyi rtswa</text></item>
<item><p>261b4</p><section>phal chen</section><text>dang gel ba dang / sdong po dang / nags tshal thams cad kyang bsam pa yod go lta ste/ snying po byang chub gang na bder 'dud cing phyag 'tshal te/ 'di ni ngo mtshar rmad du byung ba'i chos bzhi pa'o/ /byang chub sems dpa'i spyod pa thams cad las yang dag par 'da' ba'i tshe yang</text></item>
<item><p>261b5</p><section>phal chen</section><text>chos kyi dbyings rnam par 'byed pa zhes bya ba'i ting nge 'dzin mngon du gyur te/ ting nge 'dzin de thob ma thag tu byang chub sems dpa'i spyod pa thams cad las yang dag par 'da' bar 'gyur te/ 'di ni ngo mtshar rmad du byung ba'i chos lnga ba'o/ /kye rgyal ba'i sras rgya mtsho mchog gi dam pa dri</text></item>
<item><p>261b6</p><section>phal chen</section><text>ma med cing kun nas snang la 'od gsal ba'i sa'i snying po la 'khod pa'i byang chub sems dpa' rnams la de bzhin gshegs pa thams cad kyi chos kyi sprin chen pos kun nas yog par 'gyur te/ 'di ni ngo mtshar rmad du byung ba'i chos drug pa'o/ /kye rgyal ba'i sras snying po byang chub</text></item>
<item><p>261b7</p><section>phal chen</section><text>kyi mchog la 'khod pa'i byang chub sems dpa' rnams kyi mthus de bzhin gshegs pa la mchod pa dang / rim gror bya ba shin tu rgya chen po rnams de bzhin gshegs pa'i mchod pa'i las kyi phyir 'jig rten gyi khams 'byam klas pa thams cad du 'byung ste/ 'di ni ngo mtshar</text></item>
<item><p>262a1</p><section>phal chen</section><text>rmad du byung ba'i chos bdun pa'o/ /kye rgyal ba'i sras snying po byang chub mchog la 'khod pa'i byang chub sems dpa' rnams la ye shes mchog gi sems can thams cad kyi bsam pa dang / dbang po dang spyod pa mngon du 'gyur te/ 'di ni ngo mtshar rmad</text></item>
<item><p>262a2</p><section>phal chen</section><text>du byung ba'i chos brgyad pa'o/ /kye rgyal ba'i sras snying po byang chub mchog la 'khod pa'i byang chub sems dpa' rnams la blo shin tu rnam par dag pa zhes bya ba'i ting nge 'dzin mngon du 'gyur te/ ting nge 'dzin de thob ma thag tu nam mkha'i dbyings tshad med pa dang / dus gsum rgyas par</text></item>
<item><p>262a3</p><section>phal chen</section><text>'gengs pa'i lus kun nas gnas par 'gyur te/ 'di ni ngo mtshar rmad du byung ba'i chos dgu pa'o/ /kye rgyal ba'i sras snying po byang chub mchog la 'khod pa'i byang chub sems dpa' rnams kyi lus kyi las dus thams cad la yang dag par gzhol zhing ye shes chen po chags</text></item>
<item><p>262a4</p><section>phal chen</section><text>pa med pa rdul dang bral ba'i snang ba dang ldan par 'gyur te/ 'di ni ngo mtshar rmad du byung ba'i chos bcu pa'o/ /kye rgyal ba'i sras bcu po de dag ni byang chub sems dpa' rnams kyi ngo mtshar rmad du byung ba'i chos rnams te/ byang chub sems dpa' snying po byang chub mchog la gnas</text></item>
<item><p>262a5</p><section>phal chen</section><text>pa rnams la 'byung bar 'gyur ba dag go /kye rgyal ba'i sras don rnam pa bcu po 'di dag gi dbang yang dag par mthong nas snying po byang chub mchog la 'dug pa'i byang chub sems dpa' bdud 'dul ba ston te/ bcu gang zhe na 'di ltar kun nas nyon mongs pa'i 'jig rten gyi khams 'byam</text></item>
<item><p>262a6</p><section>phal chen</section><text>klas pa na thab mo dang / g.yul la mos pa'i sems can rnams la byang chub sems dpa'i stobs kyi che ba nyid yang dag par bstan pa'i phyir byang chub sems dpa' bdud 'dul ba ston to/ /yid gnyis dang the tsom du gyur pa'i mi dang lha rnams kyi yid gnyis dang the tsom gcad pa'i</text></item>
<item><p>262a7</p><section>phal chen</section><text>phyir bdud 'dul ba ston to/ /bdud kyi sde yongs su smin par bya ba'i phyir bdud 'dul ba ston to/ /thab mo dang g.yul la mos pa'i lha dang mi rnams kun nas bsdu ba dang / kun nas 'dus pa'i lha dang mi rnams 'dul ba'i dbang gis phyir bdud 'dul ba ston to/ /byang chub</text></item>
<item><p>262b1</p><section>phal chen</section><text>sems dpa'i mthu la thub pa med pa yongs su bstan pa'i phyir bdud 'dul ba ston to/ /sems can gzhan mos shing spro bar bya ba'i phyir bdud 'dul ba ston to/ /phyi ma'i skye bo rnams la snying brtse ba'i phyir bdud 'dul ba ston to/ /snying po byang chub kyi bar gyi bdud kyi las yongs su bstan pa dang /</text></item>
<item><p>262b2</p><section>phal chen</section><text>byang chub sems dpa' bdud kyi lam thams cad las 'das pa yongs su bstan pa'i phyir bdud 'dul ba ston to/ /nyon mongs pa'i stobs kyis nyams smad cing stobs med par byas pa yongs su bstan pa dang / dge ba'i rtsa ba brjod pa dang / byams pa'i stobs yang dag par bstan pa'i phyir</text></item>
<item><p>262b3</p><section>phal chen</section><text>bdud 'dul ba ston to/ /kun nas nyon mongs pa'i 'jig rten gyi khams 'byam klas pa dag tu chos nyid rjes su 'brang bar bya ba'i phyir byang chub sems dpa' bdud 'dul ba ston te/ kye rgyal ba'i sras/ don bcu po de dag gi dbang mthong bas na/ byang chub sems dpa' bdud 'dul ba</text></item>
<item><p>262b4</p><section>phal chen</section><text>ston to/ /kye rgyal ba'i sras bcu po 'di dag ni byang chub sems dpa' rnams kyi de bzhin gshegs pa'i stobs mngon par rdzogs par byang chub pa ste/ bcu gang zhe na/ kye rgyal ba'i sras de la byang chub sems dpa' rnams bdud dang las dang nyon mongs pa thams cad las 'das shing byang chub</text></item>
<item><p>262b5</p><section>phal chen</section><text>sems dpa'i spyod pa thams cad yongs su rdzogs pa yin/ byang chub sems dpa'i ting nge 'dzin gyi sgo thams cad la rnam par rtse ba yin/ byang chub sems dpa'i bsam gtan 'byam klas pa thams cad dang ldan pa yin/ chos dkar po'i tshogs thams cad yang dag par bstsags pa yin/</text></item>
<item><p>262b6</p><section>phal chen</section><text>chos snang ba rnam par dpyad par bya ba thams cad shin tu rnam par phye ba yin/ 'jig rten gyi khams thams cad du khyab pa'i lus dang ldan pa yin/ sems can thams cad la snyoms pa'i sems dang dbyangs su ldan pa yin/ byin gyi rlabs thams cad kyis rab tu chog por byin gyis brlabs pa</text></item>
<item><p>262b7</p><section>phal chen</section><text>yin/ 'das pa dang ma byon pa dang da ltar byung ba'i de bzhin gshegs pa thams cad kyi sku dang gsung dang thugs rnam par mi rtog pa thob pa yin/ skad cig gcig gis dus gsum rnam par 'tshang rgya ba yin/ shin tu rnam par sangs rgyas pa zhes bya ba'i ting nge 'dzin kyang rab tu thob pa yin/</text></item>
<item><p>263a1</p><section>phal chen</section><text>de bzhin gshegs pa'i stobs dang ldan pa yin te/ 'di ltar gnas dang gnas ma yin pa'i stobs dang ldan pa yin/ zag pa zad pa shes pa'i bar gyi stobs dang ldan pa yin te/ kye rgyal ba'i sras bcu po de dag ni byang chub sems dpa' rnams kyi de bzhin gshegs</text></item>
<item><p>263a2</p><section>phal chen</section><text>pa'i stobs mngon par rdzogs par byang chub pa ste/ stobs bcu po de dag dang ldan pa'i de bzhin gshegs pa rnams ni de bzhin gshegs pa zhes bya ba'i grangs su 'gro'o/ /kye rgyal ba'i sras de ltar mngon par sangs rgyas pa'i de bzhin gshegs pa dgra bcom pa yang dag par rdzogs</text></item>
<item><p>263a3</p><section>phal chen</section><text>pa'i sangs rgyas ni chos kyi 'khor lo chen po rnam pa bcu bskor te/ rnam pa bcu gang zhe na 'di ltar 'jigs pas shin tu sbyangs pa'i ye shes dang ldan pa dang / so sor yang dag par rig pa bzhi'i sgra rjes su bsgrags pa dang / bden pa bzhi'i tshul gyis shin tu brtags pa dang / sangs rgyas kyi</text></item>
<item><p>263a4</p><section>phal chen</section><text>rnam par thar ba bsgribs pa pa'i rjes su song ba dang / sems can thams cad kyi sems dga' bar 'gyur ba dang / thogs pa cing blta bar dka' la g.yo ba cing sdug bsngal gyi gsal shing 'byin pa dang / sngon gyi snying rje chen po'i byin gyis brlabs pa dang / 'jig rten gyi khams thams</text></item>
<item><p>263a5</p><section>phal chen</section><text>cad du grag pa dang / bskal pa grangs par chos ston par rgyun mi 'chad pa dang / dbang po dang stobs dang byang chub kyi yan lag dang / bsam gtan dang rnam par thar pa dang / ting nge 'dzin dang snyoms par 'jug pa dang / legs par spyad pas bskor ba'o/ /kye rgyal ba'i sras</text></item>
<item><p>263a6</p><section>phal chen</section><text>sgo rnam pa bcu po de dag la pa rnam pa tshad par de bzhin gshegs pa chos kyi 'khor lo skor ro/ /kye rgyal ba'i sras de bzhin gshegs pa dgra bcom pa yang dag par rdzogs pa'i sangs rgyas rnams kyi chos kyi 'khor lo de ni sems can gzhan gyi rgyud la chos dkar po'i rnam pa bcus</text></item>
<item><p>263a7</p><section>phal chen</section><text>thogs pa pa dang / mngon par chags pa par 'byung bar 'gyur te/ bcu gang zhe na/ 'di ltar smon lam thams cad kyi stobs kyi shugs dang / snying rje chen po'i byin gyi rlabs dang / sems can gyi khams thams cad mi gtong ba dang / ye shes kyi rnam par 'phrul pa</text></item>
<item><p>263b1</p><section>phal chen</section><text>bsam pa ji lta ba bzhin du ston pa dang / dus la bab par thob par byed pa dang / rigs pa'i tshul bzhin du 'khrul pa dang / dus gsum shes par bya ba rab tu rtogs pa dang / lus kyi dbang zil gyis mi non pa dang / tshig gi dbang par dka' ba dang / ye shes</text></item>
<item><p>263b2</p><section>phal chen</section><text>kyi dbang tshigs bzhin du khong du tshud par byed pa ste/ kye rgyal ba'i sras chos dkar po'i rnam pa bcu po de dag gis de bzhin gshegs pa dgra bcom pa yang dag par rdzogs pa'i sangs rgyas rnams kyi chos kyi 'khor lo sems can gzhan gyi sems kyi rgyud la thogs pa pa dang /</text></item>
<item><p>263b3</p><section>phal chen</section><text>mngon par par 'byung bar 'gyur ro/ /kye rgyal ba'i sras sangs rgyas kyi phrin las rdzogs par mdzad zin pa'i de bzhin gshegs pa dgra bcom pa yang dag par rdzogs pa'i sangs rgyas ni don bcu'i dbang gzigs nas yongs su mya ngan las 'da' ba chen po ston te/ bcu gang zhe na</text></item>
<item><p>263b4</p><section>phal chen</section><text>'di ltar yang dag pa ji lta ba bzhin du 'du byed rtag pa yongs su bstan pa dang / 'dus byas thams cad yid brtan du mi rung bar bstan pa dang / mya ngan las 'da' ba'i phyogs bde bar 'gro bas 'jigs pa dang bag tsha ba thams cad dang bral ba yang dag par bstan pa dang / gzugs</text></item>
<item><p>263b5</p><section>phal chen</section><text>kyi lus la zhen pa'i lha dang rnams la gzugs kyi lus rtag pa nyid du yang dag par bstan pa dang / chos kyi sku la yang dag par sbyar ba dang / rnam par 'gyur ba'i mthus phyir zlog par yongs su bstan pa dang / 'du byed thams cad 'dod dgur rung zhing dbang bsgyur du pa yongs su</text></item>
<item><p>263b6</p><section>phal chen</section><text>bstan pa dang / sa gsum gyi 'khor ba thams cad sgyu ma'i rnam pa lta bur yongs su bstan pa dang / mya ngan las 'das pa ni snying po dam pa ste/ 'jigs pa'i chos nyid du yang dag par bstan pa dang / kun 'byung zhing 'jig pas 'bral bar 'gyur ba yongs su bstan pa dang / kye rgyal</text></item>
<item><p>263b7</p><section>phal chen</section><text>ba'i sras sangs rgyas bcom ldan 'das kyi chos nyid kyis kyang de bzhin te/ sangs rgyas kyi phrin las thams cad rdzogs par mdzad de/ dgongs pa thams cad yongs su rdzogs shing chos kyi 'khor lo shin tu bskor te/ 'dul ba thams cad shin tu dul nas byang chub sems dpa'</text></item>
<item><p>264a1</p><section>phal chen</section><text>thams cad shin tu lung bstan par 'gyur te/ mnyam pa med pa'i go 'phang yongs su mya ngan las 'da' ba chen por yongs su mya ngan las 'da'o/ /kye rgyal ba'i sras don bcu po de dag yang dag par gzigs nas/ de bzhin gshegs pa dgra bcom pa yang dag par</text></item>
<item><p>264a2</p><section>phal chen</section><text>rdzogs pa'i sangs rgyas mnyam pa pa'i go 'phang yongs su mya ngan las 'das pa chen po yongs su ston to/ /kye rgyal ba'i sras 'di ni byang chub sems dpa' rnams kyi spyod pa yongs su sbyong ba zhes bya ba'i chos kyi sgo ste/ yang dag par rdzogs pa'i sangs rgyas mang pos gsungs pa'o/ /</text></item>
<item><p>264a3</p><section>phal chen</section><text>don tshang pa khong du chud par 'gyur ba'o/ /mkhas pa'i skye bo dga' bar byed pa'o/ /byang chub sems dpa' thams cad kyi spyod pa dang / smon lam chen po rgyun 'chad par byed pa'o/ /sems can gang gis 'di thos par gyur te/ thos nas kyang mos par byed pa dang / mos par</text></item>
<item><p>264a4</p><section>phal chen</section><text>gyur nas kyang nan tan gyis yang dag par bsgrubs pa de dag thams cad myur du bla na pa yang dag par rdzogs pa'i sangs rgyas su mngon par 'tshang rgya bar 'gyur ro/ /kye rgyal ba'i sras de ci'i phyir zhe na/ byang chub ni byang chub sems dpa' nan tan lhur byed pa rnams kyis 'grub kyi nan tan</text></item>
<item><p>264a5</p><section>phal chen</section><text>dang ldan pa rnams kyis ma yin no/ /kye rgyal ba'i sras de lta bas na byang chub sems dpa' sems dpa' chen po nan tan la gnas pas 'jig rten las 'das pa'i chos kyi sgo'i le'u byang chub sems dpa'i spyod pa dang yon tan gyi 'byung gnas don rnam par gdon za ba'i me tog chos kyi sgo thams</text></item>
<item><p>264a6</p><section>phal chen</section><text>cad la yang dag par gzhol ba/ ye shes kyi sgo la 'jug pa 'jig rten gyi lam thams cad las yang dag par 'das pa nyan thos dang rang sangs rgyas thams cad kyi lam dang bral ba/ 'gro ba thams cad dang thun mong ma yin pa/ chos thams cad kyi sgo snang bar byed par 'gro ba thams cad kyi 'jig</text></item>
<item><p>264a7</p><section>phal chen</section><text>rten dang / 'jig rten las 'das pa'i dge ba'i rtsa ba rnam par 'phel bar byed pa 'di rim gror byas te/ mnyan par bya'o/ /blang bar bya'o/ /yongs su gzung bar bya'o/ /yongs su bzung nas kyang nges par rtogs pa'i sgos yongs su sbyang ba dang / smon lam mngon par bsgrub pa la</text></item>
<item><p>264b1</p><section>phal chen</section><text>brtson par bya'o/ /kye rgyal ba'i sras de ltar brtson pa'i byang chub sems dpa' rnams la ni bla na med pa yang dag par rdzogs pa'i byang chub dkon pa ma yin no/ /'jig rten las 'das pa'i chos kyi sgo'i le'u chos thams cad kyi sgor yang dag par gzhol ba'i chos kyi rnam grangs 'di</text></item>
<item><p>264b2</p><section>phal chen</section><text>bstan pa'i tshe sangs rgyas kyi mthu dang chos kyi rnam grangs 'di'i chos nyid thob pas phyogs bcu'i 'jig rten gyi khams tshad grangs pa rnams rab tu g.yos par gyur to/ /'jig rten gyi khams g.yos par gyur pa de dag thams cad kyang snang ba chen pos rgyas shing gsal</text></item>
<item><p>264b3</p><section>phal chen</section><text>bar gyur to/ /phyogs bcu'i sangs rgyas bcom ldan 'das kyang dgyes par gyur te/ byang chub sems dpa' kun tu bzang po la zhal bstan nas gsung brjod pa/ kye rgyal ba'i sras legs so legs so/ /ji ltar khyod kyis byang chub sems dpa' sems dpa' chen po rnams la</text></item>
<item><p>264b4</p><section>phal chen</section><text>'jig rten las 'das pa'i chos kyi sgo'i le'u byang chub sems dpa'i spyod pa dang / yon tan gyi 'byung gnas don rnam par gdon mi za ba'i me tog chos kyi sgo thams cad la yang dag par gzhol ba ye shes kyi sgo la 'jug pa 'jig rten gyi lam thams cad las yang dag par 'das</text></item>
<item><p>264b5</p><section>phal chen</section><text>pa/ nyan thos dang rang sangs rgyas thams cad kyi lam dang bral ba 'gro ba thams cad dang thun mong ma yin pa chos thams cad kyi sgo snang bar byed pa/ 'gro ba thams cad kyi 'jig rten dang 'jig rten las 'das pa'i dge ba'i rtsa ba rnam par 'phel bar byed pa 'di bstan pa ni rgyal</text></item>
<item><p>264b6</p><section>phal chen</section><text>ba'i bu khyod chos 'di dag la legs par bslabs pas shin tu byang ba ste/ rgyal ba'i bu khyod kyis chos kyi byin gyi rlabs dang mthus/ mos pa'i chos kyi rnam grangs 'di legs par bshad de nged kyis kyang mngon par bsngags so/ /de bzhin du de bzhin gshegs pa thams cad</text></item>
<item><p>264b7</p><section>phal chen</section><text>kyis kyang mngon par bsngags so/ /kye rgyal ba'i bu khyod kyi chos kyi rnam grangs 'di da lta dang ma 'ongs pa'i byang chub sems dpa' rnams kyis ma thos pa'i chos thos par bya ba'i phyir nged kyis byin gyis brlab pa mdzad do/ /de nas byang chub sems dpa' sems dpa' chen po kun tu</text></item>
<item><p>265a1</p><section>phal chen</section><text>bzang pos sangs rgyas kyi byin gyi rlabs kyis phyogs bcur bltas te/ 'khor gyi dkyil 'khor thams cad la bltas nas/ chos kyi dbyings thams cad la bltas te/ de'i tshe tshigs su bcud pa 'di dag smras so/ /gang rnams de dag bskal pa bye ba khrag</text></item>
<item><p>265a2</p><section>phal chen</section><text>khrig stong du brtul zhugs dka' spyad pa/ /gang rnams de dag sangs rgyas bye ba khrag khrig stong las byung ba'i chos kyi sras/ /gang rnams de dag sems can bye ba khrag khrig stong rnams byang chub rab 'god pa/ /dpe zla pa de dge rnams kyi spyod pa bshad kyis rtse gcig mnyan par</text></item>
<item><p>265a3</p><section>phal chen</section><text>byos/ /gang dag sangs rgyas khrag khrig mtha' yas mchod kyang bdag ni sangs rgyas gnas pa/ /gang dag nyon mongs bcings pa'i 'gro ba thar byed sems can 'du shes mi gnas dang / /gang rnams de dag sangs rgyas yon tan rtag tu tshol yang yon tan gnas pa/ /de</text></item>
<item><p>265a4</p><section>phal chen</section><text>dag 'jig rten rab tu dga' bar byed pa'i spyod mchog mdzes pa brjod par bya/ /gang rnams de dag srid pa gsum na las dang nyon mongs bdud kyi dbang song snang / /gang rnams de dga' 'phags pa'i yon tan ldan zhing khyu mchog spyod pa ston pa po/ /gang rnams de dag gti mug nyon mongs</text></item>
<item><p>265a5</p><section>phal chen</section><text>nyes bral bsam pa zhi zhing rab zhi ba/ /'gro ba rnams la spyod pa'i rim pa ston pa de dag yon tan brjod par bya/ /gang rnams de dag bdud g.yo 'gro ba kun las rgal te thams cad dbang byed pa/ /'gro ba thams cad bdag la sprul pa sna tshogs tha dad mtha' yas rab tu ston/ /sems</text></item>
<item><p>265a6</p><section>phal chen</section><text>bskyed gyur ma thag tu gnas dang 'jig pa'i bya ba thams cad ston byed pa/ /de dag yon tan sna tshogs mdzes pa sems can dga' bar byed pa brjod par bya/ /srid pa'i rgyud na sems can sdug bsngal nyen cing skye dang rga bas gzir ba dang / /'chi dang mya ngan dag gis gtses shing</text></item>
<item><p>265a7</p><section>phal chen</section><text>gnod byas nyon mongs kun tu gzir mthong nas/ /de dag thar bar bya phyir snying rje rgya cher bskyed nas ye shes mchog dgod pa/ /de dag yon tan shin tu dge ba phyogs tsam bshad kyis rtse gcig mnyan par byos/ /sbyin dang tshul khrims bzod pa brtson 'grus dga' bar bsam</text></item>
<item><p>265b1</p><section>phal chen</section><text>gtan la yang rnam par rtsen/ /shes rab thabs kyi pha rol phyin cing byams dang snying rje lhag pa'i bsam pa dang / /dga' ba'i chos la brtson zhing btang snyoms dga' bas bskal pa brgyar yang spyod spyad pa/ /de dag spyod ldan yon tan ldan pa rnams kyi yon tan bstan gyis de dag</text></item>
<item><p>265b2</p><section>phal chen</section><text>nyon/ /gang rnams de dag byang chub gnyer phyir bye ba khrag khrig stong gi lus skoms pa/ /gang rnams byang chub zhi ba tshol phyir srog la lta ba par gyur pa dang / /gang rnams de dag sems can phan phyir rtag brtson bdag gi bde ba tshol ba/ /byams dang snying rje'i sems ldan</text></item>
<item><p>265b3</p><section>phal chen</section><text>thub pa de dag kun gyi spyod mchog brjod par bya/ /rgya mtsho'i chu thigs bgrangs pa re res thams cad zad par bya bar rung srid kyi/ /de dag yon tan bskal ba bye ba khrag khrig du ma stong du brjod byas kyang / /dpe tsam bya bar mi nus legs par brjod cing bstan par nus 'on</text></item>
<item><p>265b4</p><section>phal chen</section><text>kyang go/ /sems can phan pa'i don du sangs rgyas yul rnams bstan par bya ba mnyan par byos/ /gang dag 'gro ba rnams kyi don phyir dge ba kun 'dzin dkar po 'phel byed kyang / /mtho bar sems dma' bar sems dman chos tshol ngoms par yongs</text></item>
<item><p>265b5</p><section>phal chen</section><text>mi 'gyur/ /'gro ba kun nas don gnyer chu klung ye shes mtsho chen shes rab shing sdong ste/ /ston pa'i mkhas pa de dag rnams ni sa ltar 'gro ba thams cad 'tsho ba yin/ /byams pa rlan yin snying rje rtsa ba dga' ba sdong po brtan pa sdom pa ste/ /ze ba ye shes dri ni</text></item>
<item><p>265b6</p><section>phal chen</section><text>tshul khrims bzang po lo ma me tog yon tan can/ /sangs rgyas 'od kyis rab tu rgyas byas blo gros ldan pa sems can dgar byed pa/ /de dang de dag pad+mo lta bur 'dus byas ma gos 'gro ba rnams la snang / /sa bon mos pa sa gzhi bsam pa byams dang snying rje dag ni rtsa ba</text></item>
<item><p>265b7</p><section>phal chen</section><text>ste/ /sdong po shes rab thabs ni yal ga lcug ma dag ni pha rol phyin rab lnga/ /bsam gtan shes rab mngon shes me tog rgyas pa kun mkhyen ye shes 'bras bu ste/ /chos kyi shing mchog rdzu 'phrul bya 'khod de dang des ni 'jig rten gsum po khebs/ /rim gyis dkar</text></item>
<item><p>266a1</p><section>phal chen</section><text>yangs yongs su spel ba lus yin bden pa rnams ni rkang pa ste/ /dran pa mgrin pa spyod mchog shes rab mgo yin ral pa rnam par grol ba dge/ /stong pa don dam sul dang phug yin byams dang snying rje dag ni gnyis te/ /de dag seng ge lta bur</text></item>
<item><p>266a2</p><section>phal chen</section><text>bdag sgra 'byin bdud sde rab tu skrag par byed/ /'gro ba ma lus rnams ni 'khor ba'i 'brog dgon nyon mongs mi zad 'khyams 'gyur te/ /bdud kyi bya ma rta dang rkun por bcas pas zin gyis gti mug mdongs gyur pa/ lam ni rab ston mkhas sems can mthong nas</text></item>
<item><p>266a3</p><section>phal chen</section><text>ded dpon mkhas pa de dag ni/ /lam gyi mthar khrid 'jigs pa pa'i grong khyer dam pa mchog la rab tu 'god/ /'gro ba dag ni 'dod chags zhe sdang mun pa nyon mongs sna tshogs nad btab cing / /yun ring nas ni 'dus byas sdug bsngal dag la gzhol zhing sdug bsngal</text></item>
<item><p>266a4</p><section>phal chen</section><text>rab 'bar ba/ /sems can mthong nas snying rje bskyed de nyon mongs pa yi nad pa kun gso zhing / /nad rnams zhi bar byed pa stong phrag brgyad cu rtsa bzhi dam pa dag kyang ston/ /rgyal po lta bu de dang de dag 'khor rnams dga' byed 'gro la chos ston pa/ /sdig pa spongs</text></item>
<item><p>266a5</p><section>phal chen</section><text>la dge la snyen cing sangs rgyas yon tan rnams kyang tshol cig ces/ /rkang gnyis dbang po'i chos kyi yul la kun mkhyen ye shes dbang por dbang bskur ba/ /rgya chen byang chub yan lag rin chen 'byung gnas de dag 'gro ba'i 'phags pa'i nor/ /tshul khrims lte ba</text></item>
<item><p>266a6</p><section>phal chen</section><text>ting 'dzin mu khyud brgyan pa'i ye shes 'od dang shes rab mtshon/ /ye shes rno ba'i gzhung can nyon mongs 'joms zhing bdud kyi sde rnams dkrug byed pa/ /chos kyi sgron ma che 'byin mchog rnams de dang de dag sangs rgyas bskor ba yi/ /'khor lo mchog rnams bskor</text></item>
<item><p>266a7</p><section>phal chen</section><text>zhing pha rol rgol ba dag dang mu stegs thams cad 'joms/ /ye shes chu ni zab cing zad shin tu rgya chen chos kyi ro dang ldan/ /byang chub yan lag de bzhin bsam gtan rin chen gang ba 'gro kun shes par dka'/ /thams cad mkhyen pa'i gnas kyi mtha' rlabs mtha'</text></item>
<item><p>266b1</p><section>phal chen</section><text>yas yul rnams dag cing lhag bsam dge /de dang de dag ye shes rgya mtsho mtshungs bstan pa zad par 'gyur ro/ /'jig rten rab 'phags rtag tu yul gyis gos 'gro ba rnams kyi gnas gyur pa/ /bsam gtan mngon shes rab 'phel ye</text></item>
<item><p>266b2</p><section>phal chen</section><text>shes rtse mo lhag pa'i bsam pa sgul ba/ /gang dag de dang nyer phrad shes rab ye shes mchog gis rab tu 'dra bar 'gyur/ /de dang de dag yon tan ri rab shes rab rab brtan 'gro ba kun gyis bltas/ /lhag pa'i bsam pa mchog gi rdo rje mtshungs</text></item>
<item><p>266b3</p><section>phal chen</section><text>shing 'dra ste brtul zhugs thams cad brtan/ /sangs rgyas chos dang dge 'dun thams cad mkhyen pa'i spyod yas bsam pa mi phyed de/ /bdud dang sems can nyon mongs 'jig rten rlung dag gis ni bskyod rab brtan pa/ /de dang de dag 'jig rten dam pa nyon mongs</text></item>
<item><p>266b4</p><section>phal chen</section><text>'bar ba dag las bzlog par byed/ /byams pa'i sprin rnams kun 'dus snying rje stug po rig pa'i glog chen rgyu ldog pa/ /thub pa rnams ni rdzu 'phrul gnas bzhi dbyangs kyi 'brug sgra 'byin cing rab tu sgrog /so so yang dag rig dang tshul khrims yan lag brgyad</text></item>
<item><p>266b5</p><section>phal chen</section><text>ldan chu'i char 'bebs pa/ /de dang de dag sprin chen nyon mongs zhi byed sems can don phyir mngon par 'phags/ /shes rab dga' dang khrel ba dag ni 'obs te chos kyi rgyal mtshan bsgreng / /ye shes shing thags yin te thar pa'i sgo phye dran pa de dag sgo ba</text></item>
<item><p>266b6</p><section>phal chen</section><text>yin/ /bden pa rnams ni lam chen bzhi ste shin tu dge ba'i rdzu 'phrul rab brgyan pa/ /srid pa gsum na bdud sde dag gis thul grong khyer chos nyid dag tu ston/ /thams cad mkhyen gyi sems mchog shing la rab 'dug rdzu 'phrul rkang pa'i rkang pa brtan/ /gshog</text></item>
<item><p>266b7</p><section>phal chen</section><text>pa thabs kyi stobs te pha rol gnon mthu byams dang snying rje gnyis yin/ /ston pa de dag 'gro ba kun na thub mkha' lding dbang po'i drag shul 'dra/ /srid pa'i mtsho nas 'don cing lha rnams kyang mya ngan 'da' ba'i mchog la 'god/ /tshul khrims dkyil 'khor</text></item>
<item><p>267a1</p><section>phal chen</section><text>rdzu 'phrul rkang pa'i shugs ldan ye shes 'od zer phreng ba mdzes/ /'od snang kun 'char nyon mongs 'joms zhing srid pa'i rgya mtsho rab tu skem par byed/ /stobs dang dbang po dge ba'i sman 'phel sems can pad mo yongs su rgyas byed pa/ /de dang de dag</text></item>
<item><p>267a2</p><section>phal chen</section><text>snang byed chos kyi nyi ma'i khyu mchog 'gro ba kun tu 'byung / /chos dbyings rnam par dag pa dkyil 'khor 'gro ba kun gyis blta na mdzes pa ste/ /nyan thos rang rgyal rnams kyi tshogs mang skar ma 'dra ba dag ni zil gyis mnan/ /sems kyi rgyud rnams mthong nas srid pa gsum</text></item>
<item><p>267a3</p><section>phal chen</section><text>du 'phel dang 'grib pa rnam par ston/ /de dang de dag ye shes zla ba 'gro la 'char zhing mkhas pa nam mkha'i mtha'/ /chos kyi dbang po 'gro ba kun la dbang byed gzugs dang yon tan dag gis brgyan/ /ye shes rdo rje mnga' ba thabs ni ste chos la dbang chen bsgyur</text></item>
<item><p>267a4</p><section>phal chen</section><text>gnas pa/ /lus dang mtshan dang dpe byad bzang po sna tshogs kun gyi blta ba'i dbang po ste/ /chos kyi 'gro ba kun las rgyal ba de dang de dag chos kyi dbang po yin/ /srid pa gsum na 'dod pa'i 'dam dang nyon mongs las las rab 'das kun dbang po/ /byams pa</text></item>
<item><p>267a5</p><section>phal chen</section><text>snang dang thugs rje bsam gtan dga' dang btang snyoms rnams la mos/ /srid pa gsum po kun tu tha dad lus ston chos kyi sgras kyang go byed pa/ /de dang de dag tshangs pa lta bur rnam dag mos shing lta ba'i rnam pa sel/ /'khor las rab tu 'das shing rnam dag</text></item>
<item><p>267a6</p><section>phal chen</section><text>yul dang ldan pa bdag po chos kyi dbang / /phyir ldog 'gyur blo gros che 'chang gang rnams theg pa dma' dang tha dad la/ /chos kyi dbang por dbang bskur 'jig rten dam pa ye shes phyir ldog 'gyur ba/ /thams cad mkhyen pa'i yon tan dbang phyug grags chen</text></item>
<item><p>267a7</p><section>phal chen</section><text>de dang de dag 'jig rten dbang / /nam mkha'i mkha' dbyings lta bur dngos dang rnam bral pa thams cad rnam bstsal ba/ /'gro ba kun tu bya ba nyams len khyu mchog ci la 'ang gnas pa pa ste/ /'gro ba kun tu spyod pa dkar zhugs mkhas pa de dag rab</text></item>
<item><p>267b1</p><section>phal chen</section><text>tu gnas pa/ /de dang de dag ye shes dge zhing dag pas shes rab nam mkha'i dbyings dang 'dra/ /de dang de dag shin tu rgya chen thabs ldan sa ltar 'gro ba kun gyi gsos/ /chu 'dra de dang de dag byams dang snying rjes nyon mongs rnams ni rab tu sel/ /de</text></item>
<item><p>267b2</p><section>phal chen</section><text>dang de dag ye shes myes ni nyon mongs sreg cing bag chags bcas pa bstsal/ /ston pa de dag gnas rlung dang 'dra bar srid pa gsum na rab tu rgyu/ /de dang de dag rin chen 'dra ste shin tu dkon zhing 'gro ba dbul yang sel/ /de dang de dag rdo rje lta bur srid</text></item>
<item><p>267b3</p><section>phal chen</section><text>pa gsum na lta ba kun tu 'joms/ /de dang de dag yon tan kun gyi 'phring ba sna tshogs 'jig rten gsum mdzes byed/ /ston pa de dag nor bu rin chen mtshungs 'dra spyod pa kun gyi gtsug tu phyin/ /de dang de dag me tog lta bur yon tan rab rgyas byang chub</text></item>
<item><p>267b4</p><section>phal chen</section><text>yan lag rtse/ /phreng ba lta bur de dang de dag smon lam bcings shing 'jig rten mgon la gnas/ /de dang de dag tshul khrims ma nyams skyon med rnam dag dri ni dri rab zhim/ /de dang de dag 'jig rten gsum na chos dang ye shes kyi ni bag chags dag /gdugs 'dra de dang</text></item>
<item><p>267b5</p><section>phal chen</section><text>de dag stobs kyi bla res nyon mongs rdul las skyob par byed/ /ye shes rgyal mtshan bsgreng ba'i thugs mnga' de dang de dag nga rgyal rgyal mtshan snyol/ /de dang de dag spyod pa'i ba dan sna tshogs yid 'ong ye shes kun tu 'phags/ /gos 'dra de dang de dag rdzu 'phrul</text></item>
<item><p>267b6</p><section>phal chen</section><text>yon tan 'gro ba kun la khebs par byed/ /theg pa 'dra ba khyu mchog mtha' yas de dang de dag 'jig rten gsum las 'byin/ /de dang de dag rab dul glang po lta bur yid kyis rtag tu dul la gnas/ /de dang de dag rdzu 'phrul rtas ni khal chen khyer zhing 'jig</text></item>
<item><p>267b7</p><section>phal chen</section><text>rten gsum las 'da'/ /klu yi dbang po lta bu de dang de dag sems kyi yul du chos char 'bebs/ /de dang de dag 'gro ba kun la me tog u dum ba ra mtshungs 'dra shin tu dkon/ /dpa' bo lta bu de dang de dag nyon mongs 'joms zhing bdud kyi sde rnams 'khrug /</text></item>
<item><p>268a1</p><section>phal chen</section><text>ldog 'khor lo lta bu de dang de dag 'dren pa rnams kyis rab tu btsud/ /de dang de dag sgron ma lta bur mun pa sel cing sems can lam yang ston/ /de dang de dag chu klung lta bur yon tan ded cing lam rgyud rjes su 'gro/ /de dang de dag</text></item>
<item><p>268a2</p><section>phal chen</section><text>zam pa lta bur ngal ba par rtag tu 'gro ba sgrol/ /gru dang gru chen lta bur smon lam rab btab ye shes gangs chen mtsho thob byed/ /de dang de dag mnyan pa lta bur 'gro ba ye shes thang chen mchog la 'god/ /de dag skyed mos tshal gyi dga' la rtse zhing</text></item>
<item><p>268a3</p><section>phal chen</section><text>'gro la yang dag spyod pa ston/ /de dag chos kyi rnam thar mngon shes me tog ye shes gzhal khang dag pa/ /mkhas pa de dang de dag sman ltar nad zhi byed cing nyon mongs rab tu sel/ /sman gyis rgyas pa'i gangs ri lta bur de dang de dag ye shes 'byung gnas so/ /de dag</text></item>
<item><p>268a4</p><section>phal chen</section><text>sangs rgyas lta bur ye shes kyis ni 'gro ba gnyid log mun pa sel/ /yang dag sangs rgyas lta bur gzhan yid kyis 'gro ba yang dag rtogs par byed/ /de dang de dag rgyal ba ci 'dra de ltar 'ongs te mkhas pa de nyid gnas/ /de dag thams cad mkhyen pa lta bur ye shes</text></item>
<item><p>268a5</p><section>phal chen</section><text>'byung gnas kun nas sgor yang zhugs/ /zhi ba skyed pa de dang de dag ston pas rab bsngags 'gro ba kun la ston/ /de dang de dag rang gi ye shes yul dang thams cad mkhyen pa'i spyod yul shes/ /de dang de dag tshad dpung dang 'dra bar 'gro ba kun na thub pa / /de</text></item>
<item><p>268a6</p><section>phal chen</section><text>dag ye shes 'jigs blo gros 'chang ba thams cad mkhyen pa'i chos kyang shes/ /gang na gang dag 'gro ba kun gyi gzugs dang rnams ji snyed snang yod pa/ /kun tu gzugs snyoms gzugs kyi rjes su song zhing dbyangs rjes su song ba yin/ /gzugs</text></item>
<item><p>268a7</p><section>phal chen</section><text>rnams kun las 'das shing dang rnam par bral yang bya ba thams cad ston/ /de dag mthu ni 'gro ba rnams kyis rnam pa kun tu brjod par mi nus so/ /gang dag 'di 'dra'i yon tan thob cing dngos bral dngos po pa'i chos gnas shing / /yod dang pa'i mdud</text></item>
<item><p>268b1</p><section>phal chen</section><text>pa thams cad bral ba mkhas pa ye shes mngon sum can/ /thams cad shes kyang ye shes rten pa ma yin ye shes de la gnas pa min/ /de dag spyod la 'jug pa yid 'ong 'jig rten dga' bar byed pa bshad par bya/ /chos kyi tshul ni sgyu ma'i rang bzhin dngos po dben</text></item>
<item><p>268b2</p><section>phal chen</section><text>pa lta bur rab rtogs nas/ /mkhas pa sangs rgyas byin gyi rlabs kyis smon lam thabs dang snying rje dag kyang byed/ /sprul pa'i ye shes sgo dang ldan pas khyu mchog bya ba sna tshogs rab ston pa'i/ /byang chub sems dpa' ma nor yid can rtse gcig mnyam</text></item>
<item><p>268b3</p><section>phal chen</section><text>pa pa legs par grag /lus gcig la ni mtha' yas lus dang rgya chen lus rnams tha dad rab tu ston/ /sems yid sems kyi yul 'on kyang 'gro ba kun tu de dag ston/ /khyu mchog brjod pa'i pha rol phyin pa de dag dbyangs gcig rnam par</text></item>
<item><p>268b4</p><section>phal chen</section><text>rjod byed kyang / /'gro ba dag gi sgra skad ji snyed yod pa de dag thams cad rab tu brjod/ /nyon mongs rgyud byung lus dang bral yang sems can rnams kyi lus la dbang bsgyur te/ /brjod du pa'i tshul gyis zhi ba rtogs shing sgra rnams thams cad rab tu ston/ /</text></item>
<item><p>268b5</p><section>phal chen</section><text>de dag sems kyi rang bzhin zhi zhing 'od gsal nam mkha' mtshungs par yang dag shes/ /'gro ba kun la bya ba rnam pa sna tshogs sgo nas 'jig rten sna tshogs ston/ /de dag lus rnams gang la'ang gnas pa de lus kyang de dag ston pa byed/ /'gro ba</text></item>
<item><p>268b6</p><section>phal chen</section><text>thams cad kyi ni skye ba dag dang rgyu mthun gnas pa ji snyed pa/ /thams cad kun tu skye ba'i lus dang ldan yang skye ba dag la gnas pa / /rang gi lus la mkha' 'dra dngos bral sems can sems la sna tshogs rnam pa ste/ /mkhas pa kun la dbang bsgyur de</text></item>
<item><p>268b7</p><section>phal chen</section><text>dag lus ni mtha' yas kun tu ston byed cing / /me tog dri dang byug pa phye ma sil snyan gdugs dang ba dan rgyal mtshan rnams/ /thams cad mkhyen la mchod pas rkang gnyis gtso bo 'jig rten mchog la mchod byed cing / /mkhas pa bsam pa thag</text></item>
<item><p>269a1</p><section>phal chen</section><text>pas lus kyis 'du byed mchod pa dam pa kun tu ston/ /mkhas pa de dag rgyal ba zhabs kyi drung 'khod rgyal ba thams cad kyi/ /'khor rnams kun na snang zhing mtshungs de dag zhu ba kun kyang zhu ba byed/ /chos kyi dam pa thos nas ting 'dzin re re mtha'</text></item>
<item><p>269a2</p><section>phal chen</section><text>yas sgo ldan thob gyur cing / /blo gros ldan pa de snyed rnam par ldan pa ston pa byed kyang zad pa / /'gro ba sgyu ma lta bur rtogs nas shes rab ye shes thabs kyi pha rol phyin/ /sgyu ma lta bu'i chos dang gzugs spobs mtha' yas dang ba 'gro ba kun la ston/ /</text></item>
<item><p>269a3</p><section>phal chen</section><text>sna tshogs gzugs dang sgra rnams mtha' yas shin tu rgya che sems kyang rab tu ston/ /'gro ba thams cad la ni 'du shes dra ba 'jug pa ston kyang gnas pa / /'gro don rjes 'gro de dag la la dag tu thog ma'i sems su 'gro la ston/ /la lar 'gro ba kun la</text></item>
<item><p>269a4</p><section>phal chen</section><text>byang chub spyod pa mtha' yas rgya chen dag kyang ston/ /la lar sbyin dang tshul khrims bzod pa brtson 'grus brtan dang shes rab rnams/ /la lar tshangs pa'i lam sdud kha cig tu ni spyod pa mchog kyang rab tu ston/ /mkhas pa rtog de dag la lar spyod pa</text></item>
<item><p>269a5</p><section>phal chen</section><text>rdzogs shing bzod pa thob pa ston/ /la lar skye ba gcig gis thogs par nges shing la lar rgyal bas dbang bskur ba/ /la lar nyan thos gzugs su gyur cing la la dag du rang rgyal gzugs su 'gyur/ /bye ba khrag khrig mang po'i zhing du mya ngan 'da' yang spyod las</text></item>
<item><p>269a6</p><section>phal chen</section><text>ldog pa / /de dag la lar lha dbang brgya byin lha dang bcas pa la lar tshangs par 'gyur/ /de dag la lar lha'i bu mo brgyas bskor la lar gcig pu spyod par ston/ /la lar dge slong rab tu zhi zhing yid zhi la lar rgyal po dbang phyug 'gyur/ /la lar chos kyi dra</text></item>
<item><p>269a7</p><section>phal chen</section><text>bar 'jug pa'i ye shes khyu mchog gzugs kyang rab tu ston/ /la lar bud sgyu rtsal pha rol rab phyin la lar dka' thub can du 'gyur/ /la lar 'dod pa'i longs spyod rgya chen ston cing la lar bsam gtan thub pa byed/ /la lar mya ngan 'da' dang tshe'i sa dang la lar</text></item>
<item><p>269b1</p><section>phal chen</section><text>rgan dang byis par ston/ /de dag spyod pa bsam na skye bo mos par 'gyur te yid gnyis rnyed par 'gyur/ /la lar lha dang 'grogs shing la lar shi 'pho la lar mngal 'gro gnas par ston/ /la lar mngal zhugs la lar rnam par sangs rgyas la lar</text></item>
<item><p>269b2</p><section>phal chen</section><text>'khor lo rab tu bskor/ /la lar skye ba la lar mya ngan las 'das pa la lar bzo yang rab tu slob/ /la lar bud tshogs kyi dbus gnas la lar ting 'dzin la lar mngon par 'byung / /la lar khyu mchog byang chub dam par sangs rgyas byang chub shing gi drung</text></item>
<item><p>269b3</p><section>phal chen</section><text>na bzhugs/ /la lar 'khor lo rab tu bskor zhing la lar sna tshogs chos rnams yongs su tshol/ /la lar sangs rgyas gyur cing zhing rnams bye ba brgyar khyab 'gro bar ston byed kyang / /byang chub don du spyod pa dag gi tshogs rnams las kyang phyir ldog ma</text></item>
<item><p>269b4</p><section>phal chen</section><text>yin no/ /bskal pa'i grangs la 'jug pa'i pha rol phyin pas bskal pa bye ba phrag brgya dag /khyu mchog sems gcig nang ston sems gcig bskal pa brgyar yang de bzhin ston pa byed/ /'gro ba thams cad la'ang rtog dang rtog pa yi yul rnams thams</text></item>
<item><p>269b5</p><section>phal chen</section><text>cad ston/ /pa cing phyogs la gnas spyod pa de dag kun kyang rab tu ston/ /gang phyir rgyal ba nye rgyal de dag nyi tse'i phyogs kun na bzhugs pas na/ /'gro ba kun gyi rgyal ba ji snyed pa dag thams cad rdul gcig steng du mthong / /</text></item>
<item><p>269b6</p><section>phal chen</section><text>sangs rgyas zhing rnams bsgrub dang sems can yul dang chos kyi rgyu tshul rnams kyang mthong / /de ltar brtson pas bskal pa khrag khrig brtson byed 'on kyang cha shas zad mi 'gyur/ /de ltar 'gro ba kun gyi sems can tshul rnams mtha' yas rgya che rab tu shes/ /</text></item>
<item><p>269b7</p><section>phal chen</section><text>sems can gcig la mtha' yas lus dang rgyu dang bye ba khrag khrig yod pa rnams/ /de dag 'gro ba gcig dang ma lus thams cad dag la rnam pa kun tu ston pa byed/ /bslab pa 'di yi phyogs la pha rol phyin te ma bslabs rnams ni ston pa byed/ /dbang po rnon</text></item>
<item><p>270a1</p><section>phal chen</section><text>po dang ni 'bring dang gang dag dbang po rtul ba'ang rab shes nas/ /'gro bar skal ba yod dang skal ba med pa'i dbang po'i 'khor lo skor ba byed/ /dbang po re re la yang dbang po thams cad rnam pa phan tshun gnas pa dang / /dbang po'i dngos po phra ba'i</text></item>
<item><p>270a2</p><section>phal chen</section><text>tshul dang gang dag dbang po brtan pa 'ang rab tu shes/ /de ltar khams dang mos dang bsam pa spyod dang nyon mongs bag chags rnams kyang shes/ /sngon gyi mtha' dang phyi ma'i mtha' yi sems spyod da ltar byung ba'ang de bzhin te/ /sems can kun gyi spyod pa'i pha rol phyin</text></item>
<item><p>270a3</p><section>phal chen</section><text>kyang 'od dang 'gro ba yod ma yin/ /ma nor spyod pa shes nas 'gro ba kun la chos kyi dam pa ston pa byed/ /de ltar sems kyi sems spyod sna tshogs kun nas nyon mongs nyon mongs pa dag /sems gcig la ni khong du chud nas byang chub mchog tu kun mkhyen rnams sangs rgyas/ /</text></item>
<item><p>270a4</p><section>phal chen</section><text>sems kyi skad cig gcig gis 'gro ba rnams phye rang gi shes pas rtogs gyur nas/ /sems kyi tshul shes sems rab tu gzhol bas ye shes mchog la kun kyang 'god/ /rdzu 'phrul mchog thob ye shes khyu mchog mngon par shes pa kun gyis rab tu 'phags/ /</text></item>
<item><p>270a5</p><section>phal chen</section><text>sems bskyed gcig gis khrag khrig mtha' yas zhing dang phyogs rnams thams cad du yang 'gro/ /de ltar ye shes dbang bsgyur 'gro zhing bskal pa bye ba khrag khrig zad byed kyang / /sgra rgyud shin tu phra ba gcig la zhugs par gnas las gar yang 'pho ba / /'tsho ba'i</text></item>
<item><p>270a6</p><section>phal chen</section><text>don du sgyu mkhan gzugs rnams sna tshogs 'gro ba kun la ston byed kyang / /sgyu ma kun btsal gzugs su gzugs yod ma yin par yang pa / /de ltar mkhas pa ye shes thabs dang shes rab rgya chen sgyu mar zhugs pa rnams/ /sprul pa</text></item>
<item><p>270a7</p><section>phal chen</section><text>phun sum tshogs pas 'jig rten phal chen khyab par byas shes rab tu ston/ /nyi ma zla ba mkha' la rgyu zhing mdzes la shin tu 'phags pa rnams/ /ma rnyogs chu rnams ji snyed dag tu snang yang de ni chu dang 'dres ma yin/ /de ltar chos nyid dag pa'i dkyil 'khor mchog la shes</text></item>
<item><p>270b1</p><section>phal chen</section><text>pas shin tu 'phags pa rnams/ /'gro ba dag pa'i sems kyi yul la snang yang 'gro ba dag dang mdzes ma yin/ /la la gnyid log lam dag na bya ba rnam pa sna tshogs tha dad byed/ /lo ni bye ba khrag khrig mang po zad par rmis kyang mtshan mo de ma zad/ /de ltar chos nyid rang bzhin</text></item>
<item><p>270b2</p><section>phal chen</section><text>mtshungs par rjes rtogs bya ba sna tshogs kun ston te/ /skad cig gcig la bskal pa bye ba zad byed de dag ye shes zad 'gyur/ /ri yi dbang po'i ri sul gnas pa 'jig rten dag dang mnyam du thos pa'i sgra/ /kun nas sgra'i sgra brnyan de dang 'dra bar brjod kyang rtog cing</text></item>
<item><p>270b3</p><section>phal chen</section><text>g.yo ba / /de bzhin chos kyi rang bzhin shes pa'i khyu mchog byang chub sems dpa' mkhas pa dag /rtog pa par sems can sgra rnams ji snyed par ni chos dang spyod pa ston/ /dpyid zla dag gi smyig rgyu g.yos la ji ltar sems can chur ni 'du shes nas/ /</text></item>
<item><p>270b4</p><section>phal chen</section><text>de nas chu rnyed 'gyur rab tung du cing je bas je skom rnam 'phel ba/ /de ltar mkhas pa thar la zhugs pa sems can dag gi nyon mongs g.yo ba rnams/ /shes pas rtogs nas sems can 'du shes bya phyir zhing bya ba rnam par 'phel/ /gzugs ni dbu ba</text></item>
<item><p>270b5</p><section>phal chen</section><text>lta bur khyu mchog ston te tshor ba chu'i chu bur 'dra/ /'du shes thams cad smyig rgyu lta bur rag las 'du byed chu skyes shing dang 'dra/ /sems ni sgyu 'dra bsgrub bya skyed byed de bzhin bya ba sna tshogs rab tu ston/ /de ltar phung po dgod pa ston kyang dbang bsgyur dag ni de la gnas</text></item>
<item><p>270b6</p><section>phal chen</section><text>pa / /skye mched stong ba'i rang bzhin dbang 'khrul 'khor bya ba kun tu 'byin byed dang / /khams ni chos kyi dbyings mtshungs dngos po dag dang bral bar 'gro ba rnams la ston/ /dam pa'i don tshul zhi ba las ni bden pa sna tshogs rnams kyang rab tu ston/ /de ltar de</text></item>
<item><p>270b7</p><section>phal chen</section><text>dag chos tshul rnam par dgod pa ston pa byed kyang gnas pa / /'ong ba cing phyogs su 'gro ba la rgyud du gnas pa'i/ /nyon mongs rgyu las byung ba'i las dang las las sdug bsngal de ltar lam gsum du/ /rkyen la rag las 'byung ba rnams dang yod dang</text></item>
<item><p>271a1</p><section>phal chen</section><text>las rab tu 'das pa yi/ /yang dag don dam dbu ma'i lam ni dngos po la gnas pa rab tu ston/ /skad cig gcig la dus gsum khong du chud kyang skad cig sna tshogs rnams kyang bstan/ /'dod dang gzugs khams kyi yul</text></item>
<item><p>271a2</p><section>phal chen</section><text>dang bya ba sna tshogs ston par byed/ /sdom pa gsum gyi spyod dang rab tu ldan zhing thar pa gsum yang rab tu ston/ /thams cad mkhyen pa nyid du gcig la theg pa gsum du rnam par dgod pa de bzhin ston/ /gnas dang gnas ma yin pa rab tu dbye ba'i chos dang dbang po pha rol</text></item>
<item><p>271a3</p><section>phal chen</section><text>phyin/ /khams dang mos pa dag dang nyon mongs rnam 'byed kun tu 'gro ba thob gyur pa/ /gi yul gyur sngon gyi gnas pa dran zhing nyon mongs zhi bar mkhas pa dag /sangs rgyas stobs bcu dag gis ye shes shin tu yangs kyang stobs la pa / /sangs</text></item>
<item><p>271a4</p><section>phal chen</section><text>rgyas thams cad rjes su dpog stong 'gro ba kun tu mngon sum chos bzhed de/ /nyon mongs zag pa lhan cig skyes pa mnga' byang ba'ang brnyes par 'gyur ba / /'byung bas thugs su chud pa'i ye shes rgya chen des ni 'gro ba 'don pa mdzad/ /'di yi gnas la rgyal</text></item>
<item><p>271a5</p><section>phal chen</section><text>sras 'jigs pa cing 'on kyang zhi bar spyod pa / /'khrul ba mnga' lam las g.yo ba'ang mnga' dgongs pa nyams pa 'ang mi mnga' ste/ /mos dang brtson 'grus ting 'dzin shes rab rnam par 'byed pa ye shes gang du 'ang nyams pa / /thams cad mkhyen</text></item>
<item><p>271a6</p><section>phal chen</section><text>mdzad sdom pa gsum mdzad dus gsum kun la mngon sum mkhyen mnga' ba/ /'gro ba kun gyis ma thob byams pa'i chos nyid 'phrogs chags pa brnyes pa/ /chos sgo gang dag gis ni spyod pa 'di dag rab tu thob pa smra ba'i mchog /de dag yon</text></item>
<item><p>271a7</p><section>phal chen</section><text>tan mang po don gyis brgyan pa'i phyogs tsam bdag gis brjod par bya/ /de dag spyod pa bskal pa khrag khrig dag tu brjod kyang zad par nus te/ /'on kyang ji ltar sa las rdul 'dra ye shes spyod pa phyogs tsam brjod par bya/ /sangs rgyas ye shes rten ldan</text></item>
<item><p>271b1</p><section>phal chen</section><text>bsam pa thob pas ngo mtshar 'du shes gnas pa rnams/ /spyod pa mchog dang ldan zhing byams pa'i rjes song brtson 'grus brtan pas rnam gnon cing / /tshul khrims g.yo dbugs phyin de dag 'gro ba thams cad yongs su smin par byed/ /lung bstan rab tu thob</text></item>
<item><p>271b2</p><section>phal chen</section><text>nas rgyal sras rnams kyi spyod pa tshul bzhin thob par byed/ /sangs rgyas yon tan dag la zhugs kyang sems can sems dang zhing la sems pa byed/ /bskal pa'i dus la 'jug pa'i ye shes ldan zhing mkhas pa skyo ba'i 'du shes / /gzungs kyi tshul</text></item>
<item><p>271b3</p><section>phal chen</section><text>dang yang dag tha dad stobs rnams thob cing yang dag don gyis rgal/ /bstan pa mtshungs sems kyis mkhas pa byang chub zhi ba rnam par 'tshang yang rgya/ /sems kyi spyod pa thams cad bzang po'i yon tan spyod pa'i mchog tu smon par byed/ /snying rje'i rkyen dang</text></item>
<item><p>271b4</p><section>phal chen</section><text>byams pa mchog sten byang chub dam pa spyod par byed dang ldan/ /brtson pas pha rol phyin rtogs rab tu mkhas shing skyo ba'i pha rol phyin gyur pas/ /khyu mchog mos dang rab tu rtogs pa'i stobs thob byang chub dam pa mngon 'tshang rgya/ /mnyam pa nyid kyis mnyam pa thob</text></item>
<item><p>271b5</p><section>phal chen</section><text>cing ye shes tshul gyis chos mchog ston byed pa/ /yon tan thob byed spobs dang ldan pa de dag chos kyi dbang phyug mchog tu 'gyur/ /dbang la gnas kyang gnas pa pas mnyam pa pa'i sems kyi 'brug sgra sgrog /ye shes mchog dang de bzhin sprul</text></item>
<item><p>271b6</p><section>phal chen</section><text>pa sgrub cing byang chub nye bar 'gro/ /mkhas pa de dag bskal pa 'byam klas byin rlabs shes pas dbugs phyin rab tu 'thob/ /zab la gnas pas brtan par 'gro na gnas shing nem nur bstsal bas mkhas pa rnams/ ye shes bsam gyis mi</text></item>
<item><p>271b7</p><section>phal chen</section><text>khyab chos kyi dgongs pa mkhas shing rnam phye pha rol phyin/ /snyoms par 'jug pa'i ye shes yul la zhugs nas thams cad mkhyen par 'tshang yang rgya/ /ye shes rnam thar kun gyi pha rol phyin cing mngon par shes pas rnams par rtsen/ /rig pa'i snang</text></item>
<item><p>272a1</p><section>phal chen</section><text>ldan rnam grol nyon mongs bral bas 'gro la skyed mos tshal dang 'dra/ /gang la dkar ba'i spyod pa'i gzhal khang mdzes sna tshogs spyod pa ston pa po/ /'gro ba kun la rgyan rnams du ma rab tu ston kyang sems las g.yo ba / /</text></item>
<item><p>272a2</p><section>phal chen</section><text>bsam pa shin tu shes pas brtan pa rab tu mkhas shing pha rol phyin gyur pas/ /mkhas pa dag ni dag cing sbyangs pa'i byang chub phyag rgya snang ba'i ye shes kyis/ /'gro ba dag dang mtshungs zhum khyu mchog lhag pa'i bsam pa ri bo 'dra/ /ye shes rgya mtsho 'dra dang</text></item>
<item><p>272a3</p><section>phal chen</section><text>yon tan zad don du spyod pa chen po spyod/ /de dag rin chen 'dra ba'i gnas la rdo rje lta bu'i go cha bgos pas gnas/ /shin tu rgya chen rtsom la rab tu mkhas shing 'gro ba kun na thub pa/ /byang chub mchog tu lung bstan skyon khong du chud pa'i rgya chen</text></item>
<item><p>272a4</p><section>phal chen</section><text>sems la gnas/ /sangs rgyas gter mchog mi zad thob nas thams cad mkhyen pa nyid du 'tshang rgya'o/ /rtag tu kun rdzob shes pas dbang 'gyur rnam par 'phrul pa rnams la mkhas pas na/ /zhing rnams kun dang chos kyi yul la rnam par 'phrul</text></item>
<item><p>272a5</p><section>phal chen</section><text>ba'i ye shes rgyud la gnas/ /lus dang smon lam spyod yul ye shes rnam par 'phrul pa la yang de bzhin te/ /'gro ba dag la rnam par rtse ba bye ba khrag khrig du ma mang po ston/ /mngon par shes pa'i rdzu 'phrul stobs kyis rnam par 'phrul zhing nges par rnam par</text></item>
<item><p>272a6</p><section>phal chen</section><text>rtse/ /khyu mchog de dag sangs rgyas yul la stobs thob 'gro ba kun gyis thub pa / /mkhas pa 'jigs pa dang bag tsha dang ma 'dres rnams kyis shin tu brgyan/ /sangs rgyas sras dag las rnams thams cad byed cing shin tu mdzes pa'i lus dang</text></item>
<item><p>272a7</p><section>phal chen</section><text>ldan/ /de dag lus kyi las kyi dngos po shin tu rgya che dag kyang dag cing dge /de yang 'byin pa'i tshe na rgyal bas byin gyis brlabs shing las ni mchog kyang byed/ /dam pa de dag sems bskyed gcig la sems rgyas byed pa'i sems kyang rab tu ston/ /rgyal</text></item>
<item><p>272b1</p><section>phal chen</section><text>ba'i dbang po thob pas rtag tu dbang po'i ting 'dzin dbang la rab tu gnas/ /bsam pa dag cing g.yo sgyu rnams dang bral te lhag pa'i bsam pa mngon sum gyur/ /mos pa'i 'jug pa rnam pa sna tshogs tha dad 'gro ba dag la rab tu ston/ /bag chags thams</text></item>
<item><p>272b2</p><section>phal chen</section><text>cad spangs nas spyod pa dam pa rab tu 'dzin/ /nan tan bya ba grub pa'i ye shes mkhas pas thams cad mkhyen pa 'tshang yang rgya/ /bsam pa rnam par spangs nas de dag skyon med gnas pa zhi ba'i mchog kyang thob/ /mkhas pa 'di lam shin tu bslabs pa de dag ming ni</text></item>
<item><p>272b3</p><section>phal chen</section><text>yon tan sgo nas grags/ /mtha' yas sems kyi yul ldan gnas pa par lam rnams yang du sgom pa byed/ /ye shes tshul la gnas shing 'gro ba rnams la lam gyi rgyan rnams shin tu ston/ /spyod pa lag pa lta bu dga' dang ldan pa lto yin snying po ye shes mchog /</text></item>
<item><p>272b4</p><section>phal chen</section><text>snying ni rdo rje lta bu snying rje'i go bgos ye shes gdab pa'i mtshon cha yin/ /shes rab mgo ste chos rtogs yin byang chub spyod pa yang ni rna ba yin/ /tshul khrims dag cing nyon mongs la gtsang ste mun pa zhi byed sna yin te/ /spobs pa lce yin lus ni rig pa yin</text></item>
<item><p>272b5</p><section>phal chen</section><text>te sems ni ye shes dam pa yin/ /spyod pa rgyu ba yin te byang chub shing gnas seng ge'i khri ni 'dug pa yin/ /tshangs pa'i lam rnams dag ni lam yin stong pa chags dam pa spyod yul lo/ /gang gi de dag snang bar 'gyur ba'i snang ba bde bar gshegs kyi ye</text></item>
<item><p>272b6</p><section>phal chen</section><text>shes yul/ /sems can spyod la rnam par lta ba ye shes mchog ste rnam pa sna tshogs bsgyings/ /sems can dben zhing chags dang bral ba'i sbyin pa bsnyems pa pa'i tshul khrims dang / /bzod pa mi 'khrug brtson 'grus ldog dbang bsgyur ba ni bsam gtan</text></item>
<item><p>272b7</p><section>phal chen</section><text>dam pa yin/ /rgyu ba cing nam mkha' 'dra ba shes rab byams pa sems can rnam par 'dren/ /skyo med snying rje rnam dag chos ni dga' ba nyon mongs gnas las btang yang snyoms/ /don ni zhi ba chos kyi yul la nye bar 'gro ba bsod nams 'gro la bsngos/ /ye shes</text></item>
<item><p>273a1</p><section>phal chen</section><text>tshogs ni ral gyi rnon po lta bu snang ba chen po rig pa ste/ /'gro ba rnams la thos pa ston pas mi ngoms bskal par 'dren kyang 'jigs pa / /nan tan byed la gnas te bdud rnams btul nas bdud kyi lam yang rab tu bcad/ /rgyal ba</text></item>
<item><p>273a2</p><section>phal chen</section><text>rnams kyi 'phrin las gang yin ye shes spyod dang lhag pa'i bsam pas 'dzin/ /nga rgyal las rnams rnam par spangs te rtag tu ye shes kyi 'ang bya ba byed/ /bdud rnams byin gyi rlabs bcom mkhas pa de dag sangs rgyas byin gyi rlabs kyis 'phags/ /chos kyi byin</text></item>
<item><p>273a3</p><section>phal chen</section><text>gyi rlabs thob blo gros chen po 'chang ba lha yi gnas su 'dod/ /lha rnams byas te 'chi 'phos song nas mchog gi mngal ni shin tu phra bar 'gro/ /skye ba mchog ni nye bar bstan nas mchog gi gom pa bdun ni 'dor bar byed/ /mkhas pa de dag sems can kun la</text></item>
<item><p>273a4</p><section>phal chen</section><text>bzo dang spyod dang btsun mo'i 'khor kyang ston/ /chags pa par mngon par byung nas byang chub shing drung chos kyi rgyan kyang byed/ /stong pa'i bstan las 'od zer dra ba yangs pa bkye zhing yang dag bskul ba byed/ /bdud rnams btul te byang chub go 'phang sangs rgyas</text></item>
<item><p>273a5</p><section>phal chen</section><text>chos kyi 'khor lo rab tu skor/ /sangs rgyas sa yang rab tu bstan nas 'dren pa de dag mtshungs pa par bzhud/ /gang gis mkhas pa bskal pa bye bar rnam par rtse zhing yang dag byung gyur nas/ /sems can bye ba khrag khrig stong phrag du ma sangs rgyas yon</text></item>
<item><p>273a6</p><section>phal chen</section><text>tan rab 'god kyang / /rnam pa kun tu sems can gnas chos lam yin spyod lam yin pa'i/ /de dag gi ni spyod pa 'di 'dra mtha' yas shin tu rgya chen mdor bstan to/ /de 'dra'i spyod dang ldan pa'i ye shes khyu mchog rdzu 'phrul dag gis rnam par rtse/ /zhing</text></item>
<item><p>273a7</p><section>phal chen</section><text>rnams bye ba stong yang skra rtse gcig la bskal pa khrag khrig brgyar 'dzin te/ /lag tu khyer te zhing rnams bye bar 'gro yang lus la ngal dub gang yang / /mkhas pas khyer nas ji lta'i gnas su bkod kyang 'gro ba dag la gnod pa / /'jig rten mkhyen pa'i zhing</text></item>
<item><p>273b1</p><section>phal chen</section><text>gi rgyan rnams ji snyed rnam pa tha dad bstan pa dag /kun kyang ba spu gcig gi bu gar khyu mchog de dag yang dag rab tu ston/ /mkhas pa ba spu'i bu gar rgya mtsho'i chu rnams ma lus khong chud rab ston kyang / /'phel zhing 'grib 'gro ba dag la gnod par 'gyur bya</text></item>
<item><p>273b2</p><section>phal chen</section><text>ba de yang ston/ /khor yug khrag khrig shin tu phra ba'i rdul byas lag gis bsdus khyer zhing / /zhing rnams khrag khrig bye ma snyed du 'dor byed gcig tu gnyis kyang gzhog mi byed/ /zhing rnams de dag rdul du byas te de bzhin gzhan yang rnam par 'jig byed</text></item>
<item><p>273b3</p><section>phal chen</section><text>de/ /de 'dra'i rjes su dpag pa zad par gyur kyang 'jug pa de dag mi zad do/ /'jig rten kun gyi nyi ma zla ba skar ma gang dag stong rnams ji snyed dang / /gang yang nor bu'i 'od dang yi 'od dang gang na gang rnams lha dbang 'od/ /mang po de dag rab tu 'das</text></item>
<item><p>273b4</p><section>phal chen</section><text>pa'i 'od zer khrag khrig spu gcig khung nas 'gyed/ /'jig rten kun gyi ngan song sdug bsngal zhi bar byed cing chos kyi dam pa ston/ /'gro ba ma lus sgra yi rnam pa sna tshogs skad rnams thams cad ji snyed pa/ /khyu mchog de dag tshig gcig rab tu</text></item>
<item><p>273b5</p><section>phal chen</section><text>brjod pas sgra rnams thams cad tshang bar brjod/ /srog chags bye ba rnams kyis yid du 'ong ba'i sgra thos dga' zhing mgu bar 'gyur/ /rgyal bas bstan pa'i chos kyi rnam pa ji snyed thams cad de las thos par 'gyur/ /gang yang ji snyed 'das pa'i</text></item>
<item><p>273b6</p><section>phal chen</section><text>bskal pa yod pa de dag ma 'ongs bskal par ston/ /gang yang ma 'ongs pa dang da ltar byung ba ji snyed de dag 'das par ston/ /khyu mchog dag ni zhing rnams 'tshig dang gnas pa rnam pa tha dad ston par byed/ /'gro ba ji snyed thams cad mkhas pa de dag skra rtse gcig</text></item>
<item><p>273b7</p><section>phal chen</section><text>la rab tu 'god/ /'das dang ma byon pa dang phyogs bcu kun na bzhugs pa'i rgyal ba ji snyed pa/ /de dag thams cad rang gi lus las ma nor dbang bsgyur rnam par 'phrul ba ston/ /sprul pa'i byin gyi rlabs la shes pa'i mkhas pa de dag 'gro ba ji snyed sems/ /</text></item>
<item><p>274a1</p><section>phal chen</section><text>de snyed lus rnams rdul dang bral ba ston kyang lus la gnas pa gang yang / /lam rgyud drug po gang rnams ji snyed yod pa'i 'gro ba kun gyi lus bsdus shing / /brgya byin tshangs pa 'jig rten mgon po rnams dang de bzhin lha dang</text></item>
<item><p>274a2</p><section>phal chen</section><text>yi rnams/ /gang yang nyan thos rang rgyal rnams la dad cing sangs rgyas sku la mos pa la/ /sangs rgyas byang chub 'grub pa'i spyod pa dag dang thams cad mkhyen pa'i spyod pa ston/ /'gro ba kun gyi 'du shes dra ba rab dang 'bring dang tha mar 'jug pa rnams/ /</text></item>
<item><p>274a3</p><section>phal chen</section><text>thams cad shes shing byin rlob byang chub 'tshang rgya zhing rnams kun kyang rab tu ston/ /'du shes dra ba rnams sgoms blo ldan 'jig rten 'du shes rnams la dbang bsgyur ba/ /bya ba dang ni sbyor ba ji snyed pa dang dkon mchog byang chub spyod pa ston/ /de dag de dang</text></item>
<item><p>274a4</p><section>phal chen</section><text>rnam par 'phrul pa shin tu rgya chen dam pa gzhan yang ston/ /de dag gang la 'jig rten sa pa dang yul de dag bya ba ston/ /ston kyang lta ba lhur len ma yin gzhan yang phyir zhing gong du ston pa byed/ /de dag sems can rnams kyi bsam pa ji bzhin spyod pa ji bzhin yang dag</text></item>
<item><p>274a5</p><section>phal chen</section><text>'jug /lus ni nam mkha' lta bu dag dang yid la chags 'jig rten gsum gyi gtso/ tshul khrims spos kyi byug pa rab tu zhi ba gos yin yon tan sna tshogs rgyan/ /chos kyi go 'phang skyon thob cing thams cad mkhyen pa yid bzhin nor bu ste/ /bde gshegs kun gyi</text></item>
<item><p>274a6</p><section>phal chen</section><text>ye shes dbang bskur thams cad mkhyen pa'i rgyal po'i thabs la gnas/ /pha rol phyin pa rtag 'byung 'khor lo yin te glang po mngon par shes pa mchog /ye shes rdzu 'phrul rta ste chags pa 'gro shes rab nor bu dam pa yin/ /spyod pa btsun mo bzang mo bsdu ba rnam pa bzhi po khyim bdag dam pa'o/ /</text></item>
<item><p>274a7</p><section>phal chen</section><text>thabs la shin tu mkhas pa blon po yin te mkhas pa de dag 'khor los sgyur/ /stong pa khyim ste ting 'dzin grong khyer mchog yin byams dang snying rje'i go ca'o/ /shes rab ral gyi yin te dran pa gzhu mdzes dbang po rno ba mda' yang yin/ /'jig rten mkhyen pa rnams kyi byin gyi rlabs ni</text></item>
<item><p>274b1</p><section>phal chen</section><text>gdugs te ye shes rgyal mtshan bsgreng / /de dang de dag bzod pa'i stobs kyis bdud kyi dpung dang sde rnams 'dus pa 'joms/ /gzungs ni sa ste byang chub spyod pa chu klung ye shes lu ma shes rab shing / /me tog byang chub yan lag ting nge 'dzin ni rta ste rdzu 'phrul</text></item>
<item><p>274b2</p><section>phal chen</section><text>rnam par brgyan/ /stong pa rnam thar brgyad pa rdzing bu yin te rnam par dpyod pa bzang mo btsun mo yin/ /thar ba bdud rtsi bza' ba yin te chos ni btung ba theg pa gsum gyis rtse/ /de dag spyod pa de 'dra yid 'ong khyad par 'phags te de bas gong du mang / /gang gis</text></item>
<item><p>274b3</p><section>phal chen</section><text>bskal pa bye ba khrag khrig stong du skyo ba yongs su skyo bar/ /ston pa mchod cing rnam dag zhing la brtson pas 'gro ba ye shes mchog la 'god/ /kha na ma tho kun ye shes rab gnas thams cad mkhyen pa nyid rgyas byed/ /zhing rnams rdul gyi 'brur blags re re nas kyang</text></item>
<item><p>274b4</p><section>phal chen</section><text>bgrang zhing brtsi bar nus gyur la/ /bar snang mkha' chen 'di yang skra yis gzhal te zad par bya bar nus srid de/ /skad cig gcig la 'gro ba rnams kyi sems ni bgrang tshul shes par nus srid kyi/ /sangs rgyas sras rnams spyod pa dag ni bskal pa brgyar</text></item>
<item><p>274b5</p><section>phal chen</section><text>brjod zad par nus so/ /gang zhig yon tan rnam dag 'di dag 'thob par 'dod cing gong du gzhan 'dod dang / /gang zhig sdug bsngal rnams las 'gro bar thar byas bde la 'god pa dang / /gang zhig bde bar gshegs pa'i sku gsung thugs dang mnyam du</text></item>
<item><p>274b6</p><section>phal chen</section><text>'gyur bar 'dod pa dag /des ni rdo rje lta bur brtan pa'i sems su gyis te yon tan bslab par byos/ /shin tu rgyas pa chen po'i mdo sangs rgyas phal po che zhes bya ba las/ 'jig rten las 'das pa'i le'u ste/ bzhi bcu rtsa bzhi pa'o// //</text></item>
<item><p>274b7</p><section>phal chen</section><text>sangs rgyas rmad gcad ces bya ba shin tu rgyas pa chen po'i mdo/ bam po nyi shu bzhi pa/ bcom ldan 'das mnyan du yod pa'i dze ta'i tshal skyabs pa la zas sbyin gyi kun dga' ra ba'i nang pho brang brtsegs pa rgyan chen po can na/ byang chub sems dpa'</text></item>
<item><p>275a1</p><section>phal chen</section><text>kun tu bzang po dang 'jam dpal la pa 'di lta ste/ byang chub sems dpa' sems dpa' chen po shes pa dam pa'i ye shes dang / brtan pa dam pa'i ye shes dang / chags dam pa'i ye shes dang / me tog dam pa'i ye shes dang /</text></item>
<item><p>275a2</p><section>phal chen</section><text>nyi ma dam pa'i ye shes dang / zla ba dam pa'i ye shes dang / dri dam pa'i ye shes dang / rdo rje dam pa'i ye shes dang / rdul dam pa'i ye shes dang / byang chub sems dpa' rnam par snang ba dam pa'i chos ye shes dang / byang chub sems dpa' skar ma'i rgyal</text></item>
<item><p>275a3</p><section>phal chen</section><text>mtshan dang / ri rab rgyal mtshan dang / rin chen rgyal mtshan dang / chags rgyal mtshan dang / me tog rgyal mtshan dang / dri rgyal mtshan dang / nyi ma'i rgyal mtshan dang / mdzes pa'i rgyal mtshan dang / rdul rgyal mtshan dang / byang</text></item>
<item><p>275a4</p><section>phal chen</section><text>chub sems dpa' rnam par snang ba'i rgyal mtshan dang / byang chub sems dpa' rin chen gzi brjid dang / blo gros chen po'i gzi brjid dang / ye shes rdo rje'i gzi brjid dang / dri ma pa'i gzi brjid dang / chos kyi nyi ma'i gzi brjid dang / bsod</text></item>
<item><p>275a5</p><section>phal chen</section><text>nams ri bo'i gzi brjid dang / ye shes snang ba'i gzi brjid dang / kun nas dpal gyi gzi brjid dang / kun nas 'od dpal gzi brjid dang / byang chub sems dpa' phyogs bcu snang bas rgyas par 'gengs pa'i gzi brjid dang / byang chub sems dpa'</text></item>
<item><p>275a6</p><section>phal chen</section><text>sa'i snying po dang / nam mkha'i snying po dang / pad+ma'i snying po dang / rin po che'i snying po dang / nyi ma'i snying po dang / yon tan rnam dag snying po dang / chos rgya mtsho'i snying po dang / rnam par snang ba'i snying po dang / gtsug gi snying po dang / byang chub</text></item>
<item><p>275a7</p><section>phal chen</section><text>sems dpa' pad+mo dpal gyi snying po dang / byang chub sems dpa' bzang po'i dang / rnam par dag pa'i dang / dri ma pa'i dang / chags pa pa'i dang / kun nas lta ba'i dang / shin tu rnam par lta ba'i dang / ut+pa la'i</text></item>
<item><p>275b1</p><section>phal chen</section><text>dang / rdo rje'i dang / rin po che'i dang / byang chub sems dpa' nam mkha'i dang / byang chub sems dpa' lha'i cod pan dang / chos kyi dbyings snang ba'i blo gros cod pan dang / byang chub dam pa'i cod pan dang / phyogs rnam par snang ba'i cod pan dang /</text></item>
<item><p>275b2</p><section>phal chen</section><text>sangs rgyas thams cad yang dag par 'byung ba'i snying po'i cod pan dang / 'jig rten thams cad las mngon par 'phags pa'i cod pan dang / kun nas rnam par snang ba'i cod pan dang / zil gyis non pa pa'i cod pan dang / de bzhin gshegs pa thams cad kyi seng</text></item>
<item><p>275b3</p><section>phal chen</section><text>ge'i khri 'dzin pa'i cod pan dang / byang chub sems dpa' chos kyi dbyings nam mkha' kun nas snang ba'i cod pan dang / byang chub sems dpa' tshangs pa'i dbang po'i gtsug phud dang / klu'i dbang po'i gtsug phud dang / sangs rgyas thams cad kyi sprul pa snang ba'i gtsug phud</text></item>
<item><p>275b4</p><section>phal chen</section><text>dang / byang chub dam pa'i gtsug phud dang / smon lam rgya mtsho thams cad rab tu sgrog pa'i rin chen rgyal po'i gtsug phud dang / de bzhin gshegs pa thams cad kyi 'od kyi dkyil 'khor rab tu 'gyed pa'i nor bu rin chen 'brug sgra'i gtsug phud dang / nam mkha'i</text></item>
<item><p>275b5</p><section>phal chen</section><text>dbyings thams cad tha dad par rnam par pa'i rin chen rgyal pos brgyan pa'i gtsug phud dang / de bzhin gshegs pa thams cad rnam par 'phrul pa snang ba'i rgyal mtshan dang / rin po che'i rgyal po dra bas kun nas yog pa'i gtsug phud dang / de bzhin</text></item>
<item><p>275b6</p><section>phal chen</section><text>gshegs pa thams cad kyi chos kyi 'khor lo sgrog pa'i gtsug phud dang / byang chub sems dpa' dus gsum gyi thams cad rab tu sgrog pa'i gtsug phud dang / byang chub sems dpa' rgya chen po'i 'od dang / gzi brjid dri ma pa'i 'od dang / rin po che'i</text></item>
<item><p>275b7</p><section>phal chen</section><text>'od dang / rdul dang bral ba'i 'od dang / skar ma'i 'od dang / chos kyi 'od dang zhi ba'i 'od dang / nyi ma'i 'od dang rnam par 'phrul pa'i 'od dang / byang chub sems dpa' lha'i 'od dang / byang chub sems dpa' bsod nams dpal dang / ye shes dpal dang /</text></item>
<item><p>276a1</p><section>phal chen</section><text>chos kyi dpal dang / mngon par shes pa'i dpal dang / 'od kyi dpal dang / me tog dpal dang / rin po che'i dpal dang / byang chub kyi dpal dang / tshangs pa'i dpal dang / byang chub sems dpa' kun nas snang ba'i dpal dang / byang chub</text></item>
<item><p>276a2</p><section>phal chen</section><text>sems dpa' tshangs pa'i dbyangs dang / rgya mtsho'i dbyangs dngas sgra'i dbyangs dang / 'jig rten dbang po'i dbyangs dang / ri dbang rgyal po 'thab pa'i dbyangs dang / chos kyi dbyings kun tu rgyas pa'i dbyangs dang / chos rgya mtsho thams cad rab tu sgrog pa'i dbyangs dang /</text></item>
<item><p>276a3</p><section>phal chen</section><text>bdud kyi dkyil 'khor thams cad rab tu 'dul ba'i dbyangs dang / snying rje chen po'i tshul gyi sprin rab tu sgrog pa'i dbyangs dang / byang chub sems dpa' 'gro ba thams cad sdug bsngal rab tu zhi bar bya ba'i dbugs 'byin pa'i dbyangs dang / byang chub sems dpa'</text></item>
<item><p>276a4</p><section>phal chen</section><text>chos kyis 'phags pa dang / khyad par gyis 'phags pa dang / ye shes kyis 'phags pa dang / bsod nams ri bos 'phags pa dang / yon tan gyi tshogs kyis 'phags pa dang / grags pas 'phags pa dang / kun tu snang bas 'phags pa dang / byams</text></item>
<item><p>276a5</p><section>phal chen</section><text>pa chen pos 'phags pa dang / ye shes rgya mtshos 'phags pa dang / byang chub sems dpa' de bzhin gshegs pa'i rgyud kyi gdung gis 'phags pa dang / byang chub sems dpa' 'od kyi dpal dang / mchog gi dpal dang / kun tu 'phags pa'i dpal</text></item>
<item><p>276a6</p><section>phal chen</section><text>dang / rnam par snang ba'i dpal dang / chos kyi dpal dang / zla ba'i dpal dang / nam mkha'i dpal dang / rin po che'i dpal dang / dpal gyi dpal dang / byang chub sems dpa' ye shes kyi dpal dang / byang chub sems dpa' ri'i dbang po'i rgyal po dang /</text></item>
<item><p>276a7</p><section>phal chen</section><text>chos kyi dbang po'i rgyal po dang / 'gro ba'i dbang po'i rgyal po dang / tshangs pa'i dbang po'i rgyal po dang / tshogs kyi dbang po'i rgyal po dang / lha'i dbang po'i rgyal po dang / zhi ba'i dbang po'i rgyal po dang / mi g.yo ba'i dbang po'i rgyal po dang / khyu mchog gi dbang</text></item>
<item><p>276b1</p><section>phal chen</section><text>po'i rgyal po dang / byang chub sems dpa' mchog gi dbang po'i rgyal po dang / byang chub sems dpa' rab tu zhi ba'i sgra dang / chags pa pa'i sgra dang / sa'i dbyangs kyi sgra dang / rgya mtsho'i 'brug gi sgra dang / sprin gyi dbyangs kyi sgra dang / chos snang ba'i</text></item>
<item><p>276b2</p><section>phal chen</section><text>sgra dang / nam mkha'i dbyangs kyi sgra dang / sems can kun gyi dge ba'i rtsa ba rab tu sgrog pa'i sgra dang / sngon gyi smon lam yongs su bskul ba'i sgra dang / byang chub sems dpa' bdud kyi dkyil 'khor bcom zhing par byed pa'i sgra dang / byang chub sems dpa'</text></item>
<item><p>276b3</p><section>phal chen</section><text>rin po che'i blo dang / ye shes ri bo'i blo dang / nam mkha'i blo dang / dri ma pa'i blo dang / chags pa pa'i blo dang / rnam par sangs rgyas pa'i blo dang / dus gsum snang ba'i blo dang / yangs pa'i blo dang / kun tu snang ba'i blo dang / byang chub sems dpa'</text></item>
<item><p>276b4</p><section>phal chen</section><text>chos kyi dbyings su snang ba'i blo dang / de dag la pa byang chub sems dpa' lnga stong tsam ste/ kun kyang byang chub sems dpa' kun tu bzang po'i spyod pa dang / smon lam gyis byung ba sangs rgyas kyi zhing thams cad rgyas par 'gengs pas/ chags pa</text></item>
<item><p>276b5</p><section>phal chen</section><text>pa'i spyod yul can/ de bzhin gshegs pa thams cad kyi drung du 'dong bas lus mtha' yas pa'i byin gyi rlabs dang ldan pa/ sangs rgyas thams cad kyi rnam par 'phrul pa yongs su bstan pa rnam par par bya</text></item>
<item><p>276b6</p><section>phal chen</section><text>ba la bsgrib pa pa'i gi dkyil 'khor rnam par dag pa/ de bzhin gshegs pa thams cad mngon par 'tshang rgya ba'i tshe/ nye bar 'dong ba rgyun gcod pas/ tshad par phyin pa/ chos rgya mtsho'i tshul thams cad la ye shes snang ba/ rab tu thob</text></item>
<item><p>276b7</p><section>phal chen</section><text>pas snang ba mtha' yas pa dang ldan pa/ so so yang dag par rig pa rnam par dag pas bskal pa mtha' yas par shin tu ston pa zad pa 'gro ba'i bsam pa ci lta ba bzhin du gzugs kyi lus yongs su ston pas nam mkha'i dbyings kyis klas pa'i ye shes kyi spyod</text></item>
<item><p>277a1</p><section>phal chen</section><text>yul rnam par dag cing gnas pa/ sems can gyi khams sems can pa dang / srog pa yongs su shes pas rab rib pa/ chos kyi dbyings thams cad du 'od zer gyi dra bas rgyas par 'gengs pas nam mkha'</text></item>
<item><p>277a2</p><section>phal chen</section><text>dang mnyam pa sha stag dang thabs gcig tu bzhugs so/ /nyan thos rdzu 'phrul chen po dang ldan pa lnga brgya ste/ thams cad kyang bden pa'i tshul gyi rang bzhin mngon par khong du chud pa/ yang dag pa'i mtha' mngon sum du gyur pa/ chos kyi rang bzhin la zhugs pa/ srid</text></item>
<item><p>277a3</p><section>phal chen</section><text>pa'i rgya mtsho las gyen du 'phags pa/ de bzhin gshegs pa'i tshogs su 'gyur ba'i spyod yul can kun nas sbyor ba dang / bag la nyal ba dang bcings pa rnam par bzlog pa/ chags pa pa'i gnas la brten pa/ nam mkha' ltar zhi ba la rnam par spyod pa/</text></item>
<item><p>277a4</p><section>phal chen</section><text>sangs rgyas la the tsom dang nem nur dang / yid gnyis yongs su chad pa/ sangs rgyas kyi ye shes rgya mtsho la mos pa'i lam du zhugs pa sha stag dang / 'jig rten gyi dbang po sngon gyi rgyal ba la bya ba byas pa/ 'gro ba thams cad la phan pa dang / bde ba'i don du</text></item>
<item><p>277a5</p><section>phal chen</section><text>zhugs pa/ gsol ba ma btab par dge ba'i bshes gnyen du gyur pa/ sems can gzhan bsrung ba la zhugs pa/ 'jig rten thams cad las 'phags pa'i khyad par dang ldan pa'i ye shes kyi sgo la zhugs pa/ sems can thams cad yongs su gtong</text></item>
<item><p>277a6</p><section>phal chen</section><text>pa'i sems dang ldan pa/ sangs rgyas thams cad kyi bstan pa'i spyod yul la byung ba de bzhin gshegs pa'i bstan pa yongs su bsrung ba la zhugs pa/ sangs rgyas kyi rigs yang dag par gzung ba'i smon lam gyis yang dag par skyes pa/ de bzhin</text></item>
<item><p>277a7</p><section>phal chen</section><text>gshegs pa'i gdung gi rgyud du 'byung ba mngon du gyur pa/ thams cad mkhyen pa nyid la mngon par mos pa sha stag dang yang thabs gcig go /de nas byang chub sems dpa' 'khor dang bcas pa de dag dang / nyan thos rdzu 'phrul chen po dang ldan pa/</text></item>
<item><p>277b1</p><section>phal chen</section><text>de dag dang 'jig rten gyi dbang po 'khor dang bcas pa de dag 'di snyam du gyur te/ de bzhin gshegs pa'i yul dang de bzhin gshegs pa'i ye shes kyi spyod yul dang / de bzhin gshegs pa'i byin gyi rlabs dang / de bzhin</text></item>
<item><p>277b2</p><section>phal chen</section><text>gshegs pa'i stobs dang / de bzhin gshegs pa'i bsnyengs pa dang / de bzhin gshegs pa'i ting nge 'dzin dang / de bzhin gshegs pa'i rnam par spyod pa dang / de bzhin gshegs pa'i mnga' dang / de bzhin gshegs pa'i ye shes dang / de bzhin</text></item>
<item><p>277b3</p><section>phal chen</section><text>gshegs pa'i byin gyi rlabs dang / de bzhin gshegs pa'i rnam par 'phrul pa dang / de bzhin gshegs pa'i mthu dang / de bzhin gshegs pa'i sngon gyi smon lam dang / sngon legs par spyad pa'i dge ba'i rtsa ba dang / dge ba'i bshes gnyen gyi skyabs dang / dad pa'i yongs su dag pa dang / rgya</text></item>
<item><p>277b4</p><section>phal chen</section><text>chen po la mos pa'i snang ba rab tu thob pa dang / byang chub sems dpa'i lhag pa'i bsam pa rnam par dag pa dang / bsam pa thag pa'i thams cad mkhyen pa nyid du smon cing yang dag par zhugs pa ma gtogs par lha dang bcas pa'i 'jig rten gyis 'jug pa'am/</text></item>
<item><p>277b5</p><section>phal chen</section><text>khong du chud pa'am yid ches pa'am/ yongs su shes pa'am/ rnam par rtog pa'am/ gzung ba'am rnam par dpyad pa'am/ rnam par bsgom pa'am/ rnam par dbye ba'am/ rnam par dgrol ba'am/ rab tu brjod pa'am/ sems can pha rol gyi rgyud du phyin par bya bar ni</text></item>
<item><p>277b6</p><section>phal chen</section><text>nus na/ bcom ldan 'das nyid kyis bdag cag byang chub sems dpa' rnams kyi bsam pa'i tshul ji lta ba dang / sems can bsam pa rnam pa tha dad pa dang / mos pa sna tshogs dang / shes pa sna tshogs kyi tshigs dang / brda sna tshogs su gyur pa/ dbang bsgyur ba'i sa</text></item>
<item><p>277b7</p><section>phal chen</section><text>gzhan dang / gzhan la gnas pa dbang po sna tshogs su rnam par dag pa/ bsam pa dang sbyor ba rnam pa gzhan dang gzhan can/ sems dang bsam pa'i yul gzhan dang gzhan can/ de bzhin gshegs pa'i yon tan gzhan dang gzhan la gnas pa/ chos</text></item>
<item><p>278a1</p><section>phal chen</section><text>bstan pa gzhan dang gzhan la mos pa dag la sngon thams cad mkhyen pa nyid du zhugs pa lta 'ang yang dag par bstan grang / sngon byang chub sems dpa'i smon lam mngon par bsgrub pa lta 'ang yang dag par bstan grang / sngon gyi byang chub sems</text></item>
<item><p>278a2</p><section>phal chen</section><text>dpa'i pha rol tu phyin pa'i dkyil 'khor yongs su dag pa lta'ang yang dag par bstan grang / sngon gyi byang chub sems dpa'i sa yongs su mnan pa'i rnam par 'phrul pa lta'ang yang dag par bstan grang / sngon byang chub sems dpa'i spyod pa'i dkyil 'khor mngon par</text></item>
<item><p>278a3</p><section>phal chen</section><text>bsgrub pa yongs su rdzogs par mdzad pa lta'ang yang dag par bstan grang / sngon gyi byang chub sems dpa'i tshul mngon par bsgrub pa rnam par phye ba'i snang ba lta'ang yang dag par bstan grang / sngon byang chub sems dpa'i lam gyi rgyan yongs su dag par mdzad pa</text></item>
<item><p>278a4</p><section>phal chen</section><text>lta'ang yang dag par bstan grang / sngon byang chub sems dpa'i 'byung ba'i tshul rgya mtsho mngon par bsgrub pa lta'ang yang dag par bstan grang / sngon gyi byang chub sems dpa'i yang dag par bsgrub pa dang / rnam par 'phrul pa'i rgyan phun sum tshogs pa lta'ang</text></item>
<item><p>278a5</p><section>phal chen</section><text>yang dag par bstan grang / byang chub sems dpa'i sngon gyi sbyor ba rgya mtsho lta'ang yang dag par bstan grang / mngon par rdzogs pa'i byang chub kyi sgos rnam par 'phrul pa lta'ang yang dag par bstan grang / de bzhin gshegs pa'i chos kyi 'khor lo rab tu bskor/</text></item>
<item><p>278a6</p><section>phal chen</section><text>ba'i rnam par 'phrul pa dang / khyu mchog gi mthu lta'ang yang dag par bstan grang / de bzhin gshegs pa'i sangs rgyas kyi zhing yongs su dag pa dang rnam par 'phrul pa lta'ang yang dag par bstan grang / de bzhin gshegs pa'i sems can gyi khams 'dul ba'i</text></item>
<item><p>278a7</p><section>phal chen</section><text>thabs kyi sgo lta'ang yang dag par bstan grang / de bzhin gshegs pa thams cad mkhyen pa nyid kyi chos kyi grong khyer la mnga' mdzad pa lta 'ang yang dag par bstan grang / de bzhin gshegs pa sems can thams cad kyi lam snang bar mdzad pa lta'ang yang dag par</text></item>
<item><p>278b1</p><section>phal chen</section><text>bstan grang / de bzhin gshegs pa sems can thams cad kyi gnas su gshegs shing rnam par 'phrul pa mdzad pa lta'ang yang dag par bstan grang / de bzhin gshegs pa sems can thams cad kyi yon pa zhes pa mdzad pa lta'ang yang dag par bstan grang / de bzhin gshegs</text></item>
<item><p>278b2</p><section>phal chen</section><text>pa sems can thams cad kyi bsod nams dang yon tan ston pa'i cho 'phrul mdzad pa lta'ang yang dag par bstan grang / de bzhin gshegs pa sems can thams cad kyi sems kyi tshul la sangs rgyas kyi gzugs brnyan pa mdzad pa lta'ang yang dag par bstan</text></item>
<item><p>278b3</p><section>phal chen</section><text>grang / de bzhin gshegs pa sems can thams cad la/ rnam par 'phrul pa'i cho 'phrul mdzad pa lta'ang yang dag par bstan grang / de bzhin gshegs pa sems can thams cad la yongs su bstan pa dang / rjes su bstan pa'i cho 'phrul mdzad pa lta'ang yang</text></item>
<item><p>278b4</p><section>phal chen</section><text>dag par bstan grang / de bzhin gshegs pa sems can thams cad la sangs rgyas kyi ting nge 'dzin gyi spyod yul bsam gyis khyab pas rnam par 'phrul pa mdzad pa lta 'ang yang dag par bstan grang snyam pa dang / de nas bcom ldan 'das kyis byang chub sems</text></item>
<item><p>278b5</p><section>phal chen</section><text>dpa' de dag gi sems kyi yongs su rtog pa thugs kyis mkhyen nas/ seng ge rnam par bsgyings pa zhes bya ba'i ting nge 'dzin nam mkha' dang mnyam pas dpe pa 'gro ba thams cad du rnam par snang ba'i rgyan dang ldan pa/ thugs rje chen po'i sgo'i rang</text></item>
<item><p>278b6</p><section>phal chen</section><text>bzhin can/ thugs rje chen po'i sgo dang ldan pa/ thugs rje chen po sngon du 'gro ba/ thugs rje chen po'i chos can la mnyam par gzhag go /bcom ldan 'das kyi de ltar mnyam par bzhag ma thag tu pho brang brtsegs pa rgyan chen po can yang mtha' dang dbus</text></item>
<item><p>278b7</p><section>phal chen</section><text>par yangs shing rdo rje thub pa pa'i rgyal mtshan gyis sa'i gzhi rab tu bkod pa dang / nor bu rin po che'i rgyal po thams cad kyi dra ba kun tu bkram pa/ rin po che du ma'i me tog sil mas chal bar gang ba/ nor bu rin po che dam pa mdzes par bkram pa</text></item>
<item><p>279a1</p><section>phal chen</section><text>dang / bai DUr+ya'i ka bas mdzes par byas pa/ rin po che'i rgyal po 'gro ba rnam par snang bas rgyan shin tu rnam par phye ba/ rin po che bzang po mang po dang ldan pa'i nor bu rin po che 'dzam bu'i chu klung gi phung pos shin tu brgyan pa dang / rin po</text></item>
<item><p>279a2</p><section>phal chen</section><text>che thams cad las sgo gang dang / rta babs dang / pu shu dang / skar khung byas shing khri 'phang grangs pa rnam par dag pas brgyan pa dang / 'jig rten gyi dbang po thams cad dang 'dra ba'i nor bu rin po che'i rgyan dang ldan pa dang / 'gro ba rgya mtsho'i nor bu rin po che rnam</text></item>
<item><p>279a3</p><section>phal chen</section><text>par phye ba dang / nor bu rin po che thams cad kyi dra bas kun nas yog pa'i gdugs dang / rgyal mtshan rab tu bsgreng ba dang / sgo dang rta babs thams cad las 'od zer chos kyi dbyings su rgyas par 'gengs pa rab tu 'byung bas rnam par mdzes par byas pa dang /</text></item>
<item><p>279a4</p><section>phal chen</section><text>phyi rol gyi 'khor gyi dkyil 'khor gyi sa'i gzhi stegs bu brjod du pas brgyan pa dang / phyogs kun nas them skas kyi phreng ba nor bu rin po ches brtsegs shing shin tu rnam par phye bas rab tu mdzes par kun nas gnas par gyur to/ /dze ta'i tshal thams cad</text></item>
<item><p>279a5</p><section>phal chen</section><text>kyang chu zheng gab par shin tu yangs shing rgya che bar kun nas gnas par gyur te/ sangs rgyas kyi mthus sangs rgyas kyi zhing brjod du pa'i rdul shin tu phra ba snyed kyi sangs rgyas kyi zhing rnams kyang chu zheng kun tu rgya che zhing yangs pa dang / rin po che thams cad kyi rgyan</text></item>
<item><p>279a6</p><section>phal chen</section><text>sna tshogs dang ldan zhing / sa'i gzhi nor bu rin po che sna tshogs brjod du pas kun nas grub pa dang / nor bu rin po che grangs pa'i ra bas kun nas bskor ba dang / rin po che sna tshogs kyi shing ta la'i phreng bas mdzes par brgyan par kun nas gnas par gyur to/ /</text></item>
<item><p>279a7</p><section>phal chen</section><text>sangs rgyas kyi zhing de dag na spos chu'i chu klung tshad pa klong mtha' yas par 'khyil pa'i spos kyi chus yongs su gang ba/ rin po che sna tshogs kyi me tog mang po dang 'dres par gyur la g.yas phyogs su 'khyil cing 'bab pa/ sangs rgyas kyi chos thams cad dbyings</text></item>
<item><p>279b1</p><section>phal chen</section><text>su sgrog pas rab tu brgyan par dag kyang kun nas gnas par gyur to/ /rin po che'i me tog pun da ri ka'i phreng ba dang / rin po che'i shing gam yo rin po che thams cad kyi pad+mo rab tu rgyas shing / shin tu 'phags pas mdzes par brgyan pa dang / rin po</text></item>
<item><p>279b2</p><section>phal chen</section><text>che sna tshogs kyi khang pa brtsegs pa'i phreng ba bsam gyis khyab pa nor bu rin po che thams cad kyi dra bas kun nas yog pa nor bu rin po che grangs pa'i dra ba kun tu snang bas brgyan cing mdzes pa dang / nor bu rin po che'i gzhal khang nor bu rin po che</text></item>
<item><p>279b3</p><section>phal chen</section><text>thams cad kyis brgyan pa grangs pa spos thams cad kyi dad kun nas 'byung ba bdug spos kyi sprin gyi rgyan dang ldan pa dag kyang kun nas gnas par gyur to/ /rin po che'i rgyal mtshan grangs pa dang / gos kyi rgyal mtshan dang / ba dan gyi rgyal mtshan</text></item>
<item><p>279b4</p><section>phal chen</section><text>dang / rin po che'i snam bu'i rgyal mtshan dang / me tog gi rgyal mtshan dang / rgyan gyi rgyal mtshan dang / phreng ba'i rgyal mtshan dang / rin po che sna tshogs kyi dril bu'i rgyal mtshan dang / rin po che'i rgyal ba'i gdugs kyi rgyal mtshan dang / nor bu</text></item>
<item><p>279b5</p><section>phal chen</section><text>rin po che snang bas kun tu rgyas par 'gengs pa'i rgyal mtshan dang / nor bu rin po che'i rgyal po de bzhin gshegs pa thams cad kyi mtshan gyi 'khor lo'i dbyangs rab tu sgrog pa'i rgyal mtshan dang / nor bu rin po che'i rgyal po seng ge yid du 'ong ba'i rgyal</text></item>
<item><p>279b6</p><section>phal chen</section><text>mtshan dang / nor bu rin po che'i rgyal po de bzhin gshegs pa thams cad kyi sngon gyi sbyor ba rab tu sgrog pa'i rgyal mtshan dang / nor bu rin po che'i rgyal po chos kyi dbyings thams cad rab tu snang ba'i rgyal mtshan dang / rgyal mtshan gyi rgyan rnam par phye ba thams cad</text></item>
<item><p>279b7</p><section>phal chen</section><text>phyogs kun nas rgyan tu gyur pa dag kyang kun nas gnas par gyur to/ /dze ta'i tshal gyi nam mkha'i dbyings thams cad kyang lha'i gzhal khang gi sprin bsam gyis khyab pas brgyan par kun nas gnas par gyur te/ dze ta'i tshal nyid kyang spos sna tshogs kyi</text></item>
<item><p>280a1</p><section>phal chen</section><text>shing grangs pa'i sprin gyis kun nas yog cing brgyan pa dang / brjod du pa'i rgyan sna tshogs dang ldan pa'i ri rab kyis kun nas 'khor cing rgyan pa dang / rol mo brdung ba dang / dkrol ba brjod du pa'i sprin las de bzhin gshegs pa</text></item>
<item><p>280a2</p><section>phal chen</section><text>thams cad la bstod pa'i dbyangs dang nga ro snyan pa 'byung bas kun nas brgyan pa dang / rin po che'i pad+mo brjod du pa'i sprin gyis kun nas yog cing brgyan pa dang / rin po che'i seng ge'i khri brjod du pa'i steng lha rdzas kyi rin po che'i stan bting ba la/ /byang chub sems dpa'</text></item>
<item><p>280a3</p><section>phal chen</section><text>'khod cing de bzhin gshegs pa la bstod pa'i sgra dbyangs snyan pa 'byin pa'i sprin gyi kun nas brgyan pa dang / lha'i dbang po brjod du pa'i gzugs brnyan mngon par 'byung ba'i nor bu rin po che'i 'bru'i sprin gyis kun nas brgyan pa dang / mu tig dkar po'i dra ba'i</text></item>
<item><p>280a4</p><section>phal chen</section><text>sprin brjod du pas kun nas brgyan pa dang / mu tig dkar po'i khang pa brtsegs pa'i sprin brjod du pas kun nas yog cing brgyan pa dang / rdo rje lta bur sra ba'i mu tig gi sprin brjod du pa'i char mngon par 'bab pas rab tu brgyan par kun nas gnas par gyur to/ /</text></item>
<item><p>280a5</p><section>phal chen</section><text>de ci'i phyir zhe na/ de ni de bzhin gshegs pa'i dge ba'i rtsa ba bsam gyis mi khyab pa'i phyir ro/ /de bzhin gshegs pa'i chos dkar po'i tshogs bsam gyis mi khyab pa'i phyir ro/ /de bzhin gshegs pa'i khyu mchog gi mthu dang / byin gyi rlabs/</text></item>
<item><p>280a6</p><section>phal chen</section><text>bsam gyis khyab pa'i phyir ro/ /de bzhin gshegs pa'i sku gcig gis 'jig rten gyi khams thams cad du rgyas par 'gengs pa rnam par 'phrul pa bsam gyis khyab pa'i phyir ro/ de bzhin gshegs pa thams cad kyi sku gcig tu zhugs pas/ sangs</text></item>
<item><p>280a7</p><section>phal chen</section><text>rgyas kyi zhing rnam par phye ba thams cad la yang dag par gzhol ba'i byin gyi rlabs yongs su ston pa bsam gyis khyab pa'i phyir ro/ /de bzhin gshegs pa rnams rdul shin tu phra ba gcig la chos kyi dbyings thams cad kyi gzugs brnyan rnam par</text></item>
<item><p>280b1</p><section>phal chen</section><text>par yongs su ston par mdzad pa bsam gyis khyab pa'i phyir ro/ /de bzhin gshegs pa rnams pa spu'i bu ga gcig tu sngon gyi mtha'i de bzhin gshegs pa gcig nas gcig tu brgyud pa yongs su ston par mdzad pa bsam gyis khyab pa'i phyir ro/ /de bzhin</text></item>
<item><p>280b2</p><section>phal chen</section><text>gshegs pa rnams kyi 'od zer gcig gi sgo nas 'jig rten gyi khams 'byam klas pa snang bar 'gyur ba bsam gyis khyab pa'i phyir ro/ /de bzhin gshegs pa rnams pa spu'i rtse mo gcig las sprul pa'i sprin 'jig rten gyi khams thams cad kyi rdul shin tu phra ba snyed kyis sangs</text></item>
<item><p>280b3</p><section>phal chen</section><text>rgyas kyi zhing thams cad rgyas par 'gengs pa bsam gyis mi khyab pa'i phyir ro/ /de bzhin gshegs pa rnams pa spu'i sgo gcig nas 'jig rten gyi khams 'du ba dang / 'jig pa'i bskal pa yongs su ston pa bsam gyis khyab pa'i phyir ro/ /ji ltar dze</text></item>
<item><p>280b4</p><section>phal chen</section><text>ta'i tshal de lta bu'i sangs rgyas kyi zhing yongs su dag pas yongs su dag par kun nas gnas par gyur pa de bzhin du phyogs bcu'i 'jig rten gyi khams chos kyi dbyings kyis klas pa/ nam mkha'i mthas gtugs pa thams cad kyang yongs su dag par</text></item>
<item><p>280b5</p><section>phal chen</section><text>kun nas gnas shing rab tu brgyan pa dang / shin tu spud pa dang / de bzhin gshegs pa'i skus yongs su rgyas pa dang / dze ta'i tshul du yang dag par gzhol ba dang / byang chub sems dpas yongs su rgyas pa dang / de bzhin gshegs pa'i 'khor gyi dkyil</text></item>
<item><p>280b6</p><section>phal chen</section><text>'khor rgya mtsho shin tu rnam par gnas pa dang rgyan thams cad kyi sprin gyi char mngon par 'bab pa dang / rin po che thams cad kyi 'od kyis rab tu snang ba dang / rin po che sna tshogs thams cad kyi sprin gyi char mngon par 'bab pas brgyan pa dang / zhing thams cad</text></item>
<item><p>280b7</p><section>phal chen</section><text>kyi rgyan gyi sprin gyis kun nas yog par brgyan pa dang / lha rdzas kyi lus thams cad sprin gyi char rab tu 'bab pas brgyan pa dang / me tog sna tshogs thams cad kyi sprin shin tu rgyas pa'i lhun gyis kun tu rgyas shing brgyan pa dang / gos thams cad</text></item>
<item><p>281a1</p><section>phal chen</section><text>kyi shing gi sprin gyi mdzod nas gos kha dog sna tshogs su mdzes pa'i char rab tu 'bab pas brgyan pa dang / phreng ba dang lda ldi dang se mo do'i rgyan thams cad kyi sprin gyi char rgyun mi chad par mngon par 'bab pas brgyan pa dang / spos sna</text></item>
<item><p>281a2</p><section>phal chen</section><text>tshogs kyi bdug spos phyogs kun nas 'thul ba'i sprin dang na bun gyi char thams cad kyi lus kyi dbyibs ltar mngon par 'bab pas brgyan pa dang / rin po che thams cad kyi me tog gi dra ba'i sprin las rin po che'i rgyal po'i phye ma zhib bu'i char rgyun 'chad par rab tu</text></item>
<item><p>281a3</p><section>phal chen</section><text>'bab pa dang / rin po che thams cad kyi rgyal mtshan dang ba dan gyi sprin lha'i bu mo'i lag na khyer ba nam mkha'i dbyings kun tu rgyu zhing 'khor bas brgyan pa dang / rin po che thams cad kyi pad+mo rin po che sna tshogs kyi 'dab ma'i dkyil 'khor can chu ba mthon po</text></item>
<item><p>281a4</p><section>phal chen</section><text>dang ldan pa'i ze ba la rol mo bkod pa kun nas sgra 'byin cing dbyangs snyan par sgrog pas brgyan pa dang / rin po che'i 'bru sna tshogs kyi dra ba dang / rin po che seng ge'i dra ba sna tshogs rnam pa tha dad pa'i phreng ba dang / se mo dos brgyan par kun nas gnas shing</text></item>
<item><p>281a5</p><section>phal chen</section><text>snang bar gyur to/ /de ltar bcom ldan 'das de bzhin gshegs pa'i ting nge 'dzin chen po seng ge rnam par bsgyings pa de la nyams par bzhag ma thag tu/ /de'i tshe shar phyogs kyi 'jig rten gyi khams rgya mtsho sangs rgyas kyi zhing brjod du pa'i rdul shin tu phra ba</text></item>
<item><p>281a6</p><section>phal chen</section><text>snyed kyi pha rol gyi 'jig rten gyi khams gser gyi sprin sgron ma'i rgyal mtshan zhes bya ba de bzhin gshegs pa rnam par snang mdzad dpal gyi gzi brjid rgyal po'i sangs rgyas kyi zhing nas byang chub sems dpa' rnam par snang ba'i smon lam gyi gtsug gi 'od zer snang ba</text></item>
<item><p>281a7</p><section>phal chen</section><text>zhes bya ba byang chub sems dpa' sangs rgyas kyi zhing brjod du pa'i rdul shin tu phra bsnyed dang lhan cig tu bcom ldan 'das des gnang nas 'khor gyi dkyil 'khor rgya mtsho de nas 'phags te/ nam mkha'i dbyings rgyan sna tshogs kyi sprin gyis brgyan pa dang / lha rdzas</text></item>
<item><p>281b1</p><section>phal chen</section><text>kyi me tog gi sprin gyi char mngon par dbab pa dang / lha rdzas kyi spos kyi sprin gyi char rab tu dgye ba dang / lha rdzas kyi rin po che'i pad+mo'i sprin gyi char mngon par gtor ba dang / lha rdzas kyi phreng ba'i sprin gyi char rab tu btang ba dang / lha rdzas kyi rin po che'i sprin gyi char</text></item>
<item><p>281b2</p><section>phal chen</section><text>mngon par dbab pa dang / lha rdzas kyi rgyan gyi sprin gyi char mngon par dgye ba dang / lha rdzas kyi rin po che'i gdugs kyi sprin gyi char mngon par bsgrub pa dang / kha dog sna tshogs rnam pa tha dad cing shin tu phra ba'i lha rdzas kyi gos kyi sprin gyi char mngon par dbab pa</text></item>
<item><p>281b3</p><section>phal chen</section><text>dang / lha rdzas kyi rin po che'i rgyal mtshan dang / ba dan gyi sprin nam mkha'i dbyings las byin gyis brlab pa dang / rin po che sna tshogs kyi sprin gyi rgyan yid du 'ong bas nam mkha'i dbyings rgyas par 'gengs par byed cing / mjed kyi 'jig rten gyi khams gang na</text></item>
<item><p>281b4</p><section>phal chen</section><text>ba der lhags nas bcom ldan 'das ga la ba der dong ste/ 'khor dang bcas pas bcom ldan 'das la phyag 'tshal nas shar phyogs su brten te/ khang pa brtsegs pa rgyan kun dang ldan zhing nor bu rin po che'i dra bas kun nas khyab pa dang / seng ge'i khri nor bu rin po</text></item>
<item><p>281b5</p><section>phal chen</section><text>che phyogs rab tu snang ba'i pad+mo'i snying po can dag mngon par sprul nas nor bu rin po che yid bzhin gyi rgyal po'i dra ba'i rgyan gyis kun nas brgyan pa'i byang chub sems dpa'i lus su byin gyis brlabs nas skyil mo krung bcas te 'khod do/ /lho phyogs kyi 'jig rten gyi khams</text></item>
<item><p>281b6</p><section>phal chen</section><text>rgya mtsho sangs rgyas kyi zhing brjod du pa'i rdul shin tu phra ba snyed kyi pha rol gyi 'jig rten gyi khams rdo rje rgyal mtshan gyi snying po zhes bya ba de bzhin gshegs pa dpal gyi snying po kun nas snang ba'i rgyal po'i sangs rgyas kyi zhing nas byang chub sems dpa' sems dpa' chen</text></item>
<item><p>281b7</p><section>phal chen</section><text>po brtson 'grus kyi shugs thub par dka' ba'i rgyal po zhes bya ba byang chub sems dpa' sangs rgyas kyi zhing brjod du pa'i rdul shin tu phra ba snyed dang lhan cig tu bcom ldan 'das des gnang nas 'khor gyi dkyil 'khor rgya mtsho de nas 'phags te/ 'jig</text></item>
<item><p>282a1</p><section>phal chen</section><text>rten gyi khams rgya mtsho thams cad spos kyi lda ldi dang dra bas kun tu 'brel bar byin gyis brlab pa dang / sangs rgyas kyi zhing 'byam klas pa thams cad rin po che sna tshogs kyi lda ldi dang dra ba chen pos kun tu 'brel bar byin gyis brlab pa dang / sangs</text></item>
<item><p>282a2</p><section>phal chen</section><text>rgyas kyi zhing gi rgyud thams cad me tog thams cad kyi lda ldi dang / phreng ba'i dra bas kun tu 'brel bar byin gyis brlab pa dang / sangs rgyas kyi zhing gi 'khor thams cad phreng ba dang lda ldi dang / se mo do'i dra bas kun nas 'brel bar byin gyis brlab pa dang / sangs</text></item>
<item><p>282a3</p><section>phal chen</section><text>rgyas kyi zhing gi dkyil 'khor thams cad 'og gi gzhi rten rdo rje thams cad kyi phreng bas yongs su gzung bar byin gyis brlab pa dang / sangs rgyas kyi zhing gi tshul thams cad nor bu rin po che sna tshogs kyi dra bas kun nas 'brel bar byin gyis brlab pa dang / 'jig rten</text></item>
<item><p>282a4</p><section>phal chen</section><text>gyi khams thams cad gos sna tshogs kyi lda ldis kun nas yongs su blangs shing gzung bar byin gyis brlab pa dang / sangs rgyas kyi zhing thams cad rin po che sna tshogs kyi lus kyi phreng ba dang lda ldi mang po'i dra bas kun nas 'brel bar mngon par bsgrub pa dang / zhing</text></item>
<item><p>282a5</p><section>phal chen</section><text>thams cad nor bu rin po che dpal gyi 'od zer gyi lda ldi dang / phreng ba'i dra bas kun nas 'brel bar byin gyis brlab pa dang / sangs rgyas kyi zhing thams cad rin po che rnam par snang ba'i lda ldi dang / dra bas kun tu 'brel bar byin gyis brlab pa dang / 'jig</text></item>
<item><p>282a6</p><section>phal chen</section><text>rten gyi khams thams cad kyi gzhi nor bu rin po che seng ge yid du 'ong ba'i phreng ba dang / lda ldi'i dra bas yongs su gzung bar byin gyis brlab pa byed cing / mjed kyi 'jig rten gyi khams gang na ba der lhags nas bcom ldan 'das gang na ba der dong ste/ 'khor dang</text></item>
<item><p>282a7</p><section>phal chen</section><text>bcas pas bcom ldan 'das la phyag 'tshal nas/ lho phyogs su brten te/ nor bu rin po che 'gro ba la rnam par snang ba'i khang pa brtsegs pa dang / seng ge'i khri nor bu rin po che phyogs kun tu rnam par snang ba'i pad+mo'i snying po can dag mngon par sprul te/</text></item>
<item><p>282b1</p><section>phal chen</section><text>rin po che thams cad kyi me tog gi dra ba'i rgyan gyis kun nas brgyan pa'i byang chub sems dpa'i lus su byin gyis brlabs nas skyil mo krung bcas te 'khod do/ /nub phyogs kyi 'jig rten gyi khams rgya mtsho sangs rgyas kyi zhing brjod du pa'i rdul shin tu phra ba</text></item>
<item><p>282b2</p><section>phal chen</section><text>snyed kyi pha rol gyi 'jig rten gyi khams rin po che'i ri rab rnam par snang ba'i rgyal mtshan mar zhes bya ba de bzhin gshegs pa chos kyi dbyings kyi ye shes sgron ma'i sangs rgyas kyi zhing nas byang chub sems dpa' dpal kun nas 'phags pa'i gzi brjid ces bya ba byang</text></item>
<item><p>282b3</p><section>phal chen</section><text>chub sems dpa' 'jig rten gyi khams rgya mtsho brjod du pa'i rdul shin tu phra ba snyed dang lhan cig tu bcom ldan 'das des gnang nas 'khor gyi dkyil 'khor rgya mtsho de nas 'phags te/ chos kyi dbyings thams cad bdug spos kha dog sna tshogs dang / dri sna tshogs</text></item>
<item><p>282b4</p><section>phal chen</section><text>su ldan pa'i ri rab kyi sprin sangs rgyas kyi zhing brjod du pa'i rdul shin tu phra ba snyed kyis rgyas par dgang ba dang / chos kyi dbyings thams cad spos kha dog sna tshogs dang ldan pa'i ri rab kyi sprin sangs rgyas kyi zhing brjod du pa'i rdul shin tu phra ba snyed kyis rgyas par dgang</text></item>
<item><p>282b5</p><section>phal chen</section><text>ba dang / chos kyi dbyings thams cad bdug spos kha dog dang dri du mar ldan pa'i ri rab kyi sprin sangs rgyas kyi zhing brjod du pa'i rdul shin tu phra ba snyed kyis rgyas par dgang ba dang / chos kyi dbyings thams cad spos kha dog sna tshogs dang ldan pa'i ri rab kyi sprin</text></item>
<item><p>282b6</p><section>phal chen</section><text>sangs rgyas kyi zhing brjod du pa'i rdul shin tu phra ba snyed kyis rgyas par dgang ba dang / chos kyi dbyings thams cad nor bu rin po che'i rgyal po mdangs 'byung bas thams cad kyi rdul gyi kha dog dang 'dra ba'i ri rab kyi sprin sangs rgyas kyi zhing brjod du pa'i</text></item>
<item><p>282b7</p><section>phal chen</section><text>rdul shin tu phra ba snyed kyis rgyas par dgang ba dang / chos kyi dbyings thams cad nor bu rin po che skar ma'i rgyal mtshan 'od kyi dkyil 'khor sna tshogs kyi rgyan dang ldan pa'i ri rab kyi sprin sangs rgyas kyi zhing brjod du pa'i rdul shin tu phra ba snyed kyis rgyas par dgang ba</text></item>
<item><p>283a1</p><section>phal chen</section><text>dang / chos kyi dbyings thams cad rin po che'i rgyal po rdo rje'i snying po kha dog sna tshogs can/ rgyan rnam pa tha dad pa'i yul dang ldan pa'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyis rgyas par dgang ba dang</text></item>
<item><p>283a2</p><section>phal chen</section><text>chos kyi dbyings thams cad nor bu rin po che 'dzam bu'i chu klung 'jig rten gyi khams thams cad du snang ba'i yul dang ldan pa'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyis rgyas par dgang ba dang / nam mkha'i dbyings thams cad nor bu rin</text></item>
<item><p>283a3</p><section>phal chen</section><text>po che'i rgyal po chos kyi dbyings thams cad rab tu snang ba'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyis kun nas khyab par byin gyis brlab pa dang / sems can gyi khams kyi yul thams cad nor bu rin po che'i rgyal po de bzhin gshegs</text></item>
<item><p>283a4</p><section>phal chen</section><text>pa thams cad kyi mtshan rab tu snang ba'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyis rgyas par dgang ba dang / chos kyi dbyings thams cad kyi nam mkha' rin po che'i rgyal po de bzhin gshegs pa thams cad kyi sngon gyi sbyor ba rab tu</text></item>
<item><p>283a5</p><section>phal chen</section><text>snang bar yongs su ston cing / byang chub sems dpa'i spyod pa'i sgra 'byin pa'i ri rab kyi sprin gyi zhing brjod du med pa'i rdul shin tu phra ba snyed kyis rgyas par dgang ba dang / phyogs bcu thams cad rin po che'i rgyal po de bzhin gshegs pa thams cad kyi snying po byang chub rab</text></item>
<item><p>283a6</p><section>phal chen</section><text>tu snang ba'i 'od dang ldan pa'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyis rgyas par 'gengs pa byed cing / mjed kyi 'jig rten gyi khams gang na ba der lhags nas bcom ldan 'das gang na ba der dong ste/ 'khor dang bcas pas</text></item>
<item><p>283a7</p><section>phal chen</section><text>bcom ldan 'das la phyag 'tshal nas/ nub phyogs su brten te/ khang pa brtsegs pa spos kyi rgyal po thams cad kyi lhun dang ldan pa mu tig gi dra bas kun nas khyab pa dang / seng ge'i khri nor bu rin po che lha'i dbang po rab tu snang ba'i rgyal mtshan gyi pad+mo'i</text></item>
<item><p>283b1</p><section>phal chen</section><text>snying po can dag mngon par sprul nas/ rin po che gser gyi dra bas kun nas brgyan pa dang / yid bzhin gyi rgyal po'i cod pan bcings pa'i byang chub sems dpa'i lus su byin gyis brlabs nas skyil mo krung bcas te 'khod do/ /byang phyogs kyi 'jig rten gyi</text></item>
<item><p>283b2</p><section>phal chen</section><text>khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol gyi 'jig rten gyi khams rin po che'i gos yongs su snang ba zhes bya ba de bzhin gshegs pa chos kyi dbyings nam mkha'i dpal rnam par snang ba'i sangs rgyas kyi zhing nas byang chub sems</text></item>
<item><p>283b3</p><section>phal chen</section><text>dpa' chags pa pa'i dpal gyi rgyal po zhes bya ba byang chub sems dpa' 'jig rten gyi khams rgya mtsho brjod du med pa'i rdul shin tu phra ba snyed dang lhan cig tu bcom ldan 'das des gnang nas 'khor gyi dkyil 'khor rgya mtsho de nas 'phags te/ nam mkha'i dbyings</text></item>
<item><p>283b4</p><section>phal chen</section><text>rin po che'i snam bu'i sprin gyi rgyan gyis brgyan par byin gyis brlab pa dang / nam mkha'i dbyings rin po che'i gos kha dog ser po dang / mdog ser po'i sprin gyi rgyan gyis brgyan par byin gyis brlab pa dang / nam mkha'i dbyings rin po che'i gos spos sna tshogs kyis dri</text></item>
<item><p>283b5</p><section>phal chen</section><text>zhim por byas pa'i sprin gyi char rab tu 'bab pa'i rgyan gyis brgyan par byin gyis brlab pa dang / nam mkha'i dbyings rin po che'i rgyal po nyi ma'i rgyal mtshan gyi sprin gyi rgyan gyis brgyan par byin gyis brlab pa dang / nam mkha'i dbyings nor bu rin po che gser gyi mdog shin tu</text></item>
<item><p>283b6</p><section>phal chen</section><text>'bar ba'i sprin gyi rgyan gyis brgyan par byin gyis brlab pa dang / nam mkha'i dbyings nor bu'i rgyal po rin po che 'bar ba'i gos kyi sprin gyi rgyan gyis brgyan par byin gyis brlab pa dang / nam mkha'i dbyings rin po che skar ma thams cad kyi gzugs</text></item>
<item><p>283b7</p><section>phal chen</section><text>brnyan gyis sna tshogs su gyur pa'i gos kyi sprin gyi rgyan gyis brgyan par byin gyis brlab pa dang / nam mkha'i dbyings phyogs bcu kun nas nor bu rin po che snam bu khra bo'i rdo ltar snang ba'i sprin gyis yongs su rgyas par byin gyis brlab pa dang / nam mkha'i dbyings phyogs</text></item>
<item><p>284a1</p><section>phal chen</section><text>bcu kun nas rin po che'i rgyal po rnam par snang ba'i dpal rab tu 'bar ba'i 'od dang ldan pa'i gos kyi sprin gyis yongs su rgyas par byin gyis brlab pa dang / nam mkha'i dbyings phyogs bcu kun nas nor bu'i rgyal po snang ba shin tu</text></item>
<item><p>284a2</p><section>phal chen</section><text>gsal bas phyogs kyi dbyings rnam par snang ba'i gos kyi sprin gyis yongs su rgyas par byin gyis brlab pa dang / nam mkha'i dbyings rin po che'i rgyal po rgya mtsho'i rgyan gyi gos kyi sprin gyis kun nas yog par byin gyis brlab pa byed cing / mjed</text></item>
<item><p>284a3</p><section>phal chen</section><text>kyi 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas pas bcom ldan 'das la phyag 'tshal nas/ byang phyogs su brten te/ rin po che'i rgyal po rgya mtsho yongs su 'byung ba'i khang pa brtsegs pa dang /</text></item>
<item><p>284a4</p><section>phal chen</section><text>seng ge'i khri bai DUr+ya'i pad+mo'i snying po can dag mngon par sprul nas/ nor bu rin po che'i rgyal po seng ge mdzes pa'i dra bas yongs su brgyan pa dang / rin po che skar ma'i rgyal mtshan mgo la thogs pa'i byang chub sems dpa'i lus su byin gyis brlabs nas skyil mo</text></item>
<item><p>284a5</p><section>phal chen</section><text>krung bcas te 'khod do/ /byang dang shar gyi phyogs mtshams kyi 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol gyi 'jig rten gyi khams sa chen po thams cad du mdzes pa'i rin po che 'od zer gyi dra ba rab tu 'gyed pa zhes bya</text></item>
<item><p>284a6</p><section>phal chen</section><text>ba de bzhin gshegs pa pa'i spyan gyi sangs rgyas kyi zhing nas byang chub sems dpa' chos kyi dbyings su shin tu 'phrul ba'i smon lam zla ba zhes bya ba byang chub sems dpa' 'jig rten gyi khams rgya mtsho brjod du med pa'i rdul shin tu phra ba snyed dang lhan cig</text></item>
<item><p>284a7</p><section>phal chen</section><text>tu bcom ldan 'das des gnang nas 'khor gyi dkyil 'khor rgya mtsho de nas 'phags te/ 'jig rten gyi khams 'byam klas pa thams cad rin po che'i khang pa brtsegs pa'i sprin gyis kun nas khebs par byin gyis brlab pa dang / 'jig rten gyi khams</text></item>
<item><p>284b1</p><section>phal chen</section><text>'byam klas pa thams cad spos kyi khang pa brtsegs pa'i sprin gyis kun nas khebs par byin gyis brlab pa dang / 'jig rten gyi khams 'byam klas pa thams cad bdug spos kyi khang pa brtsegs pa'i sprin gyis kun nas khebs par byin gyis brlab pa dang / 'jig rten</text></item>
<item><p>284b2</p><section>phal chen</section><text>gyi khams 'byam klas pa thams cad tsan dan gyi khang pa brtsegs pa'i sprin gyis kun nas khebs par byin gyis brlab pa dang / 'jig rten gyi khams 'byam klas pa thams cad me tog gi khang pa brtsegs pa'i sprin gyis kun nas khebs par byin gyis brlab</text></item>
<item><p>284b3</p><section>phal chen</section><text>pa dang / 'jig rten gyi khams 'byam klas pa thams cad rin po che'i khang pa brtsegs pa'i sprin gyis kun nas khebs par byin gyis brlab pa dang / 'jig rten gyi khams 'byam klas pa thams cad rdo rje'i khang pa brtsegs pa'i sprin gyis kun nas khebs par byin gyis brlab pa dang /</text></item>
<item><p>284b4</p><section>phal chen</section><text>'jig rten gyi khams 'byam klas pa thams cad gser gyi khang pa brtsegs pa'i sprin gyis kun nas khebs par byin gyis brlab pa dang / 'jig rten gyi khams 'byam klas pa thams cad gos kyi khang pa brtsegs pa'i sprin gyis kun nas khebs par byin gyis brlab pa</text></item>
<item><p>284b5</p><section>phal chen</section><text>dang / 'jig rten gyi khams 'byam klas pa thams cad pad+mo'i khang pa brtsegs pa'i sprin gyis kun nas khebs par byin gyis brlab pa byed cing / mi mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang</text></item>
<item><p>284b6</p><section>phal chen</section><text>bcas pas bcom ldan 'das la phyag 'tshal nas byang dang shar gyi phyogs mtshams su brten te/ nor bu rin po che'i khang pa brtsegs pa sgo chos kyi dbyings thams cad la mngon par lta ba dang / seng ge'i khri rin po che'i rgyal po spos mtshungs pa pa'i</text></item>
<item><p>284b7</p><section>phal chen</section><text>pad mo'i snying po can dag mngon par sprul nas rin po che'i rgyal po'i me tog gi dra bas yongs su brgyan pa dang / rin po che'i rgyal po mdzod sna tshogs kyi dra ba'i cod pan bcings pa'i byang chub sems dpa'i lus su byin gyis brlabs nas skyil mo krung bcas te</text></item>
<item><p>285a1</p><section>phal chen</section><text>'khod do/ /shar dang lho'i phyogs mtshams kyi 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol gyi 'jig rten gyi khams spos kyi sprin gyis brgyan pa'i rgyal mtshan zhes bya ba de bzhin gshegs</text></item>
<item><p>285a2</p><section>phal chen</section><text>pa klu dbang gi rgyal po'i sangs rgyas kyi zhing nas byang chub sems dpa' chos kyi 'od 'phro ba dang ldan pa'i rgyal po zhes bya ba byang chub sems dpa' 'jig rten gyi khams rgya mtsho brjod du pa'i rdul shin tu phra ba snyed dang lhan cig tu bcom ldan 'das des gnang nas 'khor gyi</text></item>
<item><p>285a3</p><section>phal chen</section><text>dkyil 'khor rgya mtsho de nas 'phags te/ nam mkha'i dbyings thams cad 'od kyi dkyil 'khor gser gyi kha dog lta bu'i sprin gyis kun tu khyab par bya ba dang / nam mkha'i dbyings thams cad rin po che kha dog mtha' yas pa'i 'od kyi dkyil 'khor gyi sprin gyis kun tu khyab par</text></item>
<item><p>285a4</p><section>phal chen</section><text>bya ba dang / nam mkha'i dbyings thams cad de bzhin gshegs pa'i mdzod spu'i kha dog gi 'od kyi dkyil 'khor gyi sprin gyis kun tu khyab par bya ba dang / nam mkha'i dbyings thams cad rin po che sna tshogs kyi kha dog lta bu'i 'od kyi dkyil 'khor gyi sprin gyis kun</text></item>
<item><p>285a5</p><section>phal chen</section><text>tu khyab par bya ba dang / nam mkha'i dbyings thams cad pad+mo'i snying po 'od kyi dkyil 'khor gyi sprin gyis kun tu khyab par bya ba dang / nam mkha'i dbyings thams cad nor bu'i rgyal po rin po che'i shing gi yal ga'i dkyil 'khor lta bu'i 'od kyi dkyil 'khor gyi sprin gyis kun</text></item>
<item><p>285a6</p><section>phal chen</section><text>tu khyab par bya ba dang / nam mkha'i dbyings thams cad de bzhin gshegs pa'i gtsug tor lta bu'i 'od kyi dkyil 'khor gyi sprin gyis kun tu khyab par bya ba dang / nam mkha'i dbyings thams cad 'dzam bu'i chu klung gi gser gyi kha dog lta bu'i 'od kyi dkyil 'khor gyi sprin</text></item>
<item><p>285a7</p><section>phal chen</section><text>gyis kun tu khyab par bya ba dang / nam mkha'i dbyings thams cad nyi ma'i kha dog lta bu'i 'od kyi dkyil 'khor gyi sprin gyis kun tu khyab par bya ba dang / nam mkha'i dbyings thams cad zla ba dang / skar ma'i tshogs kyi kha dog lta bu'i 'od kyi dkyil 'khor gyi sprin</text></item>
<item><p>285b1</p><section>phal chen</section><text>gyis kun tu khyab par byed cing / mi mjed kyi 'jig rten gyi khams gang na ba der lhags nas bcom ldan 'das gang na ba der dong ste/ 'khor dang bcas pas bcom ldan 'das la phyag 'tshal nas/ shar dang lho'i phyogs mtshams su brten te/ rin po che</text></item>
<item><p>285b2</p><section>phal chen</section><text>rdul dang bral zhing rnam par snang ba phun sum tshogs pa'i me tog gi khang pa brtsegs pa dang / seng ge'i khri rin po che seng ge rdo rje'i pad+mo'i snying po can dag mngon par sprul nas nor bu'i rgyal po rin po che'i 'od zer rab tu 'bar ba'i dra bas yongs su brgyan pa'i byang chub</text></item>
<item><p>285b3</p><section>phal chen</section><text>sems dpa'i lus su byin gyis brlabs nas skyil mo krung bcas te 'khod do/ /lho dang nub kyi phyogs mtshams kyi 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol gyi 'jig rten gyi khams rin po che nyi ma rab tu snang</text></item>
<item><p>285b4</p><section>phal chen</section><text>ba'i snying po zhes bya ba de bzhin gshegs pa chos kyi 'khor lo'i ye shes kun tu snang ba'i rgyal po'i sangs rgyas kyi zhing nas byang chub sems dpa' bdud kyi dkyil 'khor thams cad rnam par 'thor ba'i ye shes rgyal mtshan zhes bya ba byang chub sems dpa' 'jig rten gyi</text></item>
<item><p>285b5</p><section>phal chen</section><text>khams rgya mtsho brjod du med pa'i rdul shin tu phra ba snyed dang lhan cig tu bcom ldan 'das des gnang nas/ 'khor gyi dkyil 'khor rgya mtsho de nas 'phags te/ ba spu'i bu ga thams cad nas me tog 'od 'phro ba'i sprin nam mkha'i dbyings ltar yangs pa rab tu</text></item>
<item><p>285b6</p><section>phal chen</section><text>dgye ba dang / ba spu'i bu ga thams cad nas rol mo 'od 'phro ba'i sprin nam mkha'i dbyings ltar yangs pa rab tu dgye ba dang / ba spu'i bu ga thams cad nas nor bu rin po che 'od 'phro ba'i sprin nam mkha'i dbyings ltar yangs pa rab tu dgye ba dang / ba spu'i bu ga</text></item>
<item><p>285b7</p><section>phal chen</section><text>thams cad nas rin po che'i gos 'od 'phro ba'i spos dang / bdug spos sna tshogs kyis rnam par bdugs pa'i sprin nam mkha'i dbyings ltar yangs pa rab tu dgye ba dang / ba spu'i bu ga thams cad nas klus rnam par sprul pa'i glog gi 'od 'phro ba'i sprin nam mkha'i dbyings</text></item>
<item><p>286a1</p><section>phal chen</section><text>ltar yangs pa rab tu dgye ba dang / ba spu'i bu ga thams cad nas nor bu rin po che rnam par snang ba 'od 'phro ba'i sprin nam mkha'i dbyings ltar yangs pa rab tu dgye ba dang / ba spu'i bu ga thams cad nas nor bu rin po che gser rab</text></item>
<item><p>286a2</p><section>phal chen</section><text>tu 'bar ba 'od rab tu 'phro ba'i sprin nam mkha'i dbyings ltar yangs pa rab tu dgye ba dang / ba spu'i bu ga thams cad nas rin po che'i rgyal po dpal gyi snying po 'bar ba 'od 'phro ba'i sprin nam mkha'i dbyings ltar yangs pa rab tu dgye ba dang / ba spu'i bu ga thams cad nas nor bu rin po che/</text></item>
<item><p>286a3</p><section>phal chen</section><text>de bzhin gshegs pa'i dgongs pa rgya mtsho ltar dus gsum gyi rgyud rab tu snang ba'i tshul dang ldan pa'i 'od 'phro ba'i sprin nam mkha'i dbyings ltar yangs pa rab tu dgye ba byed cing / mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/</text></item>
<item><p>286a4</p><section>phal chen</section><text>'khor dang bcas pas bcom ldan 'das la phyag 'tshal nas/ lho dang nub kyi phyogs mtshams su brten te/ nor bu rin po che chen po 'od zer gyi dra ba phyogs kun tu mngon par gzhol ba'i thig les chos kyi dbyings thams cad du rab tu snang ba'i khang pa brtsegs pa dang /</text></item>
<item><p>286a5</p><section>phal chen</section><text>seng ge'i khri nor bu rin po che spos kyi sgron ma 'od 'phro ba'i pad+mo'i snying po can dag mngon par sprul nas/ rin po che'i rgyal po dri ma med pa'i snying po'i dra bas yongs su brgyan pa dang / rin po che'i rgyal po sems can thams cad rab tu 'dzud pa'i dbyangs dang ldan pa'i cod</text></item>
<item><p>286a6</p><section>phal chen</section><text>pan bcings pa'i byang chub sems dpa'i lus su byin gyis brlabs nas skyil mo krung bcas te 'khod do/ /nub dang byang gi phyogs mtshams kyi 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol gyi 'jig rten gyi khams rnam par</text></item>
<item><p>286a7</p><section>phal chen</section><text>snang mdzad kyi snying po zhes bya ba de bzhin gshegs pa dpal gyi ri bo kun nas rnam par snang ba'i rgyal po'i sangs rgyas kyi zhing nas byang chub sems dpa' rnam par snang ba'i smon lam ye shes dpal zhes bya ba byang chub sems dpa' 'jig rten gyi khams rgya mtsho brjod du med pa'i rdul</text></item>
<item><p>286b1</p><section>phal chen</section><text>shin tu phra ba snyed dang lhan cig tu/ bcom ldan 'das des gnang nas 'khor gyi dkyil 'khor rgya mtsho de nas 'phags te/ mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum</text></item>
<item><p>286b2</p><section>phal chen</section><text>du gshegs pa'i de bzhin gshegs pa thams cad kyi sku gzugs brnyan gyi sprin kun tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du byung ba'i byang</text></item>
<item><p>286b3</p><section>phal chen</section><text>chub sems dpa' thams cad kyi lus kyi gzugs brnyan gyi sprin kun tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du gshegs pa'i de bzhin</text></item>
<item><p>286b4</p><section>phal chen</section><text>gshegs pa thams cad kyi 'khor gyi dkyil 'khor thams cad kyi lus kyi gzugs brnyan gyi sprin kun tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad</text></item>
<item><p>286b5</p><section>phal chen</section><text>nas dus gsum du gshegs pa'i sangs rgyas thams cad kyi sprul pa'i tshogs kyi gzugs brnyan mang po'i sprin kun tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus</text></item>
<item><p>286b6</p><section>phal chen</section><text>gsum du gshegs pa'i de bzhin gshegs pa thams cad kyi sngon gyi sbyor ba'i gzugs brnyan mang po'i sprin kun tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du</text></item>
<item><p>286b7</p><section>phal chen</section><text>byung ba'i nyan thos dang / rang sangs rgyas thams cad kyi lus kyi gzugs brnyan rab tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du gshegs pa'i de</text></item>
<item><p>287a1</p><section>phal chen</section><text>bzhin gshegs pa thams cad kyi snying po byang chub dang / byang chub kyi shing gi gzugs kyi gzugs brnyan gyi sprin kun tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du gshegs</text></item>
<item><p>287a2</p><section>phal chen</section><text>pa'i sangs rgyas thams cad kyi rnam par 'phrul pa'i gzugs brnyan mang po'i sprin kun tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du byung ba'i 'jig rten gyi dbang po thams cad kyi lus kyi</text></item>
<item><p>287a3</p><section>phal chen</section><text>gzugs brnyan gyi sprin kun tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du byung ba'i sangs rgyas kyi zhing yongs su dag pa thams cad kyi gzugs brnyan gyi sprin kun tu dgye bas/ skad cig</text></item>
<item><p>287a4</p><section>phal chen</section><text>skad cig tu nam mkha'i dbyings thams cad rgyas par 'gengs shing mi mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas pas bcom ldan 'das la phyag 'tshal nas/ nub dang byang gi phyogs mtshams su</text></item>
<item><p>287a5</p><section>phal chen</section><text>brten te/ rin po che'i rgyal po phyogs kun nas rnam par snang ba'i snying po'i seng ge'i khri rin po che 'gro ba rnam par snang ba'i pad+mo'i snying po can dag mngon par sprul nas mu tig 'od thub pa med pa'i dra bas yongs su brgyan pa dang / rin po che 'od kun tu snang ba'i cod pan bcings</text></item>
<item><p>287a6</p><section>phal chen</section><text>pa'i byang chub sems dpa'i lus su byin gyis brlabs nas skyil mo krung bcas te 'khod do/ /'og gi phyogs kyi 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi ma rol gyi 'jig rten gyi khams de bzhin gshegs pa thams cad kyi</text></item>
<item><p>287a7</p><section>phal chen</section><text>'od kyi dkyil 'khor rnam par snang ba zhes bya ba de bzhin gshegs pa ye shes nam mkha' lta bur chags pa med pa'i dpal gyi rgyal mtshan rgyal po'i sangs rgyas kyi zhing nas byang chub sems dpa' bsgribs pa thams cad rnam par 'thor ba'i ye shes kyis rnam par non pa zhes bya ba byang</text></item>
<item><p>287b1</p><section>phal chen</section><text>chub sems dpa' 'jig rten gyi khams rgya mtsho brjod du med pa'i rdul shin tu phra ba snyed dang lhan cig tu bcom ldan 'das des gnang nas 'khor gyi dkyil 'khor rgya mtsho de nas 'phags te/ ba spu'i bu ga thams cad nas 'gro ba thams cad kyi skad dang sgra dang dbyangs dang nges</text></item>
<item><p>287b2</p><section>phal chen</section><text>pa'i tshig mngon par bsgrub pa rgya mtsho rab tu brjod pa dang / dus gsum gyi byang chub sems dpa' thams cad 'byung ba'i tshul rgya mtsho'i sprin gyi 'brug sgra rab tu bsgrag pa dang / byang chub sems dpa' thams cad kyi smon lam mngon par bsgrub pa'i tshul rgya mtsho'i dbyangs rab tu</text></item>
<item><p>287b3</p><section>phal chen</section><text>bsgrag pa dang / byang chub sems dpa' thams cad kyi pha rol tu phyin pa yongs su dag pa yongs su rdzogs par bya ba'i tshul rgya mtsho'i sprin gyi sgra rab tu bsgrag pa dang / byang chub sems dpa' thams cad kyi spyod pa'i dkyil 'khor zhing thams cad du rgyas par 'gengs pa'i tshul rgya mtsho'i dbyangs rab tu</text></item>
<item><p>287b4</p><section>phal chen</section><text>bsgrag pa dang / byang chub sems dpa' thams cad kyi yang dag par bsgrub pa dang / rnam par 'phrul pa'i tshul rgya mtsho'i dbyangs rab tu bsgrag pa dang / de bzhin gshegs pa thams cad snying po byang chub tu gshegs pa dang bdud kyi dkrugs ma rnam par 'thor ba dang / snying</text></item>
<item><p>287b5</p><section>phal chen</section><text>po byang chub tu rnam par 'tshang rgya ba dang / rnam par 'phrul pa mdzad pa'i dbyangs rgya mtsho rab tu bsgrag pa dang / de bzhin gshegs pa thams cad kyi chos kyi 'khor lo 'khor ba dang / mdo sde'i tshul dang ming rgya mtsho'i dbyangs kyi sprin gyi 'brug sgra bsgrags pa dang / 'gro</text></item>
<item><p>287b6</p><section>phal chen</section><text>ba 'dul ba thams cad dus la bab pa'i 'khor los 'dul ba'i chos kyi tshul dang thabs kyi sgra rab tu bsgrag pa dang / ye shes thams cad khong du chud par bya ba'i phyir smon lam ji ltar btab pa dang / dge ba'i rtsa ba'i khyad par dang dus dang thabs dang / chos kyi</text></item>
<item><p>287b7</p><section>phal chen</section><text>tshul rgya mtsho'i dbyangs rab tu bsgrag pa byed cing / mi mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas pas bcom ldan 'das la phyag 'tshal nas/ 'og gi phyogs su brten te/ de</text></item>
<item><p>288a1</p><section>phal chen</section><text>bzhin gshegs pa thams cad kyi gzhal med khang gzugs brnyan rab tu snang ba rin po che sna tshogs thams cad kyi mdzod kyi khang ba brtsegs pa dang / seng ge'i khri rin po che thams cad kyi gzugs kyi pad mo'i snying po yongs su bzung ba dag mngon</text></item>
<item><p>288a2</p><section>phal chen</section><text>par sprul nas/ rin po che'i snying po byang chub thams cad kyi gzugs brnyan rab tu snang ba'i rgyal mtshan gyi cod pan mgo la bcings pa'i byang chub sems dpa'i lus su byin gyis brlabs nas/ skyil mo krung bcas te 'khod do/ /steng gi phyogs kyi 'jig rten gyi khams</text></item>
<item><p>288a3</p><section>phal chen</section><text>rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol gyi 'jig rten gyi khams sangs rgyas kyi rigs mi zad pa shin tu ston pa zhes bya ba de bzhin gshegs pa ye shes kyi dkyil 'khor kun tu snang ba'i dbyangs kyi sangs rgyas kyi zhing nas byang chub sems</text></item>
<item><p>288a4</p><section>phal chen</section><text>dpa' chos kyi dbyings kyi smon lam gyi gzhi rab tu rtogs pa zhes bya ba byang chub sems dpa' 'jig rten gyi khams rgya mtsho brjod du med pa'i rdul shin tu phra ba snyed dang / lhan cig tu bcom ldan 'das des gnang nas/ 'khor gyi dkyil 'khor rgya mtsho de nas 'phags te/</text></item>
<item><p>288a5</p><section>phal chen</section><text>mtshan dang dpe byad bzang po thams cad dang / ba spu'i sgo thams cad dang / lus thams cad dang / yan lag dang nying lag thams cad dang / tshig gi lam thams cad dang / gos dang smad g.yogs thams cad nas byang chub sems dpa'i 'khor thams cad dang /</text></item>
<item><p>288a6</p><section>phal chen</section><text>bdag dang bcom ldan 'das rnam par snang mdzad dang / sngon gyi mtha'i mur thug pa'i de bzhin gshegs pa 'das pa thams cad dang / phyi ma'i mtha'i mur thug pa'i de bzhin gshegs pa lung bstan pa dang / lung ma bstan pa ma byon pa thams cad dang / da ltar byung ba</text></item>
<item><p>288a7</p><section>phal chen</section><text>phyogs bcu'i sangs rgyas kyi zhing 'byam klas pa thams cad na bzhugs pa rnams kyi sngon sbyin pa'i pha rol tu phyin pa mdzad pa dang ldan pa'i sngon gyi sbyor ba rgya mtsho dang / len pa dang sbyin pa'i dngos po thams cad kyi gzugs brnyan mtshan dang dpe byad bzang po dang / ba spu'i</text></item>
<item><p>288b1</p><section>phal chen</section><text>sgo dang lus thams cad dang / yan lag dang nying lag dang tshig gi lam dang gos dang smad g.yogs thams cad la rab tu snang bar gyur par rnam par bstan pa dang tshul khrims kyi pha rol tu phyin pa thams cad dang ldan pa'i sngon gyi sbyor ba rgya mtsho dag kyang rab tu snang bar yongs su bstan</text></item>
<item><p>288b2</p><section>phal chen</section><text>pa dang / bzod pa'i pha rol tu phyin pa dang ldan par yan lag dang nying lag thams cad 'thub pa rab tu bstan pa dang ldan pa'i sngon gyi sbyor ba rgya mtsho rab tu snang bar gyur ba yongs su bstan pa dang / byang chub sems dpa' thams cad kyi brtson 'grus dang drag shul dang / rnam</text></item>
<item><p>288b3</p><section>phal chen</section><text>par gnon pa dang ldan pa'i sngon gyi sbyor ba rgya mtsho rab tu snang bar gyur pa yongs su bstan pa dang / de bzhin gshegs pa thams cad kyi bsam gtan rgya mtsho yongs su tshol zhing rab tu bsgrub pa dang ldan pa'i sngon gyi sbyor ba rgya mtsho rab tu snang bar gyur pa yongs su bstan pa dang /</text></item>
<item><p>288b4</p><section>phal chen</section><text>de bzhin gshegs pa thams cad chos kyi 'khor lo bskor ba'i tshul yongs su bsgrub cing / chos yongs su tshol ba dang ldan pa dang / bdog pa thams cad yongs su gtong zhing shin tu zhe non pa'i lus dang ngo'i gzugs brnyan rnam par par bya bas sngon gyi</text></item>
<item><p>288b5</p><section>phal chen</section><text>sbyor ba rgya mtsho rab tu snang bar gyur pa yongs su bstan pa dang / de bzhin gshegs pa thams cad mthong zhing dga' ba dang / byang chub sems dpa' thams cad kyi lam la 'gro ba thams cad mngon par mos par byed pa dang ldan pa'i sngon gyi sbyor ba rgya mtsho rab tu snang bar gyur</text></item>
<item><p>288b6</p><section>phal chen</section><text>pa yongs su bstan pa dang / byang chub sems dpa' thams cad kyi smon lam rgya mtsho mngon par bsgrub pa'i sgo yongs su dag pa'i rgyan dang ldan pa'i sngon gyi sbyor ba rgya mtsho rab tu snang bar gyur pa yongs su bstan pa dang / byang chub sems dpa' thams cad kyi stobs</text></item>
<item><p>288b7</p><section>phal chen</section><text>kyi pha rol tu phyin pa rab tu grub pa dang / rnam par mnan pa dang / rnam par dag par byas pa dang ldan pa'i sngon gyi sbyor ba rgya mtsho rab tu snang bar gyur pa yongs su bstan pa dang / chos kyi dbyings rgya chen po rnam par 'phrul pa thams cad kyi sprin gyis rgyas par bkang ste/ byang</text></item>
<item><p>289a1</p><section>phal chen</section><text>chub sems dpa' thams cad kyi ye shes kyi dkyil 'khor dang ldan pa'i sngon gyi sbyor ba rgya mtsho rab tu snang bar gyur pa yongs su bstan pa byed cing / mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/</text></item>
<item><p>289a2</p><section>phal chen</section><text>'khor dang bcas pas bcom ldan 'das la phyag 'tshal nas/ steng gi phyogs su brten te/ rdo rje'i dbang po sna tshogs thams cad kyi rgyan gyi snying po can gyi khang pa brtsegs pa dang / seng ge'i khri rdo rje dang / in dra nI la'i pad+mo'i snying po can dag mngon par sprul</text></item>
<item><p>289a3</p><section>phal chen</section><text>nas nor bu'i rgyal po rin po che thams cad rab tu 'bar ba'i dra bas kun nas brgyan pa dang / rin po che'i rgyal po dus gsum gyi de bzhin gshegs pa'i mtshan dbyangs su sgrog pa'i phreng ba rab tu 'phyang ba dang / mgo la rin po che'i cod pan thogs pa'i byang chub</text></item>
<item><p>289a4</p><section>phal chen</section><text>sems dpa'i lus su byin gyis brlabs nas skyil mo krung bcas te 'khod do// //sangs rgyas rmad gcad ces bya ba shin tu rgyas pa chen po'i mdo/ /bam po nyi shu lnga pa/ byang chub sems dpa' de dag thams cad kyang 'khor dang bcas par</text></item>
<item><p>289a5</p><section>phal chen</section><text>byang chub sems dpa' kun tu bzang po'i spyod pa dang smon lam gyis byung ba de bzhin gshegs pa thams cad kyi zhabs kyi drung nas zhal du lta ba/ ye shes yongs su dag pa'i dang ldan pa de bzhin gshegs pa thams cad kyi chos kyi 'khor lo dang / mdo sde'i tshul</text></item>
<item><p>289a6</p><section>phal chen</section><text>gyi gsung rgya mtsho la rna ba yongs su gzhol ba/ byang chub sems dpa' thams cad kyi dbang rab tu thob par bya ba la/ dam pa'i pha rol tu bgrod par phyin pa'i mchog thob pa/ de bzhin gshegs pa thams cad kyi drung du 'dong ba/</text></item>
<item><p>289a7</p><section>phal chen</section><text>skad cig skad cig tu/ yongs su bstan par rnam par 'phrul bas byung ba/ 'jig rten gyi khams thams cad lus gcig gis rgyas par dgang ba'i yul dang ldan pa/ de bzhin gshegs pa thams cad kyi 'khor gyi dkyil 'khor du lus</text></item>
<item><p>289b1</p><section>phal chen</section><text>mngon par 'byung zhing rnam par snang ba/ rdul shin tu phra ba gcig la 'jig rten gyi khams thams cad khams gcig tu snang zhing khongs su chud par yang dag par ston pa'i yul dang ldan pa 'gro ba thams cad yongs su smin par bya ba dang / 'dul ba'i dus la sdong bar</text></item>
<item><p>289b2</p><section>phal chen</section><text>gzhol ba/ de bzhin gshegs pa thams cad kyi chos kyi 'khor lo'i sprin gyi 'brug sgra ba spu'i bu ga thams cad nas rab tu sgrog pa'i yul dang ldan pa/ sems can gyi khams thams cad sgyu ma lta bur yongs su shes pa rab tu thob pa/ de bzhin gshegs pa thams</text></item>
<item><p>289b3</p><section>phal chen</section><text>cad mig yor lta bur khong du chud pa/ srid pa'i rgyud du skye ba thams cad rmi lam lta bu shes par byung ba las dang rnam par smin pa thams cad gzugs brnyan lta bur shes pas rnam par dag pa/ ye shes mngon par grub pa thams cad smig rgyu lta bur mngon</text></item>
<item><p>289b4</p><section>phal chen</section><text>par shes pa/ 'jig rten gyi khams 'byam klas pa thams cad sprul pa lta bur khong du chud pa dang / de bzhin gshegs pa'i stobs bcu dang ye shes kyi snang ba rab tu thob pa/ 'jigs pa'i khyu mchog dang / seng ge'i nga ros rnam par gnon pa/ so so yang</text></item>
<item><p>289b5</p><section>phal chen</section><text>dag par rig pa zad pa'i rgya mtshor zhugs pa/ 'gro ba thams cad kyi skad rgya mtsho dang / chos kyi nges pa'i tshig gi ye shes rab tu thob pa/ chos kyi dbyings dang nam mkha' ltar chags pa pa'i ye shes kyi spyod yul dang ldan pa/ chos thams cad</text></item>
<item><p>289b6</p><section>phal chen</section><text>la sgrib pa med pa'i ye shes rab tu thob pa/ byang chub sems dpa' thams cad kyi mngon par shes pa la ye shes kyi dkyil 'khor rnam par dag pa bdud kyi dkyil 'khor thams cad rnam par dkrug pa'i brtson 'grus dang ldan pa/ dus gsum thams cad shes pa'i stobs la rab tu gnas pa/</text></item>
<item><p>289b7</p><section>phal chen</section><text>chos thams cad la ye shes sgrib pa med pa rab tu thob pa/ gnas pas nam mkha'i spyod yul dang ldan pa/ thams cad mkhyen pa'i sa len pa pa/ nam mkha' lta bu'i brtson 'grus dang ldan pa/ srid pa thams cad pa'i ye shes kyi</text></item>
<item><p>290a1</p><section>phal chen</section><text>spyod yul can/ chos kyi dbyings thams cad kyi tshul rgya mtsho la rab tu zhugs pa/ 'jig rten gyi khams thams cad tha dad pa'i ye shes kyi sgor zhugs pa/ 'jig rten gyi khams thams cad gcig nas gcig tu gzung ba'i rnam par</text></item>
<item><p>290a2</p><section>phal chen</section><text>'phrul pas byung ba/ 'jig rten gyi khams kyi rgyud thams cad du skyes pa'i lus yongs su ston pa/ 'jig rten gyi khams thams cad kyi dbyibs phra ba dang / rgya che ba dang yangs pa dang / dog pa sna tshogs rab tu rtogs pa shin tu phra zhing rgya chen po yang dag</text></item>
<item><p>290a3</p><section>phal chen</section><text>par gzud pa'i ye shes khong du chud pa/ pa rgya chen po shin tu phra bar shes pa dang ldan pa/ sangs rgyas thams cad dang sems kyi skad cig la 'grogs pa rab tu thob pa/ de bzhin gshegs pa thams cad kyi byin gyi rlabs kyi ye shes kyi lus dang ldan pa/</text></item>
<item><p>290a4</p><section>phal chen</section><text>phyogs rgya mtsho thams cad du mgo rmongs pa pa'i ye shes rab tu thob pa sems kyi skad cig gis phyogs rgya mtsho thams cad du rnam par 'phrul pas rgyas par 'gengs pa sha stag ste/ de bzhin gshegs pa'i byin gyi rlabs kyis de lta bu'i yon tan tshad pa dang ldan pa'i</text></item>
<item><p>290a5</p><section>phal chen</section><text>byang chub sems dpa' sha stag gis dze ta'i tshal thams cad yongs su rgyas par gyur kyang / nyan thos chen po sha ri'i bu dang / mo'u dgal gyi bu dang 'od srungs chen po dang / nam 'gru dang / rab 'byor dang / 'gag dang / mos pa dang / ka t+ya'i bu dang / byams gang gi bu la</text></item>
<item><p>290a6</p><section>phal chen</section><text>pas dze ta'i tshal na 'khod bzhin du de bzhin gshegs pa'i rnam par 'phrul pa de dag ma mthong ngo / /sangs rgyas kyi bkod pa de dag dang / sangs rgyas kyi khyu mchog gi mthu dang / sangs rgyas kyi rnam par rol ba dang / sangs rgyas kyi cho 'phrul dang / sangs rgyas kyi</text></item>
<item><p>290a7</p><section>phal chen</section><text>mnga' chen po dang / sangs rgyas sbyong ba'i rnam par 'phrul pa dang / sangs rgyas kyi mthu dang / sangs rgyas kyi byin gyi rlabs dang / sangs rgyas kyi zhing yongs su dag pa yang ma mthong ngo / /byang chub sems dpa'i yul bsam gyis khyab pa de dag dang / byang chub</text></item>
<item><p>290b1</p><section>phal chen</section><text>sems dpa' kun nas 'ongs pa dang / byang chub sems dpa' kun nas 'dus pa dang / byang chub sems dpa' kun nas tshogs pa dang / byang chub sems dpa' nye bar 'ongs pa dang / byang chub sems dpa'i rnam par 'phrul pa dang / byang chub sems dpa'i cho 'phrul</text></item>
<item><p>290b2</p><section>phal chen</section><text>dang / byang chub sems dpa'i 'khor gyi dkyil 'khor dang / byang chub sems dpa'i phyogs su 'khod pa dang / byang chub sems dpa'i seng ge'i khri bkod pa dang / byang chub sems dpa'i khang pa dang / byang chub sems dpa'i rnam par spyod pa dang / byang</text></item>
<item><p>290b3</p><section>phal chen</section><text>chub sems dpa'i ting nge 'dzin gyis rnam par rtse ba dang / byang chub sems dpa'i rnam par lta ba dang / byang chub sems dpa'i rnam par bsgyings pa dang byang chub sems dpa'i rnam par gnon pa dang / byang chub sems dpa'i de bzhin gshegs pa mchod pa dang /</text></item>
<item><p>290b4</p><section>phal chen</section><text>byang chub sems dpa'i lung bstan pa dang / byang chub sems dpa'i yongs su smin par gyur pa dang / byang chub sems dpa'i sngon du 'dor ba dang / byang chub sems dpa'i chos kyi lus rnam par dag pa dang / byang chub sems dpa'i ye shes kyi lus yongs su rdzogs</text></item>
<item><p>290b5</p><section>phal chen</section><text>pa dang / byang chub sems dpa'i smon lam gyi lus rnam par pa dang / byang chub sems dpa'i gzugs kyi lus yongs su grub pa dang / byang chub sems dpa'i mtshan phun sum tshogs pa yongs su dag pa dang / byang chub sems dpa'i 'od kyi dkyil</text></item>
<item><p>290b6</p><section>phal chen</section><text>'khor kha dog mtha' yas pa'i bkod pa dang / byang chub sems dpa'i 'od zer gyi dra ba rab tu 'gyed pa dang / byang chub sems dpa'i sprul pa'i sprin kun tu 'gyed pa dang / byang chub sems dpa'i phyogs kyi dra ba rgyas par 'gengs pa dang / byang chub sems dpa' spyod</text></item>
<item><p>290b7</p><section>phal chen</section><text>pa'i dkyil 'khor rnam par sprul pa yang ma mthong ngo / /de ci'i phyir zhe na/ dge ba'i rtsa ba mtshungs pa'i phyir te/ de dag gis ni sngon sangs rgyas kyi rnam par 'phrul pa mthong ba'i rgyur 'gyur ba'i dge ba'i rtsa ba ma bstsags so/ /de dag la ni sngon sangs rgyas</text></item>
<item><p>291a1</p><section>phal chen</section><text>bcom ldan 'das rnams kyis phyogs bcu'i 'jig rten gyi khams su gtogs pa'i sangs rgyas kyi zhing thams cad kyi yon tan dang / bkod pa yongs su dag pa yang dag par bstan pa mdzad do/ /de dag la ni sangs rgyas bcom</text></item>
<item><p>291a2</p><section>phal chen</section><text>ldan 'das rnams kyis sangs rgyas kyi rnam par 'phrul pa yang dag par brjod pa ma mdzad do/ /de dag gis ni sngon 'khor ba na 'khor ba'i tshe sems can rnams/ bla na med pa yang dag par rdzogs pa'i byang chub tu yang dag par bskul ba ma byas so/ /de dag gis</text></item>
<item><p>291a3</p><section>phal chen</section><text>ni gzhan gyi sems kyi rgyud la byang chub tu sems bskyed pa rab tu bzhag pa ma byas so/ /de dag gis ni de bzhin gshegs pa'i gdung rgyun gcod pa'i phyir zhugs pa ma yin no/ /de dag gis ni sems can thams cad yongs su bsdu ba'i phyir brtson pa ma yin no/ /de dag gis</text></item>
<item><p>291a4</p><section>phal chen</section><text>ni byang chub sems dpa' rnams pha rol tu phyin pa la yang dag par bskul ba ma byas so/ /de dag gis ni sngon 'khor ba na 'khor ba'i tshe/ 'gro ba thams cad las khyad par du 'phags pa'i ye shes kyis la dmigs pa ma byas so/ /de dag gis ni thams cad</text></item>
<item><p>291a5</p><section>phal chen</section><text>mkhyen pa nyid du 'gyur ba'i dge ba'i rtsa ba nye bar bstsags pa ma byas so/ /de dag gis ni de bzhin gshegs pa'i 'jig rten las 'das pa'i dge ba'i rtsa ba yongs su ma bsgrubs so/ /de dag gis ni sangs rgyas kyi zhing yongs su dag pa thams cad du rnam par 'phrul</text></item>
<item><p>291a6</p><section>phal chen</section><text>pa'i mngon par shes pa khong du ma chud do/ /de dag gis ni byang chub sems dpa'i mig gi lam gyis rnam par dmigs par bya ba 'jig rten las 'das pa thun mong ma yin pa'i byang chub tu dmigs pa'i dge ba'i rtsa ba byang chub sems dpa'i smon lam chen po las byung</text></item>
<item><p>291a7</p><section>phal chen</section><text>ba khong du ma chud do/ /nyan thos dang rang sangs rgyas kun gyis ni byang chub sems dpa' kun tu bzang po'i ye shes kyi mig gi lam gyis rnam par dmigs pa thun mong ma yin pa de bzhin gshegs pa'i byin gyi rlabs las byung ba'i sgyu ma'i rnam pa'i chos nyid kyis grub pa/</text></item>
<item><p>291b1</p><section>phal chen</section><text>byang chub sems dpa' 'du shes sna tshogs yongs su 'dzin pa byin gyis rlob pa/ byang chub sems dpa'i dga' ba'i shugs chen po rnam par 'phel bar byed pa khong du ma chud do/ /de bas na nyan thos chen po mchog gi zung dang / bzang po'i zung la sogs pa de dag</text></item>
<item><p>291b2</p><section>phal chen</section><text>gis de bzhin gshegs pa'i rnam par 'phrul pa de mi mthong ngo / /mi shes so/ /khong du mi chud do/ /mi rtogs so/ /mi rig go /yid mi ches so/ /mi sems so/ /rnam par mi lta'o/ /rtogs par mi lta'o/ /nges par mi sems so/ /nye bar mi sems so/ /de</text></item>
<item><p>291b3</p><section>phal chen</section><text>ci'i phyir zhe na/ de ni sangs rgyas kyi spyod yul te nyan thos kyi spyod yul ma yin no/ /de bas na nyan thos chen po de dag dze ta'i tshal de nyid na 'khod kyang / sangs rgyas kyi rnam par 'phrul pa de dag mi mthong ste/ de dag la de dang mthun pa'i dge ba'i rtsa ba med do/ /</text></item>
<item><p>291b4</p><section>phal chen</section><text>de dag gis sangs rgyas kyi rnam par 'phrul pa de dag mthong du de lta bu'i ye shes kyi rnam par ma dag go /pa chung ngu la rgya chen po'i byin gyi rlabs kyis 'jug tu ting nge 'dzin de lta bu de med do/ /de dag shes pa dang / blta ba 'am/ khong du chud par bya ba'am/ rtogs par bya</text></item>
<item><p>291b5</p><section>phal chen</section><text>ba 'am/ rgyas par dgang par bya ba'am/ 'jug par bya ba'am/ rnam par blta ba'am/ nyams su myong bar bya ba'am/ gnan pa'am/ rnam par gnan pa'am/ gzhan gyis thos par bya ba'am/ bstan par bya ba'am/ smos par bya ba'am/ yang dag par</text></item>
<item><p>291b6</p><section>phal chen</section><text>bstan par bya ba'am/ bstabs par bya ba'am/ sbyin par bya ba'am/ de la sems can rnams yongs su bskul bar bya ba'am/ sbyar bar bya ba'am/ rab tu dgod par bya ba'am/ sangs rgyas kyi rnam par 'phrul pa'i chos nyid la sems can dgod par byar</text></item>
<item><p>291b7</p><section>phal chen</section><text>yang de dag la de lta bu'i rnam par thar pa med do/ /de lta bu'i rdzu 'phrul med do/ /de lta bu'i khyu mchog gi mthu med do/ /de lta bu'i stobs med do/ /de lta bu'i dbang med do/ /de lta bu'i gnas med do/ /de lta bu'i 'du shes med do/ /de lta bu'i gi mthu med do/ /de lta bu'i ye shes</text></item>
<item><p>292a1</p><section>phal chen</section><text>med do/ /de ci'i phyir zhe na/ de dag ni de ltar nyan thos kyi theg pas byung ba nyan thos kyi lam gyis yongs su grub pa/ nyan thos kyi spyod pa'i dkyil 'khor yongs su rdzogs pa/ nyan thos kyi 'bras bu la gnas pa/</text></item>
<item><p>292a2</p><section>phal chen</section><text>bden pa snang ba shes pas nges par rtogs pa/ yang dag pa'i mtha' la gnas pa/ shin tu zhi ba'i mthar thug pa/ snying rje chen po'i bsam pa med pa/ 'jig rten gyi khams thams cad la lta mi sdod pa/ rang gi don grub pa dag ste/ de dag ni dze ta'i tshal de</text></item>
<item><p>292a3</p><section>phal chen</section><text>nyid du kun nas 'dus te 'khod la/ bcom ldan 'das kyi spyan sngar dang g.yas g.yon dang / snam logs na bcom ldan 'das la mngon du lta bar gnas kyang / dze ta'i tshal der sangs rgyas kyi rnam par 'phrul ba de dag mthong bar ma gyur to/ /de ci'i phyir zhe na/ thams</text></item>
<item><p>292a4</p><section>phal chen</section><text>cad mkhyen pa'i ye shes yang dag par ma bsgrubs pa dang / thams cad mkhyen pa'i ye shes yang dag par ma bsdus pa dang / thams cad mkhyen pa'i ye shes la yang dag par ma zhugs pa dang / thams cad mkhyen pa'i ye shes la smon lam yang dag par ma btab pa</text></item>
<item><p>292a5</p><section>phal chen</section><text>dang / thams cad mkhyen pa'i ye shes mngon par ma bsgrubs pa dang / thams cad mkhyen pa'i ye shes yongs su ma bsgoms pa dang / thams cad mkhyen pa'i ye shes ma sbyangs pa de dag gis ni/ de bzhin gshegs pa'i ting nge 'dzin gyi rnam par 'phrul pa de la</text></item>
<item><p>292a6</p><section>phal chen</section><text>'jug cing rtogs par bya ba'am/ blta zhing khong du chud par bya bar nus so/ de ci'i phyir zhe na/ de ni byang chub sems dpa' rigs dang ldan pa rnams kyi gi lam gyis blta ba yin gyis/ nyan thos kyi gis blta ba ma yin no/ /de bas na nyan thos</text></item>
<item><p>292a7</p><section>phal chen</section><text>chen po de dag dze ta'i tshal de nyid na 'khod kyang de bzhin gshegs pa'i rnam par 'phrul pa dang / sangs rgyas kyi byin gyi rlabs dang / sangs rgyas kyi zhing yongs su dag pa dang / byang chub sems dpa' kun nas 'dus pa yang mthong bar ma gyur to/ /</text></item>
<item><p>292b1</p><section>phal chen</section><text>de'ang 'di lta ste dper na/ gang gA'i chu klung chen po'i ngogs pha rol tshur rol du bkres pa dang / skom pas rab tu mnar ba gcer ba gos pa/ lus kyi mdog dang kha dog tshig cing 'jum pa rlung dang nyi mas bskams pa/ bya rog mang</text></item>
<item><p>292b2</p><section>phal chen</section><text>pos gtse ba/ spyang ki dang / was tho btsams pa/ brgya stong mang po kun nas 'dus kyang / gang gA'i chu klung chen po mthong ste/ sgrib pa'i las kyis bsgribs pa'i phyir la las ni bskams te chu med pa mthong ngo / /la las ni thal bas yongs su gang bar mthong ngo / /</text></item>
<item><p>292b3</p><section>phal chen</section><text>de bzhin du nyan thos chen po gnas brtan de dag dze ta'i tshal de nyid na 'khod kyang thams cad mkhyen pa nyid dang mthun pa'i phyogs ma rig pa'i ling tog gis kun nas khebs pa dang / thams cad mkhyen pa nyid kyi sa'i dge ba'i rtsa ba'i mthus yongs su ma bzung</text></item>
<item><p>292b4</p><section>phal chen</section><text>ba'i phyir/ de bzhin gshegs pa'i rnam par 'phrul pa de dag ma mthong ma shes so/ /'di lta ste dper na 'dun ma chen po 'dus pa'i skye bo mang po'i dbus su la la zhig gnyid kyis myos te/ log par gyur nas de gnyid kyis log pa'i lam du gnas de nyid na</text></item>
<item><p>292b5</p><section>phal chen</section><text>lha'i grong rdal brgya byin gyi gnas blta na mdzes pa dang / ri rab kyi steng shing dang bcas pa/ bza' shing gi ra ba'i 'khor dang bcas pa/ lha'i bu mo bye ba khrag khrig brgya stong gis gang ba/ lha'i bu khrag khrig brgya phrag stong snyed gnas pa lha'i me tog sna tshogs</text></item>
<item><p>292b6</p><section>phal chen</section><text>kyis yongs su gang ba dang / yid bzhin gyi shing lha rdzas kyi gos dang mu tig gi phreng ba dang / rin po che'i rgyan dang / se mo do sna tshogs mang po 'byin pa dang / lha rdzas kyi sil snyan rnam pa sna tshogs rlung gis yongs su bskyod cing sgra dbyangs yid du 'ong la snyan pa</text></item>
<item><p>292b7</p><section>phal chen</section><text>'byin pa'i sil snyan gyi shing mang po dang / dga' ba'i rtsed mo'i bkod pa rnam pa sna tshogs mthong bar gyur la/ lha'i bu mo mang pos glu blangs pa dang / lha rdzas kyi rol mo byas pa'i sgra yid du 'ong zhing snyan pa thos par gyur te/ bdag nyid kyang de na</text></item>
<item><p>293a1</p><section>phal chen</section><text>'dug pa snyam byed la/ lha rdzas kyi bkod pas klubs pa'i gnas de dag thams cad mthong bar gyur kyang / skye bo'i tshogs mang po de dag gis gnas de nyid na 'khod bzhin du mthong / mi shes/ khong du mi chud do/ /de ci'i phyir zhe na/</text></item>
<item><p>293a2</p><section>phal chen</section><text>de ni skyes bu gnyid kyi log pa de nyid kyi lam gyis blta ba yin gyi/ gnas de nyid na 'khod kyang skye bo mang po de dag gis blta ba ma yin no/ /de bzhin du byang chub sems dpa' de dag dang / 'jig rten gyi dbang po byang chub la mngon par mos pa de dag sangs rgyas kyi</text></item>
<item><p>293a3</p><section>phal chen</section><text>byin gyi rlabs rgya chen po dang / rang gi dge ba'i rtsa ba'i stobs ma nor bar shin tu bstsags pa dang / thams cad mkhyen pa nyid du smon lam shin tu mngon par bsgrubs pa dang / de bzhin gshegs pa'i yon tan thams cad la shin tu zhugs pa dang / byang chub</text></item>
<item><p>293a4</p><section>phal chen</section><text>sems dpa'i lam bkod pa chen po dang ldan pa la shin tu gnas pa dang / thams cad mkhyen pa'i ye shes kyi chos nyid dang / yan lag rnam pa thams cad du shin tu rdzogs pa dang / byang chub sems dpa' kun tu bzang po'i spyod pa'i khyad par dang / smon lam</text></item>
<item><p>293a5</p><section>phal chen</section><text>yongs su rdzogs par bya ba rnam par dag pa dang / byang chub sems dpa'i sa thams cad kyi ye shes kyi dkyil 'khor yongs su gnon pa dang / byang chub sems dpa'i ting nge 'dzin gyis rnam par spyod pa thams cad la rnam par rtse ba dang / byang chub sems</text></item>
<item><p>293a6</p><section>phal chen</section><text>dpa'i ye shes kyi spyod yul thams cad la chags pa par rnam par spyod pas bsam gyis khyab pa'i sangs rgyas kyi khyu mchog gi mthu phyung ba de dag dang / sangs rgyas kyi rnam par rol pa de dag mthong zhing khong du chud la nyams su myong bar gyur kyang / nyan thos chen</text></item>
<item><p>293a7</p><section>phal chen</section><text>po mchog gi zung dang / bzang po'i zung la pa de dag la byang chub sems dpa'i pas mthong bar ma gyur shes par ma gyur to/ /'di lta ste dper na/ ri'i rgyal po kha ba can sman gyi 'byung gnas kyis gang ba la sngags dang / rig sngags dang / sman gyi tshul</text></item>
<item><p>293b1</p><section>phal chen</section><text>dang / blang ba'i rgyus shes shing rig sngags grub pa'i skyes bu gnas pa/ sman gyi cho ga thams cad shes pa sman blang ba'i las byed kyang / ri bo'i dbang po de nyid la gnas pa'i phyugs dang / ba lang dang ra lug 'tsho ba dang / rngon pa dang de ma yin pa'i sman gyi tshul</text></item>
<item><p>293b2</p><section>phal chen</section><text>shes pa gzhan dag gis/ sman de dag gi cho ga dang / sman gyi ro dang mthu dang yon tan dang byin dang / thabs dang 'phrod pa mi shes so/ /de bzhin du byang chub sems dpa' de bzhin gshegs pa'i ye shes kyi yul la zhugs pa byang chub sems dpa'i</text></item>
<item><p>293b3</p><section>phal chen</section><text>rnam par 'phrul pa'i yul gyis byung ba/ de dag gis de bzhin gshegs pa'i ting nge 'dzin gyi rnam par 'phrul pa'i yul de dag mthong yang nyan thos chen po mchog gi zung dang / bzang po'i zung la pa rang gi dgos pas tshim par gyur pa/ gzhan gyi dgos</text></item>
<item><p>293b4</p><section>phal chen</section><text>pa yal bar gzhog pa/ btang snyoms can de dag dze ta'i tshal de nyid na gnas kyang / tshe 'di la bde bar spyod pas bde zhing dga' bar gnas pa las phar de bzhin gshegs pa'i ting nge 'dzin gyi rnam par 'phrul pa'i yul de dag khong du mi chud do/ /'di lta</text></item>
<item><p>293b5</p><section>phal chen</section><text>ste dper na/ sa chen po rin po che thams cad kyi 'byung gnas phun sum tshogs pa/ gter brgya stong du mas gang ba rin po che sna tshogs rnam pa tha dad pas yongs su gang ba 'di la'ang rin po che'i 'byung gnas dang / gter gyi rgyus la mkhas shing byang</text></item>
<item><p>293b6</p><section>phal chen</section><text>ba'i rin po che brtag pa'i gtsug lag gis blo shin tu byang ba gter gyi gtsug lag dang rgyus dang / dan rtags gya nom par lobs pa/ bsod nams rgya chen po'i stobs kyis brtan pa dag de las rin po che ci 'dod par blangs shing / bdag kyang yongs su</text></item>
<item><p>293b7</p><section>phal chen</section><text>tshim par byed/ pha dang ma la'ang legs par rim gro byed/ bu pho smos kyang legs par gso bar byed cing / de ma yin pa'i sems can rgan pa dang / na ba dang / dbul ba dang / nyam nyes pa dang / kha zas dang / gos kyis 'byor pa rnams</text></item>
<item><p>294a1</p><section>phal chen</section><text>la sdud cing khyab par bgo bsha' byed la/ nor gyi dga' ba sna tshogs nyams su myong bar byed kyang / sems can rin po che'i 'byung gnas dang / gter gyi rgyus shes pa bsod nams ma byas pa/ rin po che la shes pa'i</text></item>
<item><p>294a2</p><section>phal chen</section><text>yongs su ma dag pa/ de dag nyid na 'khod kyang / rin po che'i 'byung gnas de dag dang rin po che'i gter de dag khong du chud shes pas rin po che'ang blang du do/ /rin po che'i don kyang byar med do/ /de bzhin du byang chub sems dpa' de bzhin gshegs pa'i</text></item>
<item><p>294a3</p><section>phal chen</section><text>yul bsam gyis khyab pa la ye shes kyi shin tu rnam par dag pa de bzhin gshegs pa'i ye shes kyi yul bsam gyis khyab pa la zhugs pa/ de dag dze ta'i tshal na 'khod cing sangs rgyas kyi rnam par 'phrul pa de dag mthong la chos kyi tshul</text></item>
<item><p>294a4</p><section>phal chen</section><text>rgya mtsho la 'jug cing ting nge 'dzin gyi phyag rgya yongs su sgrub ste/ de bzhin gshegs pa'i mchod pa dang / rim gro la brtson zhing dam pa'i chos yongs su gzung ba la mngon par brtson te/ bsdu ba'i dngos po bzhis sems can de dag yongs su sdud kyang / nyan</text></item>
<item><p>294a5</p><section>phal chen</section><text>thos chen po de dag gis de bzhin gshegs pa'i rnam par 'phrul pa de dag dang / byang chub sems dpa'i tshogs chen po kun nas 'dus pa de lta bu'ang ma mthong ma shes so/ /'di lta ste dper na/ skyes bu la la zhig gnyis gos kyis bkab ste/ rin</text></item>
<item><p>294a6</p><section>phal chen</section><text>po che'i gling du phyin par gyur na/ des rin po che'i gling der phan tshun 'gro ba dang / 'greng ba dang 'dug pa dang nyal ba byas kyang rin po che'i 'byung gnas de mthong ngo / /rin po che'i shing dang gos kyi rin po che dang / spos kyi rin po che dang / rin po che thams cad</text></item>
<item><p>294a7</p><section>phal chen</section><text>kyang mthong la/ rin po che de dag gi spyod yul lam/ rin thang ngam/ yongs su spyod pa'i rgyus kyang mi shes pas/ de ni rin po che de dag len kyang len la/ rin po che'i don kyang nyams su myong par byed do/ /gang gi la bsgribs pa med pa de dag gis ni de</text></item>
<item><p>294b1</p><section>phal chen</section><text>dag thams cad mthong zhing shes so/ /de bzhin du byang chub sems dpa' chos rin po che'i gling chen por phyin pa de dag gis bla na med pa'i de bzhin gshegs pa rin po che 'jig rten thams cad kyi rgyan du gyur pa mngon du gyur te/ dze ta'i tshal na bzhugs</text></item>
<item><p>294b2</p><section>phal chen</section><text>shing sangs rgyas kyi rnam par 'phrul pa bsam gyis khyab pa yongs su ston pa mthong yang nyan thos chen po de dag /de bzhin gshegs pa'i zhabs kyi drung de nyid na gnas shing spyod kyang / de bzhin gshegs pa'i ting nge 'dzin gyi yul rnam par 'phrul pa'i cho 'phrul</text></item>
<item><p>294b3</p><section>phal chen</section><text>de dag ma mthong ngo / /byang chub sems dpa'i tshogs mang po de lta bu'i rin po che'i 'byung gnas chen po yang mthong bar ma gyur to/ /de ci'i phyir zhe na/ de bzhin gshegs pa'i ting nge 'dzin gyi khyu mchog gi mthu phyung ba dang / cho 'phrul bsam gyis khyab</text></item>
<item><p>294b4</p><section>phal chen</section><text>pa de dag ltar thams cad mkhyen pa nyid dang mi mthun pa'i phyogs kyi ma rig pa'i gos kyis ye shes kyi mig bkab pa/ de dag la byang chub sems dpa'i ye shes kyi mig yongs su dag pa de lta bu med do/ /de dag gis chos kyi dbyings gcig nas gcig tu brgyud pa la</text></item>
<item><p>294b5</p><section>phal chen</section><text>'jug pa de lta bu khong du ma chud do/ /'di lta ste dper na/ yongs su dag pa rdul dang bral bas rab tu snang ba dang ldan pa zhes bya ba rab rib dang / mun pa thams cad dang mi 'grogs pa yod de/ de la la zhig gis thob par gyur na/ de rdul dang</text></item>
<item><p>294b6</p><section>phal chen</section><text>bral bas rab tu snang ba dang ldan pa'i mig yongs su dag pa dang ldan pas mtshan mo mun pa'i mun nag shin tu gnag par gyur pa'i nang na sems can bye ba khrag khrig brgya stong kun nas 'dus pa dang / cho ga dang spyod lam rnam pa sna tshogs dang ldan zhing mun pa'i rab</text></item>
<item><p>294b7</p><section>phal chen</section><text>rib kyis yongs su 'khrugs par gyur pa khrod na 'dug cing rnam par rgyu la phan tshun 'gro ba dang / 'greng ba dang spyod lam rnam pa sna tshogs kyis spyod kyang mi de dag gis skyes bu spyod lam sna tshogs kyi spyod pa de mi mthong shes so/ /skyes bu</text></item>
<item><p>295a1</p><section>phal chen</section><text>des ni 'gro ba'i tshogs chen po spyod lam dang cho ga sna tshogs kyis rnam par spyod pa/ phyogs tha dad du mngon par bltas pa/ dbyibs kyi rnam pa tha dad pa kha dog gi rnam pa tha dad pa dmigs pa'i tshul tha dad pa thams</text></item>
<item><p>295a2</p><section>phal chen</section><text>cad kyang mi mthong ba med do/ /de bzhin du de bzhin gshegs pa byang chub sems dpa'i tshogs kyi 'khor mnga' ba/ rnam par dag cing chags pa mi mnga' ba'i spyan dang ldan pas 'jig rten thams cad mkhyen cing gzigs te/ sangs rgyas kyi ting nge 'dzin gyi</text></item>
<item><p>295a3</p><section>phal chen</section><text>rnam par 'phrul pa dang cho 'phrul chen po bstan pa mdzad kyang / nyan thos chen po de dag gis de bzhin gshegs pa'i ye shes dang ting nge 'dzin gyis rnam par sprul pa'i cho 'phrul chen po de dag mthong bar ma gyur to/ /byang chub sems dpa'</text></item>
<item><p>295a4</p><section>phal chen</section><text>chen po'i tshogs chen po de lta bu yang mthong bar ma gyur to/ /'di lta ste dper na/ dge slong la la zhig skye bo mang po'i tshogs kyi dbus su sas khyab pa'i ting nge 'dzin la snyoms par zhugs pa 'am/ chus khyab pa'am/ mes khyab pa 'am/ rlung gis</text></item>
<item><p>295a5</p><section>phal chen</section><text>khyab pa 'am/ sngon pos khyab pa'am/ sar pos khyab pa 'am/ dmar pos khyab pa 'am/ dkar pos khyab pa 'am/ lhas khyab pa 'am/ sems can sna tshogs kyi lus kyis khyab pa 'am/ sgra dang dbyangs kun gyis khyab pa 'am/ dmigs</text></item>
<item><p>295a6</p><section>phal chen</section><text>pa thams cad kyis khyab pa'i ting nge 'dzin la snyoms par zhugs na 'gro ba mang po'i tshogs de dag gis chu'i phung po de mi mthong ngo / /me'i snang ba de yang mi mthong ngo / /sems can sna tshogs kyi lus kyis khyab pa dang / dmigs pa thams cad kyis khyab pa'i bar</text></item>
<item><p>295a7</p><section>phal chen</section><text>du yang mi mthong ste/ ting nge 'dzin de la snyoms par zhugs shing rnam par spyod pa rnams ni ma gtogs so/ /de bzhin du de bzhin gshegs pas sangs rgyas kyi ting nge 'dzin gyi yul gyi rnam par sprul pa bsam gyis mi khyab pa de dag yongs su bstan</text></item>
<item><p>295b1</p><section>phal chen</section><text>pa mdzad na nyan thos chen po de dag gis mthong zhing shes par ma gyur te/ byang chub sems dpa' de bzhin gshegs pa'i lam la zhugs pa de dag gis ni de bzhin gshegs pa'i yul de dag mthong ngo / /khong du chud do/ /'di lta ste dper na/ bsku ba grub pa'i ni mig gnyis</text></item>
<item><p>295b2</p><section>phal chen</section><text>bskus ma thag tu/ skye bo mang po thams cad kyis lus mi mthong ngo / /des ni 'gro 'am 'dug gam/ 'greng yang rung ste/ 'gro ba mang po thams cad mthong ngo / /de bzhin du de bzhin gshegs pa 'jig rten las 'das pa 'gro ba thams cad kyi yul las</text></item>
<item><p>295b3</p><section>phal chen</section><text>yongs su 'das pa thams cad mkhyen pa'i ye shes kyi yul du bzhugs pa/ byang chub sems dpa'i ye shes kyi mig gis shes par bya ba des 'gro ba thams cad gzigs kyang nyan thos chen po de dag gis de bzhin gshegs pa'i rnam par 'phrul pa de dag ma mthong ngo / /</text></item>
<item><p>295b4</p><section>phal chen</section><text>'di lta ste dper na/ tsher 'grogs pa'i lha rtag tu rjes su 'brang ba ni/ des de mthong yang lha de mi mthong ngo / /de bzhin du de bzhin gshegs pa thams cad mkhyen pa'i ye shes kyi yul la zhugs pa/ byang chub sems dpa'i tshogs kun nas 'dus pa</text></item>
<item><p>295b5</p><section>phal chen</section><text>chen po'i dbus su sangs rgyas kyi rnam par 'phrul pa chen po yongs su bstan pa mdzad kyang / nyan thos chen po de dag gis de bzhin gshegs pa'i rnam par 'phrul pa dang / cho 'phrul chen po dang byang chub sems dpa'i 'khor gyi dkyil 'khor gyi rnam par 'phrul</text></item>
<item><p>295b6</p><section>phal chen</section><text>pa de dag kyang ma mthong ngo / /ma shes so/ /'di lta ste dper na/ dge slong sems can thams cad la dbang gi dam pa'i pha rol tu bgrod par phyin pa'i mchog thob pa 'du shes dang tshor ba 'gog pa la snyoms par zhugs pa ni shes pa med la tshor ba med pas dbang po drug gis kyang bya</text></item>
<item><p>295b7</p><section>phal chen</section><text>ba gang yang nyams su mi myong ste/ mya ngan las 'das pa'ang ma yin la 'jig rten gyi tha snyad thams cad gnas de yod kyang snyoms par zhugs pa de nyid kyi byin gyi rlabs dang mthus des mi shes mthong ngo / /de bzhin du nyan thos chen po de dag dze ta'i tshal</text></item>
<item><p>296a1</p><section>phal chen</section><text>de na'ang rnam par spyod la de dag la dbang po drug kyang yod de/ de bzhin gshegs pa'i ting nge 'dzin dang / rnam par 'phrul pa dang khyu mchog gi mthu phyung ba dang / cho 'phrul de dag mthong bar ma gyur/ khong du chud par ma gyur shes par ma gyur to/ /</text></item>
<item><p>296a2</p><section>phal chen</section><text>byang chub sems dpa'i cho 'phrul chen po de dag dang / byang chub sems dpa'i rnam par 'phrul pa de dag kyang khong du ma chud ma mthong ma shes so/ /de ci'i phyir zhe na/ sangs rgyas kyi yul ni zab cing yangs la tshad med de/ blta bar dka' zhing rtogs par</text></item>
<item><p>296a3</p><section>phal chen</section><text>dka' ste/ khong du chud par dka' la 'jig rten thams cad las yongs su 'das pa'o/ /sangs rgyas kyi yul ni bsam gyis mi khyab ste/ nyan thos dang / rang sangs rgyas thams cad kyis mi 'dus pa'o/ /de bas na nyan thos chen po de dag dze ta'i tshal de</text></item>
<item><p>296a4</p><section>phal chen</section><text>nyid na 'khod cing / bcom ldan 'das kyi zhabs kyi drung na spyod kyang sangs rgyas kyi rnam par 'phrul pa de dag dang byang chub sems dpa'i tshogs chen po de dag kyang ma mthong ngo / /dze ta'i tshal 'jig rten gyi khams grangs med pa bsam gyis mi khyab pa rnam par</text></item>
<item><p>296a5</p><section>phal chen</section><text>dag pa'i yon tan dang / rgyan yongs su 'dus pa de dag kyang ma mthong ma shes te/ de ni snod du ma gyur pa'i phyir ro/ /de nas byang chub sems dpa' rnam par snang mdzad kyi smon lam gyi gtsug gi 'od zer rab tu snang bas sangs rgyas kyi byin gyi rlabs</text></item>
<item><p>296a6</p><section>phal chen</section><text>kyis de'i tshe tshigs su bcad pa 'di dag smras so/ /ltos shig sems can dam pa yi/ /sangs rgyas byang chub bsam khyab/ /rgyal bas sangs rgyas rnam 'phrul ba/ dze ta'i rgyal mtshan 'dir bstan to/ /rang byung rnams kyi byin gyi</text></item>
<item><p>296a7</p><section>phal chen</section><text>rlabs/ /bgrang du med par 'byung ba la/ /sangs rgyas chos tshul mi shes pa'i/ /'jig rten kun kyang mgo rmongs so/ /chos kyi rgyal po'i cho 'phrul dag /tshad med bsam gyis mi khyab cing / /shin tu zab pa 'byung ba ni/ /de la 'jig</text></item>
<item><p>296b1</p><section>phal chen</section><text>rten 'bab mi nus/ rdzogs pa'i sangs rgyas kha dog mdog /mtshan gyis shin tu rnam par klubs/ /yang dag sangs rgyas bskyed pa yis/ chos rab de dag mtshan nyid med/ /rnam 'phrul mtha' dang dbus la/ /tshig gi lam gyis brjod</text></item>
<item><p>296b2</p><section>phal chen</section><text>dka' ba'i/ /rnam 'phrul shin tu zab pa dag /rgyal bas dze ta'i tshal du bstan/ /rgyal sras bdag nyid che ba'i rnams/ /zhing rnams bsam yas bye ba nas/ /rgyal ba'i zhal ltar mos dga' ste/ /kun nas 'dus pa'i tshogs la ltos/ /smon lam</text></item>
<item><p>296b3</p><section>phal chen</section><text>yongs su phun sum tshogs/ /spyod lam spyod pa chags med pa/ /de dag bsam pa shes par ni/ /'jig rten kun gyis mi nus so/ /de dag sems dang spyod yul dang / /spyod pa dag kyang nyan thos dang / /rang rgyal thams cad yongs kyis kyang / /</text></item>
<item><p>296b4</p><section>phal chen</section><text>rnam pa kun tu shes mi nus/ /rgyal sras shes rab chen po rnams/ /gzhan gyis thub dka' pham byed la/ /dpa' ba'i rgyal mtshan ma 'dres shing / /ye shes sa la gzhol gyur pa/ /ting 'dzin dpag tu tshad med la/ /grags chen mnyam par gzhag</text></item>
<item><p>296b5</p><section>phal chen</section><text>pa rnams/ /chos dbyings thams cad rgyas bkang zhing / rnam par 'phrul pa kun kyang ston/ /de nas byang chub sems dpa' thub par dka' ba'i brtson 'grus kyi shugs kyi rgyal pos sangs rgyas kyi byin gyi rlabs kyis/ phyogs bcur rnam par bltas</text></item>
<item><p>296b6</p><section>phal chen</section><text>nas/ de'i tshe tshigs su bcad pa 'di dag smras so/ /bsod nams snying po shes rab che/ /byang chub spyod pa'i tshul rtogs shing / /'jig rten kun la bde byed pa'i/ /bde gshegs sku las skyes pa ltos/ /yid gzhungs blo gros mtha' yas shing / /</text></item>
<item><p>296b7</p><section>phal chen</section><text>shin tu mnyam gzhag sems ldan pa/ /mtha' dang dbus med zab pa yi/ /ye shes rgya chen spyod yul can/ /rgyan rab mang pos mdzes byas pa'i/ /dze ta'i nags tshal rgya che ba/ /byang chub sems dpas kun rgyas shing / /bde gshegs bzhugs pa'i</text></item>
<item><p>297a1</p><section>phal chen</section><text>gnas gyur pa/ /gnas med mi gnas gyur ba rnams/ /phyogs rnams bcu nas kun 'dus te/ /pad+mo'i stan la 'khod pa dag /rgya mtsho mang la blta bgyis/ /gnas len pa med pa rnams/ /spros pa med cing rten</text></item>
<item><p>297a2</p><section>phal chen</section><text>la/ /rdul bral chags pa'i sems med pa/ /chos kyi dbyings la gzhol ba dang / /ye shes rgyal mtshan rab dpa' ba/ /rdo rje'i sems ni mi g.yo zhing / /grub pa med pa'i chos rnams la/ /mya ngan 'da' bar gang ston pa/ /phyogs bcu'i zhing mang bye ba</text></item>
<item><p>297a3</p><section>phal chen</section><text>rnams/ /grangs kyis chod kun nas 'dus/ /yang dag sangs rgyas drung du lhags/ gnyis kyi 'du shes rnam par spangs/ /rang 'byung shAkya seng ge yi/ /rnam par 'phrul pa 'di dag mthong / /de yi byin rlabs dam pa yi/ /byang chub sems</text></item>
<item><p>297a4</p><section>phal chen</section><text>dpa' 'di dag lhags/ /sangs rgyas chos la 'byed pa med/ /chos dbyings gzhi la'ang de bzhin te/ /tha snyad tsam du yongs 'byed pa'i/ /pha rol phyin pa rgyal ba'i sras/ /chos kyi dbyings la dbyer med pa'i/ /mtha' la thugs pa de dag gnas/ /</text></item>
<item><p>297a5</p><section>phal chen</section><text>tshig rnams yongs su zad med pas/ chos la dbye ba'ang rab tu byed/ de nas byang chub sems dpa' kun nas 'phags pa'i gzi brjid rgyal pos/ /sangs rgyas kyi byin gyi rlabs kyis phyogs bcur rnam par bltas te/ /de'i tshe tshigs</text></item>
<item><p>297a6</p><section>phal chen</section><text>su bcad pa 'di dag smras so/ /ltos shig sems can dam pa yi/ /ye shes dkyil 'khor shin tu yangs/ /dus dang dus mkhyen mdzad cing / /sems can rnams la chos kyang ston/ /mu stegs ldan pa tshogs 'dus pa'i/ /rgol ba</text></item>
<item><p>297a7</p><section>phal chen</section><text>thams cad rab tu 'joms/ /sems can bsam pa ji bzhin du/ /rnam par 'phrul ba yongs su ston/ /phyogs na mi bzhugs bde gshegs rnams/ /sangs rgyas yul gyi rjes mi bzhud/ /tshad med pa dang tshad yod las/ /thub pa chen</text></item>
<item><p>297b1</p><section>phal chen</section><text>po 'das pa / /nyi ma mkha' las 'gro ba ni/ /nyin par 'grangs pa smos pa byed/ /de bzhin mkhyen pas mkhas ston pa/ /dus gsum chags pa med pas brjod/ /zla ba nya ba'i mtshan mo la/ /zla ba'i dkyil 'khor 'phags par snang / /de</text></item>
<item><p>297b2</p><section>phal chen</section><text>bzhin chos dkar yongs rdzogs pa'i/ /mgon po rnams kyang mthong ba yin/ /bar snang nam mkha'i dbyings 'di las/ /nyi ma'i dkyil 'khor rgyu ba ni/ /gar yang thogs pa med par 'gro/ /sangs rgyas rnam 'phrul de bzhin no/ /ji ltar nam</text></item>
<item><p>297b3</p><section>phal chen</section><text>mkha'i phyogs rnams kyi/ /zhing rnams kun la mi gnas pa/ /de bzhin 'jig rten sgron ma yi/ /sangs rgyas rnam 'phrul shes par bya/ /ji ltar sa ni 'jig rten na/ /lus can kun gyi gnas yin pa/ 'jig rten sgron ma'i 'jig rten na/ /</text></item>
<item><p>297b4</p><section>phal chen</section><text>chos kyi 'khor lo de ltar gnas/ /ji ltar rlung ni chags med par/ /mkha' las mgyogs par rab rgyu ba/ /de bzhin sangs rgyas chos nyid kyang / /'jig rten khams su rab tu rgyu/ /ji ltar chu yi phung po la/ /zhing rnams bgrangs pa kun</text></item>
<item><p>297b5</p><section>phal chen</section><text>gnas pa/ /de bzhin dus gsum sangs rgyas kyang / /ye shes tshogs la rab tu gnas/ /de nas byang chub sems dpa' dpal gyi snying po chags pa med pa'i rgyal pos/ sangs rgyas kyi byin gyi rlabs kyis phyogs bcur rnam par bltas te/</text></item>
<item><p>297b6</p><section>phal chen</section><text>de'i tshe tshigs su bcad pa 'di dag smras so/ /ji ltar rdo rje'i ri dang brag /zang yag shin tu mtho yod pa/ /da ltar 'jig rten kun skyob pa'i/ /sangs rgyas mngon par 'phags pas mtho/ /ji ltar rgya mtsho'i chu chen dag /tshad med rnyog</text></item>
<item><p>297b7</p><section>phal chen</section><text>pa med pa ltar/ /sangs rgyas mthong ba'ang de bzhin te/ /'jig rten kun gyi skom pa gcod/ /rgya mtsho'i chu las 'phags pa yi/ /ri bo ri rab ci 'dra ba/ /de bzhin 'jig rten sgron na yang / chos kyi mtsho las mngon par 'phags/ /rin chen</text></item>
<item><p>298a1</p><section>phal chen</section><text>kun gyi 'byung gnas kyis/ /rgya mtsho rgyas pa ji bzhin du/ /rang byung ye shes de bzhin te/ mi zad skad cig rab mkhyen pa/ /mgon po'i ye shes shin tu zab/ /tshad med de bzhin bgrang du / de bas sangs rgyas rnam 'phrul pa/ /</text></item>
<item><p>298a2</p><section>phal chen</section><text>bsam gyis khyab tshad med ston/ /sgyu ma'i mtshan nyid ston pa yi/ /sgyu mkhan mkhas pa ji lta ba/ /de ltar sangs rgyas mkhyen dbang yang / /rnam par 'phrul pa rab tu ston/ /yid bzhin nor bu rnam dag pa/ /bsam don rdzogs byed ji lta ba/ /de bzhin</text></item>
<item><p>298a3</p><section>phal chen</section><text>bsam pa dag pa la/ /rgyal ba smon lam rdzogs pa mdzad/ /'od snang gsal ba byed pa yi/ /rin chen rnam snang ji lta ba/ /de ltar thams cad mkhyen pa dag /'gro ba'i bsam pa gsal bar mdzad/ /ji ltar phyogs la mngon lta ba'i/ /rin chen</text></item>
<item><p>298a4</p><section>phal chen</section><text>zur brgyad rab gnas pa/ de bzhin chags med sgron ma yang / /chos dbyings rab tu snang ba mdzad du/ /chu 'dang rin chen 'od gsal ba/ /ji ltar dri med chu 'dang byed/ /de bzhin sangs rgyas mthong bas kyang / /'gro ba'i dbang po dag par 'gyur/ /de nas</text></item>
<item><p>298a5</p><section>phal chen</section><text>byang chub sems dpa' chos kyi dbyings su smon lam rab tu 'phrul ba'i zla ba'i rgyal pos/ /sangs rgyas kyi byin gyi rlabs kyis phyogs bcur rnam par bltas te/ /de'i tshe tshigs su bcad pa 'di dag smras so/ /phyogs 'di in dra nI la yi/ /kha dog</text></item>
<item><p>298a6</p><section>phal chen</section><text>mdog gcig byas pa ltar/ sangs rgyas mthong bas skye dgu rnams/ /de bzhin byang chub mdog tu 'gyur/ /sangs rgyas rdul phran re re la/ /rnam par 'phrul pa sna tshogs rnams/ /tshad kyis gzhal du med pa ston/ /byang chub sems dpa' rnam dag</text></item>
<item><p>298a7</p><section>phal chen</section><text>mdzad/ /de ni rmad byung shin tu zab/ /mtha' yas bsgrub par dka' ba ste/ /blo ldan ye shes yul de la/ /'jig rten rnams ni 'bab mi nus/ /byang chub sems dpa' bsgrub don du/ /bkod pa phun sum tshogs pa dang / /sangs rgyas tshul</text></item>
<item><p>298b1</p><section>phal chen</section><text>gyis rnam sbyangs pa'i/ /chos kyi dbyings la 'jug pa ston/ /sangs rgyas zhing rnams bsam yas pa/ /blo ldan bskor ba'i sangs rgyas kyis/ /kun nas gang bar gyur pa yang / /rgyal ba de la ston pa mdzad/ /chos kun mnga' sgyur ston pa ste/ /shAkya'i</text></item>
<item><p>298b2</p><section>phal chen</section><text>khyu mchog skyes par gyur/ /de yi cho 'phrul tshad med pa/ 'di dag rab tu byung ba yin/ /brtan pa'i spyod pa sna tshogs rnams/ /tshad med rnam par gzigs gyur nas/ /rnam par 'phrul pa mtha' yas pa/ /tshad med gzi can ston pa mdzad/ /'jig</text></item>
<item><p>298b3</p><section>phal chen</section><text>rten mgon po rgyal sras rnams/ /chos kyi dbyings la slob pa mdzad/ /chos rnams thams cad yongs la yang / /chags med ye shes spyod yul 'gyur/ /skyes bu dbang po'i byin rlabs kyis/ /cho 'phrul brgya dang rab ldan zhing / /'jig rten thams cad</text></item>
<item><p>298b4</p><section>phal chen</section><text>rnam spyod pa'i/ /chos kyi 'khor lo rab tu bskor/ /sems can gtso bo'i yul la yang / /ye shes dkyil 'khor yongs sbyongs shing / /shes rab chen po'i klu chen rnams/ /'jig rten thams cad 'grel bar 'gyur/ /de nas byang chub sems dpa'</text></item>
<item><p>298b5</p><section>phal chen</section><text>chos kyi don gyi blo gros gzi brjid rgyal pos/ /bcom ldan 'das kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /drang srong dam pa'i mchog rnams kyi/ /dus gsum nyan thos gang byung</text></item>
<item><p>298b6</p><section>phal chen</section><text>ba/ /de dag kun gyis bde gshegs kyi/ /gshegs thabs 'jog 'deg mi shes so/ /dus gsum ma lus thams cad kyi/ /ma nor rang rgyal gang byung ba/ /de dag gis kyang mgon po yi/ /gshegs thabs 'jog 'deg mi rig go /</text></item>
<item><p>298b7</p><section>phal chen</section><text>ma rig mun pas bsgribs pa rnams/ /khyi ltar ltong la rgyus pa yi/ /sems can de 'dra kun gyis ni/ /mgon po shes smos mi dgos/ /rgyal ba tshad mas gzhal ba / /de ni shes par mi nus te/ /sangs rgyas chags med ye shes can/ /</text></item>
<item><p>299a1</p><section>phal chen</section><text>tshig gi lam las shin tu 'das/ /zla ba nya rgyas 'od mnga' ba/ brtan pa mtshan gyis rnam par bris/ /de ni bskal pa dpag yas par/ /rnam 'phrul thogs med spyod pa mdzad/ /tshul sgo re res sangs rgyas la/ /shin tu mnyam</text></item>
<item><p>299a2</p><section>phal chen</section><text>bzhag bsam byas kyang / /bskal pa bye ba bsam yas pa/ /brjod du med pa zad 'gyur gyi/ /rang byung rnams kyi yon tan las/ /phyogs gcig cha yi mthar phyin/ /sangs rgyas de yi zhal bltas kyang / /sangs rgyas chos ni bsam mi khyab/ /gang zhig de la smon</text></item>
<item><p>299a3</p><section>phal chen</section><text>byed cing / /gang zhig yid kyis dga' mos pa/ /de dag kun gyi de 'dra ba'i/ /spyod yul blta dka' 'thob par 'gyur/ /bsod nams ye shes mtha' yas shing / /tshogs can yangs pas rnam gnon la/ /dri med blo ldan sems gnas pa/ /de dag 'di yi tshul la</text></item>
<item><p>299a4</p><section>phal chen</section><text>'jug /de dag smon lam rgya che bas/ /sems dang sdom pa rgya che ste/ /rgyal ba'i spyod yul thob gyur cing / /byang chub rgya chen gnon par 'gyur/ /de nas byang chub sems dpa' bdud kyi dkyil 'khor rnam par 'thor ba'i ye shes rgyal mtshan gyi rgyal pos/</text></item>
<item><p>299a5</p><section>phal chen</section><text>sangs rgyas kyi byin gyi rlabs kyis phyogs bcur rnam par bltas te/ /de'i tshe tshigs su bcad pa 'di dag smras so/ /chags med ye shes sku mnga' bas/ /rang byung rnams ni sku med de/ /bsam yas ye shes yul mnga' bas/ /de dag bsam par mi</text></item>
<item><p>299a6</p><section>phal chen</section><text>nus so/ /phrin las dkar po bsam yas pas/ /sangs rgyas sku rab bsgrub pa'i phyir/ /de la 'jig rten gsum mi 'go /mtshan dang dpe byad bzang pos mdzes/ /chos kyi dbyings kyis rnam sbyangs pas/ /'jig rten kun tu snang ba mdzad/ /sangs</text></item>
<item><p>299a7</p><section>phal chen</section><text>rgyas byang chub sgo yin te/ /ye shes kun gyi gnas chen no/ /chags pa thams cad rnam spangs pas/ /rdul med spros pa mi mnga'o/ /ye shes 'od zer rab 'gyed pas/ 'jig rten kun tu nyi ma 'dra/ /khams gsum thams cad rnam sbyong</text></item>
<item><p>299b1</p><section>phal chen</section><text>pas/ /srid pa'i 'jigs pa rnam par gcod/ /byang chub sems dpa' bsgrub pa mdzad/ /byang chub 'byung gnas de bzhin no/ /kha dog mtha' yas ston mdzad kyang / /kha dog kun la gnas pa med/ /sems can kun gyis bsam yas pa'i/ /kha dog</text></item>
<item><p>299b2</p><section>phal chen</section><text>tshad med yongs su ston/ /skad cig gcig la sangs rgyas kyi/ /byang chub bsam yas sbyangs pas na/ /de yi ye shes mthar phyin par/ /rtag par sus kyang mi nus so/ /ye shes bstan pa zad shes/ /rang bzhin rnam par 'gyur ba med/ /de la</text></item>
<item><p>299b3</p><section>phal chen</section><text>dus gsum rgyal ba kun/ /skad cig gcig gis rab tu brjod/ /rtag par las gzhan yongs btang ste/ /shes ldan byang chub don gnyer bas/ /sems la sems shes bya ba yang / de la sems skye med par bsam/ /gang gi sangs rgyas</text></item>
<item><p>299b4</p><section>phal chen</section><text>bskyed pa yi/ /sangs rgyas chos rnams bsam mi khyab/ /de dag brjod pa'i yul ma yin/ /shin tu zab pas tshig lam spangs/ /de nas byang chub sems dpa' rnam par snang mdzad kyi smon lam dpal gyi rgyal mtshan gyis/ sangs rgyas kyi byin gyi</text></item>
<item><p>299b5</p><section>phal chen</section><text>rlabs kyis phyogs bcur rnam par blta/ de'i tshe tshigs su bcad pa 'di dag smras so/ /dran pa rmongs med dag pa rnams/ /chos 'dzin shin tu nges rtogs shing / /blo gros bsam gyis mi khyab la/ /byang chub rgya mtsho zad pa/ /de dag yid ni 'di</text></item>
<item><p>299b6</p><section>phal chen</section><text>la des/ /de dag spyod pa'i spyod yul yin/ /de dag shes pa 'dir g.yo/ /de dag 'di la the tsom 'chad/ /de dag skyo bar 'gyur te/ /de dag yid kyang zhum mi 'gyur/ /sangs rgyas chos la rab gzhol bar/ /de dag sems kyang rab tu 'byung /</text></item>
<item><p>299b7</p><section>phal chen</section><text>de dag dad pa rting tshugs shing / /yang dag 'phags pa rab tu bskyed/ /dmigs med gnas pa med pa yi/ /ye shes 'di la de dag dga'/ /bskal pa bye bar bstsags pa yi/ /yongs su rdzogs pa'i dge ba'i chos/ /ye shes 'di 'dod mtshungs</text></item>
<item><p>300a1</p><section>phal chen</section><text>pa med/ /de dag thams cad yongs su sngo/ /'khor ba'i nang na rnam rgyu yang / /'khor ba dag la gnas pa / /sangs rgyas chos rnams rab rtogs pas/ /sangs rgyas yul la rab tu rtse/ /sems can khams ni ji snyed</text></item>
<item><p>300a2</p><section>phal chen</section><text>du/ /'jig rten phun sum tshogs rgyu ba/ /de dag thams cad brtan pas spangs/ /sangs rgyas phun sum tshogs la gnas/ /sangs rgyas rtag tu 'byung 'gyur kyang / 'jig rten don med rab tu gnas/ /chags med spyod pa de dag ni/ /rtag tu sems</text></item>
<item><p>300a3</p><section>phal chen</section><text>can don la gnas/ /de dag spyod pa mtshungs med de/ /lus can kun gyis bsam mi khyab/ /'jig rten bde ba kun sems pas/ /de dag sdug bsngal rnam par bzlog /'jig rten kun la snying brtse zhing / /byang chub ye shes rnam dag pas/ /de dag</text></item>
<item><p>300a4</p><section>phal chen</section><text>'jig rten snang bar gyur/ /'jig rten thams cad rab tu 'grel/ /de nas byang chub sems dpa' sgrib pa thams cad rnam par 'thor ba'i rgyal pos/ /sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di</text></item>
<item><p>300a5</p><section>phal chen</section><text>dag smras so/ /bskal pa bye ba phrag brgyar yang / /sangs rgyas sgra ni rab dkon na/ /the tsom thams cad gcod pa yi/ /dam pa mthong ba ci zhig smos/ /chos kun thugs su chud rtogs pa/ /'jig rten gsum po'i bsod nams stegs/ /sems</text></item>
<item><p>300a6</p><section>phal chen</section><text>can thams cad rnam sbyong ba'i/ /'jig rten sgron ma mthong gis dga'/ /sems can gtso bo ma smad pa'i/ /gzugs kyi sku ni mthong gyur na/ /bskal pa bye ba khrag khrig tu/ /ngoms shing tshim pa skyer mi btub/ /dbang po'i sku gzugs la/ /rgyal</text></item>
<item><p>300a7</p><section>phal chen</section><text>ba'i sras rnams lta lta zhing / /rang gi dge ba'i chags med pa/ /gzhan don brtson pa byang chub bsngo/ /thub pa chen po'i gzugs kyi sku/ /de las so so yang dag rig /chags med ye shes 'byung 'gyur bas/ /de ni sangs rgyas byang chub sgo/ /sems</text></item>
<item><p>300b1</p><section>phal chen</section><text>can bsam yas tshad pa/ /snang bar mdzad de theg chen la/ /btsud nas thub pa chen po'i mchog /byang chub dam par lung yang ston/ /bsod nams chen po'i rang bzhin zhing / /ye shes dkyil 'khor shar cing 'byung / /'jig rten tshad med kun tu snang / /</text></item>
<item><p>300b2</p><section>phal chen</section><text>bsod nams phung po rnam 'phel mdzad/ /sdug bsngal dra ba rab tu gcod/ /ye shes phung po rnam par spyod/ /gang gis rgyal ba bsnyen bkur ba/ /de dag ngan song 'jigs pa med/ /rkang gnyis dam pa mthong gyur na/ /shin tu yangs pa'i sems skye</text></item>
<item><p>300b3</p><section>phal chen</section><text>ste/ /'di snang gsal ba'i shes rab mthu/ /grangs med pa yang skye bar 'gyur/ /sangs rgyas skyes bu'i mchog mthong zhing / /byang chub dam par nges par 'gyur/ /de bzhin gshegs par 'gyur bya zhes/ /de dag kun kyang nges par sems/ /de</text></item>
<item><p>300b4</p><section>phal chen</section><text>nas byang chub sems dpa' chos kyi dbyings kyi smon lam gyi gzhi rab tu rtogs pas/ sangs rgyas kyi byin gyi rlabs kyis de'i tshe tshigs su bcad pa 'di dag smras so/ /yon tan mtha' yas phun ldan pa/ /shAkya'i khyu mchog thub mthong nas/ /yongs su bsngo ba byed</text></item>
<item><p>300b5</p><section>phal chen</section><text>pa'i sems/ /theg pa che la rnam par 'dag /sems can kun gyi don gyi phyir/ /thugs rje chen mnga' brtan pa rnams/ /chos kyi 'khor lo bskor mdzad pa/ /de bzhin gshegs pa 'byung bar 'gyur/ /bskal pa khrag khrig phrag brgyar yang / /sems</text></item>
<item><p>300b6</p><section>phal chen</section><text>can don la brtson mdzad pa'i/ /sangs rgyas rnams la lus can rnams/ /kun gyis lan glan cis kyang nus/ /ngan song gsum po mi bzad par/ /bskal pa bye bar btsos bla yi/ /chags pa thams cad zlog mdzad pa'i/ /ston pa mi mthong ma</text></item>
<item><p>300b7</p><section>phal chen</section><text>yin no/ /sems can kun gyi rgyud rnams na/ /sdug bsngal phung po ji yod pa/ /ma lus nyams su bzod nus kyi/ /sangs rgyas mi mthong ma yin no/ /'jig rten 'di dag thams cad na/ /tha dad ngan song rgyud yod pa/ /de dag yun ring gnas</text></item>
<item><p>301a1</p><section>phal chen</section><text>bla yi/ /sangs rgyas mi mthong ma yin no/ /sems can dmyal ba re rer yang / /bskal pa tshad med gnas bla yi/ /mtha' yas rgyal bas brnyes pa yi/ /byang chub mchog las ring gnas / /ci zhig phyir ni ngan song</text></item>
<item><p>301a2</p><section>phal chen</section><text>du/ /yun ring gnas par 'dod ce na/ /rgyal ba'i dbang po mthong ba ni/ /ye shes 'phel ba'i rgyur 'gyur phyir/ /rgyal ba 'jig rten mchog mthong na/ /sdug bsngal thams cad 'chad par 'gyur/ /rdzogs pa'i sangs rgyas spyod yul gyi/ /ye shes</text></item>
<item><p>301a3</p><section>phal chen</section><text>khong du chud pa 'byung / /sangs rgyas yi mchog mthong zhing / /sgrib pa thams cad zad par 'gyur/ /byang chub gang gis 'thob pa yi/ /bsod nams tshad med 'phel bar 'gyur/ /sangs rgyas mthong ba sems can rnams/ /the tsom yid gnyis chad par</text></item>
<item><p>301a4</p><section>phal chen</section><text>'gyur/ /'jig rten 'das dang 'jig rten gyi/ /bsam pa'ang yongs su rdzogs par 'gyur/ /de nas byang chub sems dpa' sems dpa' chen po kun tu bzang pos byang chub sems dpa'i tshogs thams cad la rnam par bltas te/ de bzhin gshegs pa'i ting</text></item>
<item><p>301a5</p><section>phal chen</section><text>nge 'dzin seng ge rnam par bsgyings pa 'di nyid de bas kyang rnam par dbye ba dang rgya cher brjod pa dang / gsal bar bya ba dang rab tu brjod pa dang / yang dag par bstan pa dang / shin tu snang bar bya ba dang / rab tu gsal bar bya ba dang man ngag bstan pa'i phyir/ chos kyi dbyings</text></item>
<item><p>301a6</p><section>phal chen</section><text>kyi tshul nam mkha'i dbyings dang mnyam pas/ dus gsum mnyam pa nyid dang / chos kyi dbyings mnyam pa nyid dang sems can gyi khams mnyam pa nyid dang / 'jig rten thams cad mnyam pa nyid dang las kyi rgyud thams cad mnyam pa nyid dang sems can gyi bsam</text></item>
<item><p>301a7</p><section>phal chen</section><text>pa mnyam pa nyid dang / sems can gyi mos pa mnyam pa nyid dang / chos kyi snang ba mnyam pa nyid dang / sems can yongs su smin par bya ba'i dus mnyam pa nyid dang / 'gro ba thams cad kyi dbang po mnyam pa nyid kyis/ de bzhin gshegs pa'i ting nge 'dzin seng</text></item>
<item><p>301b1</p><section>phal chen</section><text>ge rnam par bsgyings pa/ 'di nyid byang chub sems dpa' de dag la bstan pa'i tshul bcus yang dag par rab tu ston te/ bcu gang zhe na/ 'di lta ste/ chos kyi dbyings thams cad du gtogs pa'i sangs rgyas kyi zhing gi rdul shin tu phra ba rnams la/ /sangs rgyas gcig</text></item>
<item><p>301b2</p><section>phal chen</section><text>nas gcig tu brgyud pa bstan pa dang / 'di lta ste/ nam mkha'i dbyings kyis klas pa'i sangs rgyas kyi zhing thams cad du/ /phyi ma'i mtha'i mur thug pa'i bskal par de bzhin gshegs pa'i yon tan rjes su brjod pa bstan pa dang / 'di lta ste/ sangs rgyas kyi zhing</text></item>
<item><p>301b3</p><section>phal chen</section><text>thams cad du de bzhin gshegs pa yongs su skye ba dang / mtha' dang dbus med pa'i mngon par rdzogs pa'i byang chub kyi sgo rgya mtsho yongs su brjod cing bstan pa dang / 'di lta ste/ nam mkha'i dbyings kyis klas pa'i sangs rgyas kyi zhing gi de bzhin gshegs pa'i 'khor gyi dkyil</text></item>
<item><p>301b4</p><section>phal chen</section><text>'khor gyi byang chub sems dpa'i dge 'dun snying po byang chub la mngon du gyur pa'i gnas bstan pa dang / 'di lta ste dus gsum gyi sangs rgyas kyi sku dang 'dra bar sprul pa ba spu'i sgo thams cad nas/ sems skad cig la rab tu dgye zhing chos kyi dbyings rgyas par dgang ba bstan pa dang / 'di lta ste/</text></item>
<item><p>301b5</p><section>phal chen</section><text>phyogs rgya mtsho thams cad du sangs rgyas kyi zhing rgya mtsho gzhi mnyam par byin gyis brlab cing lus gcig gis rgyas par dgang bstan pa dang / 'di lta ste/ dmigs pa'i gzhi thams cad la sangs rgyas kyi rnam par sprul ba dus gsum thams cad yang dag par gzhol bar 'gyur ba'i</text></item>
<item><p>301b6</p><section>phal chen</section><text>byin gyi rlabs yang dag par bstan pa dang / 'di lta ste zhing thams cad kyi rdul shin tu phra ba rnams la/ dus gsum gyi zhing gcig nas gcig tu brgyud pa'i sangs rgyas kyi rnam par 'phrul pa dang / bskal pa rgya mtsho yongs su bshad cing bstan pa dang / 'di lta ste/ dus</text></item>
<item><p>301b7</p><section>phal chen</section><text>gsum gyi sangs rgyas kyi smon lam rgya mtsho thams cad ba spu'i sgo thams cad nas rab tu brjod pa phyi ma'i mthar byin gyis brlabs pas/ byang chub sems dpa' yang dag par 'byung bar bstan pa dang / 'di lta ste/ chos kyi dbyings dang mnyam pa'i seng ge'i khri dang /</text></item>
<item><p>302a1</p><section>phal chen</section><text>byang chub sems dpa'i 'khor gyi dkyil 'khor dang / snying po byang chub kyi rgyan tha dad pa dang / chos kyi 'khor lo rnam pa tha dad pa rab tu bskor ba/ phyi ma'i mthar byin gyis brlab pa bstan pa'o/ /kye rgyal ba'i sras de ltar seng ge rnam</text></item>
<item><p>302a2</p><section>phal chen</section><text>par bsgyings pa'i ting nge 'dzin 'di la bstan pa bcu po de dag la pa shin tu bstan pa sangs rgyas kyi zhing brjod du med pa'i rdul shin tu phra ba snyed yod de/ kye rgyal ba'i sras dag de ni de bzhin gshegs pa'i ye shes kyi spyod yul lo/ /de nas byang chub sems</text></item>
<item><p>302a3</p><section>phal chen</section><text>dpa' kun tu bzang pos de bzhin gshegs pa'i ting nge 'dzin chen po seng ge rnam par bsgyings pa 'di nyid kyi don gyi phyogs bstan pa'i phyir sangs rgyas kyi byin gyi rlabs kyis de bzhin gshegs pa'i zhal du lta zhing 'khor gyi dkyil 'khor rgya mtsho thams cad la</text></item>
<item><p>302a4</p><section>phal chen</section><text>rnam par bltas nas/ sangs rgyas kyi yul bsam gyis mi khyab pa dang / de bzhin gshegs pa'i ting nge 'dzin gyi rnam par 'phrul pa mtha' dang dbus med pa la rnam par bltas te/ 'jig rten gyi khams bsam gyis mi khyab par gzhol ba la rnam par</text></item>
<item><p>302a5</p><section>phal chen</section><text>bltas nas ye shes bsam gyis khyab pa'i sgyu ma'i chos nyid la rnam par bltas te/ dus gsum gyi sangs rgyas mnyam pa nyid bsam gyis mi khyab pa la rnam par bltas nas/ mtha' dang dbus med pa'i ngag gi lam dang nges pa'i tshig dang / chos kyi</text></item>
<item><p>302a6</p><section>phal chen</section><text>tshul thams cad la rnam par bltas te/ de'i tshe tshigs su bcad pa 'di dag smras so/ /ba spu gcig la rgya mtsho rgal ba'i zhing / /zhing kun shin tu phra ba'i rdul dang mnyam/ /de nas sangs rgyas byang chub sems dpa'i 'khor/ kun gyis yongs</text></item>
<item><p>302a7</p><section>phal chen</section><text>bskor sangs rgyas gdan la bzhugs/ /spu gcig rtse la zhing mang rgya mtsho rnams/ /snying po byang chub pad+mo'i gdan gnas pas/ /chos dbyings rgya chen yongs su rgyas bkang zhing / /shing drung dam pa kun na mgon po snang / /zhing rnams kun gyi rdul</text></item>
<item><p>302b1</p><section>phal chen</section><text>phran rab mang rnyed/ /rgyal ba spu rtse gcig la yongs bzhugs pa/ /byang chub sems dpa'i 'khor gyi yongs su bskor/ /kun kyang bzang po'i spyod pa ston pa mdzad/ /zhing mchog gcig na rgyal ba bzhugs gyur kyang / /byang chub sems dpa'i sprin mang mi zad pa/ de</text></item>
<item><p>302b2</p><section>phal chen</section><text>dag phyogs bcu ma lus thams cad nas/ /'byam klas zhing kun bkang zhing kun kyang 'ong / /zhing rnams bye ba'i rdul phran mnyam pa yi/ /byang chub sems dpa' yon tan rgya mtsho 'od/ /phyogs bcu'i chos dbyings rgyas pa kun bkang zhing / /ston pa de la</text></item>
<item><p>302b3</p><section>phal chen</section><text>kun kyang 'khor nas ldang / /zhing rnams kun tu gzugs brnyan rab tu ston/ /chos kyi rgyal po rgyal ba'i ye shes mtsho/ /de dag kun kyang bzang po'i spyod la gnas/ /sangs rgyas kun gyi 'khor du nye bar 'dong / /'byam klas zhing rnams kun na 'khod spyod cing / /</text></item>
<item><p>302b4</p><section>phal chen</section><text>byang chub sems dpa'i dga' ba rab gnas te/ /chos kyi sprin mnyan dpa' bo de dag ni/ /zhing gcig du yang bskal pa bye bar spyod/ /byang chub sems dpa'i spyad pa spyod par byed/ /chos kyi gang chen mtsho spyod rnam par snang / /smon lam rgya mtsho kun la rab tu</text></item>
<item><p>302b5</p><section>phal chen</section><text>'jug /de dag sangs rgyas sa yi spyod yul gnas/ /rgyal ba'i chos rnams gzhan dang gzhan byung ba'i/ /de dag kun tu bzang po'i spyod pa shes/ /sangs rgyas yon tan legs pa rgya mtsho dang / /rnam par 'phrul pa rgya chen yangs la 'jug /bde</text></item>
<item><p>302b6</p><section>phal chen</section><text>gshegs chos dbyings kun tu rgyas bkang zhing / /zhing rnams kun gyi rdul phran ji snyed pa'i/ /sku yi sprin rnams rtag tu 'gyed mdzad cing / /chos kyi char gyis byang chub rab la dgod// //sangs rgyas rmad gcad ces bya ba shin tu rgyas pa chen</text></item>
<item><p>302b7</p><section>phal chen</section><text>po'i mdo/ /bam po nyi shu drug pa/ de nas bcom ldan 'das kyis byang chub sems dpa' de dag sangs rgyas kyi ting nge 'dzin seng ge rnam par bsgyings pa 'di nyid la de bas kyang brnan te/ 'god pa mdzad pa'i don du smin mtshams kyi mdzod spu'i nang nas chos</text></item>
<item><p>303a1</p><section>phal chen</section><text>kyi dbyings sgo kun nas rnam par dmigs pas dus gsum snang ba zhes bya ba'i 'od zer chen po 'od zer gyi 'khor sangs rgyas kyi zhing brjod du med pa'i rdul shin tu phra ba snyed dang ldan pa bkye ste/ phyogs bcu'i 'jig rten gyi khams</text></item>
<item><p>303a2</p><section>phal chen</section><text>rgya mtsho thams cad kyi sangs rgyas kyi zhing 'byam klas pa thams cad snang bar mdzad do/ /de nas byang chub sems dpa' dze ta'i tshal du tshogs pa de dag gi chos kyi dbyings thams cad du gtogs pa'i sangs rgyas kyi zhing nam mkha'i dbyings kyi mtha' klas pa</text></item>
<item><p>303a3</p><section>phal chen</section><text>thams cad dang / /sangs rgyas kyi zhing thams cad kyi rdul shin tu phra ba'i khongs su chud pa'i sangs rgyas kyi zhing thams cad kyi rdul shin tu phra ba dag la/ sangs rgyas kyi zhing gi du bya ba kha dog sna tshogs dang / rnam pa sna tshogs su rnam par dag pa dang / zhing</text></item>
<item><p>303a4</p><section>phal chen</section><text>sna tshogs dang / dbyibs sna tshogs dang ldan pa'i sangs rgyas kyi zhing dag na/ byang chub sems dpa' snying po byang chub tu phyin te/ seng ge'i khri la 'dug pa 'jig rten gyi dbang po thams cad kyis shin tu mchod pa/ byang chub sems dpa'i tshogs kyis kun</text></item>
<item><p>303a5</p><section>phal chen</section><text>nas bskor ba/ bla na med pa yang dag par rdzogs pa'i byang chub tu mngon par 'tshang rgya bar mthong ste/ la la na ni sangs rgyas kyi zhing brjod du pa tsam du shin tu yangs pa'i 'khor gyi dkyil 'khor na/ chos kyi dbyings rgyas par khyab pa'i dbyangs kyi dkyil</text></item>
<item><p>303a6</p><section>phal chen</section><text>'khor gyis chos kyi 'khor lo bskor ba mthong ngo / /la la na ni lha'i gnas na 'dug /la la na ni klu'i gnas na 'dug /la la na ni gnod sbyin gyi gnas na 'dug /la la na ni lha ma yin gyi gnas na 'dug /la la na ni nam mkha' lding gi gnas na 'dug /</text></item>
<item><p>303a7</p><section>phal chen</section><text>la la na ni mi'am ci'i gnas na 'dug /la la na ni lto 'phye chen po'i gnas na 'dug /la la na ni mi'i dbang po'i gnas na 'dug /la la na ni mi'i 'jig rten gyi grong dang / grong khyer dang / grong rdal dang / ljongs dang / khams dang / rgyal po'i pho brang</text></item>
<item><p>303b1</p><section>phal chen</section><text>'khor dag na rnam par 'phrul pa sna tshogs dang / spyod lam sna tshogs dang / lus sna tshogs dang / ting nge 'dzin gyi sgo rnam par pa sna tshogs dang / ting nge 'dzin gyi mngon par shes pa sna tshogs dang / rigs dang rgyud sna tshogs su byung ba dang / kha dog</text></item>
<item><p>303b2</p><section>phal chen</section><text>rnam par dmigs pa sna tshogs dang 'od kyi dkyil 'khor sna tshogs dang / 'od zer gyi dra ba dgye ba sna tshogs dang / dbyangs kyi dkyil 'khor sna tshogs dang / gtam gyi skyes bu'i gzhi sna tshogs dang / bstan pa'i gzhi sna tshogs dang / /tshig dang yi ge dang nges pa'i</text></item>
<item><p>303b3</p><section>phal chen</section><text>tshig sna tshogs kyis 'khor gyi dkyil 'khor sna tshogs na chos ston pa mthong bar gyur to/ /byang chub sems dpa' ji snyed kyi 'jig rten gyi khams chos kyi dbyings kyis klas pa/ nam mkha'i mthas gtugs pa phyogs bcu na rnam par gnas pa/ phyogs</text></item>
<item><p>303b4</p><section>phal chen</section><text>kyi rgyud mtha' yas par 'dus pa/ phyogs rgya mtsho thams cad du gtogs pa/ chos sna tshogs kyi sgo dang ldan pa/ phyogs kyi du bya ba sna tshogs su gtogs pa/ phyogs sna tshogs kun tu gzhol ba/ phyogs cha rnam pa tha dad par gtogs pa/</text></item>
<item><p>303b5</p><section>phal chen</section><text>phyogs sna tshogs kyi rjes su song ba/ phyogs rgya mtsho sna tshogs su gtogs pa 'di lta ste/ shar phyogs dang / lho phyogs dang / nub phyogs dang / byang phyogs dang / byang dang shar gyi phyogs mtshams dang / shar dang lho'i phyogs mtshams dang /</text></item>
<item><p>303b6</p><section>phal chen</section><text>lho dang nub kyi phyogs mtshams dang / nub dang byang gi phyogs mtshams dang / 'og dang steng gi phyogs kyi zhing gi lhun gyi phyogs dang / sems can gyi lus kyi phyogs dang / sems can gyi du bya ba'i phyogs dang / sngon gyi mtha'i mur thug pa'i phyogs</text></item>
<item><p>303b7</p><section>phal chen</section><text>dang / phyogs bcu'i da ltar byung ba'i phyogs dang / nam mkha'i khongs thams cad du skra'i rtse mo shin tu phra ba dgod pas dmigs pa'i phyogs dang / zhing thams cad kyi rdul shin tu phra ba gcig nas gcig tu brgyud pa'i phyogs la 'jug pa khong du chud par</text></item>
<item><p>304a1</p><section>phal chen</section><text>bya ba'i phyogs dang / las kyi 'du byed sna tshogs kyis yongs su grub pa'i phyogs dang / skra'i rtse mo gcig la mtha' dang dbus med pa'i nam mkha'i dbyings kyi du byar gtogs pa'i phyogs kyi khongs su chud pa'i dus gsum gyi dbyings</text></item>
<item><p>304a2</p><section>phal chen</section><text>mnyam pa nyid du gzhol bas/ kun tu gtogs pa'i 'gro ba thams cad tha dad pas/ sems can thams cad kyi 'du shes kyi 'dus ches kyi rnam pa la mnyam pa'i sgra dbyangs su gyur pa'i 'gro ba thams cad kyi sems la gzugs brnyan rab tu snang bar gyur pa'i de bzhin gshegs pa'i</text></item>
<item><p>304a3</p><section>phal chen</section><text>sangs rgyas kyi ting nge 'dzin rnam par 'phrul pa/ sems can thams cad kyi lus la mngon par lta ba/ dmigs par bya bas 'khor gyi dkyil 'khor thams cad du 'gro ba'i tshul dang ldan pa/ bskal pa thams cad la ye shes tha dad pa/ zhing thams cad la kun tu snyoms</text></item>
<item><p>304a4</p><section>phal chen</section><text>pas sems can gyi bsam pa ji lta ba de bzhin du gzugs mngon sum du bstan pa rnam par dmigs pa dang / de bzhin gshegs pa'i rnam par 'phrul ba sangs rgyas kyi chos thams cad yang dag par bstan pas/ sems can thams cad 'dul ba rgyun mi 'chad pa mthong bar</text></item>
<item><p>304a5</p><section>phal chen</section><text>gyur pa de dag thams cad ni sngon/ bcom ldan 'das rnam par snang mdzad kyis dge ba'i spyod pa skal ba mnyam pa dang / bsdu ba'i dngos po bzhis yongs su bsdus pa mthong ba dang mnyam pa dang / rjes su dran pa dang bsnyen bkur bas yongs su smin par byas pa dag go /sngon</text></item>
<item><p>304a6</p><section>phal chen</section><text>bla na med pa yang dag par rdzogs pa'i byang chub tu sems bskyed du btsud pa dag go /de bzhin gshegs pa de dang de dag gi drung du gshegs pa'i tshe dge ba'i rtsa bas yongs su bsdus pa dag ste/ de ltar dge ba'i rtsa ba skal pa mnyam pas/ thams cad mkhyen pa nyid</text></item>
<item><p>304a7</p><section>phal chen</section><text>du yongs su smin par 'gyur ba'i thabs kyis shin tu bzung ba'i phyir/ bcom ldan 'das rnam par snang mdzad kyi ting nge 'dzin gyi rnam par 'phrul pa chos kyi dbyings ltar yangs shing nam mkha'i dbyings kyi mthas gtugs par gyur ba dag kyang mthong zhing khong du chud par gyur</text></item>
<item><p>304b1</p><section>phal chen</section><text>pa yin te/ /la la ni chos kyi sku la 'jug go /la la ni gzugs kyi sku la 'jug go /la la ni sngon gyi byang chub sems dpa'i yongs su bsgrub pa la 'jug go /la la ni pha rol tu phyin pa yongs su rdzogs pa la 'jug go /la la ni spyod pa'i dkyil 'khor yongs su dag pa'i</text></item>
<item><p>304b2</p><section>phal chen</section><text>rgyan la 'jug go /la la ni byang chub sems dpa'i sa yi rnam par 'phrul pa la 'jug go /la la ni mngon par byang chub pa'i rnam par 'phrul pa la 'jug go /la la ni sangs rgyas rnam par spyod pa'i ting nge 'dzin tha dad pa'i rnam par 'phrul pa la 'jug go /la la</text></item>
<item><p>304b3</p><section>phal chen</section><text>ni de bzhin gshegs pa'i stobs dang bsnyengs pa la 'jug go /la la ni sangs rgyas kyi so so yang dag par rig pa rgya mtsho la 'jug go /de dag la pa sangs rgyas kyi rnam par 'phrul pa rgya mtsho sangs rgyas kyi zhing brjod du med pa phrag bcu'i rdul shin tu phra</text></item>
<item><p>304b4</p><section>phal chen</section><text>ba snyed la 'jug ste mos pa sna tshogs dang lam sna tshogs dang / sgo sna tshogs dang / 'jug pa sna tshogs dang / 'bab pa sna tshogs dang / rnam pa sna tshogs dang / rjes su 'brang ba sna tshogs dang / phyogs sna tshogs dang snod sna tshogs dang yul sna tshogs dang / 'jig rten</text></item>
<item><p>304b5</p><section>phal chen</section><text>sna tshogs dang khong du chud pa sna tshogs dang / tshogs sna tshogs dang rnam par 'phrul pa sna tshogs dang / thabs sna tshogs dang ting nge 'dzin sna tshogs kyis sangs rgyas kyi rnam par 'phrul pa rgya mtsho de dag la 'jug go /ting nge 'dzin sna tshogs kyis 'jug pa 'di lta ste/</text></item>
<item><p>304b6</p><section>phal chen</section><text>byang chub sems dpa'i ting nge 'dzin chos kyi dbyings kun nas brgyan pa dang / byang chub sems dpa'i ting nge 'dzin dus gsum thams cad la thogs pa med par yul snang bar byed pa dang / byang chub sems dpa'i ting nge 'dzin chos kyi dbyings kyi gzhi tha dad pa'i</text></item>
<item><p>304b7</p><section>phal chen</section><text>ye shes snang ba dang / byang chub sems dpa'i ting nge 'dzin de bzhin gshegs pa'i yul gyi dbyings la 'jug pa dang / byang chub sems dpa'i ting nge 'dzin nam mkha'i dbyings su snang ba dang / byang chub sems dpa'i ting nge 'dzin de bzhin gshegs pa'i stobs</text></item>
<item><p>305a1</p><section>phal chen</section><text>bcu 'thob pas rnam par 'byed pa dang / byang chub sems dpa'i ting nge 'dzin sangs rgyas kyi bsnyengs pa mi mnga' ba'i rgyan gyis rnam par gnon cing rnam par bsgyings pa dang / byang chub sems dpa'i ting nge 'dzin chos kyi dbyings kyi tshul thams cad</text></item>
<item><p>305a2</p><section>phal chen</section><text>kyi klong gi snying po dang / byang chub sems dpa'i ting nge 'dzin chos kyi dbyings thams cad du thogs pa med par sgra sgrogs pas rgyas par 'gengs pa'i zla ba dang / byang chub sems dpa'i ting nge 'dzin chos kyi dbyings mnyam pa nyid kyis brgyan pa'i 'od kyi byang chub sems dpa' de dag</text></item>
<item><p>305a3</p><section>phal chen</section><text>bcom ldan 'das rnam par snang mdzad kyi sangs rgyas kyi rnam par 'phrul pa rgya mtsho de dag la rab tu 'jug go /byang chub sems dpa'i ting nge 'dzin chos kyi rgyal po'i thabs chags pa pa'i rgyal mtshan dang / byang chub sems dpa'i ting nge 'dzin pa thams</text></item>
<item><p>305a4</p><section>phal chen</section><text>cad la sangs rgyas rgya mtsho rnam par lta ba dang / byang chub sems dpa'i ting nge 'dzin 'jig rten gyi rgyud thams cad du tha dad pa'i lus snang ba'i rgyal mtshan dang / byang chub sems dpa'i ting nge 'dzin de bzhin gshegs pa'i sku tha dad pa'i yul la 'jug pa dang / byang chub</text></item>
<item><p>305a5</p><section>phal chen</section><text>sems dpa'i ting nge 'dzin 'jig rten thams cad kyi rgyud kyi rjes su 'jug pa snying rje'i snying po can dang / byang chub sems dpa'i ting nge 'dzin chos thams cad kyi gnas la rten pa'i byin gyi rlabs dang / byang chub sems dpa'i ting nge 'dzin shin tu zhil</text></item>
<item><p>305a6</p><section>phal chen</section><text>rab tu zhi bas kun tu snang ba'i dkyil 'khor dang / byang chub sems dpa'i ting nge 'dzin sprul pa bzang po su med pas/ kun tu 'phrul pa'i gzugs brnyan dang / byang chub sems dpa'i ting nge 'dzin zhing thams cad yongs su 'du ba'i byin gyi rlabs</text></item>
<item><p>305a7</p><section>phal chen</section><text>dang / byang chub sems dpa'i ting nge 'dzin zhing thams cad du mngon par 'tshang rgya ba'i rnam par mngon par bsgrub pa dang byang chub sems dpa'i ting nge 'dzin 'gro ba thams cad du dbang po'i kha dog gis rnam par spyod pa dang / byang chub sems dpa'i ting nge 'dzin 'gro ba</text></item>
<item><p>305b1</p><section>phal chen</section><text>thams cad du khyad par du 'phags pa'i dkyil 'khor chags pa med pa'i rnam par spyod pa dang / byang chub sems dpa'i ting nge 'dzin de bzhin gshegs pa thams cad skyed pa las byung ba'i byin gyi rlabs dang / byang chub sems dpa'i ting nge 'dzin yon tan rgya mtsho</text></item>
<item><p>305b2</p><section>phal chen</section><text>thams cad la nan tan gyis 'jug pa dang / byang chub sems dpa'i ting nge 'dzin pa ma lus pa thams cad du rnam par 'phrul pa mngon par bsgrub pas/ phyi ma'i mthar byin gyis rlob pa dang / byang chub sems dpa'i ting nge 'dzin de bzhin gshegs pa thams</text></item>
<item><p>305b3</p><section>phal chen</section><text>cad kyi sngon gyi sbyor ba rgya mtsho la 'jug pa dang / byang chub sems dpa'i ting nge 'dzin phyi ma'i mthar de bzhin gshegs pa thams cad kyi rigs yang dag par 'dzin pa'i byin gyi rlabs dang / byang chub sems dpa'i ting nge 'dzin phyogs bcu'i zhing rgya mtsho da ltar byung ba thams</text></item>
<item><p>305b4</p><section>phal chen</section><text>cad yongs su dag par mos pa'i byin gyi rlabs dang / byang chub sems dpa'i ting nge 'dzin sems kyi skad cig gcig la sangs rgyas thams cad dang rnam par spyod cing 'grogs pa dang / byang chub sems dpa'i ting nge 'dzin dmigs pa thams cad la chags pa med</text></item>
<item><p>305b5</p><section>phal chen</section><text>pa'i mthar 'jug pa dang / byang chub sems dpa'i ting nge 'dzin 'jig rten gyi khams thams cad sangs rgyas kyi zhing gcig tu byin gyis rlob pa dang / byang chub sems dpa'i ting nge 'dzin sangs rgyas thams cad kyi skur 'phrul pa mngon par sgrub pa dang /</text></item>
<item><p>305b6</p><section>phal chen</section><text>byang chub sems dpa'i ting nge 'dzin dbang po rgya mtsho rdo rje'i dbang po lta bu thams cad khong du chud pa dang / byang chub sems dpa'i ting nge 'dzin de bzhin gshegs pa thams cad sku gcig pa'i snying po'i byin gyi rlabs dang / byang chub sems dpa'i ting nge</text></item>
<item><p>305b7</p><section>phal chen</section><text>'dzin sems kyi skad cig gcig gi cha la chos kyi dbyings kyi tshul thams cad khong du chud pas khom par gnas pa dang / byang chub sems dpa'i ting nge 'dzin chos kyi dbyings thams cad du zhing 'byam klas pa bsgrub pa yongs su ston pa'i byin gyi rlabs dang /</text></item>
<item><p>306a1</p><section>phal chen</section><text>byang chub sems dpa'i ting nge 'dzin spyi'u tshugs su gzhi la rnam par spyod pa'i byin gyi rlabs pa dang / byang chub sems dpa'i ting nge 'dzin sangs rgyas kyi zhing thams cad kyi sems can gyi lus tha dad par byin gyis rlob pa dang /</text></item>
<item><p>306a2</p><section>phal chen</section><text>byang chub sems dpa'i ting nge 'dzin ye shes kyi klong thams cad la mngon sum du yang dag par gzhol ba dang / byang chub sems dpa'i ting nge 'dzin chos thams cad kyi rang bzhin mtshan nyid yongs su shes pas rab tu 'byed pa dang / byang chub sems dpa'i</text></item>
<item><p>306a3</p><section>phal chen</section><text>ting nge 'dzin dus gsum sems kyi skad cig la tha dad pa'i dkyil 'khor dang byang chub sems dpa'i ting nge 'dzin sems kyi skad cig thams cad chos kyi dbyings kyi tshul gyi rang bzhin dam pa dang / byang chub sems dpa'i ting nge 'dzin de bzhin gshegs pa thams cad</text></item>
<item><p>306a4</p><section>phal chen</section><text>kyi rigs kyi rjes su 'brang ba'i ye shes kyi rnam par gnon pa'i seng ge dang / byang chub sems dpa'i ting nge 'dzin pa thams cad chos kyi dbyings su shes pa'i mig gi dkyil 'khor dang / byang chub sems dpa'i ting nge 'dzin stobs bcu'i rtsal gyis</text></item>
<item><p>306a5</p><section>phal chen</section><text>rnam par gnon pas yang dag par rtsom pa dang / byang chub sems dpa'i ting nge 'dzin dmigs pa thams cad kun nas mthong ba'i mig gi dkyil 'khor dang byang chub sems dpa'i ting nge 'dzin kha dog thams cad dkyil 'khor gyis 'gro bar shin tu mdzes pa</text></item>
<item><p>306a6</p><section>phal chen</section><text>mngon par sgrub pa dang / byang chub sems dpa'i ting nge 'dzin glong mi g.yo ba'i snying po dang / byang chub sems dpa'i ting nge 'dzin chos gcig la chos thams cad yongs su 'du bar ston pa dang / byang chub sems dpa'i ting nge 'dzin chos gcig</text></item>
<item><p>306a7</p><section>phal chen</section><text>gi tshig gi lam la nges pa'i dag gi rab tu 'byed pas/ byang chub sems dpa' de dag bcom ldan 'das rnam par snang mdzad kyi sangs rgyas kyi rdzu 'phrul gyis rnam par 'phrul pa rgya mtsho de dag la rab tu 'jug go /byang chub sems</text></item>
<item><p>306b1</p><section>phal chen</section><text>dpa'i ting nge 'dzin sangs rgyas thams cad kyi rgyal mtshan byin gyi rlabs kyis chos ston pa dang / byang chub sems dpa'i ting nge 'dzin dus gsum gyi mu la mthar thug pa med pa dang / byang chub sems dpa'i ting nge 'dzin bskal pa thams cad khong du chud pas tha dad pa'i ye shes dang /</text></item>
<item><p>306b2</p><section>phal chen</section><text>byang chub sems dpa'i ting nge 'dzin tshul shin tu phra bas stobs bcu khongs su chud pa dang / byang chub sems dpa'i ting nge 'dzin 'phrogs pa'i byang chub sems dpa'i spyod pa bskal pa thams cad du mngon par sgrub pa dang / byang chub sems dpa'i ting nge 'dzin</text></item>
<item><p>306b3</p><section>phal chen</section><text>phyogs thams cad kun tu shugs kyis mngon du thar pa'i sprin dang / byang chub sems dpa'i ting nge 'dzin mngon par 'tshang rgya ba'i rnam par 'phrul pa rnam par sgrub pa dang / byang chub sems dpa'i ting nge 'dzin tshor ba thams cad kyis reg pa med pas bde ba'i</text></item>
<item><p>306b4</p><section>phal chen</section><text>rgyal mtshan dang / byang chub sems dpa'i ting nge 'dzin rgyan thams cad du nam mkha'i rgyan mngon par sgrub pa dang / byang chub sems dpa'i ting nge 'dzin skad cig tu 'gro ba snyed kyi sprul pa'i gzugs brnyan gyi sprin mngon par sgrub pa dang / byang chub sems</text></item>
<item><p>306b5</p><section>phal chen</section><text>dpa'i ting nge 'dzin de bzhin gshegs pa'i zla ba'i 'od nam mkha' ltar rdul dang bral ba dang / byang chub sems dpa'i ting nge 'dzin de bzhin gshegs pa thams cad nam mkha' ltar byin gyis rlob pa dang / byang chub sems dpa'i ting nge 'dzin chos thams cad la dbang po'i rgyan</text></item>
<item><p>306b6</p><section>phal chen</section><text>rab tu snang ba dang / byang chub sems dpa'i ting nge 'dzin chos thams cad kyi don rnam par 'byed pa'i sgron ma dang / byang chub sems dpa'i ting nge 'dzin stobs bcu'i dkyil 'khor snang ba dang / byang chub sems dpa'i ting nge 'dzin dus gsum gyi sangs rgyas dpal</text></item>
<item><p>306b7</p><section>phal chen</section><text>gyi rgyal mtshan dang / byang chub sems dpa'i ting nge 'dzin sangs rgyas thams cad gcig tu 'dres pa'i snying po dang / byang chub sems dpa'i ting nge 'dzin skad cig la brtsams pa thams cad mthar phyin par byed pa dang / byang chub sems dpa'i ting nge</text></item>
<item><p>307a1</p><section>phal chen</section><text>'dzin bsod nams mi zad pa'i snying po dang / byang chub sems dpa'i ting nge 'dzin sangs rgyas mtha' yas pa mthong ba'i yul rab tu snang ba dang / byang chub sems dpa'i ting nge 'dzin chos thams cad la rdo rje'i seng ge ltar rab tu</text></item>
<item><p>307a2</p><section>phal chen</section><text>gnas pa dang / byang chub sems dpa'i ting nge 'dzin de bzhin gshegs pa thams cad kyi sprul pa yongs su bstan pas kun tu rnam par dmigs pa mngon par sgrub pa dang / byang chub sems dpa'i ting nge 'dzin de bzhin gshegs pa thams cad kyi mnyan pa'i</text></item>
<item><p>307a3</p><section>phal chen</section><text>nyi ma gnon pa dang / byang chub sems dpa'i ting nge 'dzin dus gsum gcig tu spyod pa dang / byang chub sems dpa'i ting nge 'dzin chos thams cad rang bzhin gyis rab tu zhi bar sgra dbyangs kun tu sgrogs pa dang / byang chub sems dpa'i ting nge 'dzin sangs rgyas</text></item>
<item><p>307a4</p><section>phal chen</section><text>thams cad mthong ba'i sa mtshams 'dzin pa dang / byang chub sems dpa'i ting nge 'dzin chos kyi dbyings ma lus pa thams cad kyi gnas kyi pad mo'i tshal rab tu rgyas pa dang / byang chub sems dpa'i ting nge 'dzin gnas med pa'i chos kyi nam mkha'</text></item>
<item><p>307a5</p><section>phal chen</section><text>la rnam par lta ba dang / byang chub sems dpa'i ting nge 'dzin phyogs gcig tu phyogs bcu rgya mtsho yongs su sdud pa'i klong dang / byang chub sems dpa'i ting nge 'dzin chos kyi dbyings kyi gzhi thams cad kyi sgor 'jug pa dang / byang chub sems dpa'i ting nge</text></item>
<item><p>307a6</p><section>phal chen</section><text>'dzin chos rgya mtsho thams cad dang ldan pa dang / byang chub sems dpa'i ting nge 'dzin sems can thams cad la 'od rab tu 'gyed pas/ rab tu zhi ba'i lus su 'gyur ba dang / byang chub sems dpa'i ting nge 'dzin sems kyi skad cig gcig la mngon</text></item>
<item><p>307a7</p><section>phal chen</section><text>par shes pa dang / smon lam thams cad mngon par sgrub pa dang / byang chub sems dpa'i ting nge 'dzin rtag par thams cad du kun nas mngon par rdzogs par 'tshang rgya ba'i byin gyi rlabs dang / byang chub sems dpa'i ting nge 'dzin chos kyi dbyings</text></item>
<item><p>307b1</p><section>phal chen</section><text>thams cad rgyan gcig tu khong du chud par 'jug pa dang / byang chub sems dpa'i ting nge 'dzin sangs rgyas thams cad dran pa'i rang bzhin gyis rab tu snang ba dang / byang chub sems dpa'i ting nge 'dzin 'gro ba thams cad du khyad par chen po dang ldan pa'i ye shes mngon par</text></item>
<item><p>307b2</p><section>phal chen</section><text>shes pa dang / byang chub sems dpa'i ting nge 'dzin sems kyi skad cig gcig gis chos kyi dbyings kyi tshul mtha' yas pa rang gi lus kyis rgyas par 'gengs pa dang / byang chub sems dpa'i ting nge 'dzin chos kyi dbyings tshul gcig gis chos thams cad tshul gcig</text></item>
<item><p>307b3</p><section>phal chen</section><text>par rnam par dgod pa'i 'od dang / byang chub sems dpa'i ting nge 'dzin sangs rgyas kyi chos kyi dkyil 'khor gyi 'khor lo gzi brjid kyi byin gyi rlabs dang / byang chub sems dpa'i ting nge 'dzin sems can gyi khams mig 'phrul lta bu yongs su bsdu ba'i smon lam dang /</text></item>
<item><p>307b4</p><section>phal chen</section><text>spyod pa byin gyis rlob pa dang / byang chub sems dpa'i ting nge 'dzin chos kyi dbyings kyi gzhi thams cad tha dad pa dang / byang chub sems dpa'i ting nge 'dzin pad+mo'i byin rnam par 'phrul pas kun tu rnam par gnon pa dang / byang chub sems dpa'i ting nge 'dzin</text></item>
<item><p>307b5</p><section>phal chen</section><text>sems can thams cad kyi lus kyi rgyud khong du chud pas mngon par shes pa dang / byang chub sems dpa'i ting nge 'dzin lus sems can thams cad la mngon du byin gyis rlob pa dang / byang chub sems dpa'i ting nge 'dzin sems can thams cad kyi dbyangs kyi yan lag</text></item>
<item><p>307b6</p><section>phal chen</section><text>rgya mtshor 'gro ba thams cad kyi skad yongs su 'byed pa'i tshul mngon par shes pa dang / byang chub sems dpa'i ting nge 'dzin 'gro ba'i gzhi tha dad pa thams cad khong du chud pas mngon par shes pa dang / byang chub sems dpa'i ting nge 'dzin snying rje chen po'i mdzod</text></item>
<item><p>307b7</p><section>phal chen</section><text>tha mi dad pa'i snying po dang / byang chub sems dpa'i ting nge 'dzin sangs rgyas thams cad de bzhin nyid du rtogs pa'i mtha' la 'jug pa dang / byang chub sems dpa'i ting nge 'dzin de bzhin gshegs pa thams cad kyi rnam par thar pa'i pho brang la rnam par lta bas seng</text></item>
<item><p>308a1</p><section>phal chen</section><text>ge rnam par bsgyings pa dang / de dag la pa byang chub sems dpa'i ting nge 'dzin gyi lam la 'jug pa dang / sangs rgyas kyi zhing brjod du med pa'i rdul shin tu phra ba snyed kyis/ byang chub sems dpa' de dag de bzhin gshegs pa rnam par snang</text></item>
<item><p>308a2</p><section>phal chen</section><text>mdzad kyi sangs rgyas kyi rnam par 'phrul pa rgya mtsho de dag la rab tu 'jug go /sems kyi skad cig re re la chos kyi dbyings thams cad du rgyas par 'gengs par 'jug pa'i tshul gyis sngon bskal pa mnyam par spyad pa yang rjes su dran no/ /de ltar byang chub sems dpa' de dag</text></item>
<item><p>308a3</p><section>phal chen</section><text>dze ta'i tshal du phyin cing / bcom ldan 'das kyi spyan snga na 'khod pa/ seng ge'i khri rin po che sna tshogs kyi pad mo'i snying po can 'jig rten gyi khams sangs rgyas kyi zhing bcu'i rdul shin tu phra ba dang mnyam par yangs pa la 'khod pa/ ye shes dang mngon par shes pa chen</text></item>
<item><p>308a4</p><section>phal chen</section><text>po'i rnam par 'phrul pas byung ba/ ye shes dang mngon par shes pa rno ba dang ldan pa'i sa rjes su thob pa/ ye shes kyis kun tu rnam par dpyod pa/ shes rab kyi 'byung gnas kyi rigs su byung ba/ thams cad mkhyen pa'i ye shes la mngon du gyur pa/ ye shes</text></item>
<item><p>308a5</p><section>phal chen</section><text>kyi mig rab rib med pa dang ldan pa/ sems can gyi kha lo bsgyur ba'i rang bzhin thob pa/ sangs rgyas thams cad dang mnyam pa nyid kyi rjes su song ba/ rtag tu rnam par rtog pa med par chos la spyod pa/ chos kyi pa thams cad rab tu rtogs pa/</text></item>
<item><p>308a6</p><section>phal chen</section><text>chos thams cad rang bzhin gyis zhi bar dmigs pa 'jig rten thams cad shin tu zhi bas/ gnas tha dad pa med pa la rab tu gzhol ba/ 'jig rten tha dad pa thams cad du rab tu zhugs pa/ gnas med par zhing thams cad du 'dong ba/ chos kyi gnas</text></item>
<item><p>308a7</p><section>phal chen</section><text>thams cad la brten pa med par chos thams cad bla gab med pa'i gzhal med khang du phyin pa/ 'gro ba thams cad yongs su smin par bya ba dang / gdul ba la zhugs pa sems can thams cad la bde ba'i lam ston pa/ ye shes dang rnam par thar pa shin tu</text></item>
<item><p>308b1</p><section>phal chen</section><text>'phags pa'i gnas kyi spyod yul can/ 'dod chags dang bral ba'i mthar phyin pa'i ye shes kyi lus dang ldan pa/ srid pa'i rgya mtsho thams cad las gyen du 'phags pa/ 'gro ba thams cad la yang dag pa'i mtha' rnam par ston pa/ chos rgya mtsho shes</text></item>
<item><p>308b2</p><section>phal chen</section><text>rab snang ba'i dkyil 'khor can/ ting nge 'dzin gang chen mtsho dang ldan pa'i dbyings la shin tu mnyam par bzhag cing / snying rje chen po rab tu sems pa/ chos kyi tshul sgyu ma'i rnam pa 'di lta bu rab tu rtogs pa/ 'jig rten gyi khams thams cad la rmi lam lta</text></item>
<item><p>308b3</p><section>phal chen</section><text>bur zhugs pa/ de bzhin gshegs pa mthong ba thams cad mig yor lta bur khong du chud pa/ sgra skad dang dbyangs thams cad sgra brnyan lta bur rnam par rig pa/ chos thams cad mngon par sgrub pa'i ye shes sprul pa lta bu rab tu rtogs pa/ khyad par du</text></item>
<item><p>308b4</p><section>phal chen</section><text>'phags pa'i smon lam shin tu bstsags pa/ ye shes kyi dkyil 'khor kun nas dag pa'i mkhas pa dang ldan pa/ sems shin tu zhi zhing rab tu zhi ba dang ldan pa gzungs kyi rgyud thams cad kyi yul dang ldan pa/ ting nge 'dzin gyi stobs</text></item>
<item><p>308b5</p><section>phal chen</section><text>kyis dogs pa med par kun nas rab tu gnon pa chos kyi dbyings kyi gnas kyi mthar phyin pa'i mig dang ldan pa/ chos thams cad la dmigs pa med par rnam par spyod pa rab tu thob pa shes rab rgya mtsho mtha' yas pa la rnam par spyod pa/ ye shes kyi pha rol tu</text></item>
<item><p>308b6</p><section>phal chen</section><text>phyin pa'i pha rol tu song ba/ shes rab kyi pha rol tu phyin pa'i stobs dang / shugs thob pa/ rdzu 'phrul gyi pha rol tu phyin pas 'gro ba thams cad kyi pha rol tu phyin pa ting nge 'dzin gyi pha rol tu phyin pa dbang du gyur pa/ de bzhin gshegs pa thams cad kyi don</text></item>
<item><p>308b7</p><section>phal chen</section><text>mkhas pa la phyin ci log med pa'i ye shes dang ldan pa/ chos kyi mdzod dbye ba'i cho ga la mkhas pa/ nges pa'i tshig shes pa la mngon par mkhas pa/ spobs pa'i stobs dang / chos kyi sprin zad shes pa dang ldan pa/ 'jigs pas khyu mchog dang</text></item>
<item><p>309a1</p><section>phal chen</section><text>seng ge'i nga ro 'byin pa/ gnas med pa'i chos kyi dga' ba la dga' bas mos pa/ chos thams cad la rab rib pa'i gis lta ba/ 'jig rten thams cad kyi 'byung ba dang / 'jig pa shes pa'i zla bar gyur pa/</text></item>
<item><p>309a2</p><section>phal chen</section><text>shes rab kyi dkyil 'khor gyis bden pa'i tshul thams cad la rnam par spyod pa'i 'od zer can/ ye shes kyi rdo rje bsod nams kyi khor yug tu gyur pa/ dper bya ba thams cad las shin tu 'das pa/ chos thams cad la dbang po dang ye shes kyi myu gu rab tu</text></item>
<item><p>309a3</p><section>phal chen</section><text>skyes pa/ dpa' ba'i rgyal mtshan dang ldan pa/ bdud thams cad kyi rgyal mtshan rab tu snyol ba la dpa' ba ye shes mtha' yas pa'i dkyil 'khor gyi gzi brjid can/ 'gro ba thams cad las mngon par 'phags pa'i lus dang ldan pa/ chos</text></item>
<item><p>309a4</p><section>phal chen</section><text>thams cad la shes rab sgrib pa med par zad pa dang / zad pa'i mtha'i ye shes kyis rnam par sangs rgyas pa/ yang dag pa'i mtha'i kun gyi mthar phyin pa la gnas pa/ mtshan ma med pa la rnam par lta ba'i ye shes kyi mngon sum can/</text></item>
<item><p>309a5</p><section>phal chen</section><text>byang chub sems dpa'i spyod pa thams cad mngon par bsgrub pa'i rgyu la mkhas pa/ gnyis pa'i ye shes kyi spyod yul dang ldan pa 'jig rten gyi rgyud thams cad la rnam par lta ba/ sangs rgyas kyi zhing gi rgyud gnas pa la thams cad du gzugs</text></item>
<item><p>309a6</p><section>phal chen</section><text>brnyan snang bar gyur pa/ chos thams cad la mun pa dang rnam par bral ba ye shes kyi dkyil 'khor mun pa pa la rab tu zhugs pa/ phyogs kun tu chos kyi snang ba rab tu bkye ba/ 'gro ba thams cad kyi bsod nams kyi zhing mchog tu gyur pa/</text></item>
<item><p>309a7</p><section>phal chen</section><text>thos pa dang mthong ba dang / smon lam don yod pa'i zla ba/ bsod nams kyi ri rab 'jig rten thams cad las mngon par 'phags pa/ phas kyi rgol ba'i tshogs thams cad tshar gcod pa la shin tu dpa' ba/ sangs rgyas kyi zhing thams cad du sgra</text></item>
<item><p>309b1</p><section>phal chen</section><text>skad dang dbyangs kyi nga ro 'byin pa/ sangs rgyas thams cad kyi sku mthong bas ngoms pa/ sangs rgyas kyi sku'i gzugs brnyan gyi dbang bsgyur ba dang ldan pa/ 'gro ba gdul ba dang mthun pa'i lus su byin gyis rlob pa/ zhing 'byam klas pa thams cad du lus</text></item>
<item><p>309b2</p><section>phal chen</section><text>gcig gis rgyas par 'gengs pa/ mngon par 'du bya ba pa'i rdzu 'phrul gyi dkyil 'khor yongs su dag pa/ thogs pa par 'gro ba'i ye shes chen po'i theg pa'i gru dang ldan pa/ ye shes kyi dkyil 'khor gyis chos kyi dbyings thams cad du lus rab tu snang</text></item>
<item><p>309b3</p><section>phal chen</section><text>ba/ ye shes kyi nyi ma 'gro ba thams cad du shar ba/ 'gro ba thams cad bsam pa ji lta ba bzhin du dga' ba'i kha dog dang ldan pa/ 'gro ba thams cad kyi bsam pa dang / dbang po rab tu rtogs pa'i ye shes can/ chos thams cad bsgribs pa med pa'i yul</text></item>
<item><p>309b4</p><section>phal chen</section><text>khong du chud pa/ chos thams cad kyi rang bzhin skye ba med pa rnam par rig pa phra ba dang yangs pa phan tshun du yongs su bsdu ba la dbang bsgyur ba sangs rgyas kyis zab mo'i tshul nges par rtogs pa/ don zab mo'i tshig dang / yi ge'i tha snyad la mkhas pa/ tshig</text></item>
<item><p>309b5</p><section>phal chen</section><text>dang yi ge dang / don zad pa rab tu brjod pa/ mdo sde rgya mtsho thams cad tshig gcig tu chud par rab tu ston pa/ gzungs dang ye shes kyi lus rgya chen po byin gyis rlob pa/ bskal pa mtha' yas par yongs su 'dzin pa'i gzungs dang ldan pa'i byin gyi</text></item>
<item><p>309b6</p><section>phal chen</section><text>rlabs can/ sems kyi skad cig gcig gis bskal pa brjod du par gnas pa/ rab tu rtogs pa'i ye shes can/ sems kyi skad cig gcig gis dus gsum shes pas/ 'jig rten thams cad mngon par shes pa/ chos kyi gzungs</text></item>
<item><p>309b7</p><section>phal chen</section><text>kyis sangs rgyas kyi chos rgya mtsho mtha' yas pa dran zhing spobs pa 'gro ba thams cad kyis ye shes par 'gyur ba'i thabs kyis chos kyi 'khor lo bskor ba las phyir ldog pa/ sangs rgyas kyi yul la ye shes snang ba rab tu thob pa/ gya nom par snang ba'i ting nge 'dzin</text></item>
<item><p>310a1</p><section>phal chen</section><text>la rtag tu mnyam par bzhag pa/ chags pa pa'i mtha'i chos thams cad rab tu dbye ba'i ye shes la mngon par mkhas pa/ chos thams cad las khyad par du 'phags pa'i rnam par 'phrul pa'i yul la ye shes kyis rnam par rtse</text></item>
<item><p>310a2</p><section>phal chen</section><text>ba/ dmigs pa thams cad rgyan bzang por byin gyis rlob pa/ chos kyi dbyings phyogs pa la phyogs kyi rjes su 'brang bas rab tu zhugs pa phyogs thams cad rnam par dbye ba chos kyi dbyings la yang dag par gzhol ba shin tu phra ba ste/ yangs pa'i rdul shin tu</text></item>
<item><p>310a3</p><section>phal chen</section><text>phra ba la byang chub tu rnam par 'tshang rgya ba/ rang bzhin kha dog pa las kha dog thams cad yongs su ston pa/ phyogs gcig la yang dag par gzhol ba de lta bu'i yon tan dang ye shes mtha' yas pas yang dag par bskyed de/ bsod nams dang ye shes kyi</text></item>
<item><p>310a4</p><section>phal chen</section><text>snying po dang ldan par gyur pa/ sangs rgyas thams cad kyis bstod pa bsngags pa bkur ba tshig dang yi ge zad pas yon tan dang legs pa brjod du yod pa'i byang chub sems dpa' dze ta'i tshal du 'dus te/ 'khod pa de bzhin gshegs pa'i yon tan rgya mtsho</text></item>
<item><p>310a5</p><section>phal chen</section><text>la 'jug pa/ de bzhin gshegs pa'i 'od zer gyis rab tu snang bar gyur pa/ de dag gi lus thams cad dang / khang pa brtsegs pa de dag dang / byang chub sems dpa'i longs spyod de dag dang / byang chub sems dpa'i stan de dag dang / dze ta'i tshal</text></item>
<item><p>310a6</p><section>phal chen</section><text>thams cad nas kyang / dga' ba chen po'i shugs rab tu thob pa'i chos nyid dang / byang chub sems dpa'i chos snang ba bsam gyis khyab pa rab tu thob pas dga' ba'i shugs las byung ba'i rnam par 'phrul pa chen po'i rgyan mngon par 'thon nas/ chos kyi</text></item>
<item><p>310a7</p><section>phal chen</section><text>dbyings thams cad rgyas pa khyab par gyur to/ /'di lta ste sems kyi skad cig re re la 'od zer gyi dra ba'i sprin shin tu yangs pa/ 'gro ba thams cad yongs su tshim par byed pa mngon par 'thon te/ phyogs bcu rgyas pa khyab par gyur to/ /rin po che</text></item>
<item><p>310b1</p><section>phal chen</section><text>sna tshogs kyi dril bu'i sprin mngon par 'thon te/ dus gsum gyi de bzhin gshegs pa thams cad kyi yon tan dang legs pa rab tu brjod pa'i sprin gyi nga ro rjes su bsgrags pas phyogs bcu rgyas par khyab par gyur to/ /pa thams cad las 'gro ba thams cad rol</text></item>
<item><p>310b2</p><section>phal chen</section><text>mo'i sprin mngon par 'thon te/ sems can thams cad kyi las dang rnam par smin pa rol mo'i sgra snyan par blang bas rjes su sgrog cing phyogs bcu rgyas par khyab par gyur to/ /byang chub sems dpa' thams cad kyi smon lam dang / byang chub sems dpa'i spyod pa</text></item>
<item><p>310b3</p><section>phal chen</section><text>sna tshogs yang dag par ston pa'i tshul gyi sprin mang po mngon par 'thon nas/ byang chub sems dpa' thams cad kyi smon lam gyi sgra dbyangs rab tu sgrog pas phyogs bcu rgyas par khyab par gyur to/ /de bzhin gshegs pa thams cad kyi sprul pa dang / rnam par</text></item>
<item><p>310b4</p><section>phal chen</section><text>'phrul ba'i sprin mang po mngon par 'thon nas/ de bzhin gshegs pa thams cad kyi gsung gi dbyangs rjes su rjod cing / phyogs bcu rgyas par khyab par gyur to/ /byang chub sems dpa'i lus mtshan dang dpe byad bzang pos rnam par brgyan</text></item>
<item><p>310b5</p><section>phal chen</section><text>pa'i sprin mang po mngon par 'thon nas/ zhing thams cad du 'byung ba'i sangs rgyas skye ba gcig nas/ gcig tu brgyud pa rab tu brjod cing phyogs bcu rgyas par khyab par gyur to/ /dus gsum gyi de bzhin gshegs pa thams cad dang mnyam pa'i snying po byang chub</text></item>
<item><p>310b6</p><section>phal chen</section><text>kyi sprin mang po mngon par 'thon nas/ de bzhin gshegs pa thams cad mngon par byang chub pa'i rgyan byung ba yongs su ston cing / phyogs bcu rgyas par khyab par gyur to/ /pa thams cad las klu'i dbang po'i lus kyi sprin mang po mngon par 'thon</text></item>
<item><p>310b7</p><section>phal chen</section><text>nas/ spos sna tshogs kyi char rab tu 'bebs shing phyogs bcu rgyas par khyab par gyur to/ /'gro ba thams cad kyi dbang po'i lus dang 'dra ba'i sprin mang po mngon par 'thon nas/ byang chub sems dpa' kun tu bzang po'i spyod pa yongs su brjod pa byed cing /</text></item>
<item><p>311a1</p><section>phal chen</section><text>phyogs bcu rgyas par khyab par gyur to/ /zhing yongs su dag pa rin po che thams cad kyi rang bzhin yongs kyi gzugs brnyan gyi sprin mang po mngon par 'thon nas/ de bzhin gshegs pa thams cad kyi chos kyi 'khor lo bskor ba mngon par ston cing /</text></item>
<item><p>311a2</p><section>phal chen</section><text>phyogs bcu rgyas par khyab par gyur to/ /de dag la pa byang chub sems dpa' de dag gi byin gyi rlabs dang / chos snang ba rgya mtsho bsam gyis khyab pa rab tu thob pa'i chos nyid kyis rgyan chen po rnam par sprul pa'i sprin sangs rgyas kyi zhing brjod du</text></item>
<item><p>311a3</p><section>phal chen</section><text>pa'i rdul shin tu phra ba snyed byung bar gyur to/ /de nas byang chub sems dpa' 'jam dpal gyis sangs rgyas kyi byin gyi rlabs kyis rnam par 'phrul pa de dag yongs su ston pa byed cing phyogs bcur rnam par bltas nas/ de'i tshe tshigs su bcad pa 'di dag smras</text></item>
<item><p>311a4</p><section>phal chen</section><text>so/ /dze ta'i tshal du sangs rgyas byin gyi rlabs/ /mtha' yas rgya chen yongs su byung la ltos/ /dmigs pa kun las lus kyi sprin chen rnams/ /mngon par mthon cing phyogs rnams kun tu khyab/ /bde gshegs sras po rnams kyi sna tshogs rgyan/ /</text></item>
<item><p>311a5</p><section>phal chen</section><text>kha dog mtha' yas rgya chen rnam dag pa/ /stan dang pa yongs su bcas pa la/ /de dag thams cad gzugs brnyan 'byung ba snang / /rgyan rnams sna tshogs rin chen 'od 'phro'i sprin/ /bde gshegs sras po rnams kyi spu rtse las/ /sangs</text></item>
<item><p>311a6</p><section>phal chen</section><text>rgyas gsung rnams rab tu sgrog byed cing / /zhing rnams kun gyi dbyings su khyab par 'phro/ /tshangs pa'i dbang po'i gzugs 'dra lus rnams dang / /spyod lam rab tu zhi ba dag pa'i gzugs/ /zhing gi me tog kun las mngon 'thon te/ /bsam gtan yan</text></item>
<item><p>311a7</p><section>phal chen</section><text>lag brjod cing kun tu 'dong / /kun tu bzang po 'dra ba'i rgyal ba'i sras/ /mtshan rab dpe byad bzang pos brgyan pa'i lus/ /grangs bsam yas bde gshegs ba spu las/ /sprul pa de 'dra thogs pa par 'byung / /bde gshegs sras po dus</text></item>
<item><p>311b1</p><section>phal chen</section><text>gsum byung ba rnams/ /yon tan rgya mtsho'i legs pa brjod pa dag /rgya mtsho che mnyam rgyan sprin de dag kun/ /dze ta'i tshal na gnas shing rab tu brjod/ /phyogs rnams kun gyi sems can yongs kyi las/ /rgya mtsho chen po sna tshogs ma lus par/ /dze</text></item>
<item><p>311b2</p><section>phal chen</section><text>ta'i tshal gyi shing gi gzugs rnams kyi/ gseb nas byung bar gyur pa kun tu grag /dus gsum byung ba'i rgyal ba thams cad kyi/ /zhing rnams kun gyi ma lus rnam 'phrul ba/ /zhing rnams rgya mtsho'i rdul snyed de dag kyang / /so so'i</text></item>
<item><p>311b3</p><section>phal chen</section><text>kyis dmigs par gyur pa snang / /sangs rgyas phyogs kyi zhing rnams rgya mtsho'i sprin/ /spu rtse re rer sna tshogs rnam phye ba'i/ /sangs rgyas gnas rnams skad cig re rer snang / /de dag la yang sangs rgyas sprin mang bzhugs/ /'gro dang mnyam par</text></item>
<item><p>311b4</p><section>phal chen</section><text>phyogs rnams kun bkang zhing / /sems can thabs kyis yongs su smin par byed/ /de dag 'od las spos kyi 'od 'phro dang / me tog phal chen rgya mtsho'i sprin kyang 'byung / /mkha' ltar tshad rin chen gzhal med khang / /ma lus rgyan rab kun</text></item>
<item><p>311b5</p><section>phal chen</section><text>gyis rnam mdzes pa/ /de dag thams cad phyogs rnams kun khyab byed/ /zhing dang snying po byang chub de bzhin no/ /dus gsum byung ba'i rgyal ba'i sras rnams kyis/ /kun tu bzang po'i spyod pa'i rnam tshul du/ /zhing rnams rgya mtsho rnam par dag byas pa'i/ /</text></item>
<item><p>311b6</p><section>phal chen</section><text>rgyan rab sna tshogs 'gro ltar tshad pa/ /phyogs rnams dus gsum kun tu gang byung rnams/ /bskal pa rgya mtsho chen por rnam sbyangs pa/ /de dag kun kyang dze ta'i nags tshal gyi/ /bar snang mkha' la gzugs brnyan tshul du snang / /de nas</text></item>
<item><p>311b7</p><section>phal chen</section><text>byang chub sems dpa' sangs rgyas kyi ting nge 'dzin gyis/ rgyud shin tu snang bar byas pa de dag las/ byang chub sems dpa' re res kyang / snying rje chen po'i sgo sangs rgyas kyi zhing brjod du pa'i rdul shin tu phra ba snyed du zhugs par gyur nas/ de dag de bas</text></item>
<item><p>312a1</p><section>phal chen</section><text>kyang 'gro ba thams cad la phan pa dang / yongs su bsdu ba'i don du zhugs par gyur te/ de ltar mnyam par bzhag pa de dag gi ba spu'i sgo re re nas kyang / 'od zer sangs rgyas kyi zhing brjod du pa'i rdul shin tu phra ba snyed mngon par 'thon pa</text></item>
<item><p>312a2</p><section>phal chen</section><text>gyur te/ 'od zer de dag gi sgo re re nas kyang / byang chub sems dpa' 'phrul ba'i sprin 'jig rten gyi dbang po thams cad dang 'dra ba'i lus dang / 'gro ba thams cad la mngon par lta ba'i lus dang / sems can thams cad yongs su smin par bya ba dang / 'phrod pa'i</text></item>
<item><p>312a3</p><section>phal chen</section><text>lus dang ldan pa mngon par 'thon te/ mngon par 'thon nas kyang / phyogs thams cad kyi chos kyi dbyings rgyas par bkang nas/ sems can thams cad yang dag par bskul zhing yongs su smin par bya ba dang / gdul bar byed do/ /lha'i gnas na shi 'pho ba yongs su</text></item>
<item><p>312a4</p><section>phal chen</section><text>bstan pa'i sgo dang / 'jig rten gyi khams thams cad du skye ba yongs su bstan pa'i sgo dang / byang chub sems dpa'i spyod pa'i dkyil 'khor yongs su bstan pa'i sgo dang / rmi lam yongs su bstan pa'i sgo sangs rgyas kyi zhing brjod du med pa'i rdul shin tu phra ba snyed kyis</text></item>
<item><p>312a5</p><section>phal chen</section><text>sems can yongs su bskul ba byed do/ /byang chub sems dpa' thams cad kyi smon lam gyis byung ba'i sgo dang / 'jig rten gyi khams yongs su bskyod pa'i sgo dang / sbyin pa'i pha rol tu phyin pa'i spyod pa yongs su bstan pa'i sgo dang / de bzhin gshegs pa</text></item>
<item><p>312a6</p><section>phal chen</section><text>thams cad kyi yon tan la nan tan du bya ba dang / rab tu bsgrub pa'i sgo dang / yan lag dang nying lag gcod pa'i bzod pa'i pha rol tu phyin pa yongs su bstan pa'i sgo dang / byang chub sems dpa'i rnam par 'phrul pa chen pos brtson 'grus kyi pha rol tu phyin pa yongs su bstan pa'i sgo dang /</text></item>
<item><p>312a7</p><section>phal chen</section><text>byang chub sems dpa'i bsam gtan dang rnam par thar pa dang / ting nge 'dzin dang snyoms par 'jug pa thams cad dang / sangs rgyas kyi ye shes kyi lam gyi dkyil 'khor snang ba rab tu brjod pa'i sgo dang / sangs rgyas kyi chos thams cad yongs su btsal ba'i phyir/</text></item>
<item><p>312b1</p><section>phal chen</section><text>chos kyi tshig dang yi ge re re'i phyir/ lus grangs med pa yongs su gtang ba yongs su bstan pa'i sgo dang / de bzhin gshegs pa thams cad kyi drung du 'gro zhing chos thams cad yongs su dri ba'i sgo dang / dus la ji ltar 'bab pa dang / bsam pa ji lta ba bzhin du 'gro</text></item>
<item><p>312b2</p><section>phal chen</section><text>ba'i drung du 'gro zhing thams cad mkhyen pa nyid du yongs su smin par 'gyur ba thob par bya ba'i tshul rgya mtsho snang ba'i rnam par par bya ba'i sgo dang / byang chub sems dpa'i bsod nams dang ye shes kyi tshogs thams cad bdud dang / phas kyi rgol bas tshugs pa'i stobs</text></item>
<item><p>312b3</p><section>phal chen</section><text>kyi rgyal mtshan yongs su bstan pa'i sgo dang / bzo thams cad shes shing mkhas pa dang ldan pa'i ye shes kyis yongs su bstan pa'i sgo dang / 'gro ba thams cad las khyad par du 'phags par shes shing mkhas pa dang ldan pa'i ye shes kyis yongs su bstan pa'i sgo</text></item>
<item><p>312b4</p><section>phal chen</section><text>dang / sems can thams cad kyi bsam pa'i khyad par shes shing mkhas pa dang ldan pa'i ye shes kyis yongs su bstan pa'i sgo dang / sems can thams cad kyi dbang po la 'jug pa'i thabs kyis nyon mong pa dang / bag chags sna tshogs yang dag par gzhom pa</text></item>
<item><p>312b5</p><section>phal chen</section><text>la shes shing mkhas pa dang ldan pa'i ye shes kyis yongs su bstan pa'i sgo dang / de dag la pa sems can yongs su smin par bya ba dang / gdul ba'i thabs dang bsdu ba'i sgo/ sangs rgyas kyi zhing brjod du pa'i rdul shin tu phra ba snyed kyis byang chub</text></item>
<item><p>312b6</p><section>phal chen</section><text>sems dpa' de dag sems can thams cad kyi gnas su phyin par snang ste/ la la ni lha'i gnas su phyin par snang ngo / /la la ni klu'i gnas su phyin par snang ngo / /la la ni gnod sbyin gyi gnas su phyin par snang ngo / /la la ni dri za'i gnas su phyin par snang ngo / /la</text></item>
<item><p>312b7</p><section>phal chen</section><text>la ni lha ma yin gyi gnas su phyin par snang ngo / /la la ni nam mkha' lding gi gnas su phyin par snang ngo / /la la ni mi 'am ci'i gnas su phyin par snang ngo / /la la ni lto 'phye chen po'i gnas su phyin par snang ngo / /la la ni tshangs pa'i dbang po'i gnas su phyin par snang ngo / /</text></item>
<item><p>313a1</p><section>phal chen</section><text>la la ni mi'i gnas su phyin par snang ngo / /la la ni gshin rje'i gnas su phyin par snang ngo / /la la ni kyi gnas thams cad du phyin par snang ngo / /la la ni sems can dmyal ba'i 'jig rten thams cad du phyin par snang ngo / /la</text></item>
<item><p>313a2</p><section>phal chen</section><text>la ni kyi skye gnas kyi rgyud thams cad du phyin par snang ste/ mthong bas 'dul ba'i sems can dang / thos pas 'dul ba dang rjes su dran pas 'dul ba dang / dbyangs kyi dkyil 'khor gyis 'dul ba dang / gi chu klung gi sgras 'dul ba dang /</text></item>
<item><p>313a3</p><section>phal chen</section><text>'od kyi dkyil 'khor gyis 'dul ba dang / 'od zer gyi dra ba rab tu dgye bas 'dul ba dang / sems can rnams kyi bsam pa'i tshul ji lta ba bzhin du yongs su smin par bya ba dang / gdul ba'i phyir snying rje chen po tha dad pa dang smon lam tha mi dad pa dang ye shes tha dad pa</text></item>
<item><p>313a4</p><section>phal chen</section><text>dang / sems can yongs su bsdu ba tha dad pa'i tshul du byang chub sems dpa' de dag dze ta'i tshal nas rnam par 'phrul pa'i rgyan rnam pa sna tshogs kyis 'jig rten gyi khams 'byam klas pa thams cad dang / sems can gyi khams 'byam klas pa thams cad du</text></item>
<item><p>313a5</p><section>phal chen</section><text>rgyas par 'gengs par byed par snang yang de bzhin gshegs pa'i zhabs kyi drung nas g.yo ste/ la la ni rang gi gnas dang khang pa brtsegs pa dang / stan dang 'khor dang bcas pas/ phyogs bcu rgyas par byed par snang yang / de bzhin gshegs pa'i</text></item>
<item><p>313a6</p><section>phal chen</section><text>zhabs kyi drung nas g.yo'o/ /la la ni sprul pa'i sprin rab tu 'gyed par snang ngo / /la la ni sems can yongs su smin par bya ba'i don du gcig pu gnyis su par 'gro bar snang yang / de bzhin gshegs pa'i 'khor gyi dkyil 'khor nas g.yo'o/ /</text></item>
<item><p>313a7</p><section>phal chen</section><text>la la ni dge sbyong gi gzugs/ la la ni tshangs pa'i gzugs/ /la la ni brtul zhugs can thams cad kyi cha byad dang / cho ga dang chu zheng gi gzugs/ la la ni sman pa'i gzugs/ la la ni tshong pa'i gzugs/ la la ni snyan pas 'tsho ba'i gzugs/ la la</text></item>
<item><p>313b1</p><section>phal chen</section><text>ni gar mkhan gyi gzugs/ la la ni lha khyer ba'i gzugs/ la la ni bzo thams cad dang ldan pa'i gzugs su grong dang grong khyer dang / grong rdal dang / ljongs dang / khams dang / rgyal po'i pho brang 'khor du phyin par snang ste/ dus kyi dbang gis dus kyi rjes su</text></item>
<item><p>313b2</p><section>phal chen</section><text>'brang zhing dang gzugs dang lus mngon par bsgrub pa tha dad pa dang / lus kyi kha dog dang dbyibs tshul dang 'dra ba dang dbyangs rnam pa tha dad pa dang / skad rnam pa tha dad pa dang / spyod lam rnam pa tha dad pa dang / gnas rnam pa tha dad pas byang chub sems dpa'i</text></item>
<item><p>313b3</p><section>phal chen</section><text>spyod pa dang / 'gro ba thams cad 'phrul lta bur shes pa dang / bzo'i 'khor thams cad rab tu brjod pa dang / 'gro ba thams cad kyi shes pa brjod pas snang ba'i sgron ma dang / bde ba thams cad kyi byin gyi rlabs kyis brgyan pa dang / las thams</text></item>
<item><p>313b4</p><section>phal chen</section><text>cad snang bar byed pa'i 'od dang ldan pa dang / phyogs thams cad theg pa la gnas pas rab tu sbyong ba dang / byang chub sems dpa'i spyod pa chos thams cad kyi dkyil 'khor rab tu snang ba la spyod cing / sems can yongs su smyin par bya ba dang / gdul ba'i</text></item>
<item><p>313b5</p><section>phal chen</section><text>don du grong dang grong khyer dang / grong rdal dang ljongs dang / khams dang / rgyal po'i gnas dag du phyin par snang ngo / /de nas 'jam dpal gzhon nur gyur pa gnas pa pa'i khang pa brtsegs pa na 'dug 'dug pa las skal ba mthun pa'i byang chub sems</text></item>
<item><p>313b6</p><section>phal chen</section><text>dpa' de dag dang / rtag tu phyi bzhin 'brang ba'i lag na rdo rje dag dang / 'jig rten thams cad kyi nyams blta ba la brtson zhing sangs rgyas thams cad bsnyen bkur bar smon pa'i sems dang ldan pa'i lus kyi ris su gtogs pa'i lha dag dang / sngon gyi smon</text></item>
<item><p>313b7</p><section>phal chen</section><text>lam gyi rjes su 'brang ba'i rkang gis 'gro ba'i ris su gtogs pa'i lha dag dang / chos mnyan pa la mngon par mos pa'i sa'i lha dag dang / snying rje chen po la brtson pa'i lu ma dang / mtsho dang mtshe'u dang / rdzing bu dang khron pa dang / chu klung</text></item>
<item><p>314a1</p><section>phal chen</section><text>gi lha dag dang / shes rab kyi 'od snang bas rab tu gsal ba'i me'i lha dag dang / rin po che'i cod pan thogs pa'i rlung gi lha dag dang / chos kyi phyogs snang ba khong du chud pa'i phyogs kyi lha dag dang / ma rig pa'i mun pa</text></item>
<item><p>314a2</p><section>phal chen</section><text>bsal ba la brtson pa'i mtshan mo'i lha dag dang / de bzhin gshegs pa'i nyi ma mngon par bsgrub pa la brtson pa'i nyi ma'i lha dag dang / chos kyi dbyings thams cad kyi nam mkha' brgyan pa la brtson pa'i nam mkha'i lha dag dang / 'gro ba thams cad srid</text></item>
<item><p>314a3</p><section>phal chen</section><text>pa'i rgya mtsho las bsgral bar brtson pa'i gang chen mtsho'i lha dag dang / thams cad mkhyen pa nyid du tshogs yang dag par bstsags pa la brtson zhing / dge ba'i rtsa ba'i spo mngon par 'phags pa'i sems dang ldan pa'i ri'i lha dag dang / 'gro ba thams cad kyi</text></item>
<item><p>314a4</p><section>phal chen</section><text>lus brgyan par brtson zhing sangs rgyas thams cad kyi kha dog dang byin gyi rlabs la smon cing brtson pa'i chu klung gi lha dag dang / 'gro ba thams cad kyi sems kyi grong rdal yongs su bskyang bar brtson pa'i grong gi lha dag dang / thams cad mkhyen pa'i</text></item>
<item><p>314a5</p><section>phal chen</section><text>chos kyi grong khyer du smon cing mos pa'i klu'i dbang po dag dang / sems can thams cad yongs su bsrung ba la zhugs pa'i gnod sbyin gyi dbang po dag dang / sems can thams cad kyi dga' ba'i shugs rnam par 'phel bar bya ba la brtson pa'i dri za'i dbang</text></item>
<item><p>314a6</p><section>phal chen</section><text>po dag dang / kyi rgyud thams cad rnam par bzlog pa la brtson pa'i grul bum gyi dbang po dag dang / sems can thams cad srid pa'i rgya mtsho nas gdon pa'i smon lam gyis zhugs pa'i nam mkha' lding gi dbang po dag dang / 'jig rten thams cad</text></item>
<item><p>314a7</p><section>phal chen</section><text>las 'phags pa'i de bzhin gshegs pa'i sku dang / stobs yongs su bsgrub par smon lam yongs su bskyed pa'i lha ma yin gyi dbang po dag dang / de bzhin gshegs pa mthong bas dga' bar gyur cing / lus rab tu 'dud pa'i lto 'phye chen po'i dbang po dag</text></item>
<item><p>314b1</p><section>phal chen</section><text>dang / 'khor ba las skyo ba'i yid dang ldan zhing ngor blta ba'i lha'i dbang po dag dang / rim gro chen po rab tu byed cing lus rab tu 'dud pa'i tshangs pa'i dbang po dag dang / lhan cig tu de dag gis rim gro chen pos mngon par bstod de mchod cing / de lta bu'i byang chub</text></item>
<item><p>314b2</p><section>phal chen</section><text>sems dpa'i rnam par gnon pa'i rgyan phun sum tshogs pa dang ldan par rang gi gnas nas byung ste/ bcom ldan 'das la g.yas phyogs su bskor ba lan brgya phrag du ma zhig tu byas nas/ mchod pa rnam pa du mas mchod de/ bcom ldan 'das kyi spyan snga nas phyir byung</text></item>
<item><p>314b3</p><section>phal chen</section><text>nas/ lho phyogs logs su yul rgyu zhing song ngo // //sangs rgyas rmad gcad ces bya ba shin tu rgyas pa chen po'i mdo/ /bam po nyi shu bdun pa/ de nas sangs rgyas kyi byin gyi rlabs kyis/ tshe dang ldan pa shar dwa ti'i bus 'jam dpal gzhon nur gyur pa/</text></item>
<item><p>314b4</p><section>phal chen</section><text>byang chub sems dpa'i rnam par 'phrul pa'i rgyan phun sum tshogs pa de 'dra bas/ dze ta'i tshal nas byung ste/ lho phyogs logs su 'gro ba mthong nas/ de 'di snyam du gyur te/ bdag kyang 'jam dpal gzhon nur gyur pa dang lhan cig tu yul rgyu zhing 'gro'o snyam nas/</text></item>
<item><p>314b5</p><section>phal chen</section><text>de dge slong drug cu tsam gyis bskor cing mdun du byas te/ rang gi gnas nas byung nas/ bcom ldan 'das gang na ba der song ste/ bcom ldan 'das kyi zhabs gnyis la spyi bos phyag 'tshal nas/ bcom ldan 'das la zhus te/ bcom ldan 'das kyis gnang</text></item>
<item><p>314b6</p><section>phal chen</section><text>ba dang / bcom ldan 'das la lan gsum du bskor ba byas nas/ bcom ldan 'das kyi spyan snga nas phyir byung ste/ 'jam dpal gzhon nur gyur pa gang na ba der dge slong lhan cig tu spyod pa rab tu byung nas ring po ma lon par gsar du zhugs pa sha stag ste/ 'di</text></item>
<item><p>314b7</p><section>phal chen</section><text>ltar dge slong rgya mtsho'i blo dang / legs par byin pa chen po dang / bsod nams kyi 'od dang / bu chen po dang kun khyab sbyin pa dang / rnam dag spyod pa dang / lha'i dpal dang / dbang po'i blo gros dang / tshangs pa'i dam pa dang / dge slong zhi ba'i blo gros dang / de dag la</text></item>
<item><p>315a1</p><section>phal chen</section><text>pa'i dge slong drug cu tsam kun kyang / sngon gyi rgyal ba la bya ba byas pa/ dge ba'i rtsa ba bskyed pa/ mos pa zab mor gyur pa/ dad pa'i yongs su dag pa/ sems rgya chen pos yongs su spyod pa/ sangs rgyas kyi phyogs</text></item>
<item><p>315a2</p><section>phal chen</section><text>rnam par blta ba la mthu yod pa/ chos kyi ngo bo nyid dang / rang bzhin nges par rtogs pa'i sems dang ldan pa/ gzhan la phan par gyur pa'i blo can/ de bzhin gshegs pa'i yon tan la mngon par mos pa/ 'jam dpal gzhon nur gyur pas chos bstan pas</text></item>
<item><p>315a3</p><section>phal chen</section><text>'dul ba sha stag dang 'grogs shing mdun du byas te sngon du bdar nas/ 'jam dpal gzhon nur gyur pa gang na ba der dong ngo / /de nas tshe dang ldan pa sha ra dwa ti'i bus de ltar lam du zhugs te/ 'dong ba'i tshe dge slong de dag kun la bltas nas/ dge slong rgya</text></item>
<item><p>315a4</p><section>phal chen</section><text>mtsho'i blo la smras pa/ rgya mtsho'i blo byang chub sems dpa' 'jam dpal gyi lus mtshan dang dpe byad bzang pos rnam par brgyan cing / yongs su dag pa/ lha dang mir bcas pa bsam gyis khyab pa dang / 'od kyi dkyil 'khor yongs su dag cing sems can tshad</text></item>
<item><p>315a5</p><section>phal chen</section><text>pa'i dga' ba yongs su skyed pa dang / 'od zer gyi dra ba'i rgyan sems can dpag tu pa'i sdug bsngal rab tu zhi bar byed pa dang / 'khor phun sum tshogs pa sngon gyi dge ba'i rtsa bas yongs su bzung ba dang / lam gyi rgyan 'gro na lam ris su</text></item>
<item><p>315a6</p><section>phal chen</section><text>gnas pa dang lam rnam par gnon pa'i rgyan phyogs kyi dkyil 'khor thams cad la mngon par lta bar gnas pa dang / bsod nams phun sum tshogs pa'i rgyan g.yas g.yon nas gter chen po mngon par 'thon pa dang sngon gyi sangs rgyas la rim gro byas pa'i dge ba'i</text></item>
<item><p>315a7</p><section>phal chen</section><text>rtsa ba dang rgyu mthun pas/ shing gi gseb thams cad nas rgyan mang po 'byung ba dang / 'jig rten gyi dbang po thams cad la mchod pa'i sprin gyi char mngon par 'bebs shing btud de phyag 'tshal ba dang / phyogs bcu nas de bzhin gshegs pa thams cad kyis 'od</text></item>
<item><p>315b1</p><section>phal chen</section><text>zer gyi dra ba'i dkyil 'khor mang po bkye ba/ sangs rgyas kyi chos thams cad rab tu sgrog cing spyi bor 'char ba la ltos shig ces de dag la sogs pa tshe dang ldan pa shA ri'i bus/ 'jam dpal gzhon nur gyur pa lam du zhugs pa'i yon tan gyi rgyan tshad med pa dag /</text></item>
<item><p>315b2</p><section>phal chen</section><text>dge slong de dag la yongs su bstan to/ /brjod do bshad do/ /smos so/ /bkrol lo/ /rab tu brjod do/ /rnam par phye'o/ /gsal bar byas so/ /de ltar gnas brtan shA ri'i bus 'jam dpal gzhon nur gyur pa'i yon tan ci tsam ci tsam du brjod pa de tsam de tsam du dge slong de</text></item>
<item><p>315b3</p><section>phal chen</section><text>dag gi sems rnam par dag par gyur to/ /dga' ba'i shugs rnam par 'phel bar gyur to/ /mos pa skyes par gyur to/ /de dag gi sems kyi rgyud las su rung bar gyur to/ /dbang po rab tu dang bar gyur to/ /yid bde ba rnam par 'phel bar gyur to/ /</text></item>
<item><p>315b4</p><section>phal chen</section><text>yid bde ba rab tu byang bar gyur to/ /sems kyi skyon dang bral bar gyur to/ /sgrib pa thams cad phyir ldog par gyur to/ /sangs rgyas blta ba la mngon par mos par gyur to/ /sangs rgyas kyi chos la sems rab tu gzhol bar gyur to/ /byang chub sems</text></item>
<item><p>315b5</p><section>phal chen</section><text>dpa'i dbang po yongs su dag par gyur to/ /byang chub sems dpa'i dad pa'i shugs skyes par gyur to/ /snying rje chen po byung bar gyur to/ /pha rol tu phyin pa'i dkyil 'khor gnon par gyur to/ /snying rje chen po yongs su skyes par gyur to/ /phyogs bcu'i sangs</text></item>
<item><p>315b6</p><section>phal chen</section><text>rgyas rgya mtsho yongs su snang bar gyur to/ /de ltar de dag thams cad mkhyen pa nyid du mos pa'i shugs thob par gyur nas 'di skad 'dzer to/ /mkhan po bdag cag kyang skyes bu dam pa de'i drung du phyin par mdzad du gsol zhes nas/ de nas tshe dang ldan pa shA ri'i bu</text></item>
<item><p>315b7</p><section>phal chen</section><text>dge slong de dag dang 'grogs te/ 'jam dpal gzhon nur gyur pa gang na ba der song nas 'di skad ces smras so/ /'jam dpal dge slong 'di dag ni khyod la blta bar 'dod pa dag go /de nas 'jam dpal gzhon nur gyur pas dge slong de dag dang / 'khor</text></item>
<item><p>316a1</p><section>phal chen</section><text>gyi dkyil 'khor gyi sa'i phyogs de tsam dang bcas par glang po'i lta stangs kyi gzi dang ldan par khyab par bltas pa dang / de'i rjes la dge slong de dag gis 'jam dpal gzhon nur gyur pa'i rkang pa gnyis la spyi bos phyag 'tshal nas/ thal mo sbyar</text></item>
<item><p>316a2</p><section>phal chen</section><text>te 'di skad ces smras so/ /skyes bu dam pa khyod mthong ba dang / khyod la phyag 'tshal ba'i dge ba'i rtsa ba 'di dang bdag cag gi dge ba'i rtsa ba gzhan khyod kyis mkhyen pa dang / mkhan pos thugs su chud pa dang / gang yang bcom ldan 'das de bzhin gshegs pa</text></item>
<item><p>316a3</p><section>phal chen</section><text>shAkya thub pas mngon du gzigs pa'i dge ba'i rtsa ba des/ khyod ci 'dra ba de 'dra bar gyur te/ rnam pa 'di 'dra ba'i lus thob par shog shig /rnam pa 'di 'dra ba'i dbyangs dang / rnam pa 'di 'dra ba'i mtshan dang / 'di lta bu'i rnam par 'phrul pa dag kyang khyod ji lta ba bzhin</text></item>
<item><p>316a4</p><section>phal chen</section><text>du thob par shog shig ces dge slong de dag gis de skad du smras pa dang / 'jam dpal gzhon nur gyur pas dge slong de dag la 'di skad ces smras so/ /dge slong dag yongs su skyo ba'i sems bskyed pa bcu dang ldan pa'i rigs kyi bu 'am rigs kyi bu mo theg pa chen</text></item>
<item><p>316a5</p><section>phal chen</section><text>po la zhugs pa ni byang chub sems dpa'i sa lta smos kyang ci smos kyi/ de bzhin gshegs pa'i sa yang gnon par 'gyur ro/ /bcu gang zhe na/ 'di lta ste/ de bzhin gshegs pa thams cad blta ba dang / bsnyen bkur ba dang / mchod pa dang rim gro bya ba la</text></item>
<item><p>316a6</p><section>phal chen</section><text>yongs su mi skyo ba'i sems bskyed pa dang / dge ba'i rtsa ba thams cad bstsags pa las phyir mi ldog cing yongs su skyo ba'i sems bskyed pa dang / chos thams cad btsal ba la yongs su skyo ba'i sems bskyed pa dang / byang chub sems dpa'i pha rol tu phyin</text></item>
<item><p>316a7</p><section>phal chen</section><text>pa thams cad sbyor ba la yongs su skyo ba'i sems bskyed pa dang / byang chub sems dpa'i ting nge 'dzin thams cad yongs su bsgrub pa la yongs su skyo ba'i sems bskyed pa dang / dus gcig nas gcig tu brgyud pa thams cad du 'jug pa la</text></item>
<item><p>316b1</p><section>phal chen</section><text>yongs su mi skyo ba'i sems bskyed pa dang / phyogs bcu'i sangs rgyas kyi zhing rgya mtsho rgyas par dgang zhing yongs su dag par bya ba la/ yongs su skyo ba'i sems bskyed pa dang / sems can gyi khams thams cad yongs su smin par bya ba dang / gdul ba la</text></item>
<item><p>316b2</p><section>phal chen</section><text>yongs su mi skyo ba'i sems bskyed pa dang / zhing dang bskal pa thams cad du byang chub sems dpa'i spyod pa mngon par bsgrub pa la yongs su mi skyo ba'i sems bskyed pa dang / sangs rgyas kyi zhing thams cad kyi rdul shin tu phra ba snyed kyi pha rol tu phyin pa sbyar bas sems</text></item>
<item><p>316b3</p><section>phal chen</section><text>can gcig yongs su smin par bya ba'i tshul du sems can thams cad yongs su smin par bya bas/ de bzhin gshegs pa'i stobs gcig yongs su bsgrub pa la yongs su mi skyo ba'i sems bskyed pa'o/ /dge slong dag yongs su mi skyo ba'i sems bskyed pa bcu</text></item>
<item><p>316b4</p><section>phal chen</section><text>po 'di dag dang ldan pa'i rigs kyi bu'am rigs kyi bu mo dad pa dang ldan pa ni dge ba'i rtsa ba thams cad la yongs su 'grub par 'gyur ro/ /'khor ba'i rgyud thams cad las phyir ldog par 'gyur ro/ /'jig rten gyi rgyud thams cad las gyen du</text></item>
<item><p>316b5</p><section>phal chen</section><text>'phags par 'gyur ro/ /nyan thos dang rang sangs rgyas kyis thams cad las yongs su 'da' bar 'gyur ro/ /de bzhin gshegs pa thams cad kyi rigs dang rgyud du 'byung bar 'gyur ro/ /byang chub sems dpa' thams cad kyi smon lam la yang dag par</text></item>
<item><p>316b6</p><section>phal chen</section><text>'grub par 'gyur ro/ /de bzhin gshegs pa thams cad kyi yon tan gyi nan tan la rnam par dag par 'gyur ro/ /byang chub sems dpa'i spyod pa thams cad la yongs su dag par 'gyur ro/ /de bzhin gshegs pa thams cad kyi stobs la yang</text></item>
<item><p>316b7</p><section>phal chen</section><text>dag par 'byung bar 'gyur ro/ /bdud dang phas kyi rgol ba thams cad rab tu 'dul bar 'gyur ro/ /byang chub sems dpa'i sa yongs su gnon par 'gyur ro/ /de bzhin gshegs pa'i sa dang shin tu nye bar 'gyur ro/ /de nas dge slong de</text></item>
<item><p>317a1</p><section>phal chen</section><text>dag gis chos kyi tshul 'di thos nas/ sangs rgyas thams cad rnam par mthong ba la chags pa med pa'i mig gi yul zhes bya ba'i ting nge 'dzin thob par gyur to/ /de'i mthus phyogs bcu mtha' yas mu med pa'i 'jig rten gyi</text></item>
<item><p>317a2</p><section>phal chen</section><text>khams na bzhugs pa'i/ de bzhin gshegs pa'i 'khor gyi dkyil 'khor mthong bar gyur to/ /'jig rten gyi khams de dag gi 'gro ba'i rgyud du skyes pa'i sems can de dag kyang ma lus pa mthong bar gyur to/ /'jig rten gyi khams de dag gi sems can</text></item>
<item><p>317a3</p><section>phal chen</section><text>rnams kyang ma lus par mthong bar gyur to/ /'jig rten gyi khams de dag kyang rnam par phye ba sna tshogs su mthong bar gyur to/ /'jig rten gyi khams de dag na rdul shin tu phra ba ji snyed yod pa de dag kyang bgrang ba'i tshul gyis rab tu shes par gyur to/ /</text></item>
<item><p>317a4</p><section>phal chen</section><text>sems can de dag gi rin po che'i gnas dang / longs spyod de dag kyang mthong bar gyur to/ /de bzhin gshegs pa de dag gi dbyangs kyi yan lag rgya mtsho yang thos par gyur to/ /chos bstan pa de dag kyang tshig dang yi ge dang nges pa'i tshig dang skad dang ming</text></item>
<item><p>317a5</p><section>phal chen</section><text>dang brdas yongs su shes par gyur to/ /sems can de dag gi sems dang dbang po dang bsam pa la yang rnam par lta bar gyur to/ /sngon gyi mtha' dang phyi ma'i mtha'i tshe rabs bcu yang rjes su dran par gyur to/ /de bzhin gshegs pa de dag gi</text></item>
<item><p>317a6</p><section>phal chen</section><text>chos kyi 'khor lo bcu'i nges pa'i tshig mngon par bsgrub pa la yang rab tu zhugs par gyur to/ /rdzu 'phrul gyi rnam par 'phrul pa mngon par bsgrub pa bcu la yang rab tu zhugs par gyur to/ /bstan pa'i tshul mngon par bsgrub pa bcu la yang rab tu</text></item>
<item><p>317a7</p><section>phal chen</section><text>zhugs par gyur to/ /rjes su bstan pa'i tshig mngon par bsgrub pa bcu la yang rab tu zhugs par gyur to/ /de bzhin gshegs pa de dag gi so so yang dag par rig pa'i tshul mngon par bsgrub pa bcu la yang rab tu zhugs par gyur te/ ting nge</text></item>
<item><p>317b1</p><section>phal chen</section><text>'dzin de thob ma thag tu/ byang chub kyi sems kyi yan lag stong phrag bcu yang yongs su rdzogs par gyur to/ /ting nge 'dzin stong phrag bcu yang yongs su non par gyur to/ /pha rol tu phyin pa'i yan lag stong phrag bcu yang rnam par dag par gyur te/ snang ba</text></item>
<item><p>317b2</p><section>phal chen</section><text>chen po rab tu thob cing shes rab chen po'i dkyil 'khor gyi snang bar gyur pa de dag gis byang chub sems dpa'i mngon par shes pa bcu rab tu thob par gyur to/ /de ltar mngon par shes pa'i myu gu gzhon zhing shin tu phra ba thob ste/ byang chub tu sems bskyed pa brtan</text></item>
<item><p>317b3</p><section>phal chen</section><text>pa la gnas pa de dag 'jam dpal gzhon nur gyur pas/ byang chub sems dpa' kun tu bzang po'i spyod pa la yang dag par bskul nas rab tu bkod do/ /de ltar byang chub sems dpa' kun tu bzang po'i spyod pa la rab tu gnas pa de dag smon lam chen po rgya</text></item>
<item><p>317b4</p><section>phal chen</section><text>mtsho la zhugs shing mngon par sgrub par gyur to/ /de ltar smon lam chen po rgya mtshos mngon par bsgrub pa'i sems rnam par dag pas lus yongs su dag pa rab tu thob par gyur to/ /lus rnam par dag pas lus yang pa rab tu thob par gyur to/ /</text></item>
<item><p>317b5</p><section>phal chen</section><text>de ltar lus rnam par dag pa dang lus yang bas mngon par shes pa'i sgo de dag shin tu yangs par byed pas/ mi nyams shing rjes su 'brang ba'i mngon par shes pa rab tu thob par gyur to/ /mngon par shes pa de thob pas 'jam dpal gzhon nur gyur pa'i</text></item>
<item><p>317b6</p><section>phal chen</section><text>rkang pa'i drung nas kyang mi g.yo la/ sangs rgyas kyi chos thams cad yongs su bsgrub pa'i phyir phyogs bcur yang de bzhin gshegs pa thams cad kyi sku'i 'phrin las kyi sprin mngon par bsgrub par gyur to/ /de nas 'jam dpal gzhon nur gyur pas/</text></item>
<item><p>317b7</p><section>phal chen</section><text>dge slong de dag bla na med pa yang dag par rdzogs pa'i byang chub tu bkod nas mthar gyis yul rgyu zhing lho phyogs logs su skyid pa'i 'byung gnas zhes bya ba'i grong rdal chen po gang na ba der logs su song ste/ phyin nas grong rdal chen po skyid pa'i 'byung gnas kyi shar/</text></item>
<item><p>318a1</p><section>phal chen</section><text>phyogs logs na nags tshal chen po sA la sna tshogs kyi rgyal mtshan gyi rgyan ces bya ba sngon gyi sangs rgyas bzhugs bzhugs pa'i mchod rten sems can smin par mdzad pa'i don du/ de bzhin gshegs pas byin gyis brlabs pa/ zhing</text></item>
<item><p>318a2</p><section>phal chen</section><text>mtha' yas par ming gi sgra rjes su grags pa/ sngon cad bcom ldan 'das byang chub sems dpa'i spyod pa mdzad pa'i tshe/ yongs su gtang bar dka' ba du ma yongs su btang ba ste/ sa'i phyogs de na lha dang klu dang gnod sbyin dang dri za dang lha ma yin dang / nam mkha'</text></item>
<item><p>318a3</p><section>phal chen</section><text>lding dang / mi'am ci dang lto 'phye chen po dang / mi dang mi ma yin pa rnams rtag tu rgyun mi 'chad par mchod pa la brtson pa'i gnas yod pa der 'khor dang bcas te phyin nas der 'jam dpal gzhon nur gyur pas/ mdo sde chos kyi dbyings kyi tshul rab tu snang ba</text></item>
<item><p>318a4</p><section>phal chen</section><text>zhes bya ba mdo sde bye ba khrag khrig brgya stong phrag bcu 'byung ba bstan to/ /de bstan pa'i tshe rgya mtsho chen po nas klu bye ba khrag khrig brgya stong du ma nye bar lhags te/ de dag gis chos kyi tshul de thos nas/ klu'i rgyud la rnam par smod cing / de bzhin</text></item>
<item><p>318a5</p><section>phal chen</section><text>gshegs pa'i yon tan la mos par gyur nas klu'i rgyud rnam par bzlog ste/ lha dang mir skye ba yongs su 'dzin par gyur nas/ der klu stong phrag bcu bla na med pa yang dag par rdzogs pa'i byang chub las phyir mi ldog par gyur to/ /chos de bstan pa'i tshe</text></item>
<item><p>318a6</p><section>phal chen</section><text>sems can gyi khams mtha' dang dbus med pa/ theg pa gsum gyis dus gzhan dang gzhan du rnam par dul bar gyur to/ /de nas skyid pa'i 'byung gnas kyi mi rnams kyis/ 'jam dpal gzhon nur gyur pa skyid pa'i 'byung gnas kyi grong rdal</text></item>
<item><p>318a7</p><section>phal chen</section><text>du phyin te/ sA la sna tshogs kyi rgyan gyi mchod rten gyi gzhi 'di nyid na rnam par spyod do zhes thos nas/ dge bsnyen tshong dpon shes rab chen po la sogs pa/ dge bsnyen pa dang / dge bsnyen ma dang / khye'u dang bu mo mang po dag so so nas</text></item>
<item><p>318b1</p><section>phal chen</section><text>'khor lnga brgya lnga brgya dang bcas te/ skyid pa'i 'byung gnas kyi grong rdal nas byung nas/ 'jam dpal gzhon nur gyur pa gang na ba der dong ngo / /de la dge bsnyen shes rab chen po ni dge bsnyen bzang pos byin dang / lhas byin dang / bsod nams 'od dang / grags pa'i lha dang</text></item>
<item><p>318b2</p><section>phal chen</section><text>grags pas byin dang / zla ba'i dpal dang / zla ba dga' bo dang / blo gros bzang po dang / blo gros chen po dang / sgra gcan bzang po dang / dge bsnyen bzang po'i dpal dang / de dag la sogs pa dge bsnyen lnga brgyas bskor cing mdun du byas te/ 'jam</text></item>
<item><p>318b3</p><section>phal chen</section><text>dpal gzhon nur gyur pa gang na ba der dong nas/ 'jam dpal gzhon nur gyur pa'i rkang pa gnyis la spyi bos phyag 'tshal te/ 'jam dpal gzhon nur gyur pa la lan gsum du bskor ba byas nas/ phyogs gcig tu 'khod do/ /de la dge bsnyen</text></item>
<item><p>318b4</p><section>phal chen</section><text>ma shes rab chen mo ni/ dge bsnyen ma 'od bzang mo dang / lus bzang mo dang / dge ba yod pa dang / dge ba'i dpal dang / zla ba'i 'od dang / dpal gyi 'od dang / dpal bzang mo dang / dge bsnyen ma mig bzang mo dang / de dag la</text></item>
<item><p>318b5</p><section>phal chen</section><text>sogs pa dge bsnyen ma lnga brgyas bskor cing mdun du byas te/ 'jam dpal gzhon nur gyur pa gang na ba der dong nas/ 'jam dpal gzhon nur gyur pa'i rkang pa gnyis la spyi bos phyag 'tshal te/ 'jam dpal gzhon nur gyur pa la lan gsum du bskor ba</text></item>
<item><p>318b6</p><section>phal chen</section><text>byas nas/ phyogs gcig tu 'khod do/ /de la tshong dpon gyi bu nor ni/ tshong dpon gyi bu brtul zhugs bzang po dang / tshul khrims bzang po dang / ngang tshul bzang po dang / rnam par gnon pa bzang po dang / bsam pa bzang po dang / blo gros bzang po</text></item>
<item><p>318b7</p><section>phal chen</section><text>dang / blo bzang po dang / mig bzang po dang / lag pa bzang po dang / tshong dpon gyi bu 'od bzang po dang / de dag la sogs pa tshong dpon gyi bu lnga brgyas bskor cing mdun du byas te/ 'jam dpal gzhon nur gyur pa gang na ba der dong nas/ 'jam dpal gzhon nur</text></item>
<item><p>319a1</p><section>phal chen</section><text>gyur pa'i rkang pa gnyis la spyi bos phyag 'tshal te/ 'jam dpal gzhon nur gyur pa la lan gsum bskor ba byas te/ phyogs gcig tu 'khod do/ /de la khyim bdag shes rab chen po'i bu mo dge ba bzang mo ni bu mo bzang mo dang / yid</text></item>
<item><p>319a2</p><section>phal chen</section><text>du 'ong ba'i bzhin dang / brtan pa'i blo gros dang / dpal bzang mo dang / tshangs pas byin dang / dpal gyi 'od dang / bu mo 'od bzang mo la sogs pa bu mo lnga brgyas bskor cing mdun du byas te/ 'jam dpal gzhon nur gyur pa gang na ba der dong nas/ 'jam dpal gzhon</text></item>
<item><p>319a3</p><section>phal chen</section><text>nur gyur pa'i rkang pa gnyis la spyi bos phyag 'tshal te/ 'jam dpal gzhon nur gyur pa la lan gsum du bskor ba byas nas/ phyogs gcig tu 'khod do/ /de nas 'jam dpal gzhon nur gyur pas skyid pa'i 'byung gnas kyi grong rdal nas skyes pa dang / bud</text></item>
<item><p>319a4</p><section>phal chen</section><text>med dang khye'u dang bu mo de dag 'dus te/ 'khod par shes nas bsam pa ji lta bzhin du bstan pa'i byin gyi zil gyis mnan te byams pa chen po'i byin gyis tshim par byas nas/ snying rje chen po'i byin gyis chos bstan pa mngon par bsgrubs te/ ye shes kyi</text></item>
<item><p>319a5</p><section>phal chen</section><text>byin gyis sems dang bsam pa rnam par phye nas/ so so yang dag par rig pa chen pos chos bstan par dga' ste/ tshong dpon gyi bu nor la bltas so/ /tshong dpon gyi bu nor shes bya ba ci'i phyir nor shes bya zhe na/ tshong dpon</text></item>
<item><p>319a6</p><section>phal chen</section><text>gyi bu nor zhes bya ba de thog ma ma'i mngal du zhugs ma thag tu khyim de'i 'khor kun nas rnam par phye ba'i rin po che sna bdun gyi sdong po 'thon par gyur to/ /rin po che'i sdong po de dag gi 'og na rin po che'i gter bdun yod de/ gser dang dngul dang bai DUr+ya dang /</text></item>
<item><p>319a7</p><section>phal chen</section><text>shel dang mu tig dmar po dang / a sma gar b+ha dang / mu sa ra galpa dang / rin po che de bdun gyi rin po che'i sdong po de dag kyang gter de dag nas skyes te/ sa'i gzhi brtol nas mngon par 'thon par gyur to/ /de yan lag dang nying lag thams cad yongs su</text></item>
<item><p>319b1</p><section>phal chen</section><text>rdzogs te/ zla ba bcu lon nas btsas pa dang / de'i tshe gter chen po bdun po de dag kyang chu zheng dang rngams su khru bdun tsam du sa'i steng nas mngon par 'phags te/ snang bar byung nas rnam par snang zhing mdzes par gyur to/ /khyim der rin po che sna tshogs kyi snod</text></item>
<item><p>319b2</p><section>phal chen</section><text>lnga brgya yang byung bar gyur te/ 'di ltar mar gyi snod dang / til mar gyi snod dang sbrang rtsi'i snod dang mar sar gyi snod dang / gzhan dag kyang so so nas yo byad sna tshogs thams cad kyis yongs su gang ba dag ste/ 'di ltar rdo rje'i snod spos sna tshogs kyis yongs su</text></item>
<item><p>319b3</p><section>phal chen</section><text>gang ba dang / spos kyi snod gos sna tshogs kyis yongs su gang ba dang / man shel gyi snod kha zas dang / spyan gzigs sna tshogs ro mchog tu zhim pas yongs su gang ba dang / nor bu'i snod rin po che sna tshogs kyis yongs su gang ba dang / gser gyi snod</text></item>
<item><p>319b4</p><section>phal chen</section><text>dngul sil mas yongs su gang ba dang / dngul gyi snod gser phyes yongs su gang ba dang phra men gyi snod nor bu rin po che bai DUR+Yas yongs su gang ba dang / shel gyi snod mu sa ra gal pas yongs su gang ba dang / mu sa ra gal pa'i snod rin po che shel gyi yongs su</text></item>
<item><p>319b5</p><section>phal chen</section><text>gang ba dang / a sma gar b+ha'i snod mu tig dmar pos yongs su gang ba dang / mu tig dmar po'i snod a sma gar b+has yongs su gang ba dang / nor bu rin po che skar ma'i rgyal mtshan gyi snod nor bu rin po che chu 'dang gis yongs su gang ba dang / nor bu rin po che chu 'dang</text></item>
<item><p>319b6</p><section>phal chen</section><text>gi snod nor bu rin po che skar ma'i rgyal mtshan gyis yongs su gang ba dang / de dag la sogs pa rin po che'i snod lnga brgya 'thon par gyur to/ /tshong dpon gyi bu nor de btsas ma thag tu khyim dang bang ba dang mdzod thams cad du nor dang 'bru dang /</text></item>
<item><p>319b7</p><section>phal chen</section><text>dbyig dang / gser dang rin po che sna tshogs kyi char mngon par bab par gyur to/ /de la bram ze'i ltas pa dang / pha dang ma dang gnyen gyi tshogs kyis 'di btsas ma thag tu nor mang po phun sum tshogs pa 'byung bar gyur pas na/ nor nor</text></item>
<item><p>320a1</p><section>phal chen</section><text>zhes de ltar ming du btags te/ tshong dpon gyi bu nor de ni sngon gyi rgyal ba la bya ba byas so/ /dge ba'i rtsa ba bskyed pa'o/ /mos pa rgya chen po dang ldan pa'o/ /dge ba'i bshes gnyen gyi rjes su 'brang ba'i bsam</text></item>
<item><p>320a2</p><section>phal chen</section><text>pa can no/ /lus dang ngag dang yid kyi spyod pa kha na ma tho ba med pa'o/ /byang chub sems dpa'i lam yongs su sbyangs pa la rab tu brtson pa'o/ /thams cad mkhyen pa la mngon par mos pa'o/ /sangs rgyas kyi chos kyi snod du gyur pa'o/ /bsam pa'i nam mkha'</text></item>
<item><p>320a3</p><section>phal chen</section><text>yongs su dag pa'o/ /byang chub kyi sems chags pa med pa yongs su rdzogs pa'o/ /de nas 'jam dpal gzhon nur gyur pas tshong dpon gyi bu nor la bltas te/ dga' ba'i gtam byas nas de la 'di lta ste/ sangs rgyas kyi chos thams cad las</text></item>
<item><p>320a4</p><section>phal chen</section><text>kyang brtsams/ sangs rgyas kyi chos thams cad yang dag par bsdu zhing / thob par bya ba las kyang brtsams/ sangs rgyas thams cad gcig nas gcig tu brgyud pa las kyang brtsams/ sangs rgyas gcig nas gcig tu brgyud pa</text></item>
<item><p>320a5</p><section>phal chen</section><text>thams cad shes par bya ba las kyang brtsams/ sangs rgyas thams cad kyi 'khor gyi dkyil 'khor rnam par dag pa las kyang brtsams/ sangs rgyas thams cad kyi chos kyi 'khor lo dang sprul pa'i rgyud las kyang brtsams/ sangs rgyas thams cad</text></item>
<item><p>320a6</p><section>phal chen</section><text>rgyas thams cad kyi gzugs kyi sku'i mtshan dang dpe byad bzang po rnam par dag pa las kyang brtsams/ sangs rgyas thams cad kyi chos kyi sku yongs su grub pa las kyang brtsams/ sangs rgyas thams cad kyi gsung rnam par phye ba las kyang brtsams/ sangs</text></item>
<item><p>320a7</p><section>phal chen</section><text>rgyas thams cad kyi 'od kyi dkyil 'khor gyi brgyan rnam par dag pa las kyang brtsams/ sangs rgyas thams cad kyi mnyam pa nyid las kyang brtsams te/ chos kyang bstan par gyur to/ /de nas 'jam dpal gzhon nur gyur pas/ tshong dpon</text></item>
<item><p>320b1</p><section>phal chen</section><text>gyi bu nor dang / skye bo'i tshogs chen po de dag chos dang mthun pa'i gtam gyis bstan te/ yang dag par bskul nas spro ba bskyed de/ dga' bar byas nas/ bla na med pa yang dag par rdzogs pa'i byang chub tu sems bskyed du btsud de/ sngon gyi dge ba'i rtsa</text></item>
<item><p>320b2</p><section>phal chen</section><text>ba yongs su dran par byas nas/ skyid pa'i 'byung gnas kyi grong rdal de'i sems can rnams kyi bsam pa ji lta ba bzhin du chos bstan pas/ byin gyis brlabs te bde bar byas nas de nas song ngo / /de nas tshong dpon gyi bu nor 'jam dpal gzhon nur</text></item>
<item><p>320b3</p><section>phal chen</section><text>gyur pa las rnam pa de lta bu'i sangs rgyas kyi yon tan dang / che ba nyid thos nas bla na med pa yang dag par rdzogs pa'i byang chub tu mos shing brtson pas phyi bzhin du 'brang ste/ 'jam dpal gzhon nur gyur pa la tshigs su bcad de mngon par bstod do/ /blo gros chen po</text></item>
<item><p>320b4</p><section>phal chen</section><text>mtha' yas spyod yul can/ /khyod kyi mthus ni sems can sman slad du/ /bdag kyang byang chub mchog tu zhugs par gyur/ /de la nges pa gang mchis bdag las gson/ /dga' ba'i chus bkang 'obs kyis kun nas bskor/ /nga rgyal dregs pa'i ra ba</text></item>
<item><p>320b5</p><section>phal chen</section><text>mtho bar brtsegs/ /sems can lam rgyud sgo rnams btsud cing gdangs/ /de 'dra'i khyim ni srid gsum ming ldan che/ /de ni gti mug ma rig gzings pas khebs/ /'dod chags zhe sdang me lces rab tu gdungs/ /rtag par bdud kyi dbang po'i</text></item>
<item><p>320b6</p><section>phal chen</section><text>dbang du gyur/ /de la byis pa ma rig rten kyang 'cha'/ /sred pa'i sgrog dang zhags pas shin tu glags/ /g.yo dang sgyu yi skyon gyis tho btsams shing / /the tsom yid gnyis dag gis mig mdongs pa/ /log pa phyin phyogs lam la rab tu zhugs/ /</text></item>
<item><p>320b7</p><section>phal chen</section><text>phrag dog ser sna'i thag pas btags shing bcings/ /byol song sems dmyal mi khom rgyu/ /rga shi na dang skye bas rab tu mnar/ /mgo rmongs lam rgyud 'khor lo kun tu 'khor/ /de la khyod ni thugs rje rnam dag pa'i/ /dkyil 'khor</text></item>
<item><p>321a1</p><section>phal chen</section><text>ye shes 'od zer snang ba mdzad/ /nyon mongs rgya mtsho bskam par shar te 'phags/ /nyi ma 'dra bas bdag la snang ba mdzod/ /byams pa bsgoms pas dkyil 'khor rdzogs shing nya/ /bsod nams zla 'od bde ba'i gzer 'gyed pa/ /</text></item>
<item><p>321a2</p><section>phal chen</section><text>sems can kun gyi gnas su shar gyur gyi/ /zla ba nya ba lta bus bdag snang mdzod/ /dkar mthus thams cad yongs bstsags dkor mnga' zhing / /chos dbyings mkha' la chags pa med mnga' ba/ /chos kyi 'khor lo rin chen sngon 'dren pas/ /rgyal</text></item>
<item><p>321a3</p><section>phal chen</section><text>por gyur pas bdag la bstan du gsol/ /byang chub theg pa'i smon lam mthu mnga' ste/ /bsod nams ye shes shin tu yangs bstsags shing / /sems can kun la phan pa'i don zhugs pa'i/ /ded dpon chen pos bdag kyang bskyang du gsol/ /bzod</text></item>
<item><p>321a4</p><section>phal chen</section><text>pa brtan zhing sra ba'i go mnabs te/ /ye shes bshan mnga' thugs rje'i phyag ring bas/ /bdud kyi dmag dpung tshogs rnams mngon gyur par/ /dpa' ba chen pos bdag gi bsel yang mdzod/ /chos kyi ri rab spo la brtan bzhugs shing / /ting 'dzin</text></item>
<item><p>321a5</p><section>phal chen</section><text>mchog gi lha mos kun nas bskor/ /nyon mongs sgra gcan lha min 'dul mdzad pa/ /brgya byin gyur pas bdag kyang gzigs su gsol/ /byis pa'i gnas gyur khams gsum khang pa na/ /nyon mongs las rnams rnam par bsal ba mkhyen/ /rgyu yi</text></item>
<item><p>321a6</p><section>phal chen</section><text>sa dang lam rgyud 'khor rmongs par/ /me mar 'dra bas bdag kyang shul bstan gsol/ /ngan 'gro'i lam rnams rnam par zlog mdzad cing / bde bar 'gro ba'i lam rnams rnam sbyong ba/ /'jig rten kun gyi lam gyi rgyud las 'das/ /bdag</text></item>
<item><p>321a7</p><section>phal chen</section><text>la'ang thar pa'i sgo ni bstan du gsol/ /rtag dang bdag dang bde bar 'du shes ldan/ /log 'dzin sgo re'i skyabs kyis gcad gyur kyis/ /bden pa'i ye shes spyan rno mchog mnga' bas/ /thar sgo bdag la'ang myur du dbye bar gsol/ /yang dag</text></item>
<item><p>321b1</p><section>phal chen</section><text>lag pa'i lam la mkhas gyur cing / /lam gyi rgyus dang tshul la bsnyengs mi mnga'/ /lam rnams kun gyis 'dul ba thugs chud pa/ /bdag la byang chub shul ni bstan du gsol/ /yang dag lta ba'i sa yi thad la bzhugs/ /sangs rgyas kun gyi yon tan chab</text></item>
<item><p>321b2</p><section>phal chen</section><text>kyis bskrun/ /sangs rgyas chos legs me tog char 'bebs pa/ /byang chub shul ni bdag la bstan du gsol/ /rgyal ba gang 'das ma byon gang rnams dang / /da ltar byung ba'i rgyal ba snang mdzad pa/ /sems can gtso bo legs par gshegs pa'i</text></item>
<item><p>321b3</p><section>phal chen</section><text>phyogs/ /de yang lam sgron mdzad pas bdag bstan gsol/ /las kyi 'khrul 'khor tshul la mi bsnyengs pa/ /chos theg shing rta'i 'khrul 'khor mkhyen gyur cing / /ye shes theg pa'i tshul la rnam nges pa/ /byang chub theg pa bdag la bshad du</text></item>
<item><p>321b4</p><section>phal chen</section><text>gsol/ /mos shing smon pa'i 'khor lo mu khyud can/ /bzod pa rdo rje snying rje srog shing brtan/ /dad pa'i gnya' shing rin chen legs spras pa'i/ /byang chub theg la bdag kyang bskyon du gsol/ /gzungs rnams kun gyi rnam dag dkyil 'khor</text></item>
<item><p>321b5</p><section>phal chen</section><text>can/ /byams pa brtsegs pa'i dga' bas rab brgyan pa/ /so so yang dag rig pa'i dril 'phring can/ /theg mchog bzang po bdag la bstan du gsol/ /tshangs pa'i spyod pa'i lam gyis mngon par brgyan/ /ting 'dzin bud med khrag khrig kun</text></item>
<item><p>321b6</p><section>phal chen</section><text>nas rgyu/ /chos kyi rnga yi dbyangs chen rab bsgrags pa/ /theg pa'i dam pa bdag la bstabs su gsol/ /bsdu ba bzhi yi mi zad mdzod ldan pa/ /ye shes rin chen yon tan phreng gis brgyan/ /khrel yod dul ba'i 'phreng bas mchog bsdams</text></item>
<item><p>321b7</p><section>phal chen</section><text>pa'i/ /theg pa'i dam pa bdag la bstan du gsol/ /sbyin pa'i 'od zer dkyil 'khor bzang po can/ /tshul khrims tsan dan snying rje'i byug ldan zhing / /bzod pa'i gzer gyis mtshams rnams dam sbyar ba'i/ /theg pa'i mchog la myur du bdag</text></item>
<item><p>322a1</p><section>phal chen</section><text>bzhag gsol/ /sems can thams cad 'dul las mi ldog pa/ /bsam gtan ting 'dzin kha khyer mthor sgron cing / /shes rab thabs gnyis 'byor mthun 'gro rgyu ba'i/ /chos kyi theg pa'i mchog la bdag bzhag gsol/ /</text></item>
<item><p>322a2</p><section>phal chen</section><text>smon lam 'khor los lam gyi 'khor sbyong ba/ /chos kyi gzungs dam mthu brtan che ldan zhing / /ye shes 'khrul 'khor legs sbyangs legs byas pa'i/ /chos kyi theg pa de la bdag skyon gsol/ /kun tu bzang po'i spyod pas rab sbyangs shing / /sems</text></item>
<item><p>322a3</p><section>phal chen</section><text>can lta bas rgyu la thogs med pa/ /kun tu bzang po'i spyod pas gnon gyur pa'i/ /ye shes theg pas bdag la bsdud du gsol/ /de ni brtan pas rdo rje bzhin gnas pa/ /ye shes sgyu mas legs sbyangs legs byas shing / /sgrib dang chags</text></item>
<item><p>322a4</p><section>phal chen</section><text>pa thams cad gcod pa yi/ /bzang po'i theg la bdag kyang bskyon du gsol/ /'gro mnyam dri med shin tu yangs gyur pa/ /sems can thams cad skyob pas bde sgrub cing / /chos dbyings shin tu rgya chen rnam snang ba'i/ /byang chub theg</text></item>
<item><p>322a5</p><section>phal chen</section><text>la bdag kyang bskyon du gsol/ /sdug bsngal phung po rab 'byung gcod byed pa/ /nyon mongs las kyi rdul mang sbyong sel cing / /bdud dang phas kyi rgol ba kun 'joms pa'i/ /chos kyi theg la bdag kyang bskyon du gsol/ /phyogs rnams kun tu ye shes</text></item>
<item><p>322a6</p><section>phal chen</section><text>rab snang ba/ /chos dbyings nam mkha' rnam par klubs byed cing / /sems can kun gyi bsam pa rdzogs byed pa'i/ /chos kyi theg la bdag kyang bskyon du gsol/ /rnam dag mkha' ltar tshad med mi zad pa/ /sred dang ma rig lta ba'i skyon med cing / /</text></item>
<item><p>322a7</p><section>phal chen</section><text>sems can kun la phan par rab gnas pa'i/ /chos kyi theg la bdag kyang bskyon du gsol/ /rlung chen langs pa'i shugs kyi shugs ldan pas/ /smon lam mthu yis 'jig rten kun 'dzin cing / /zhi ba'i gnas rab kun sar skyel byed pa'i/ /</text></item>
<item><p>322b1</p><section>phal chen</section><text>chos kyi theg la bdag kyang bskyon du gsol/ /sa chen bzhi yi stobs kyi stobs ldan pa/ /snying rje'i mthu dang shugs kyis khur khyer zhing / /ye shes lo tog 'gro ba nyer 'tsho ba'i/ /theg pa'i mchog la bdag kyang bskyon du gsol/ /nyi ma lta bur</text></item>
<item><p>322b2</p><section>phal chen</section><text>'gro ba nyer 'tsho zhing / /bsdu ba rab yangs 'khor gyi dkyil 'khor can/ /gzungs kyi stobs mchog dag pa'i 'od bzang ba'i/ /ye shes nyi ma bdag la bstan tu gsol/ /bskal pa mang po du mar rab bslabs pas/ rgyu yi tshul dang su kun</text></item>
<item><p>322b3</p><section>phal chen</section><text>mkhas gyur pa/ /gang gis 'dus byas grong khyer gzhom 'gyur ba'i/ /shes brtan rdo rje 'phags pas bdag la stsal du gsol/ /sangs rgyas legs kun bslab pa phun sum gyis/ /ye shes rgya mtsho yangs pa gang zhig la/ /tshad med rgya</text></item>
<item><p>322b4</p><section>phal chen</section><text>mtsho'i blo mang bslab gyur pas/ /de legs ci 'dra 'phags pas bka' stsal gsol/ /gang na yang dag spyan mnga' khyod bzhugs shing / /ye shes rgyal po'i cod pan legs brgyan te/ /chos kyi dbu thod dam pas dbu bcings pa'i/ /chos kyi</text></item>
<item><p>322b5</p><section>phal chen</section><text>rgyal po'i pho brang bdag kyang ston/ de nas 'jam dpal gzhon nur gyur pas glang po'i lta stangs kyis bltas te/ tshong dpon gyi bu nor la 'di skad ces smras so/ /rigs kyi bu de ltar khyod kyis bla na med pa yang dag par rdzogs pa'i byang chub tu</text></item>
<item><p>322b6</p><section>phal chen</section><text>sems bskyed de/ dge ba'i bshes gnyen gyi rjes su 'brang zhing byang chub sems dpa'i lam yongs su rdzogs par bya bar 'dod de/ byang chub sems dpa'i spyod pa yongs su dri bar bsam pa legs so legs so/ /rigs kyi bu 'di lta ste/</text></item>
<item><p>322b7</p><section>phal chen</section><text>dge ba'i bshes gnyen rnams la bsnyen cing bsten pa dang / rim gror bya ba 'di ni thams cad mkhyen pa nyid yongs su grub par 'gyur ba'i gzhi yin te 'di ni mthun pa'i rgyu yin gyis/ rigs kyi bu de bas na khyod kyis dge ba'i bshes bsnyen</text></item>
<item><p>323a1</p><section>phal chen</section><text>bkur bas yongs su ma skyo bar gyis shig /nor smras pa/ 'phags pa ji ltar byang chub sems dpa'i spyod pa la bslab par bgyi/ ji ltar nan tan du bgyi/ ji ltar byang chub sems dpas byang</text></item>
<item><p>323a2</p><section>phal chen</section><text>chub sems dpa'i spyod pa brtsam par bgyi/ ji ltar byang chub sems dpas byang chub sems dpa'i spyod pa la spyad par bgyi/ ji ltar byang chub sems dpas byang chub sems dpa'i spyod pa yongs su rdzogs par bgyi/ ji ltar byang chub sems dpas byang chub sems</text></item>
<item><p>323a3</p><section>phal chen</section><text>dpa'i spyod pa yongs su sbyang bar bgyi/ ji ltar byang chub sems dpas byang chub sems dpa'i spyod pa la 'jug pa bgyi/ ji ltar byang chub sems dpas byang chub sems dpa'i spyod pa mngon par bsgrub par bgyi/ ji ltar byang chub sems dpas byang chub sems dpa'i</text></item>
<item><p>323a4</p><section>phal chen</section><text>spyod pa'i rjes su 'brang bar bgyi/ ji ltar byang chub sems dpas byang chub sems dpa'i spyod pa la lhag par dmigs par bgyi/ /ji ltar byang chub sems dpas byang chub sems dpa'i spyod pa rgyas par bgyi/ /ji ltar byang chub sems dpas kun tu</text></item>
<item><p>323a5</p><section>phal chen</section><text>bzang po'i spyod pa'i dkyil 'khor yongs su rdzogs par 'gyur ba rgya cher bstan du gsol/ de nas 'jam dpal gzhon nur gyur pas tshong dpon gyi bu nor la tshigs su bcad de smras pa/ /dge ba'i bsod nams gang chen mtsho/ /de ltar khyod ni nga</text></item>
<item><p>323a6</p><section>phal chen</section><text>yi drung du nyer phyin te/ /snying rje snying brtse rgya chen gyi/ /yid ldan byang chub dam pa tshol ba legs/ /'gro ba thams cad dgrol don du/ /spyod pa mtshungs med don du smon lam rab 'debs shing / /'gro ba kun gyi skyabs 'gyur ba/ /byang chub sems</text></item>
<item><p>323a7</p><section>phal chen</section><text>dpa'i spyod pa tshul 'di yin/ /byang chub sems dpa'i brtan pa rnams/ /'khor ba'i nang na skyo med yid kyis spyod byed pa/ /de dag kun tu bzang po yi/ /spyod pa thub med chags med 'thob par 'gyur/ /bsod nams 'od can bsod nams</text></item>
<item><p>323b1</p><section>phal chen</section><text>dpal/ /de ltar khyod ni kun tu bzang po'i spyod pa la/ /'gro la phan phyir smon byed pa/ /bsod nams rgya mtsho dge zhing dag pa'i mtshan/ /mtha' dang dbus tshad pa'i/ /phyogs bcu'i 'jig rten sangs rgyas kun kyang mthong bar 'gyur/ /dran</text></item>
<item><p>323b2</p><section>phal chen</section><text>pa'i mthu dang stobs kyis kyang / /de dag chos kyi sprin kyang yongs su 'dzin par 'gyur/ /de ltar khyod kyis phyogs bcu yi/ /sangs rgyas zhing rnams kun tu rgyal ba mthong nas kyang / /byang chub spyod pa'i don gyi phyir/ /de dag kun la smon lam rgya mtsho</text></item>
<item><p>323b3</p><section>phal chen</section><text>dag byed 'gyur/ /'jig rten gtso la slob byed cing / /gang rnams sangs rgyas sa la gnas ni bcas byas shing / /'di tshul rgya mtshor zhugs gyur pa/ /de dag kun kyang thams cad gzigs par 'gyur/ /khyod ni 'byam klas zhing kun tu/ /bskal</text></item>
<item><p>323b4</p><section>phal chen</section><text>mang zhing rdul snyed du kun tu bzang po yi/ /spyod pa'i dam pa spyod byas shing / /byang chub dam pa zhi ba 'thob par 'gyur/ /zhing rnams mtha' dang dbus med pa/ /ma lus kun tu bskal pa rgya mtshor spyad par gyis/ /kun tu bzang po'i spyod mchog phyir/ /</text></item>
<item><p>323b5</p><section>phal chen</section><text>smon lam rgya chen yongs su rdzogs par byos/ /khyod ni smon lam thos gyur nas/ /sems can khrag khrig dga' ba yongs su skyes gyur cing / /kun tu bzang po'i ye shes kyis/ /byang chub mchog tu smon pa byed la ltos/ /de nas 'jam dpal</text></item>
<item><p>323b6</p><section>phal chen</section><text>gzhon nur gyur pas tshigs su bcad pa de dag smras nas/ tshong dpon gyi bu nor la 'di skad ces bsgo'o/ /rigs kyi bu de ltar khyod bla na med pa yang dag par rdzogs pa'i byang chub tu sems bskyed cing / /byang chub sems dpa'i spyod pa yongs</text></item>
<item><p>323b7</p><section>phal chen</section><text>su btsal bar sems pa legs so legs so/ /rigs kyi bu 'di ltar bla na med pa yang dag par rdzogs pa'i byang chub tu sems bskyed pa de lta bu'i sems can yang rab tu dkon te/ de bas kyang gang gis bla na med pa yang dag par rdzogs pa'i byang</text></item>
<item><p>324a1</p><section>phal chen</section><text>chub tu sems bskyed nas/ byang chub sems dpa'i spyod pa yongs su tshol ba de lta bu'i sems can ni ches dkon no/ rigs kyi bu de bas na byang chub sems dpas thams cad mkhyen pa'i ye shes thob par bya ba'i phyir/ yang dag</text></item>
<item><p>324a2</p><section>phal chen</section><text>pa'i dge ba'i bshes gnyen las gdon mi za bar rtogs pa thob par gyis shig /dge ba'i bshes gnyen yongs su btsal ba la yongs su skyo ba'i yid med par gyis shig /dge ba'i bshes gnyen blta ba la ngoms pa med par gyis shig /dge ba'i</text></item>
<item><p>324a3</p><section>phal chen</section><text>bshes gnyen gyis bstan pa la mthun par 'dzin par gyis shig /dge ba'i bshes gnyen gyi thabs mkhas pa'i spyod pa la khong khro ba med par gyis shig /rigs kyi bu lho phyogs kyi rgyud 'di nyid na/ yul mi mo gya nom mchog ces bya ba yod de/ de na</text></item>
<item><p>324a4</p><section>phal chen</section><text>mgul legs pa zhes bya ba'i ri zhig yod pa de la/ dge slong sprin gyi dpal zhes bya ba 'dug gis de'i gan du song la/ /ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dang / ji</text></item>
<item><p>324a5</p><section>phal chen</section><text>ltar byang chub sems dpas byang chub sems dpa'i spyod pa brtsam par bya ba dang / ji ltar byang chub sems dpas byang chub sems dpa'i spyod pa la spyad par bya ba dang / ji ltar byang chub sems dpa'i spyod pa yongs su rdzogs par bya ba dang / ji ltar yongs</text></item>
<item><p>324a6</p><section>phal chen</section><text>su dag par bya ba dang / ji ltar 'jug par bya ba dang / ji ltar mngon par bsgrub par bya ba dang / ji ltar rjes su 'brang bar bya ba dang / ji ltar lhag par dmigs par bya ba dang / ji ltar rgyas par bya ba dang / ji ltar byang chub sems dpas kun tu bzang po'i</text></item>
<item><p>324a7</p><section>phal chen</section><text>spyod pa'i dkyil 'khor yongs su rdzogs par 'gyur ba dris shig dang dge ba'i bshes gnyen des khyod la kun tu bzang po'i spyod pa'i dkyil 'khor ston to/ /de nas tshang dpon gyi bu nor dga' rangs te/ mgu zhing nyams bde la tshim zhing yid bde ba</text></item>
<item><p>324b1</p><section>phal chen</section><text>skyes nas/ 'jam dpal gzhon nur gyur pa'i rkang pa gnyis la spyi bos phyag 'tshal te/ 'jam dpal gzhon nur gyur pa la lan brgya stong du mar g.yas phyogs su bskor ba byas nas/ lan brgya stong du mar phyir bltas te/ dge ba'i bshes gnyen yid du</text></item>
<item><p>324b2</p><section>phal chen</section><text>'ong ba'i sems dang ldan pas/ dge ba'i bshes gnyen mi mthong ba mi bzod de/ gdong mchi mas gang bar du zhing 'jam dpal gzhon nur gyur pa'i drung nas song ngo / /de nas tshong dpon gyi bu nor mthar gyis yul mi mo gya nom mchog ces bya ba der</text></item>
<item><p>324b3</p><section>phal chen</section><text>song ste phyin nas/ yul mi mo gya nom mchog nas rnam par brgyus te/ sngon gyi dge ba'i rtsa bas byung zhing las rgya chen pos byin gyis brlabs pa'i longs spyod yid du 'ong ba la yongs su spyod cing ri mgul legs pa gang na ba der phyin nas/ mgul legs pa'i</text></item>
<item><p>324b4</p><section>phal chen</section><text>ri la 'dzegs te/ dge slong sprin gyi dpal la chos tshol zhing / shar phyogs logs su byung ngo / /de bzhin du lho dang nub dang byang dang byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi</text></item>
<item><p>324b5</p><section>phal chen</section><text>phyogs mtshams su yang byung ste/ bla 'og tu 'ang lta zhing dge slong sprin gyi dpal tshol tshol ba las des zhag bdun lon pa dang / dge slong sprin gyi dpal ri rtse cig gi sman ljongs na 'chag cing 'dug pa mthong nas/ de dge slong sprin gyi dpal gang na ba der song</text></item>
<item><p>324b6</p><section>phal chen</section><text>ste/ dge slong sprin gyi dpal gyi rkang pa gnyis la spyi bos phyag 'tshal nas/ dge slong sprin gyi dpal la g.yas phyogs su bskor ba byas te/ mdun du 'dug nas thal mo sbyar te 'di skad ces smras so/ /'phags pa thugs su chud par mdzad du</text></item>
<item><p>324b7</p><section>phal chen</section><text>gsol/ bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba dang / ji ltar byang chub sems dpa'i spyod pa</text></item>
<item><p>325a1</p><section>phal chen</section><text>brtsam pa dang / ji ltar byang chub sems dpa'i spyod pa la spyad par bgyi ba dang / ji ltar byang chub sems dpa'i spyod pa yongs su rdzogs par bgyi ba dang / ji ltar yongs su dag par bgyi ba dang / ji ltar 'jug par bgyi ba dang / ji ltar rjes su 'brang bar bgyi ba dang /</text></item>
<item><p>325a2</p><section>phal chen</section><text>ji ltar mngon par bsgrub par bgyi ba dang / ji ltar lhag par dmigs par bgyi ba dang / ji ltar rgyas par bgyi ba dang / ji ltar byang chub sems dpa' kun tu bzang po'i spyod pa'i dkyil 'khor yongs su rdzogs par</text></item>
<item><p>325a3</p><section>phal chen</section><text>'gyur ba ma 'tshal te/ 'phags pa khyod ni byang chub sems dpa' rnams la gdams ngag dang / rjes su ston pa mdzad ces thos na/ 'phags pa ji ltar byang chub sems dpa' bla na med pa yang dag par rdzogs pa'i byang chub tu 'byung bar 'gyur ba</text></item>
<item><p>325a4</p><section>phal chen</section><text>bdag la bstan du gsol/ de skad ces smras pa dang / dge slong sprin gyi dpal gyis tshong dpon gyi bu nor la 'di skad ces smras so/ /rigs kyi bu de ltar khyod kyis bla na med pa yang dag par rdzogs pa'i byang chub tu sems bskyed cing / byang chub sems</text></item>
<item><p>325a5</p><section>phal chen</section><text>dpa'i spyod pa yongs su 'dri ba legs so legs so/ /rigs kyi bu 'di lta ste/ byang chub sems dpa'i spyod pa yongs su btsal ba dang / byang chub sems dpa'i spyod yul yongs su btsal ba dang / byang chub sems dpa'i 'byung ba rnam par dag pa</text></item>
<item><p>325a6</p><section>phal chen</section><text>yongs su btsal ba dang / byang chub sems dpa'i lam rnam par dag pas yongs su btsal ba dang / byang chub sems dpa'i spyod pa rgya chen po rnam par dag pa yongs su btsal ba dang / byang chub sems dpa'i mngon par shes pa bsgrub pa rnam par dag</text></item>
<item><p>325a7</p><section>phal chen</section><text>pa yongs su btsal ba dang / byang chub sems dpa'i rnam par thar pa yongs su bstan pa dang / byang chub sems dpa'i snang ba'i snying rje'i rgyud yongs su bstan pa dang / byang chub sems dpa'i 'gro ba'i bsam pa ji lta ba bzhin du rjes su 'brang ba</text></item>
<item><p>325b1</p><section>phal chen</section><text>dang / byang chub sems dpas 'khor ba dang / mya ngan las 'das pa'i sgo yongs su bstan pa dang / byang chub sems dpa' rnams kyi 'dus byas dang / 'dus ma byas kyi skyon dang / 'jigs pas mi gos pa'i rgyud yongs su btsal ba 'di ni dka'o/ /</text></item>
<item><p>325b2</p><section>phal chen</section><text>shin tu dka'o/ /rigs kyi bu kho bo ni mos pa'i stobs kyi dbang gis mig gi blo gros dang / dad pa'i mig rnam par dag pas kun tu mngon par lta ba'i ye shes kyi 'od snang ba/ phyin phyogs med pa dang / yul kun la thogs pa med cing sgrib pa thams cad dang</text></item>
<item><p>325b3</p><section>phal chen</section><text>bral ba'i lhag mthong la mkhas pa dang / mig gi yul kun nas yongs su dag pa'i lus rnam par dag pa dang / phyogs kyi rgyud 'byam klas pa thams cad du mngon par 'dud pa'i lus kyis 'dud pa la mkhas pa dang / sangs rgyas thams cad kyi chos kyi sprin</text></item>
<item><p>325b4</p><section>phal chen</section><text>yongs su 'dzin pa'i gzungs kyi stobs kyis phyogs kyi rgyud thams cad nas mngon du gzigs pa'i de bzhin gshegs pa rnams mthong ste/ 'di ltar shar phyogs kyi de bzhin gshegs pa gcig kyang mthong ngo / /sangs rgyas gnyis dang bcu dang / sangs rgyas brgya</text></item>
<item><p>325b5</p><section>phal chen</section><text>dang / sangs rgyas stong dang / sangs rgyas brgya phrag stong dang / sangs rgyas bye ba dang / sangs rgyas bye ba brgya dang / sangs rgyas bye ba stong dang / sangs rgyas bye ba brgya phrag stong dang / sangs rgyas bye ba khrag khrig brgya phrag stong nas de bzhin gshegs pa tshad med pa/</text></item>
<item><p>325b6</p><section>phal chen</section><text>dpag tu med pa/ grangs med pa/ bsam gyis mi khyab pa mtshungs pa med pa/ kun tu mtha' yas pas mtshams med pa/ gzhal du med pa/ brjod du med pa'i yang brjod du med pa dag kyang mthong ngo / /de bzhin gshegs pa 'dzam bu'i gling gi rdul</text></item>
<item><p>325b7</p><section>phal chen</section><text>shin tu phra ba snyed kyang mthong ngo / /de bzhin gshegs pa gling bzhi pa'i 'jig rten gyi khams kyi rdul shin tu phra ba bsnyed dang / stong dang / stong gnyis pa dang / stong gsum gyi stong chen po'i sangs rgyas kyi zhing gi rdul shin tu phra ba snyed kyang mthong ngo / de bzhin gshegs</text></item>
<item><p>326a1</p><section>phal chen</section><text>pa sangs rgyas kyi zhing bcu'i rdul shin tu phra ba snyed kyang mthong ngo / /de bzhin gshegs pa sangs rgyas kyi zhing brgya'i rdul shin tu phra ba snyed dang / sangs rgyas kyi zhing stong gi rdul shin tu phra ba snyed dang / sangs rgyas kyi zhing brgya phrag stong</text></item>
<item><p>326a2</p><section>phal chen</section><text>gi rdul shin tu phra ba snyed dang / sangs rgyas kyi zhing bye ba'i rdul shin tu phra ba snyed dang / sangs rgyas kyi zhing bye ba phrag brgya'i rdul shin tu phra ba snyed dang / sangs rgyas kyi zhing bye ba phrag stong gi rdul shin tu phra ba snyed dang / sangs rgyas kyi zhing bye ba brgya phrag stong gi rdul shin</text></item>
<item><p>326a3</p><section>phal chen</section><text>tu phra ba snyed dang / sangs rgyas kyi zhing bye ba khrag khrig brgya phrag stong gi rdul shin tu phra ba snyed nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed dag kyang mthong ste/ shar phyogs logs su ji lta ba bzhin du/ lho phyogs dang nub phyogs</text></item>
<item><p>326a4</p><section>phal chen</section><text>dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang bla'i phyogs kyi de bzhin gshegs pa gcig kyang mthong ba nas/ de bzhin gshegs</text></item>
<item><p>326a5</p><section>phal chen</section><text>pa sangs rgyas kyi zhing brjod du med pa'i yang brjod du med pa'i rdul shin tu phra ba snyed dag kyang mthong ba'i bar du ste/ phyogs re rer rnam par bltas kyang / de bzhin gshegs pa kha dog sna tshogs mnga' ba dang / dbyibs sna tshogs mnga' ba dang / rnam par</text></item>
<item><p>326a6</p><section>phal chen</section><text>'phrul pa sna tshogs mnga' ba dang / khyu mchog gi mthu dang / rnam par rol pa sna tshogs mnga' ba dang / 'khor gyi dkyil 'khor gyi rgyan rnam pa sna tshogs mnga' ba dang / 'od zer gyi dra ba snang ba kha dog du ma can dang / kha dog mtha' yas pa rab tu</text></item>
<item><p>326a7</p><section>phal chen</section><text>'gyed pa dang / sangs rgyas kyi zhing rnam par dag pa dang / pho brang dang rgyan sna tshogs mnga' ba dang / sku tshe'i tshad rnam par dag pa rnam pa sna tshogs mnga' ba dang / 'gro ba'i bsam pa ji lta ba bzhin du rnam par dmigs par mdzad pa dang /</text></item>
<item><p>326b1</p><section>phal chen</section><text>mngon par 'tshang rgya ba rnam par dag pa'i sgos rnam par 'phrul pa rnam pa sna tshogs mnga' ba dang / sangs rgyas kyi khyu mchog dang seng ge'i nga ro rnam par sgrog pa mang po mthong ngo / /de ltar rigs kyi bu kho bos ni sgo kun nas dmigs pa thams cad rnam par rig pa</text></item>
<item><p>326b2</p><section>phal chen</section><text>la yang dag par gzhol ba'i sangs rgyas rjes su dran pa 'di thob par zad na/ byang chub sems dpa' ye shes kyi dkyil 'khor rnam par dag pa gang gis/ de bzhin gshegs pa thams cad kyi dkyil 'khor dang / sangs rgyas kyi zhing dang pho brang rnam par dag</text></item>
<item><p>326b3</p><section>phal chen</section><text>pa'i rgyan mngon par mthong bas/ sangs rgyas rjes su dran pa'i sgo kun nas snang ba'i dkyil 'khor rab tu thob pa dang / bsam pa ji lta ba bzhin du rnam par dmigs par de bzhin gshegs pa mthong ba rnam par dag pas/ sangs rgyas rjes su dran pa'i sgo</text></item>
<item><p>326b4</p><section>phal chen</section><text>'gro ba thams cad du sgro btags pa rab tu thob pa dang / gang gis de bzhin gshegs pa'i stobs bcu tshad med pa'i rjes su 'brang bas sangs rgyas rjes su dran pa'i sgo/ stobs kyis sgro btags pa rab tu thob pa dang / gang gis chos mnyan pa'i rnam pas/</text></item>
<item><p>326b5</p><section>phal chen</section><text>de bzhin gshegs pa thams cad kyi sku'i sprin la lta bas/ sangs rgyas rjes su dran pa'i sgo chos kyis sgro btags pa rab tu thob pa dang gang gis phyogs rgya mtsho thams cad kyi sangs rgyas rgya mtsho tha mi dad pa la 'jug pas/ sangs rgyas rjes su dran pa'i</text></item>
<item><p>326b6</p><section>phal chen</section><text>sgo phyogs rnam par snang ba'i snying po rab tu thob pa dang / gang gis de bzhin gshegs pa'i rnam par 'phrul pa dang / khyu mchog gi mthu phyung ba la rab tu phra bar dmigs shing 'jug pas/ sangs rgyas rjes su dran pa'i sgo phyogs thams cad du 'jug</text></item>
<item><p>326b7</p><section>phal chen</section><text>pa rab tu thob pa dang / bskal pa thams cad du de bzhin gshegs pa mthong zhing rnam par dmigs pa dang mi bral bas/ sangs rgyas rjes su dran pa'i sgo bskal par sgro btags pa rab tu thob pa dang / gang gis dus thams cad du de bzhin gshegs pa mthong</text></item>
<item><p>327a1</p><section>phal chen</section><text>zhing 'grogs pa dang mi 'bral bas/ sangs rgyas rjes su dran pa'i sgo dus su sgro btags pa rab tu thob pa dang / gang gis sangs rgyas kyi zhing thams cad nas mngon par 'phags shing zil gyis mi non pa'i sangs rgyas kyi sku yongs su</text></item>
<item><p>327a2</p><section>phal chen</section><text>mthong zhing rnam par rig pa'i sangs rgyas rjes su dran pa'i sgo zhing du sgro btags pa rab tu thob pa dang / gang gis dus gsum gyis de bzhin gshegs pa'i dkyil 'khor rang gi sems dang bsam par yang dag par gzhol bas/ /sangs rgyas rjes su dran pa'i sgo dus</text></item>
<item><p>327a3</p><section>phal chen</section><text>gsum du sgro btags pa rab tu thob pa dang / gang gis dmigs pa thams cad la de bzhin gshegs pa gcig nas gcig tu brgyud pa yang dag par tshogs pa mthong zhing dmigs pas sangs rgyas rjes su dran pa'i sgo dmigs par sgro btags pa rab tu thob pa dang / gang gis skad</text></item>
<item><p>327a4</p><section>phal chen</section><text>cig gcig la 'jig rten gyi khams thams cad du de bzhin gshegs pa thams cad yongs su mya ngan las 'da' ba rnam par dmigs pas/ sangs rgyas rjes su dran pa'i sgo zhi bas sgro btags pa rab tu thob pa dang / gang gis nyin gcig tu gnas</text></item>
<item><p>327a5</p><section>phal chen</section><text>thams cad du de bzhin gshegs pa thams cad gshegs par rnam par dmigs pas/ sangs rgyas rjes su dran pa'i sgo 'bral bas sgro btags pa rab tu thob pa dang / gang gis de bzhin gshegs pa re re skyil mo krung du bzhugs pas kyang /</text></item>
<item><p>327a6</p><section>phal chen</section><text>chos kyi dbyings thams cad du rgyas par khyab pa'i sangs rgyas kyi sku rnam par dmigs pas/ sangs rgyas rjes su dran pa'i sgo shin tu yangs pas sgro btags pa rab tu thob pa dang / gang gis skra'i rtse mo gcig la sangs rgyas brjod du med</text></item>
<item><p>327a7</p><section>phal chen</section><text>pa byung ba mnyes par bya ba la 'jug pas/ sangs rgyas rjes su dran pa'i sgo shin tu phra bas sgro btags pa rab tu thob pa dang / skad cig gcig la 'jig rten gyi khams thams cad du mngon par 'tshang rgya zhing / rnam par 'phrul pa ston pa rnam par dmigs pas/</text></item>
<item><p>327b1</p><section>phal chen</section><text>gang gis sangs rgyas rjes su dran pa'i sgo rgyan du sgro btags pa rab tu thob pa dang / sangs rgyas byung ba thams cad kyi chos kyi 'khor lo dang / rnam par 'phrul pa dang / ye shes snang ba rab tu thob pas gang gis sangs rgyas rjes su dran pa'i sgo bgos par</text></item>
<item><p>327b2</p><section>phal chen</section><text>sgro btags pa rab tu thob pa dang / rang gis sems dang bsam pa la bltas nas/ de bzhin gshegs pa thams cad snang ba rab tu thob pas/ sangs rgyas rjes su dran pa'i sgo sems kyis sgro btags pa rab tu thob pa dang / 'gro ba thams cad</text></item>
<item><p>327b3</p><section>phal chen</section><text>kyis las rnam pa ji lta bur bstsags pa'i gzugs brnyan yongs su ston pas/ gang gis sangs rgyas rjes su dran pa'i sgo las kyis sgro btags pa rab tu thob pa dang / chos kyi dbyings ma lus pa thams cad pad mo'i tshal gyis rgyas par</text></item>
<item><p>327b4</p><section>phal chen</section><text>sangs rgyas rnam par 'phrul pa rgya chen po ston pa/ phyogs kun tu mngon sum du dmigs pas/ gang gis sangs rgyas rjes su dran pa'i sgo rnam par 'phrul pas sgro btags pa rab tu thob pa dang / de bzhin gshegs pa'i sku gzugs brnyan gyi sprin</text></item>
<item><p>327b5</p><section>phal chen</section><text>dbyangs sgrogs pas chos kyi dbyings dang nam mkha' kun nas snang ba/ gang gis sangs rgyas rjes su dran pa'i sgo nam mkhas sgro btags pa rab tu thob pa de dag gi spyod pa shes pa'am/ yon tan brjod par nus re skan/ song rigs kyi bu lho phyogs kyi rgyud</text></item>
<item><p>327b6</p><section>phal chen</section><text>'di nyid na phyogs kyi ljongs rgya mtsho'i sgo zhes bya ba yod pa de na/ dge slong rgya mtsho'i sprin ces bya ba 'dug gi /de'i gan du song la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig</text></item>
<item><p>327b7</p><section>phal chen</section><text>dang / rigs kyi bu dge ba'i bshes gnyen de khyod la dge ba'i rtsa ba'i tshogs dang / rgyu yongs su ston par 'gyur ro/ /tshogs kyis rgya chen po yang khong du chud par byed do/ /dge ba'i rtsa ba'i stobs dang / shugs rgya chen po yang yongs su skyed</text></item>
<item><p>328a1</p><section>phal chen</section><text>par byed do/ /byang chub kyi sems kyi tshogs dang rgyu rgya chen po yang yongs su brjod par 'gyur ro/ /theg pa chen po rab tu thob pa dang / snang bar 'gyur ba rgya chen po yang bskyed par byed do/ /pha rol tu phyin pa'i tshogs kyi stobs rgya chen</text></item>
<item><p>328a2</p><section>phal chen</section><text>po yang rab tu ston par byed do/ /spyod pa rgya mtsho la 'jug pa'i tshul rgya chen po yang rab tu rjod par 'gyur ro/ /smon lam gyi dkyil 'khor rgya chen po yang yongs su sbyong bar 'gyur ro/ /sgo kun nas 'byung ba'i rgyan rgya chen po yang rnam par sbyong bar 'gyur</text></item>
<item><p>328a3</p><section>phal chen</section><text>ro/ /snying rje chen po'i stobs rgya chen po yang yongs su 'phel bar byed do/ /de nas tshong dpon gyi bu nor dge slong sprin gyi dpal gyi rkang pa gnyis la spyi bos phyag 'tshal nas/ dge slong sprin gyi dpal la lan brgya stong du mar g.yas phyogs</text></item>
<item><p>328a4</p><section>phal chen</section><text>su bskor ba byas te/ lan brgya stong du mar phyir bltas nas/ dge slong sprin gyi dpal gyi drung nas song ngo // //sangs rgyas rmad gcad ces bya ba shin tu rgyas pa chen po'i mdo/ /bam po nyi shu brgyad pa/ /de nas tshong dpon gyi bu nor</text></item>
<item><p>328a5</p><section>phal chen</section><text>dge ba'i bshes gnyen gyi gdams ngag de bzhin rjes su bsam pa dang / ye shes snang ba de rjes su dran par bya ba dang / byang chub sems dpa'i rnam par thar pa de rnam par dpyad pa dang / byang chub sems dpa'i ting nge 'dzin gyi tshul de rjes su</text></item>
<item><p>328a6</p><section>phal chen</section><text>sbyang ba dang byang chub sems dpa' rgya mtsho'i tshul de blta ba dang / sangs rgyas kyi dkyil 'khor de la mngon par mos par bya ba dang / sangs rgyas blta ba'i phyogs de la mngon par spro bar bya ba dang / sangs rgyas rgya mtsho de la rjes su bsam pa dang / sangs rgyas</text></item>
<item><p>328a7</p><section>phal chen</section><text>gcig nas gcig tu brgyud pa de rjes su dran par bya ba dang / sangs rgyas kyi tshul rtogs par bya ba de khong du chud par bya ba dang / sangs rgyas kyi nam mkha' de la rjes su blta bar byed cing / mthar gyis phyogs kyis ljongs rgya mtsho'i sgo gang na ba dang /</text></item>
<item><p>328b1</p><section>phal chen</section><text>dge slong rgya mtsho'i sprin gang na ba der phyin nas/ dge slong rgya mtsho'i sprin gyi rkang pa gnyis la spyi bos phyag 'tshal te/ dge slong rgya mtsho'i sprin la lan brgya stong du mar g.yas phyogs su bskor ba byas nas/ dge slong rgya mtsho'i sprin gyi mdun du 'dug ste thal mo sbyar</text></item>
<item><p>328b2</p><section>phal chen</section><text>nas 'di skad ces smras so/ /'phags pa bdag ni bla na med pa yang dag par rdzogs pa'i byang chub tu mngon par zhugs te/ bla na med pa'i ye shes rgya mtsho la 'jug par 'tshal na/ ji ltar byang chub sems dpa' rnams 'jig rten gyi rgyud</text></item>
<item><p>328b3</p><section>phal chen</section><text>las phyir ldog cing de bzhin gshegs pa'i rigs su 'grub par 'gyur ba dang / 'khor ba'i rgya mtsho las rgal zhing thams cad mkhyen pa'i rgya mtshor 'jug par 'gyur ba dang / byis pa so so'i skye bo'i sa las gyen du 'phags par 'gyur zhing /</text></item>
<item><p>328b4</p><section>phal chen</section><text>de bzhin gshegs pa'i rigs su 'grub par 'gyur ba dang / 'khor ba'i rgyud las ldog par 'gyur zhing / byang chub sems dpa'i spyod pa'i rgyud du 'jug par 'gyur ba dang / 'khor ba'i rgya mtsho rgyud kyi 'khor lo las phyir ldog cing byang chub sems dpa'i</text></item>
<item><p>328b5</p><section>phal chen</section><text>spyod pa dang / smon lam gyi 'khor lor 'jug par 'gyur ba dang / bdud kyi dkyil 'khor thams cad rab tu 'joms shing sangs rgyas kyi dkyil 'khor 'byung ba thams cad rab tu ston pa dang / srid pa'i rgya mtsho yongs su skems shing snying rje chen po'i mtsho</text></item>
<item><p>328b6</p><section>phal chen</section><text>rnam par 'phel bar byed pa dang / mi khom pa dang ngan song dang / ngan 'gro dang log par ltung ba thams cad kyi sgo gcod cing / mtho ris dang mya ngan las 'das pa'i sgo 'byed pa dang / khams gsum gyi grong khyer gyi sgo rnam par gcod cing thams cad mkhyen pa</text></item>
<item><p>328b7</p><section>phal chen</section><text>nyid kyi pho brang gi sgo rnam par 'byed pa dang / yo byad thams cad kyi sred pa rnam par spong zhing 'gro ba thams cad bsdu ba'i smon lam yongs su bskyed par 'gyur ba ma 'tshal lo/ /de skad ces smras pa dang / dge slong rgya mtsho'i sprin gyis tshong dpon gyi bu nor</text></item>
<item><p>329a1</p><section>phal chen</section><text>la 'di skad ces smras so/ /rigs kyi bu khyod kyis de ltar bla na med pa yang dag par rdzogs pa'i byang chub tu sems bskyed pa legs so legs so/ /rigs kyi bu dge ba'i rtsa ba ma bskyed pa'i sems can rnams ni byang chub tu</text></item>
<item><p>329a2</p><section>phal chen</section><text>sems kyang mi skye ba'i dge ba'i rtsa ba sgo kun tu snang ba rab tu thob pa dang / thabs kyi snying po dang ldan pa'i lam gyi ting nge 'dzin gyi ye shes snang bas rab tu snang bar 'gyur ba dang / bsod nams kyi rgya mtsho'i tshogs rgya chen po bstsags pa dang / dkar</text></item>
<item><p>329a3</p><section>phal chen</section><text>po'i tshogs thams cad kyi rgyun mi 'chad pa dang / dge ba'i bshes gnyen thams cad bkur bas yongs su skyo ba med pa dang / lus dang srog la 'phangs pa mi rtsi ba dang / dngos por 'dzin pa thams cad dang bral ba dang / mthon dman med pa'i sa</text></item>
<item><p>329a4</p><section>phal chen</section><text>ltar sems mnyam pa dang / rang bzhin gyi snying rje che zhing byams par sems pa dang ldan pa dang / srid pa'i lam gyi rgyud thams cad du gnas par 'dug pa dang / de bzhin gshegs pa'i yul la mngon par mos pa'i sems can rnams byang chub tu</text></item>
<item><p>329a5</p><section>phal chen</section><text>sems skye ste/ 'di ltar sems can thams cad yongs su bskyab pa'i phyir snying rje chen po'i sems dang 'gro ba thams cad la snyoms par nan tan du bya ba'i phyir byams pa chen po'i sems dang / 'gro ba thams cad kyi sdug bsngal gyi phung po zhi bar bya ba'i phyir bde</text></item>
<item><p>329a6</p><section>phal chen</section><text>ba'i sems dang / mi dge ba'i chos thams cad las rnam par bzlog pa'i phyir phan pa'i sems dang / 'jigs pa thams cad las yongs su bsrung ba'i phyir snying brtse ba'i sems dang / bsgribs pa thams cad rnam par bzlog pa'i phyir chags pa med pa'i</text></item>
<item><p>329a7</p><section>phal chen</section><text>sems dang / chos kyi dbyings thams cad rgyas par dgang ba'i phyir/ rgya chen po'i sems dang nam mkha'i dbyings kun tu gzhol zhing kun tu 'gro bar bya ba'i phyir mtha' yas pa'i sems dang / de bzhin gshegs pa thams cad mthong zhing rnam par</text></item>
<item><p>329b1</p><section>phal chen</section><text>dmigs par bya ba'i phyir dri ma med pa'i sems dang / dus gsum gyi dmigs pa ma lus par ye shes kyis rgyas par dgang ba'i phyir rnam par dag pa'i sems dang / thams cad mkhyen pa'i ye shes rgya mtsho la 'jug par bya ba'i phyir ye shes kyi sems kyang skye</text></item>
<item><p>329b2</p><section>phal chen</section><text>bar 'gyur ro/ /rigs kyi bu kho bos ni phyogs kyi ljongs rgya mtsho'i sgo 'dir lo bcu gnyis su rgya mtsho chen po 'di la dmigs te/ mngon du byas nas 'di ltar rgya mtsho rgya che zhing tshad med pa la rjes su bsam pa dang / dri ma med cing dang ba dang / zab cing gting</text></item>
<item><p>329b3</p><section>phal chen</section><text>dpag dka' ba dang / bags kyis gzhol zhing legs par gnas pa dang / rin po che'i 'byung gnas du mas rnam par brgyan pa dang / chu'i phung po tshad med pa dang / kha dog rnam pa tha dad pa mang zhing bsam gyis mi khyab pa dang / 'byung po mtha' yas</text></item>
<item><p>329b4</p><section>phal chen</section><text>pa'i gnas su gyur pa dang srog chags mang po sna tshogs kyi rten du gyur pa dang / sprin chen po'i char yongs su 'dzin pa dang / gang zhing 'bri bar 'gyur ba med pa la rjes su sems par byed cing gnas te/ rigs kyi bu de la kho bos 'di snyam du bsam mo/ /</text></item>
<item><p>329b5</p><section>phal chen</section><text>'jig rten gyi khams 'di na rgya mtsho chen po 'di bas kyang 'phags par rgya che la 'di bas kyang yangs shing 'di bas kyang tshad med la/ 'di bas kyang ngo mtshar dang ldan pa la la zhig yod dam snyam ste/ de ltar kho bo tshul bzhin du bsam pa yid la byed pa</text></item>
<item><p>329b6</p><section>phal chen</section><text>la brtson par gnas pa'i tshe/ rgya mtsho chen po'i 'og gi gzhi las pad mo chen po nor bu rin po che in+d+ra nI la thub pa med cing rdo rje lta bur sra ba'i chu ba can/ nor bu rin po che baiDUR+Ya dam pa'i rgyan dang ldan pa/ 'dzam bu chu klung gi gser ltar dri ma med pa'i</text></item>
<item><p>329b7</p><section>phal chen</section><text>lo ma rgya chen po can/ dus dang mthun pa'i tsan dan gyi snying po'i rgyan gyis brgyan pa/ rin po che a sma gar b+ha'i ze ba can/ rgya mtsho tsam du yangs shing rgya che ba lha ma yin gyi dbang po brgya stong phrag bcus sdong po'i lhun nas bzung ba/ rin po che sna tshogs brgya</text></item>
<item><p>330a1</p><section>phal chen</section><text>phrag stong gi dra bas kun nas yog pa/ klu yi dbang po brgya stong phrag bcus spos chu'i char mngon par phab pa/ nam mkha' lding gi dbang po brgya stong phrag bcus dar dang rin po che'i lda ldi dang se mo do mang po mchus bzung zhing rab tu spyangs</text></item>
<item><p>330a2</p><section>phal chen</section><text>pa mi'am ci'i dbang po brgya stong phrag bcus phan pa'i sems kyis kun nas blta ba/ lto 'phye chen po'i dbang po brgya stong phrag bcus 'khor nas mngon par 'dud pa/ srin po'i dbang po brgya stong phrag bcus lus 'dud cing mngon par mchod pa/ dri za'i dbang po brgya stong phrag</text></item>
<item><p>330a3</p><section>phal chen</section><text>bcus rol mo dang glu sna tshogs snyan pas bstod cing mchod pa/ lha'i dbang po brgya stong phrag bcus lha rdzas kyi me tog dang / spos dang phreng ba dang / bdug spos dang / byug pa dang / phye ma dang / gos dang / gdugs dang / rgyal mtshan dang / lha'i ba dan gyi sprin</text></item>
<item><p>330a4</p><section>phal chen</section><text>gyi char mngon par phab pa/ tshangs pa'i dbang po brgya stong phrag bcus spyi bos gtugs te/ phyag 'tshal zhing mchod pa/ gnas gtsang ma'i ris kyi lha brgya stong phrag bcus thal mo sbyar cing phyag bya ba/ mi'i dbang po 'khor los sgyur ba brgya stong</text></item>
<item><p>330a5</p><section>phal chen</section><text>phrag bcus rin po che bdun gyis bsu zhing mngon par mchod pa/ rgya mtsho'i lha brgya stong phrag bcus mngon par mthon cing phyag bya ba/ nor bu rin po che skar ma'i dad brgya stong phrag bcus 'od zer gyi rgyan gyis rab tu snang bar byas pa/ nor bu rin po che bsod</text></item>
<item><p>330a6</p><section>phal chen</section><text>nams kyis dag pa brgya stong phrag bcus mkhos su phebs par 'phel bas rab tu brgyan pa/ nor bu rin po che rnam par snang ba brgya stong phrag bcus snying po rab tu gsal bar byas pa/ nor bu rin po che dpal gyi snying po brgya stong phrag bcus dpal chen</text></item>
<item><p>330a7</p><section>phal chen</section><text>po shin tu 'bar bar gyur pa/ nor bu rin po che'i mdzod snang ba brgya stong phrag bcus mtha' yas par snang bar byas pa/ nor bu rin po che 'dzam bu'i chu klung brgya stong phrag bcus yongs su ston par gnas pas rab tu brgyan pa/ nor bu rin po che</text></item>
<item><p>330b1</p><section>phal chen</section><text>rdo rje'i seng ge brgya stong phrag bcus thub pa med par brgyan pa/ nor bu rin po che nyi ma'i snying po brgya stong phrag bcus rgya cher gsal bar bsgrubs pa/ nor bu rin po che 'bar ba brgya stong phrag bcus kha dog sna tshogs su brgyan pa/ nor bu rin po che yid bzhin</text></item>
<item><p>330b2</p><section>phal chen</section><text>gyi rgyal po brgya stong phrag bcus mi zad pa'i rgyan dang 'od 'bar bar byas pa byung ste/ pad+ma chen po de ni de bzhin gshegs pa'i 'jig rten las 'das pa'i dge ba'i rtsa ba las byung ba'o/ /byang chub sems dpa'i bsam pas yongs su brtan pa'o/ /</text></item>
<item><p>330b3</p><section>phal chen</section><text>phyogs thams cad du mngon par dmigs su yod pa'o/ /sgyu ma'i rnam pa'i chos kyis byung ba'o/ /rjen pa'i dri ma med pa'i las kyis byung ba'o/ /nyon mongs pa med pa'i chos kyi tshul gyis brgyan pa'o/ /rmi lam lta bu'i chos nyid kyis yongs su</text></item>
<item><p>330b4</p><section>phal chen</section><text>byung ba'o/ /mngon par 'du bya ba med pa'i chos kyi tshul gyis rgyas btab pa'o/ /chags pa med pa'i chos kyi tshul dang ldan pa'o/ /phyogs kyi khams kun tu chos kyi dbyings rgyas par 'gengs pa'o/ /sangs rgyas kyi yul brjod pa dang mthun pa ste/</text></item>
<item><p>330b5</p><section>phal chen</section><text>de'i rnam pa dang yon tan dang dbyibs dang / kha dog dang rgyan gyis mthar phyin pa ni bskal pa brgya stong grangs med par yang khong du chud par mi nus te/ pad mo chen po de yang de bzhin gshegs pa'i sku skyil mo krung du bzhugs pas khyab cing yongs su rgyas par</text></item>
<item><p>330b6</p><section>phal chen</section><text>mthong ngo / /de bzhin gshegs pa'i sku de yang 'di nas bzung ba nas/ srid pa'i rtse mo'i bar gyi mthas klas par mthong ngo / /de bzhin gshegs pa de'i gdan gyi rgyan bsam gyis mi khyab pa yang mthong ngo / /'khor gyi dkyil 'khor gyi rgyan bsam gyis mi</text></item>
<item><p>330b7</p><section>phal chen</section><text>khyab pa dang / 'od kyi dkyil 'khor gyi rgyan bsam gyis mi khyab pa dang / mtshan phun sum tshogs pa bsam gyis mi khyab pa dang / dpe byad bzang po sna tshogs bsam gyis mi khyab pa dang / sangs rgyas kyi khyu mchog gi mthu dang / sangs rgyas kyi</text></item>
<item><p>331a1</p><section>phal chen</section><text>rnam par 'phrul pa bsam gyis mi khyab pa dang / de bzhin gshegs pa'i sku mdog rnam par dag pa bsam gyis mi khyab pa dang / spyi gtsug ltar mi mthong ba bsam gyis mi khyab pa dang / ljags yangs pa bsam gyis mi</text></item>
<item><p>331a2</p><section>phal chen</section><text>khyab pa yang mthong ngo / /sangs rgyas kyi gsung gi rgyan bsam gyis mi khyab pa dang / dbyangs kyi dkyil 'khor bsam gyis mi khyab pa'ang thos so/ /stobs tshad med pa bsam gyis mi khyab pa dang mi bsnyengs pa'i rgyan rnam par dag pa bsam gyis mi khyab pa dang /</text></item>
<item><p>331a3</p><section>phal chen</section><text>so so yang dag par rig pa'i stobs mngon par bsgrub pa bsam gyis mi khyab pa yang rjes su shes so/ /sngon byang chub sems dpa'i spyod pa yang dag par bsgrub pa bsam gyis mi khyab pa yang rjes su dran no/ /mngon par rdzogs par byang chub pa'i rnam par</text></item>
<item><p>331a4</p><section>phal chen</section><text>'phrul pa bsam gyis mi khyab pa yang mthong ngo / /chos kyi sprin gyi 'brug sgra mngon par bsgrags pa bsam gyis mi khyab pa dang yongs su bstan pa rnam par dmigs pa'i gnas dang / rgyan bsam gyis mi khyab pa'ang thos so/ /g.yas g.yos</text></item>
<item><p>331a5</p><section>phal chen</section><text>kyi sku'i rnam pa tshad med pa bsam gyis mi khyab pa dang / sems can gyi don dang dgos pa bsam gyis mi khyab pa yongs su grub par 'gyur ba'ang mthong ngo / /de bzhin gshegs pa des kyang phyag g.yas pa brkyang zhing kho bo'i mgo la byugs nas/ chos kyi rnam</text></item>
<item><p>331a6</p><section>phal chen</section><text>grangs kun nas ces bya ba de bzhin gshegs pa thams cad kyi yul byang chub sems dpa'i spyod pa rab tu brjod pa chos kyi dbyings kyi gzhi dang / rnam pa tha dad pa thams cad rab tu snang ba chos thams cad kyi dkyil 'khor la yang dag par gzhol zhing snang</text></item>
<item><p>331a7</p><section>phal chen</section><text>par byed pa/ zhing gi dkyil 'khor dang rnam pa thams cad rnam par dag pas yongs su snang ba/ phas kyi rgol ba'i dkyil 'khor thams cad rnam par 'thor ba bdud kyi dkrugs ma'i dkyil 'khor thams cad du 'joms pa/ sems can gyi khams thams cad</text></item>
<item><p>331b1</p><section>phal chen</section><text>shin tu tshim par byed pa/ sems can thams cad kyi sems kyi thibs po rab tu snang bar byed pa/ sems can thams cad kyi bsam pa ji lta ba bzhin du rnam par dmigs pa/ sems can thams cad kyi dbang po'i 'khor lo'i rgyud dang / mthu snang bar byed pa yang dag par</text></item>
<item><p>331b2</p><section>phal chen</section><text>bstan te/ kho bos yang kun nas mig gi chos kyi rnam grangs de blangs so/ /bzung ngo spel to bsams so/ /de ltar bzung ba de la'ang bri na ni snag tsha rgya mtsho chen po'i phung po tsam dang / smyi gu'i phung po ri rab ri'i rgyal po tsam zad par gyur kyang chos kyi rnam grangs</text></item>
<item><p>331b3</p><section>phal chen</section><text>de las le'u re re dang sgo re re dang chos kyi tshul re re dang chos kyi tshig rnam par phye ba re re las kyang zad pa 'am/ 'grib pa 'am/ 'byang ba 'am/ mthar thug pa'am/ mtha' zad par 'gyur ba dmigs par mi rung ngo / /rigs kyi bu de ltar bdag</text></item>
<item><p>331b4</p><section>phal chen</section><text>gis lo bcu gnyis tshang bar chos kyi rnam grangs kun nas mig ces bya ba 'di la nyi ma gcig cing yang thos pa 'dzin pa'i gzungs kyi 'od snang bas le'u grangs med pa zhig khong du chud do/ /zhi ba'i sgo'i gzungs kyi 'od snang bas le'u grangs med pa zhig la</text></item>
<item><p>331b5</p><section>phal chen</section><text>zhugs so/ /glong mtha' yas pa'i gzungs kyi 'od snang bas le'u grangs med pa zhig la yang dag par 'jug go /sa la rnam par dpyod cing rjes su rtog par byed pa'i gzungs kyi 'od snang bas le'u grangs med pa zhig rnam par bsgoms te rnam par dbye ba byas so/ /</text></item>
<item><p>331b6</p><section>phal chen</section><text>gzi brjid dang ldan pa'i gzungs kyi 'od snang bas le'u grangs med pa zhig yongs su blangs so/ /pad mo'i rgyan gyi gzungs kyi 'od snang bas le'u grangs med pa zhig mngon par bsgrubs so/ /dbyangs kyi tshul gyi gzungs kyi 'od snang bas le'u grangs med pa</text></item>
<item><p>331b7</p><section>phal chen</section><text>zhig yang dag par bshad do/ /nam mkha'i snying po'i gzungs kyi 'od snang bas le'u grangs med pa zhig rab tu phye ba'o/ /skar ma brtsegs pa'i gzungs kyi 'od snang bas le'u grangs med pa zhig shin tu rgyas par byas so/ /rgya mtsho snying po'i gzungs</text></item>
<item><p>332a1</p><section>phal chen</section><text>kyi 'od snang bas le'u grangs med pa zhig yongs su bkod do/ /kho bo'i drung du shar phyogs logs nas lha dang lha'i dbang po'am/ klu dang klu'i dbang po 'am/ gnod sbyin dang gnod sbyin gyi dbang po 'am/ dri za dang dri za'i dbang po</text></item>
<item><p>332a2</p><section>phal chen</section><text>'am/ lha ma yin dang lha ma yin gyi dbang po'am/ nam mkha' lding dang nam mkha' lding gi dbang po'am/ mi'am ci dang mi 'am ci'i dbang po'am/ lto 'phye chen po dang / lto 'phye chen po'i dbang po 'am/ mi dang mi'i dbang po'am/ tshangs pa dang /</text></item>
<item><p>332a3</p><section>phal chen</section><text>tshangs pa'i dbang po'am/ sems can gang su 'ongs kyang rung ste/ de dag thams cad de bzhin gshegs pa dang / byang chub sems dpa'i spyod pa snang ba'i chos kyi rnam grangs kun nas mig ces bya ba 'di nyid du la rab tu bkod cing btsud de/ de dag</text></item>
<item><p>332a4</p><section>phal chen</section><text>kun kyang kun nas mig gi chos kyi rnam grangs 'di nyid la mos par byas so/ /rtog tu btsud do/ /yongs su bstan to/ /yang dag par brjod do/ /yongs su gsal bar byas so/ /rnam par phye'o/ /rgyas par byas so/ /mngon par bstan to/ /rnam par</text></item>
<item><p>332a5</p><section>phal chen</section><text>bkrol lo rab tu phye'o/ /shin tu snang bar byas so/ /de ltar shar phyogs la ji lta ba de bzhin du lho phyogs dang / nub phyogs dang / byang phyogs dang / byang shar gyi phyogs mtshams dang / shar lho'i phyogs mtshams</text></item>
<item><p>332a6</p><section>phal chen</section><text>dang / lho nub kyi phyogs mtshams dang / nub byang gi phyogs mtshams dang / 'og dang bla'i phyogs nas sems can gang su 'ongs kyang rung ste/ kun la yang snga ma bzhin no/ /rigs kyi bu de ltar kho bos ni chos kyi rnam grangs gcig cig shes par zad na/ byang chub sems dpa'i smon</text></item>
<item><p>332a7</p><section>phal chen</section><text>lam yongs su dag pa dang ldan pas/ byang chub sems dpa'i spyod pa rgya mtsho thams cad la zhugs pa/ bskal pa thams cad du gnas pa rgyu mi 'chad pa'i phyir smon lam rgya mtsho thams cad la zhugs pa dang / bsam pa ji lta ba</text></item>
<item><p>332b1</p><section>phal chen</section><text>bzhin du rjes su 'brang bar bya ba'i phyir sems can rgya mtsho thams cad la zhugs pa dang / stobs bcu'i ye shes chags pa med pa'i snang ba yongs su bskyed pa'i phyir 'gro ba thams cad kyi sems rgya mtsho la zhugs pa dang / yongs su smin par bya ba dang / gdul</text></item>
<item><p>332b2</p><section>phal chen</section><text>ba'i dus la mi 'da' bar bya ba'i phyir sems can thams cad kyi dbang po rgya mtsho la zhugs pa dang / zhing thams cad rnam par dag par bya ba'i smon lam mngon par bsgrubs pas/ zhing rgya mtsho thams cad la zhugs pa dang / de bzhin gshegs pa la</text></item>
<item><p>332b3</p><section>phal chen</section><text>mchod cing rim gro byed pa'i stobs kyis sangs rgyas rgya mtsho thams cad la zhugs pa dang / ye shes rnam par rig pas chos rgya mtsho thams cad la zhugs pa dang / nan tan dang ldan pas yon tan rgya mtsho thams cad la zhugs pa dang / brjod pa thams cad</text></item>
<item><p>332b4</p><section>phal chen</section><text>du chos kyi 'khor lo bskor ba mngon par bsgrub pa'i phyir/ 'gro ba'i skad rgya mtsho thams cad la zhugs pa rnams kyi spyod pa shes pa'am/ yon tan brjod par nus re skan/ /song rigs kyi bu 'di nas dpag tshad drug cu 'das pa'i lho phyogs kyi gnas</text></item>
<item><p>332b5</p><section>phal chen</section><text>'di nyid na/ lang ka'i gnas rgya mtsho'i dogs shes bya ba yod de/ de na dge slong shin tu brtan pa zhes bya ba 'dug gis/ de'i gan du song la/ ji ltar byang chub sems dpas byang chub sems dpa'i spyod pa yongs su sbyang bar bya ba dris shig /de nas tshong dpon gyi bu nor</text></item>
<item><p>332b6</p><section>phal chen</section><text>dge slong rgya mtsho'i sprin gyi rkang pa gnyis la spyi bos phyag 'tshal te/ dge slong rgya mtsho'i sprin la lan brgya stong du mar g.yas phyogs su bskor ba byas nas yang dang yang bltas te/ dge slong rgya mtsho'i sprin gyi drung nas song ngo / /de nas tshong dpon gyi bu</text></item>
<item><p>332b7</p><section>phal chen</section><text>nor dge ba'i bshes gnyen gyi gdams ngag de dang / kun nas mig gi chos kyi rnam grangs de yang rjes su dran par byed cing de bzhin gshegs pa'i rnam par 'phrul pa de yang rjes su bsam pa dang / chos kyi tshig dang yi ge'i sprin de dag kyang yongs</text></item>
<item><p>333a1</p><section>phal chen</section><text>su gzung ba dang / chos kyi sgo rgya mtsho'i tshul de dag la'ang 'jug par bya ba dang chos kyi tshul de'ang rnam par blta ba dang / chos kyi le'u dang glong gi tshul de dag la 'jug par bya ba dang / chos kyi nam mkha' de la yang</text></item>
<item><p>333a2</p><section>phal chen</section><text>dag par gzhol bar bya ba dang / chos kyi dkyil 'khor de yang rjes su sbyang bar bya ba dang / chos rin po che'i gling de yang rjes su sems shing mthar gyis lang ka'i gnas rgya mtsho'i ngogs shes bya ba gdan pa der phyin nas/ dge slong shin tu brtan pa mthong</text></item>
<item><p>333a3</p><section>phal chen</section><text>bar dga' zhing shar phyogs su bltas so/ /de bzhin du lho phyogs dang / nub phyogs dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang /</text></item>
<item><p>333a4</p><section>phal chen</section><text>bla dang 'og tu dge slong shin tu brtan pa mthong bar dga' ste/ kun tu bltas pa dang / des dge slong shin tu brtan pa nam mkha'i dbyings la lha brgya stong grangs med pas yongs su bskor cing phan tshun du 'chag pa mthong ngo / /nam mkha'i dbyings de yang lha'i</text></item>
<item><p>333a5</p><section>phal chen</section><text>dbang po rnams kyis dge slong shin tu brtan pa la mchod pa'i las su bya ba'i phyir/ lha rdzas kyi me tog sil ma'i sprin gyis yog pa dang / lha rdzas kyi rol mo'i sprin gyi sgra dang / dar gyi ba dan grangs med pa'i rgyan gyis brgyan par mthong ngo / /klu'i dbang</text></item>
<item><p>333a6</p><section>phal chen</section><text>po rnams kyis nam mkha' de la a ga ru nag po'i spos mngon par 'thul ba'i sprin shin tu mtho ba las 'brug sgra bsam gyis mi khyab pa 'byung bar byas pa mthong ngo / /mi 'am ci'i dbang po rnams kyis nam mkha' de la lha rdzas kyi ngag snyan pa'i rgyud kyi bstod pa'i</text></item>
<item><p>333a7</p><section>phal chen</section><text>rol mo brdung ba dang / dkrol ba dang glur blang ba'i dbyangs thams cad sbyar cing blangs pa thos par gyur to/ /lto 'phye chen po'i dbang po rnams kyis nam mkha' de la gos shin tu phra zhing mdog bzang ba'i sprin bsam gyis mi khyab pa dag yid dga' bas bkye</text></item>
<item><p>333b1</p><section>phal chen</section><text>ste/ dge slong shin tu brtan pa la dad cing mos pa'i gzugs su phyung ba mthong ngo / /lha ma yin gyi dbang po rnams kyis kyang nam mkha' de la nor bu rin po che'i sprin bsam gyis mi khyab pa byin gyis brlabs te/ yon tan bsam gyis mi khyab pa'i rgyan snang ba</text></item>
<item><p>333b2</p><section>phal chen</section><text>dang ldan par byas pa mthong ngo / /nam mkha' lding gi dbang po mang po yang gzugs dang kha dog dang dbyibs su 'khod cing nam mkha' lding gi dbang po'i bu mos kun nas bskor te/ gsod pa med pa la dga' zhing thal mo sbyar te gnas pa bsam</text></item>
<item><p>333b3</p><section>phal chen</section><text>gyis mi khyab pa mthong ngo / /gnod sbyin gyi dbang po brgya stong 'khor dang bcas pa bsam gyis mi khyab pa dag kyang nam mkha' de la shin tu mi sdug pa'i gzugs su dge slong shin tu brtan pa la byams pa'i mthu dang ldan par 'khod pa mthong ngo / /srin po'i</text></item>
<item><p>333b4</p><section>phal chen</section><text>dbang po brgya stong 'khor dang bcas pa bsam gyis mi khyab pa dag kyang nam mkha' de la dge slong shin tu brtan pa yongs su bsrung ba byed cing kun tu rgyu ba mthong ngo / /tshangs pa'i dbang po brgya stong bsam gyis mi khyab pa dag kyang nam mkha' de la thal mo sbyar</text></item>
<item><p>333b5</p><section>phal chen</section><text>cing dga' ba dang yid du 'ong ba'i tshig gi rgyud kyi bstod pa rab tu brjod pa mthong ngo / /gnas gtsang ma'i lha brgya stong bsam gyis mi khyab pa dag kyang nam mkha' de la dge slong shin tu brtan pa la mchod pa'i las su bya ba'i phyir thal mo sbyar cing gzhal med khang na gnas</text></item>
<item><p>333b6</p><section>phal chen</section><text>pa mthong ngo / /de nas tshong dpon gyi bu nor dge slong shin tu brtan pa de ltar nam mkha'i dbyings la 'chag cing 'dug pa mthong nas dga' rangs te mgu zhing nyams bde la tshim zhing yid bde ba skyes nas/ dge slong shin tu brtan pa la thal</text></item>
<item><p>333b7</p><section>phal chen</section><text>mo sbyar te phyag 'tshal nas 'di skad ces smras so/ /'phags pa bdag gis bla na med pa yang dag par rdzogs pa'i byang chub tu sems bskyed nas/ ji ltar byang chub sems dpa'i sangs rgyas kyi chos btsal bar bgyi ba dang / ji ltar byang chub</text></item>
<item><p>334a1</p><section>phal chen</section><text>sems dpas sangs rgyas kyi chos yongs su bsgrub par bgyi ba dang / ji ltar byang chub sems dpas sangs rgyas kyi chos yongs su bsdu bar bgyi ba dang / ji ltar byang chub sems dpas sangs rgyas kyi chos bstan par</text></item>
<item><p>334a2</p><section>phal chen</section><text>bgyi ba dang / ji ltar byang chub sems dpas sangs rgyas kyi chos bsgom par bgyi ba dang / ji ltar byang chub sems dpas sangs rgyas kyi chos kyi rjes su 'brang bar bgyi ba dang / ji ltar byang chub sems dpas sangs rgyas kyi chos yongs su brtul bar</text></item>
<item><p>334a3</p><section>phal chen</section><text>bgyi ba dang / ji ltar byang chub sems dpas sangs rgyas kyi chos yongs su bsgom par bgyi ba dang / ji ltar byang chub sems dpas sangs rgyas kyi chos rnam par dag par bgyi ba dang / ji ltar byang chub sems dpas sangs rgyas kyi chos yongs su sbyang</text></item>
<item><p>334a4</p><section>phal chen</section><text>bar bgyi ba dang / ji ltar byang chub sems dpas sangs rgyas kyi chos khong du chud par bgyi ba ma 'tshal te/ 'phags pa ni byang chub sems dpa' rnams la gdams ngag dang rjes su bstan pa mdzad do/ /zhes bdag gis thos na/ 'phags pa ji</text></item>
<item><p>334a5</p><section>phal chen</section><text>ltar byang chub sems dpas sangs rgyas kyi chos la nan tan du bgyi/ ji ltar nan tan bgyis na yang dag pa ji lta ba bzhin dang / skol bar mi 'gyur ba'i slad du sangs rgyas mthong ba dang mi 'bral ba dang / byang chub sems dpa' thams cad kyi dge ba'i rtsa ba</text></item>
<item><p>334a6</p><section>phal chen</section><text>dang / tshul gcig tu 'gyur ba'i slad du byang chub sems dpa' mthong ba dang mi 'bral ba dang / ye shes rtogs par 'gyur ba'i slad du sangs rgyas kyi chos dang mi 'bral ba dang / byang chub sems dpa' thams cad kyi don yongs su thob par bgyi ba'i slad du byang</text></item>
<item><p>334a7</p><section>phal chen</section><text>chub sems dpa'i smon lam thams cad dang mi 'bral ba dang / bskal pa thams cad du gnas pas yongs su mi skyo bar bgyi ba'i slad du byang chub sems dpa'i spyod pa dang mi 'bral ba dang / 'jig rten gyi khams thams cad yongs su dag par bgyi ba'i slad du</text></item>
<item><p>334b1</p><section>phal chen</section><text>sangs rgyas kyi zhing thams cad rgyas par dgang ba dang mi 'bral ba dang / de bzhin gshegs pa thams cad kyi rnam par 'phrul pa thams cad rnam par dmigs par bgyi ba'i slad du sangs rgyas kyi rnam par 'phrul pa mthong ba dang mi 'bral ba dang / byang chub</text></item>
<item><p>334b2</p><section>phal chen</section><text>sems dpa'i spyod pa sprul pa lta bus srid pa'i rgyud thams cad du skye zhing 'chi 'pho ba'i skye mched rang gi lus kyis nyams su myong bar bgyi ba'i slad du 'dus byas kyi gnas dang mi 'bral ba dang / de bzhin gshegs pa thams cad kyi chos kyi sprin yongs su gzung</text></item>
<item><p>334b3</p><section>phal chen</section><text>ba'i slad du chos mnyan pa dang mi 'bral ba dang / dus gsum gyi ye shes khong du chud cing rjes su 'brang bar bgyi ba'i slad du/ ye shes snang ba dang mi 'bral bar 'gyur ba de bdag la bstan du gsol/ de skad ces smras pa dang / dge slong shin tu brtan</text></item>
<item><p>334b4</p><section>phal chen</section><text>pas tshong dpon gyi bu nor la 'di skad ces smras so/ /de ltar khyod kyis bla na med pa yang dag par rdzogs pa'i byang chub tu sems bskyed de/ sangs rgyas kyi chos dang thams cad mkhyen pa'i chos dang rang byung gi chos 'dri ba legs so/ /legs so/ /</text></item>
<item><p>334b5</p><section>phal chen</section><text>rigs kyi bu kho bo ni byang chub sems dpa'i rnam par thar pa thogs pa med pa'i sgo thob pa ste/ rigs kyi bu byang chub sems dpa'i rnam par thar ba thogs pa med pa'i sgo de kho bos blangs te/ yongs su bzung nas rjes su 'brang zhing rnam par dbye ba dang / rnam par</text></item>
<item><p>334b6</p><section>phal chen</section><text>dpyad pa dang rnam par brtag pa dang snang bar bya ba dang / rab tu snang bar byas pas thogs pa med pa'i mtha' zhes bya ba'i ye shes snang ba thob bo/ /de thob pas kho bo ni sems can thams cad kyi sems dang spyod pa khong du chud par bya ba la thogs pa</text></item>
<item><p>334b7</p><section>phal chen</section><text>med do/ /sems can thams cad kyi skye ba dang 'chi 'pho yongs su shes par bya ba la thogs pa med do/ /sngon gyi gnas rjes su dran par bya ba'i sgor 'jug pa la thogs pa med do/ /phyi ma'i mtha'i bskal par 'gro ba thams cad dang 'grogs par bya ba la thogs</text></item>
<item><p>335a1</p><section>phal chen</section><text>pa med do/ /da ltar byung ba'i dus kyi 'gro ba thams cad rnam par rig par bya ba la thogs pa med do/ /sems can thams cad kyi sgra skad dang / kun rdzob yongs su shes par bya ba la thogs pa med do/ /sems can thams cad kyi the</text></item>
<item><p>335a2</p><section>phal chen</section><text>tsom gcad par bya ba la thogs pa med do/ /sems can thams cad kyi dbang po tha dad par khong du chud par bya ba la thogs pa med do/ /sems can thams cad yongs su smin par bya ba dang / gdul ba'i dus su 'gro bar bya ba la thogs pa med do/ /</text></item>
<item><p>335a3</p><section>phal chen</section><text>nyin mtshan dang skad cig dang yud tsam dang thang cig dang / dus kyi ming du bya ba khong du chud par bya ba la thogs pa med do/ /dus gsum rgya mtsho'i rgyud du 'jug par bya ba la thogs pa med do/ /phyogs bcu'i sangs rgyas kyi zhing rang gi lus kyis rgyas par dgang</text></item>
<item><p>335a4</p><section>phal chen</section><text>bar bya ba la thogs pa med do/ /de ni de ltar dngos po med pa la gnas shing mngon par 'du bya ba med pa'i rdzu 'phrul thob pa'i phyir te/ rigs kyi bu dngos po med pa la gnas shing mngon par 'du bya ba med pa'i rdzu 'phrul de'i byin gyis kho bo nam mkha'</text></item>
<item><p>335a5</p><section>phal chen</section><text>dbyings 'di las phan tshun du 'gro zhing 'dug pa dang / snyes pa dang spyod lam sna tshogs su spyod do/ /mi snang bar byed do/ /snang bar 'byung ngo / /du ba 'thul bar byed do/ /me lce 'bar bar byed do/ /gcig tu byas shing mang por bsgyur ro/ /mang por</text></item>
<item><p>335a6</p><section>phal chen</section><text>byas shing gcig tu bsgyur ro/ /snang ba dang mi snang ba'ang nyams su myong bar byed do/ /rtsig pa la'ang thag thogs med pa dang rab la'ang thag thogs med par 'gro ste/ dper na nam mkha' la bya bzhin no/ /nam mkha' la'ang skyil mo krung gis 'gro ste/</text></item>
<item><p>335a7</p><section>phal chen</section><text>dper na 'dab chags bya bzhin no/ /sa la yang byi'u zul dang steng du 'byung ba byed de/ dper na chu la bya ba bzhin no/ /chu la yang bying ba med par 'gro ste/ dper na sa la bya ba bzhin no/ /du ba 'thul ba dang / me lce 'bar bar byed de/ dper</text></item>
<item><p>335b1</p><section>phal chen</section><text>na me'i phung po chen po bzhin no/ /sa yang yongs su g.yo bar byed do/ /nyi ma dang zla ba 'di gnyis de ltar rdzu 'phrul che zhing de ltar mthu che la/ de ltar gzi brjid che yang lag pas kun nas yongs su nyug go /tshangs pa'i 'jig rten gyi bar dag tu yang</text></item>
<item><p>335b2</p><section>phal chen</section><text>lus kyis dbang bsgyur ro/ /'jig rten spos kyi dud pa na bun du chags pa'i sprin gyis kun nas khebs par byas shing rab tu 'bar bar byed do/ /rin po che thams cad kyi 'od zer gyi sprin gyi dra bas 'jig rten kun nas khebs par byas</text></item>
<item><p>335b3</p><section>phal chen</section><text>shing / 'gro ba thams cad dang 'dra ba'i sprul pa'i sprin rab tu 'gyed do/ /kha dog mtha' yas pa'i 'od kyi dra ba'i sprin rab tu bkye zhing phyogs kun tu 'ang 'gro ste/ 'di ltar shar phyogs su 'gro'o/ /lho phyogs dang nub phyogs dang byang phyogs dang /</text></item>
<item><p>335b4</p><section>phal chen</section><text>byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang bla'i phyogs su yang 'gro'o/ /sems kyi skad cig re re zhing yang shar phyogs logs su</text></item>
<item><p>335b5</p><section>phal chen</section><text>'jig rten gyi khams gcig kyang 'da'o/ /'jig rten gyi khams gnyis dang bcu yang 'da'o/ /'jig rten gyi khams brgya dang / 'jig rten gyi khams stong dang / 'jig rten gyi khams brgya phrag stong dang / 'jig rten gyi khams bye ba dang /</text></item>
<item><p>335b6</p><section>phal chen</section><text>'jig rten gyi khams bye ba phrag brgya dang 'jig rten gyi khams bye ba phrag stong dang / 'jig rten gyi khams bye ba brgya phrag stong dang / 'jig rten gyi khams bye ba khrag khrig brgya phrag stong dang / 'jig rten gyi khams tshad med pa dang / 'jig rten</text></item>
<item><p>335b7</p><section>phal chen</section><text>gyi khams dpag tu med pa dang / 'jig rten gyi khams grangs med pa dang 'jig rten gyi khams bsam gyis mi khyab pa dang / 'jig rten gyi khams mtshungs pa med pa dang / 'jig rten gyi khams gzhal du med pa dang / 'jig rten gyi khams</text></item>
<item><p>336a1</p><section>phal chen</section><text>kun tu mtha' yas pa dang / 'jig rten gyi khams mu med pa dang 'jig rten gyi khams mtshams med pa dang / 'jig rten gyi khams brjod du med pa'i yang brjod du med pa dag kyang 'da' bar byed de/ 'jig rten gyi khams</text></item>
<item><p>336a2</p><section>phal chen</section><text>de dag na sangs rgyas bcom ldan 'das ji snyed cig bzhugs shing 'tsho skyong la 'jig rten gyi khams rgya mtsho de dang de dag dang / 'jig rten gyi khams 'byam klas pa de dang de dag dang / 'jig rten gyi khams kyi phyogs de dang de dag dang / 'jig rten</text></item>
<item><p>336a3</p><section>phal chen</section><text>gyi khams kyi rgyud de dang de dag dang / 'jig rten gyi khams yongs su 'du ba de dang de dag dang / 'jig rten gyi khams 'byung ba de dang de dag dang / 'jig rten gyi khams su bya ba de dang de dag dang / 'jig rten gyi khams kyi sgo de dang de dag dang /</text></item>
<item><p>336a4</p><section>phal chen</section><text>'jig rten gyi khams kyi bskal par bya ba de dang de dag dang / 'jig rten gyi khams su 'jug pa de dang de dag dang / 'jig rten gyi khams kyi snying po byang chub rnam par bkod pa de dang de dag dang / 'jig rten gyi khams kyi 'khor gyi dkyil 'khor</text></item>
<item><p>336a5</p><section>phal chen</section><text>de dang de dag na/ sangs rgyas bcom ldan 'das ji snyed cig chos ston pa'i de bzhin gshegs pa de dag las de bzhin gshegs pa re re zhing yang sangs rgyas kyi zhing mtha' yas pa'i rdul shin tu phra ba snyed kyi lus sna tshogs dang / lus re re zhing yang</text></item>
<item><p>336a6</p><section>phal chen</section><text>sangs rgyas kyi zhing mtha' yas pa'i rdul shin tu phra ba snyed kyi mchod pa'i sprin gyi char 'bebs shing spyan sngar 'gro'o/ /de dag tu phyin nas kyang me tog thams cad dang spos thams cad dang / phreng ba thams cad dang phye ma thams cad dang / byug pa thams cad</text></item>
<item><p>336a7</p><section>phal chen</section><text>dang na bza' thams cad dang / rgyal mtshan thams cad dang lha'i ba dan thams cad dang bla re thams cad dang / dra ba thams cad dang gzugs thams cad kyi mchod pa rgyun ma chad par byed do/ /sangs rgyas bcom ldan 'das de dag gis gang ji snyed du</text></item>
<item><p>336b1</p><section>phal chen</section><text>gsungs pa dang / bstan pa dang / brjod pa dang / yang dag par bshad pa dang / yang dag par smos pa dang / yongs su brjod pa dang / man ngag du gsungs pa dang / shin tu bstan pa dang rab tu brjod pa de dag thams cad kyang shes shing 'dzin to/ /sangs rgyas bcom</text></item>
<item><p>336b2</p><section>phal chen</section><text>ldan 'das de dag gi sangs rgyas kyi zhing yongs su dag pa ji snyed pa de dag thams cad kyang rjes su dran no/ /shar phyogs su ji lta ba de bzhin du lho phyogs dang / nub phyogs dang byang phyogs dang / byang shar gyi phyogs mtshams dang / shar lho'i phyogs</text></item>
<item><p>336b3</p><section>phal chen</section><text>mtshams dang / lho nub kyi phyogs mtshams dang / nub byang gi phyogs mtshams dang / 'og dang steng gi phyogs su yang 'jig rten gyi khams gcig kyang 'da'o/ /'jig rten gyi khams gnyis dang bcu yang 'da'o/ /'jig rten gyi khams brgya nas</text></item>
<item><p>336b4</p><section>phal chen</section><text>'jig rten gyi khams sangs rgyas kyi zhing brjod du med pa'i yang brjod du med pa'i rdul shin tu phra ba snyed kyang 'da'o/ /'jig rten gyi khams de dag na sangs rgyas bcom ldan 'das ji snyed cig bzhugs shing 'tsho skyong la/ 'jig rten gyi khams rgya mtsho</text></item>
<item><p>336b5</p><section>phal chen</section><text>de dang de dag dang / 'jig rten gyi khams rnam par dag pa de dang de dag nas/ 'jig rten gyi khams kyi 'khor gyi dkyil 'khor de dang de dag na chos ston pa de dag kun kyang mthong ngo / /de bzhin gshegs pa de dag la'ang me tog thams cad nas gzugs</text></item>
<item><p>336b6</p><section>phal chen</section><text>thams cad kyi bar gyi mchod pa byed do/ /sangs rgyas bcom ldan 'das de dag gis gang ji snyed du gsungs pa nas/ rab tu brjod pa'i bar de dag thams cad kyang yongs su shes shing 'dzin to/ /sangs rgyas bcom ldan 'das de dag gi sangs rgyas kyi zhing</text></item>
<item><p>336b7</p><section>phal chen</section><text>yongs su dag pa gang ji snyed pa de dag thams cad kyang rjes su dran no/ /sems can gang gis kho bo mthong bar gyur ba dang / gang dang 'grogs par gyur pa de dag kun kyang bla na med pa yang dag par rdzogs pa'i byang chub tu nges par 'gyur ro/ /sems can</text></item>
<item><p>337a1</p><section>phal chen</section><text>phra mo 'am rags pa 'am ngan pa'am bzang ba'am bde ba'am mi bde ba gang ji snyed cig kho bos mthong bar gyur pa de dag kun la yang yongs su smin par bya ba dang / 'dul ba'i dus las mi 'da' bar bya ba'i phyir/ khong ta de</text></item>
<item><p>337a2</p><section>phal chen</section><text>dag gi lus kyi tshad dang mnyam par lus byin gyis rlob bo/ /sems can ji snyed cig kho bo'i drung du 'ong ba de dag thams cad kyang / byang chub sems dpa'i rnam par thar pa kun tu 'gro ba 'di dang / byang chub sems dpa'i rnam par thar pa</text></item>
<item><p>337a3</p><section>phal chen</section><text>rnam par gnon pa don yod pa la rab tu gzhog go /rigs kyi bu kho bos ni byang chub sems dpa'i rnam par thar pa thogs pa med pa'i sgo kun tu 'gro ba de bzhin gshegs pa'i mchod pa dang / rim gro rab tu sbyor ba sems can thams cad</text></item>
<item><p>337a4</p><section>phal chen</section><text>yongs su smin par bya ba dang / mthun pa 'di shes par zad na/ kho bos byang chub sems dpa' snying rje chen po'i ngang tshul can/ theg pa chen po'i ngang tshul can/ byang chub sems dpa'i lam dang mi 'bral ba'i ngang tshul can/ thogs pa med pa'i</text></item>
<item><p>337a5</p><section>phal chen</section><text>ngang tshul can/ byang chub sems dpa'i bsam pa'i snying po chud mi gson pa'i ngang tshul can/ byang chub kyi sems yongs su mi gtong ba'i ngang tshul can/ sangs rgyas kyi chos la lhag par dmigs pa'i ngang tshul can/ thams cad mkhyen pa nyid</text></item>
<item><p>337a6</p><section>phal chen</section><text>yid la bya ba dang mi 'bral ba'i ngang tshul can/ nam mkha' dang mnyam pa'i ngang tshul can/ 'jig rten thams cad la mi gnas pa'i ngang tshul can/ chud mi gson pa'i ngang tshul can/ mnyams pa'i ngang tshul can/ ma god pa'i ngang tshul can/</text></item>
<item><p>337a7</p><section>phal chen</section><text>glags med pa'i ngang tshul can/ ma 'dres pa'i ngang tshul can/ rnyog pa med pa'i ngang tshul can/ 'gyod pa med pa'i ngang tshul can/ rnam par dag pa'i ngang tshul can/ byang chub sems dpa' rdul dang bral ba de dag gi spyod pa shes pa'am/</text></item>
<item><p>337b1</p><section>phal chen</section><text>yon tan brjod pa nus re skan/ /song rigs kyi bu lho phyogs kyi rgyud 'di nyid na/ dra byi la'i grong rdal rdo rje'i grong khyer can bya ba yod de/ de na dra byi la'i sprin ces bya ba 'dug gis de'i gan du song la ji ltar byang chub sems dpas byang chub sems dpa'i spyod</text></item>
<item><p>337b2</p><section>phal chen</section><text>pa la bslab par bya ba dang / ji ltar nan tan du bya ba dris shig /de nas tshong dpon gyi bu nor dge slong rab tu brtan pa'i rkang pa gnyis la spyi bos phyag 'tshal nas/ lan brgya stong du mar g.yas phyogs su bskor ba byas te/ yang dang</text></item>
<item><p>337b3</p><section>phal chen</section><text>yang bltas nas dge slong shin tu brtan pa'i drung nas song ngo / /de nas tshong dpon gyi bu nor chos kyi dad pa'i shugs dang / byin gyis non pa/ sangs rgyas yid la bya ba'i 'du shes dang ldan pa/ dkon mchog gsum gyi gdung mi gcad pa</text></item>
<item><p>337b4</p><section>phal chen</section><text>la rab tu brtson pa/ dus gsum snang bas sems snang bar gyur pa smon lam chen po yid la byed pa dang ldan pa sems can gyi khams thams cad yongs su bskyab pa'i thabs la zhugs pa/ 'dus byas kyi dge ba thams cad la mi gnas pa'i</text></item>
<item><p>337b5</p><section>phal chen</section><text>sems dang ldan pa/ chos thams cad kyi rang bzhin nges par rtogs par bya ba la brtson pa/ 'jig rten gyi khams thams cad yongs su sbyang ba'i smon lam las mi g.yo ba/ sangs rgyas thams cad kyi 'khor gyi dkyil 'khor na gnas</text></item>
<item><p>337b6</p><section>phal chen</section><text>pa med par gnas pa chos kyi snang ba de rjes su dran par bya ba dang / dge ba'i bshes gnyen rjes su dran par bya ba dang / 'dod chags dang bral ba'i rigs yongs su brjod pa byed cing / mthar gyis dra byi la'i grong rdal rdo rje'i grong khyer du phyin nas/</text></item>
<item><p>337b7</p><section>phal chen</section><text>dra byi la'i sprin yongs su tshol tshol ba las/ grong khyer gyi khyams shig na chos bstan pa'i don du seng ge'i khril 'dug cing / srog chags stong phrag bcu tsam zhig la chos kyi rnam grangs yi ge'i 'khor lo'i rgyud kyi rgyan ces bya ba yongs su</text></item>
<item><p>338a1</p><section>phal chen</section><text>ston cing 'dug pa mthong ngo / /de nas tshong dpon gyi bu nor dra byi la'i sprin gyi rkang pa gnyis la spyi bos phyag 'tshal te/ dra byi la'i sprin la lan brgya stong du mar g.yas phyogs su bskor ba byas nas</text></item>
<item><p>338a2</p><section>phal chen</section><text>mdun du 'dug ste/ thal mo sbyar nas 'di skad ces smras so/ /'phags pa bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi</text></item>
<item><p>338a3</p><section>phal chen</section><text>ba dang / ji ltar nan tan du bgyi ba dang / ji ltar byang chub sems dpas byang chub kyi sems srid pa'i lam rgyud thams cad du chab mi 'tshal ba dang / ji ltar yongs su skyo ba ma mchis shing / bsam pa brtan par 'gyur ba dang / ji ltar thub pa ma mchis shing lhag pa'i</text></item>
<item><p>338a4</p><section>phal chen</section><text>bsam pa yongs su dag par 'gyur ba dang / ji ltar yongs su skyob ma mchis shing snying rje chen po'i stobs yang dag par skye bar 'gyur ba dang ji ltar sgo kun nas rnam par dag cing gzungs kyi stobs gnon par 'gyur ba dang / ji ltar ma rig pa'i rab rib dang sgrib pa rnam par 'thor</text></item>
<item><p>338a5</p><section>phal chen</section><text>zhing / shes rab kyi 'od chos thams cad la rab rib ma mchis pa'i snang ba skye bar 'gyur ba dang / ji ltar don dang chos dang nges pa'i tshig dang spobs pa la mkhas pa'i dbyangs kyi dkyil 'khor yongs su rdzogs shing / so so yang dag par rig pa'i stobs</text></item>
<item><p>338a6</p><section>phal chen</section><text>gnon par 'gyur ba dang / ji ltar sangs rgyas thams cad kyi 'khor lo tha mi dad pa yang dag par 'dzin cing dran pa'i stobs yongs su gnon par 'gyur ba dang / ji ltar chos thams cad kyi phyogs rigs pa'i snang ba rjes su rtog cing / rig pa'i stobs</text></item>
<item><p>338a7</p><section>phal chen</section><text>rnam par dag par 'gyur ba dang / ji ltar byang chub sems dpa'i ting nge 'dzin gyi stobs chos thams cad kyi don rnam par gdon mi za bar rab tu dbye ba la brtson pas 'grub par 'gyur ba ma 'tshal to/ /de nas dra byi la'i sprin gyis byang chub sems dpa'</text></item>
<item><p>338b1</p><section>phal chen</section><text>la rim gro bya ba'i phyir seng ge'i khri de las langs te babs nas tshong dpon gyi bu nor la lus thams cad kyis phyag byas nas/ tshong dpon gyi bu nor la gser gyi me tog gi phung pos mngon par gtor to/ /nor bu rin po che rin thang med pa mang po</text></item>
<item><p>338b2</p><section>phal chen</section><text>dang / tsan dan gyi phye ma dam pas kyang mngon par gtor to/ /gos tshon sna tshogs rnam pa tha dad pas kha dog bsgyur ba brgya stong phrag du mas kyang mngon par bkab bo/ /spos kyi me tog kha dog rnam pa tha dad cing yid du 'ong la blta na sdug pa mang pos kyang mngon</text></item>
<item><p>338b3</p><section>phal chen</section><text>par gtor nas mchod pa'i rnam pa sna tshogs gzhan dag gis kyang / mchod pa dang rim gro dang / bkur sti dang bsti stang cher byas te/ tshong dpon gyi bu nor la 'di skad ces smras so/ /rigs kyi bu khyod kyis de ltar bla na med pa yang dag par</text></item>
<item><p>338b4</p><section>phal chen</section><text>rdzogs pa'i byang chub tu sems bskyed pa legs so legs so/ /rigs kyi bu gang gis bla na med pa yang dag par rdzogs pa'i byang chub tu sems bskyed pa de ni/ sangs rgyas thams cad kyi gdung mi gcad pa'i phyir zhugs pa yin no/ /'dod</text></item>
<item><p>338b5</p><section>phal chen</section><text>chags dang bral ba'i rigs yang dag pa ci lta ba bzhin du rnam par rig par bya ba la brtson pa yin/ zhing gi rgyud thams cad yongs su dag par bya ba la zhugs pa yin/ sems can gyi rigs thams cad yongs su smin par bya ba dang / 'dul ba la sta</text></item>
<item><p>338b6</p><section>phal chen</section><text>gon du gnas pa yin/ chos kyi rigs thams cad yang dag pa ji lta ba bzhin du brtag pa la brtson pa yin/ las kyi rigs thams cad dang mi 'gal bar gnas pa yin/ byang chub sems dpa'i spyod pa'i rigs thams cad yongs su</text></item>
<item><p>338b7</p><section>phal chen</section><text>rdzogs par bya ba la rab tu brtson pa yin/ smon lam gyi rigs thams cad rgyun mi 'chad pa'i phyir yang dag par zhugs pa yin/ dus gsum gyi rgyud thams cad ye shes kyi khong du chud par bya ba la zhugs pa yin/ mos pa'i rigs shin tu brtan par bya ba'i phyir brtson pa</text></item>
<item><p>339a1</p><section>phal chen</section><text>yin te/ de ni de bzhin gshegs pa mang po thams cad kyi byin gyis brlabs pa yin/ sangs rgyas thams cad kyis yang dag par dgongs pa yin/ byang chub sems dpa' thams cad dang mnyam pa nyid du gyur pa yin/ 'phags pa</text></item>
<item><p>339a2</p><section>phal chen</section><text>thams cad kyi rjes su dgyes par bya ba yin/ tshangs pa'i dbang po thams cad kyis mngon par dga' bar byas pa yin/ lha'i dbang po thams cad kyis yang dag par mchod pa yin/ gnod sbyin gyi dbang po thams cad kyis yongs su bsrung ba yin/</text></item>
<item><p>339a3</p><section>phal chen</section><text>srin po'i dbang po thams cad kyis rim gror byas pa yin/ klu'i dbang po thams cad kyis bsu ba yin/ mi'am ci'i dbang po thams cad kyis mngon par bstod pa yin/ 'jig rten gyi dbang po thams cad kyis yang dag par bsngags pa yin/ des</text></item>
<item><p>339a4</p><section>phal chen</section><text>ni sems can gyi khams thams cad kyang ngan song gi lam rgyud gsum po yongs su gcad pa dang mi khom pa dang / ngan 'gro lam thams cad bzlog pa dang / dbul ba'i lam thams cad las yang dag par bzla ba dang / lha dang mi'i phun sum</text></item>
<item><p>339a5</p><section>phal chen</section><text>tshogs pa thob par bya ba dang / dge ba'i bshes gnyen mthong ba dang mi 'bral ba dang / sangs rgyas kyi chos rgya chen po mnyam pa dang / 'bral bar mi 'gyur ba dang / byang chub kyi sems kyi yan lag yongs su dag par bya ba dang / byang chub kyi</text></item>
<item><p>339a6</p><section>phal chen</section><text>sems 'byung ba'i rgyud yongs su bsgrub pa dang / byang chub sems dpa'i lam snang ba thob par bya ba dang / byang chub sems dpa'i ye shes khong bu chud par bya ba dang / byang chub sems dpa'i sa la gnas par bya bas dbugs phyin par byas pa</text></item>
<item><p>339a7</p><section>phal chen</section><text>yin/ rigs kyi bu de la bdag 'di snyam du sems te/ byang chub sems dpa' rnams ni dka' ba byed pa ste/ 'byung bar dka' zhing mthong bar dka' ba'o/ /byang chub sems dpa' rnams ni sems can rnams la bag dro bar byed pas</text></item>
<item><p>339b1</p><section>phal chen</section><text>pha dang ma lta bu'o/ /byang chub sems dpa' rnams ni lha dang bcas pa'i 'jig rten gyi rgyan tu gyur pa'o/ /byang chub sems dpa' rnams ni sdug bsngal gyis mnar ba rnams la skyabs su gyur pa'o/ /byang chub sems dpa' rnams ni 'gro ba</text></item>
<item><p>339b2</p><section>phal chen</section><text>thams cad yongs su bsrung ba'i phyir gnas su gyur pa'o/ /byang chub sems dpa' rnams ni 'jigs pa sna tshogs kyis gtses pa rnams la dpung gnyen du gyur pa'o/ /byang chub sems dpa' rnams ni 'gro ba thams cad ngan song gsum du ltung ba las</text></item>
<item><p>339b3</p><section>phal chen</section><text>yongs su rton pa'i phyir rlung gi dkyil 'khor lta bu'o/ /byang chub sems dpa' rnams ni sems can thams cad kyi dge ba'i rtsa ba rnam par 'phel bar byed pas sa lta bu'o/ /byang chub sems dpa' rnams ni bsod nams rin po che'i mdzod mi zad pa'i gtos</text></item>
<item><p>339b4</p><section>phal chen</section><text>dang ldan pas rgya mtsho lta bu'o/ /byang chub sems dpa' rnams ni ye shes kyi 'od kyis snang bar byed pa'i phyir nyi ma lta bu'o/ /byang chub sems dpa' rnams ni dge ba'i rtsa bas shin tu mtho bas ri rab lta bu'o/ /byang chub sems dpa' rnams ni snying po byang</text></item>
<item><p>339b5</p><section>phal chen</section><text>chub tu ye shes kyi zla ba 'char bar 'gyur ba'i phyir zla ba lta bu'o/ /byang chub sems dpa' rnams ni bdud kyi sde thams cad rab tu 'joms pas dpa' bor gyur pa'o/ /byang chub sems dpa' rnams ni rang byung gi chos kyi grong khyer du phyin par byed pas rtul</text></item>
<item><p>339b6</p><section>phal chen</section><text>phod pa lta bu'o/ /byang chub sems dpa' rnams ni sems can thams cad kyi bag la byams pa'i rlan yongs su skem pas me lta bu'o/ /byang chub sems dpa' rnams ni chos kyi sprin rgya chen po'i char mngon par 'bebs pas sprin lta bu'o/ /byang chub sems</text></item>
<item><p>339b7</p><section>phal chen</section><text>dpa' rnams ni sems can gyi dbang po dad pa la pa'i myu gu rnam par 'phel bar byed pas char pa lta bu'o/ /byang chub sems dpa' rnams ni chos rgya mtsho'i 'gram yongs su ston pas mnyan pa lta bu'o/ /byang chub sems dpa' rnams ni</text></item>
<item><p>340a1</p><section>phal chen</section><text>sems can thams cad 'khor ba'i rgya mtsho las yang dag par sgrol ba'i phyir zam pa lta bu'o/ /byang chub sems dpa' rnams ni sems can thams cad kyis mngon par bgrod par bya ba'i phyir mu stegs lta bu'o/ /de ltar dra byi la'i sprin</text></item>
<item><p>340a2</p><section>phal chen</section><text>gyis tshong dpon gyi bu nor mdun du 'dug ste/ tshig gi rgyud de dag gis byang chub sems dpa' rnams la yongs su bsngags pa byas nas/ tshong dpon gyi bu nor la legs so zhes bsngags so/ /de ltar de byang chub sems dpa'</text></item>
<item><p>340a3</p><section>phal chen</section><text>yang dag par dga' bar bya ba'i phyir tshig brjod pa'i tshe/ kha'i sgo nas 'od 'phro ba'i phung po rnam pa 'di lta bu byung ste/ 'od 'phro ba'i phung po des stong gsum gyi 'jig rten gyi khams rgyas par gang bar gyur nas/ lha dang lha rdzu 'phrul chen po'am/</text></item>
<item><p>340a4</p><section>phal chen</section><text>klu dang klu rdzu 'phrul chen po 'am/ gnod sbyin dang gnod sbyin rdzu 'phrul chen po'am/ dri za dang dri za rdzu 'phrul chen po'am/ lha ma yin dang lha ma yin rdzu 'phrul chen po'am/ nam mkha' lding dang nam mkha' lding rdzu 'phrul chen po'am/ mi'am ci dang</text></item>
<item><p>340a5</p><section>phal chen</section><text>mi'am ci rdzu 'phrul chen po'am/ lto 'phye chen po dang lto 'phye chen po rdzu 'phrul chen po'am/ mi dang mi rdzu 'phrul chen po'am/ mi ma yin pa dang mi ma yin pa rdzu 'phrul chen po'am/ tshangs pa dang tshangs pa rdzu 'phrul chen po'am/ sems can</text></item>
<item><p>340a6</p><section>phal chen</section><text>gang sus mthong yang rung ste/ snang ba des yongs su snang bar byas pa de dag dra byi la sprin gyi drung du 'ongs so/ /de nas de ltar dra byi la sprin gyis bsam pa byin gyis brlabs shing thal mo sbyar te/ gnas pa lus dang sems sim par gyur pa/ dga' ba rgya</text></item>
<item><p>340a7</p><section>phal chen</section><text>chen po skyes pa/ sri zhu chen po la gnas pa/ nga rgyal gyi rgyal mtshan bcom pa/ g.yo rgyu dang bral ba/ dbang po rnam par dang bar gyur pa de dag la dra byi la'i sprin gyis chos kyi rnam grangs yi ge'i 'khor lo'i rgyud kyi rgyan ces bya ba de nyid rgya cher yang dag par</text></item>
<item><p>340b1</p><section>phal chen</section><text>bstan te/ khong du chud pa dang rtogs pa dang shes pa dang rig par byas so/ /de thos nas kyang de dag thams cad bla na med pa yang dag par rdzogs pa'i byang chub las phyir mi ldog par gyur to/ /de nas de'i phyir chos kyi stan la 'dug nas/ tshong dpon</text></item>
<item><p>340b2</p><section>phal chen</section><text>gyi bu nor la 'di skad ces smras so/ /rigs kyi bu kho bo ni dbyangs dang ldan pa'i gzungs thob pa ste/ de'i mthus kho bo stong gsum gyi stong chen po'i 'jig rten gyi khams 'di lha rnams kyi lha'i skad kyang shes so/ /de bzhin du klu dang gnod sbyin dang /</text></item>
<item><p>340b3</p><section>phal chen</section><text>dri za dang / lha ma yin dang nam mkha' lding dang mi'am ci dang / lto 'phye chen po dang / mi dang mi ma yin pa dang / tshangs pa rnams kyi tshangs pa'i skad kyang shes so/ /lha rnams kyi lha'i skad sna tshogs kyang shes so/ /de bzhin du klu dang gnod</text></item>
<item><p>340b4</p><section>phal chen</section><text>sbyin dang dri za dang / lha ma yin dang nam mkha' lding dang mi'am ci dang / lto 'phye chen po dang / mi dang mi ma yin pa dang / tshangs pa rnams kyi tshangs pa'i skad sna tshogs kyang shes so/ /lha rnams kyi lha'i skad gcig pa yang shes so/ /</text></item>
<item><p>340b5</p><section>phal chen</section><text>de bzhin du klu dang gnod sbyin dang dri za dang / lha ma yin dang nam mkha' lding dang mi'am ci dang / lto 'phye chen po dang / mi dang mi ma yin pa dang / tshangs pa rnams kyi tshangs pa'i skad gcig pa yang shes so/ /lha rnams kyi lha'i skad tha</text></item>
<item><p>340b6</p><section>phal chen</section><text>dad pa yang shes so/ /de bzhin du klu dang gnod sbyin dang dri za dang lha ma yin dang / nam mkha' lding dang mi'am ci dang / lto 'phye chen po dang mi dang mi ma yin pa dang / tshangs pa rnams kyi tshangs pa'i skad tha dad pa yang shes so/ /byol song gi</text></item>
<item><p>340b7</p><section>phal chen</section><text>skye gnas su skyes pa'i sems can rnams kyi brda dang skad dang ming tha dad pa'ang shes so/ /sems can dmyal ba pa'i sems can rnams kyi skad dang / ming rnams kyang shes so/ /gshin rje'i 'jig rten pa'i sems can rnams kyi skad dang ming</text></item>
<item><p>341a1</p><section>phal chen</section><text>rnams kyang shes so/ /'phags pa'i skad dang ming rnams kyang shes so/ /'phags pa ma yin pa'i skad dang ming rnams shes so/ /byang chub sems dpa' rnams kyi tshig dang brda dang / nges pa'i ngag sems can</text></item>
<item><p>341a2</p><section>phal chen</section><text>gyi bsam pa bzhin du 'byung ba yang shes so/ /sems kyi skad cig re re la yang dus gsum du gshegs pa'i de bzhin gshegs pa rnams kyi dbyangs kyi yan lag dang gsung rgya mtsho sems can thams cad kyi ming dang gtam gyi sgra dang / tshig tu</text></item>
<item><p>341a3</p><section>phal chen</section><text>ldan pa yang rtogs shing khong du chud do/ /ji ltar stong gsum gyi stong chen po'i 'jig rten gyi khams 'di'i sems can rnams kyi brda dang nges pa'i tshig dang skad dang ming rgya mtsho la 'jug cing shes pa de bzhin du shar phyogs kyi 'jig rten gyi khams bye ba</text></item>
<item><p>341a4</p><section>phal chen</section><text>khrag khrig brgya stong tshad med pa/ grangs med pa/ bsam gyis mi khyab pa/ mtshungs pa med pa/ kun tu mtha' yas pa mu med pa/ sa mtshams med pa gzhal du med pa/ brjod du med pa'i yang brjod du med pa dang / de bzhin du lho phyogs dang / nub phyogs</text></item>
<item><p>341a5</p><section>phal chen</section><text>dang byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang steng gi phyogs kyi 'jig rten gyi khams bye ba khrag khrig brgya stong</text></item>
<item><p>341a6</p><section>phal chen</section><text>tshad med pa nas brjod du med pa'i yang brjod du med pa'i bar gyi sems can rnams kyi brda dang / nges pa'i tshig dang skad dang ming rgya mtsho thams cad la 'jug cing shes te/ 'di ltar lha rnams kyi lha'i skad kyang shes so/ /tshangs pa rnams</text></item>
<item><p>341a7</p><section>phal chen</section><text>kyi tshangs pa'i skad kyi bar du'ang shes so/ /rigs kyi bu kho bos ni byang chub sems dpa' rnams kyi gzungs snang ba dbyangs dang ldan pa 'di shes par zad na/ kho bos byang chub sems dpa' 'gro ba sna tshogs kyi brda'i rnam pa rgya mtsho</text></item>
<item><p>341b1</p><section>phal chen</section><text>la zhugs pa de dag dang / 'gro ba sna tshogs kyi skad dang / ming rgya mtsho la zhugs pa de dag dang / 'gro ba sna tshogs kyi ming shin tu bstan pa ming rgya mtsho la zhugs pa de dag dang 'gro ba sna tshogs kyi brjod pa rab tu bkod pa dang / rnam par spyod pa rgya</text></item>
<item><p>341b2</p><section>phal chen</section><text>mtsho la zhugs pa de dag dang / tshig thams cad kyi mtshams sbyar ba rgya mtsho la zhugs pa de dag dang / tshig lhur blangs te bstan pa rgya mtsho la zhugs pa de dag dang / dus gsum gyi dmigs pa thams cad dmigs pa gcig tu rnam</text></item>
<item><p>341b3</p><section>phal chen</section><text>par spyod pa rgya mtsho gang chen mtsho la zhugs pa de dag dang / tshig gis brtsegs te bstan pa rgya mtsho la zhugs pa de dag dang / tshig gnyis nas brtsegs te bstan pa rgya mtsho la zhugs pa de dag dang / tshig rab tu phye ste bstan pa rgya mtsho la zhugs</text></item>
<item><p>341b4</p><section>phal chen</section><text>pa de dag dang / chos thams cad rab tu dbye bas 'dul ba'i tshul bstan pa rgya mtsho la zhugs pa de dag dang / 'gro ba thams cad kyi skad rgya mtsho la zhugs pa de dag dang / dbyangs kyi dkyil 'khor rnam par dag pa'i rgyan thams cad la zhugs pa de dag</text></item>
<item><p>341b5</p><section>phal chen</section><text>dang / yi ge'i 'khor lo'i mthar phyin par bya bas rab tu dbye ba las byung ba de dag gi spyod pa shes pa'am/ yon tan brjod par nus re skan/ /song rigs kyi bu lho phyogs kyi rgyud 'di nyid na yul nags tshal na gnas pa zhes bya ba yod de/ de na tshong</text></item>
<item><p>341b6</p><section>phal chen</section><text>dpon btang brjod ces bya ba 'dug gi de'i gan du song la ji ltar byang chub sems dpas byang chub sems dpa'i spyod pa la brtson par bya ba dang / ji ltar 'byung bar bya ba dang / ji ltar sems nges par bzhag par bya ba dris shig /de nas tshong dpon</text></item>
<item><p>341b7</p><section>phal chen</section><text>gyi bu nor / dra byi la sprin gyi rkang pa gnyis la spyi bos phyag 'tshal te/ chos kyi rim gro byas nas/ dad pa'i mtshan nyid rtsa ba tshugs pa la rab tu brtag pa dang / dge ba'i bshes gnyen las 'ongs pa'i thams cad mkhyen pa</text></item>
<item><p>342a1</p><section>phal chen</section><text>nyid la yang dag par lta zhing gdong mchi mas gang bar ngus te/ dra byi la sprin la lan brgya stong du mar g.yas phyogs su bskor ba byas nas/ yang dang yang bltas te phyag 'tshal zhing dra byi la sprin gyi drung nas song ngo // //</text></item>
<item><p>342a2</p><section>phal chen</section><text>sangs rgyas rmad gcad ces bya ba shin tu rgyas pa chen po'i mdo/ bam po nyi shu dgu pa/ de nas tshong dpon gyi bu nor byang chub sems dpa'i gzungs snang ba dbyangs dang ldan pa'i rgyan de nyid la rjes su bsam pa dang / byang chub sems</text></item>
<item><p>342a3</p><section>phal chen</section><text>dpa'i skad kyi tshul rgya mtsho de nyid la 'jug par bya ba dang / byang chub sems dpa'i tshul phra mo la 'jug pa de nyid rjes su dran par bya ba dang / byang chub sems dpa'i sems rnam par byang bas/ rnam par dag pa de nyid kyi rjes su 'brang bar bya ba dang /</text></item>
<item><p>342a4</p><section>phal chen</section><text>byang chub sems dpa'i dge ba'i rtsa ba'i bag chags bsdu zhing bsgrub pa mngon par bsgrub pa dang / byang chub sems dpa'i yongs su smin par bya ba'i sgo de nyid rnam par sbyang ba dang / byang chub sems dpa' rnams kyi sems can bsdu ba'i ye shes de</text></item>
<item><p>342a5</p><section>phal chen</section><text>nyid shin tu byang bar bya ba dang / byang chub sems dpa'i bsam pa'i stobs rnam par dag pa bya ba de nyid brtan par bya ba dang / byang chub sems dpa'i lhag pa'i bsam pa'i stobs de nyid nye bar brtan par bya ba dang / byang chub sems dpa'i mos pa'i rgyud de nyid</text></item>
<item><p>342a6</p><section>phal chen</section><text>yongs su sbyang ba dang / byang chub sems dpa'i sems de nyid gdon mi za bar dge bar bsam pa dang byang chub sems dpa'i yi dam chen po de nyid mthar phyin par byed cing / tshong dpon gyi bu nor yi dam la brtan zhing smon lam gyi sems kyis</text></item>
<item><p>342a7</p><section>phal chen</section><text>yongs su skyo ba med pa'i rgyud kyi rgyan dang ldan pa/ phyir mi ldog pas rnam par gnon pa'i brtson 'grus can/ yid kyis brtul ba las mi zlogs pa/ dad pa mi 'phrogs pa'i stobs dang ldan pa/ rdo rje mthu bo che mi phyed pa'i sems dang ldan pa dge</text></item>
<item><p>342b1</p><section>phal chen</section><text>ba'i bshes gnyen thams cad kyi gdams ngag 'thun par len pa/ shes rab kha ma bab pa'i yul dang ldan pa/ sgo kun nas rnam par dag pa la mngon du gyur pa/ ye shes rnam par dag pa'i spyod yul thogs pa med pa kun tu lta ba'i ye shes kyi tshul snang ba dang ldan pa/</text></item>
<item><p>342b2</p><section>phal chen</section><text>sa'i gzungs kun nas snang ba rab tu thob pa/ chos kyi dbyings kyi gzhi'i bye brag la mngon sum du gyur pa'i sems dang ldan pa/ gzhi kun la rten pa'i rgyan rnam par dag pa'i rang bzhin rnam par dmigs pa gnas pa med pa dang / bdag gi med pa dang gnyis</text></item>
<item><p>342b3</p><section>phal chen</section><text>su med pa'i spyod yul la rab tu brtson pa/ 'du shes thams cad las 'da' bar byed pa'i ye shes kyi sgo rnam par dag pa/ chos kyi phyogs dang gzhi tha dad pa'i phyogs la so sor rtog pa med pa 'jig rten gyi gzhi dang phyogs kyi bye brag las phyir mi ldog pa/ chos</text></item>
<item><p>342b4</p><section>phal chen</section><text>kyi gzhi dang phyogs kyi bye brag las phyir mi ldog pa sangs rgyas kyi phyogs dang gzhi tha dad pa mthong ba dang / rnam par rig par bya ba la gzhol ba/ dus kyi phyogs dang gzhi'i bye brag khong du chud pa'i ye shes can/ chos kyi 'khor lo yid du 'ong bas yang dag par bsgrubs</text></item>
<item><p>342b5</p><section>phal chen</section><text>pa'i blo dang / ye shes kun nas snang ba'i ting nge 'dzin gyi rnam par snang bas sems gsal bar byas pa/ yid kyi yul lus kun dang ldan pa'i sa la zhugs pa de bzhin gshegs pa'i ye shes snang bas rgyud shin tu snang bar byas pa/ thams cad mkhyen pa</text></item>
<item><p>342b6</p><section>phal chen</section><text>nyid du dad pa'i dpa' rlabs kyi shugs kyis rab tu rlob pa/ sangs rgyas kyi chos la mos pa'i shugs dang 'bral ba med pa de bzhin gshegs pa'i byin gyi rlabs kyis byin du brlabs pa/ sangs rgyas thams cad rang gi sems kyi rgyud khong du chud pa'i 'od kyis</text></item>
<item><p>342b7</p><section>phal chen</section><text>snang bar gyur pa/ 'jig rten gyi khams kyi dra ba thams cad rang gi lus kyis rgyas par dgang ba'i smon lam dang chos kyi dbyings thams cad rang gi lus su yang dag par bsdu ba dang / mngon par bsgrub pa la brtson pa/ de mthar gyis song song ste/ lo</text></item>
<item><p>343a1</p><section>phal chen</section><text>bcu gnyis kyis yul nags tshal na gnas par phyin nas/ des tshong dpon btang brjod de btsal btsal te mthong ngo / /mthong nas kyang lus thams cad kyis phab ste/ phyag 'tshal nas mdun du 'dug ste/ thal mo sbyar nas 'di skad ces</text></item>
<item><p>343a2</p><section>phal chen</section><text>smras so/ /'phags pa bdag de ring dge ba'i bshes gnyen dang mjal bar gyur pa ni bdag gis 'thob par bgyi ba legs par thob bo/ /de ci'i slad du zhe na/ dge ba'i bshes gnyen rnams ni mthong bar dka' ba'o/ /'byung bar dka' ba'o/ /mjal bar dka'</text></item>
<item><p>343a3</p><section>phal chen</section><text>ba'o/ /bgrod par dka' ba'o/ /bsnyen bkur bgyi bar dka' ba'o/ /mnyes par bgyi bar dka' ba'o/ /'grogs par dka' ba'o/ /rim gro bgyi bar dka' ba'o/ /dge ba'i bshes gnyen rnams ni rjes su 'brang bar dka' ba lags na/ de lta bu'i dge</text></item>
<item><p>343a4</p><section>phal chen</section><text>ba'i bshes gnyen dang 'grogs pa de ring bdag gis thob par gyur to/ /'phags pa bdag gis 'di lta ste/ sangs rgyas thams cad bsnyen bkur ba dang / sangs rgyas thams cad la rim gro bgyi ba dang / sangs rgyas thams cad kyi zhal blta ba dang /</text></item>
<item><p>343a5</p><section>phal chen</section><text>sangs rgyas thams cad rnam par dmigs par bgyi ba dang / sangs rgyas thams cad dang mnyam pa nyid thob par bgyi ba dang / sangs rgyas thams cad kyi smon lam khong du chud par bgyi ba dang / sangs rgyas thams cad kyi smon lam yongs su rdzogs par bgyi ba dang /</text></item>
<item><p>343a6</p><section>phal chen</section><text>sangs rgyas thams cad kyi yang dag par bsgrub pa'i ye shes snang bar bgyi ba dang / sangs rgyas thams cad rang gi lus su mngon par bsgrub pa dang / sangs rgyas thams cad kyis yang dag par bsgrubs pa rang gi spyod pa mngon par bsgrub par bgyi ba dang / sangs</text></item>
<item><p>343a7</p><section>phal chen</section><text>rgyas thams cad kyi rnam par 'phrul pa mngon sum du rtogs par bgyi ba dang / sangs rgyas thams cad kyi stobs dang mi bsnyengs pa yongs su dag par bgyi ba dang / sangs rgyas thams cad kyi chos bstan pa mnyan pas mi ngoms par bgyi ba dang / sangs</text></item>
<item><p>343b1</p><section>phal chen</section><text>rgyas thams cad kyi chos bstan pa mnyan cing blang bar bgyi ba dang / sangs rgyas thams cad kyi chos bstan pa yang dag par gzung bar bgyi ba dang / sangs rgyas thams cad kyi chos bstan pa rnam par dbye bar bgyi ba dang / sangs rgyas thams cad kyi chos</text></item>
<item><p>343b2</p><section>phal chen</section><text>bstan pa yongs su gzung ba dang / byang chub sems dpa' thams cad dang / tshul gcig tu 'gyur bar bgyi ba dang / byang chub sems dpa' thams cad dang skal ba mnyam par bgyi ba dang / byang chub sems dpa' thams cad kyi spyod pa yongs</text></item>
<item><p>343b3</p><section>phal chen</section><text>su dag par bgyi ba dang / byang chub sems dpa' thams cad kyi pha rol tu phyin pa yongs su rdzogs par bgyi ba dang / byang chub sems dpa' thams cad kyi smon lam mngon par bsgrub pa rnam par dag par bgyi ba dang byang chub sems dpa' thams</text></item>
<item><p>343b4</p><section>phal chen</section><text>cad kyi sangs rgyas kyi byin gyi rlabs kyi mdzod rab tu thob par bgyi ba dang / byang chub sems dpa' thams cad kyi chos kyi gter dang mdzod mi zad pa'i ye shes snang ba thob par bgyi ba dang / byang chub sems dpa' thams cad kyi ting</text></item>
<item><p>343b5</p><section>phal chen</section><text>nge 'dzin gyi gter dang mdzod khong du chud par bgyi ba dang / byang chub sems dpa' thams cad kyi mdzod tshad med pa mngon par bsgrub pa dang / byang chub sems dpa' thams cad kyi snying rje chen po'i gter dang mdzod sems can 'dul ba'i mthar</text></item>
<item><p>343b6</p><section>phal chen</section><text>phyin par bgyi ba dang / byang chub sems dpa' thams cad kyi rnam par 'phrul ba'i gter dang mdzod rnam par dmigs par bgyi ba dang / byang chub sems dpa' thams cad kyi dbang gi gter dang / mdzod rang gi sems kyis dbang du bgyi ba dang / byang</text></item>
<item><p>343b7</p><section>phal chen</section><text>chub sems dpa' thams cad kyi rnam par dag pa'i gter dang / mdzod rnam pa thams cad du brgyan par bgyi ba'i slad du bla na med pa yang dag par rdzogs pa'i byang chub tu sems bskyed nas/ 'phags pa de lta bu'i sems kyis bdag 'dir mchis so/ /</text></item>
<item><p>344a1</p><section>phal chen</section><text>bsam pa de lta bu dang yid la smon pa de lta bu dang / mngon par dga' ba de lta bu dang / sems pa de lta bu dang / gdon mi 'tshal bar bsgrub par bsam pa de lta bu dang / /spyod yul mngon du bgyi ba de lta bu dang / tshul</text></item>
<item><p>344a2</p><section>phal chen</section><text>khong du chud par bgyi ba la mos pa de lta bu dang / rnam par dag pa la gzhol ba de lta bu dang / rnam par dpyod pa'i bsam pa de lta bu dang / rab tu gzhol ba'i sems de lta bu dang / dge ba'i sbyor ba de lta bu dang / mngon du 'gyur ba'i dbang po de lta bus bdag</text></item>
<item><p>344a3</p><section>phal chen</section><text>'dir mchis te/ 'phags pa ni byang chub sems dpa' rnams la gdams ngag dang / rjes su ston pa mdzad cing tshul ni nye bar ston pa mdzad/ rtogs par bgyi ba ni snang bar mdzad/ lam ni bstan par mdzad/ mu stegs la ni 'jog par mdzad/</text></item>
<item><p>344a4</p><section>phal chen</section><text>chos kyi sgo ni rnam par 'byed pa mdzad/ the tsom ni yongs su gcod par mdzad/ nem nur ni sel bar mdzad/ yid gnyis kyi zug rngu ni 'byin par mdzad/ dogs pa'i dri ma ni sbyong bar mdzad/ sems kyi thibs po ni snang bar mdzad/ sems kyi dri ma ni</text></item>
<item><p>344a5</p><section>phal chen</section><text>yongs su sel bar mdzad/ sems kyi rgyud ni rab tu dang bar mdzad/ sems kyi g.yo sgyu ni yongs su sel bar mdzad/ sems kyi gdung ba ni yongs su sim par mdzad/ 'khor ba las ni sems rnam par bzlog par mdzad/ mi dge ba'i las ni phyir bzlog</text></item>
<item><p>344a6</p><section>phal chen</section><text>par mdzad/ sems can dmyal ba las ni ldog par mdzad/ gnas dang ni dbral bar mdzad/ mngon par zhen pa las ni gyen du bskyod pa mdzad/ chags pa thams cad las ni yongs su 'grel ba mdzad/ thams cad mkhyen pa nyid du ni bsgrub pa mdzad/ chos kyi grong khyer du 'jug par bgyi ba'i</text></item>
<item><p>344a7</p><section>phal chen</section><text>glad du ni mngon du gyur par mdzad/ snying rje chen po la ni rab tu bsgrub pa mdzad/ byams pa chen po la ni rab tu gzhog pa mdzad/ byang chub sems dpa'i spyod pa la ni rab tu sbyor ba mdzad/ ting nge 'dzin gyi sgo bsgom pa la ni 'dzud pa mdzad/ rtogs par 'gyur ba'i sgo la ni</text></item>
<item><p>344b1</p><section>phal chen</section><text>gnas par mdzad/ rang bzhin nges par rtogs pa la ni gzhag par mdzad/ stobs dang ldan pas ni khyab par mdzad/ 'gro ba thams cad mnyam pa nyid du ni sems rnam par dbye ba mdzad do/ /zhes thos na/ 'phags pa'i ji ltar byang chub sems dpas byang</text></item>
<item><p>344b2</p><section>phal chen</section><text>chub sems dpa'i spyod pa la brtson par bgyi/ ji ltar sbyar bar bgyi/ ji ltar brtson par bgyis na/ byang chub sems dpa'i spyod pa'i dkyil 'khor rnam par dag par 'gyur ba bdag la bstan du gsol/ de nas tshong dpon btang brjod kyis de'i tshe byang chub sems dpa'i</text></item>
<item><p>344b3</p><section>phal chen</section><text>ting nge 'dzin gyi sgo sangs rgyas kyi zhing thams cad yang dag par 'du ba zhes bya ba gzungs kyi sgo klong mtha' yas pa sngon du 'gro ba la/ sngon gyi dge ba'i rtsa ba'i shugs dang / de bzhin gshegs pa'i byin gyi rlabs dang / 'jam dpal gzhon nur</text></item>
<item><p>344b4</p><section>phal chen</section><text>gyur pas yang dag par bsams shing ye shes snang ba nye bar bsgrubs pas snyoms par zhugs so/ /tshong dpon btang brjod de ltar snyoms par zhugs ma thag tu gzugs kyi lus yongs su dag pa rnam pa 'di lta bur gnas par gyur te/ lus yongs su dag</text></item>
<item><p>344b5</p><section>phal chen</section><text>pa de'i mthus phyogs bcu'i sangs rgyas bcom ldan 'das sangs rgyas kyi zhing bcu'i rdul shin tu phra ba snyed sangs rgyas kyi zhing yongs su dag pa dang bcas/ 'khor gyi dkyil 'khor dang bcas/ 'od rnam par dag pa dang bcas/ sngon spyod pa la</text></item>
<item><p>344b6</p><section>phal chen</section><text>zhugs pa dang bcas/ sangs rgyas kyi rnam par 'phrul pa dang bcas/ smon lam gyi tshogs dang bcas/ spyod pa dang 'byung ba'i rgyan rnam par dag pa dang bcas/ mngon par rdzogs par 'tshang rgya ba yongs su ston pa dang bcas/ chos kyi 'khor</text></item>
<item><p>344b7</p><section>phal chen</section><text>lo shin tu ston pa dang bcas/ sems can yongs su smin par mdzad pa dang bcas/ chos kyi mu'i mthar thug pa dang bcas par kun kyang lus kyi khongs su chud cing 'dus par snang ste/ de dag kyang phan tshun ma 'dres pa dang / phan tshun mchod</text></item>
<item><p>345a1</p><section>phal chen</section><text>pa dang / phan tshun shin tu rnam par phye ba dang / phan tshun shin tu rnam par gnas pa dang / tshul sna tshogs su zhugs pa dang yang dag pa ji lta ba bzhin du rnam par dmigs pa dang / sangs rgyas kyi zhing rgyan sna tshogs can mnga'</text></item>
<item><p>345a2</p><section>phal chen</section><text>ba dang / byang chub sems dpa'i 'khor gyi dkyil 'khor sna tshogs kyi rgyan dang ldan pa dang / sangs rgyas kyi rnam par 'phrul pa sna tshogs yongs su ston par snang ngo / /theg pa sna tshogs rnam par dgod pa mdzad pa dang / smon lam gyi sgo sna tshogs yongs su</text></item>
<item><p>345a3</p><section>phal chen</section><text>brjod pa dang / 'jig rten gyi khams la la na ni dga' ldan gyi pho brang du skyes shing sangs rgyas kyi 'phrin las thams cad mdzad par snang ngo / /la la na ni dga' ldan gyi pho brang nas 'pho ba dang / la la na ni yum gyi sku na bzhugs shing rnam par 'phrul pa sna tshogs</text></item>
<item><p>345a4</p><section>phal chen</section><text>yongs su ston pa dang / la la na ni skye ba dang / la la na ni byis pa'i rtsed mo ston pa mdzad pa dang / la la na ni btsun mo'i 'khor gyi nang na bzhugs pa dang / la la na ni mngon par 'byung ba dang / la la na ni snying po byang chub tu gshegs te/ rnam par 'phrul pa'i rgyan</text></item>
<item><p>345a5</p><section>phal chen</section><text>chen pos bdud kyi sde pham par mdzad pa dang / la la na ni lha dang klu dang / gnod sbyin dang / dri zas yongs su bskor cing tshangs pa'i dbang pos chos kyi 'khor lo bskor bar gsol ba gdab pa dang / la la na ni chos kyi 'khor lo bskor ba mdzad pa dang / la la na</text></item>
<item><p>345a6</p><section>phal chen</section><text>ni sems can thams cad kyi gnas na bzhugs pa dang / la la na ni yongs su mya ngan las 'da' bar snang ngo / /'jig rten gyi khams la la na ni de bzhin gshegs pa mya ngan las 'das pa rnams kyis ring bsrel rnam par dgod par snang ngo / /sangs rgyas</text></item>
<item><p>345a7</p><section>phal chen</section><text>kyi zhing la la na ni lha dang mi rnams de bzhin gshegs pa'i mchod rten la rgyan gyis klubs pa byed par snang ste/ sangs rgyas bcom ldan 'das de dag gis sems can gyi ris rnam pa tha dad pa dang / sems can gyi 'jig rten gyi rnam pa tha dad pa dang / sems</text></item>
<item><p>345b1</p><section>phal chen</section><text>can gyi lam rnam pa tha dad pa dang / sems can gyi skyes gnas rnam pa tha dad pa dang / sems can gyi tshogs rnam pa tha dad pa dang / sems can gyi dge ba'i rtsa ba'i rgyud rnam pa tha dad pa dang / sems can gyi lam gyi rgyud rnam pa tha dad pa dang / sems can gyi bsam pa'i rgyud rnam pa tha dad pa dang /</text></item>
<item><p>345b2</p><section>phal chen</section><text>sems can gyi mos pa'i rgyud rnam pa tha dad pa dang / sems can gyi dbang po'i rgyud rnam pa tha dad pa dang / dus kyi rgyud rnam pa tha dad pa dang / sems can gyi las kyi bye brag rnam pa tha dad pa dang / sems can gyi las mi mthun pa rnam par tha dad pa dang /</text></item>
<item><p>345b3</p><section>phal chen</section><text>sems can gyi 'jig rten rnam par dbye ba rnam pa tha dad pa dang / sems can gyi tshul lam dang spyod pa rnam pa tha dad pa la rnam par spyod pa dang / sems can rgya mtsho bsam pa dang sbyor ba'i rnam pa tha dad pa dang dbang po mi mthun pa sna tshogs rnam par dag pa dang /</text></item>
<item><p>345b4</p><section>phal chen</section><text>nyon mongs pa dang / bag chags sna tshogs bag la nyal bar gyur pa'i sems can 'byam klas pa rnams la sangs rgyas kyi rnam par 'phrul pa rnam pa sna tshogs yongs su bstan pa dang / yul sna tshogs kyi nges pa'i tshig dang / dbyangs kyi yan lag dang gsung</text></item>
<item><p>345b5</p><section>phal chen</section><text>rnam pa sna tshogs su bsgrubs pa dang / mdo sde sna tshogs kyi tshul rab tu brjod pa dang / gzungs kyi sgo rnam pa tha dad pa'i rgyud dang so so yang dag par rig pa'i tshul gyi gzhung sna tshogs dang / 'phags pa'i bden pa'i ming rgya mtsho'i rgyud rnam pa sna tshogs</text></item>
<item><p>345b6</p><section>phal chen</section><text>dang / sangs rgyas kyi khyu mchog dang seng ge'i nga ro rab tu bsgrags pa dang / sems can gyi dge ba'i rtsa ba sna tshogs bstan pa'i cho 'phrul yongs su bstan pa dang / dran pa'i sgo sna tshogs can shin tu bstan pa'i rnam par 'phrul pa dang / byang chub sems</text></item>
<item><p>345b7</p><section>phal chen</section><text>dpa' lung bstan pa'i seng ge'i nga ro sna tshogs dang / de bzhin gshegs pa'i chos kyi 'khor lo'i mthu phyung ba rnam pa sna tshogs kyi 'khor gyi dkyil 'khor mtha' dang dbus med pa mtha' yas par rnam par tha dad pa phan tshun mchod pa dang / rnam par dag pa'i 'khor</text></item>
<item><p>346a1</p><section>phal chen</section><text>gyi dkyil 'khor sna tshogs yangs pa dang / 'khor gyi dkyil 'khor shin tu phra bar 'dus pa dang / dpag tshad gcig gi tshad tsam dang / dpag tshad bcu'i tshad tsam dang / dpag tshad brgya'i tshad tsam nas/ 'khor gyi dkyil 'khor</text></item>
<item><p>346a2</p><section>phal chen</section><text>'jig rten gyi khams sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi tshad tsam du sangs rgyas bcom ldan 'das de dag gis/ de bzhin gshegs pa'i gsung dbyangs kyi yan lag dang / sgra skad thams cad</text></item>
<item><p>346a3</p><section>phal chen</section><text>kyi rjes su 'gro bas chos ji snyed du bstan pa de dag thams cad kyang / tshong dpon gyi bu nor thos so blangs so/ /yang dag par bzung ngo bsams so/ /sangs rgyas kyi rnam par 'phrul pa de dag kyang mthong ngo / /byang chub</text></item>
<item><p>346a4</p><section>phal chen</section><text>sems dpa'i ting nge 'dzin gyi khyu mchog gi mthu phyung ba de dag kyang mthong ngo / /de nas tshong dpon btang brjod dran zhing shes bzhin du ting nge 'dzin de las langs nas tshong dpon gyi bu nor la 'di skad ces smras so/ /rigs kyi bu kho bo ni de</text></item>
<item><p>346a5</p><section>phal chen</section><text>bzhin gshegs pa'i rnam par thar pa thogs pa med pa'i rgyan ces bya ba yongs su blangs shing 'dzin pa ste/ rigs kyi bu de ltar kho bo de bzhin gshegs pa'i rnam par thar pa thogs pa med pa'i rgyan de la rtog cing dpyod pa'i tshe/ shar phyogs kyi 'jig</text></item>
<item><p>346a6</p><section>phal chen</section><text>rten gyi khams 'dzam bu chu klung gi mdog dang ldan pa na/ de bzhin gshegs pa dgra bcom pa yang dag par rdzogs pa'i sangs rgyas skar ma'i dbang phyug rgyal po zhes bya ba byang chub sems dpa' rnam par snang ba'i snying po la sogs pa/ byang chub sems</text></item>
<item><p>346a7</p><section>phal chen</section><text>dpa'i 'khor gyi dkyil 'khor thams cad dang thabs gcig tu bzhugs pa'ang mig lam du snang ngo / /lho phyogs kyi 'jig rten gyi khams stobs thams cad kyi shugs dang ldan pa na/ de bzhin gshegs pa dgra bcom pa yang dag par rdzogs pa'i sangs rgyas spos kun</text></item>
<item><p>346b1</p><section>phal chen</section><text>tu rnam par yangs pa zhes bya ba byang chub sems dpa' bsam pa'i rgyal po la pa/ byang chub sems dpa'i 'khor gyi dkyil 'khor thams cad dang thabs gcig tu bzhugs pa'ang mig lam du snang ngo / /nub phyogs kyi 'jig rten gyi khams spos</text></item>
<item><p>346b2</p><section>phal chen</section><text>thams cad kyi 'od dang ldan pa na/ de bzhin gshegs pa dgra bcom pa yang dag par rdzogs pa'i sangs rgyas ri rab mar me'i rgyal po zhes bya ba/ byang chub sems dpa' chags pa med pa'i sems la pa byang chub sems dpa'i 'khor gyi dkyil</text></item>
<item><p>346b3</p><section>phal chen</section><text>'khor thams cad dang / thabs gcig tu bzhugs pa yang mig lam du snang ngo / /byang phyogs kyi 'jig rten gyi khams ngur smrig gi rgyal mtshan na de bzhin gshegs pa dgra bcom pa yang dag par rdzogs pa'i sangs rgyas rdo rje rab tu 'dul ba zhes bya ba</text></item>
<item><p>346b4</p><section>phal chen</section><text>byang chub sems dpa' rdo rje'i gom pas rnam par gnon pa la sogs pa/ byang chub sems dpa'i 'khor gyi dkyil 'khor thams cad dang thabs gcig tu bzhugs pa yang mig lam du snang ngo / /byang shar gyi phyogs mtshams kyi 'jig rten gyi</text></item>
<item><p>346b5</p><section>phal chen</section><text>khams rin po che thams cad rab tu 'bar ba na/ de bzhin gshegs pa dgra bcom pa yang dag par rdzogs pa'i sangs rgyas mi dmigs pa'i spyan rnam par dmigs pa zhes bya ba byang chub sems dpa' dmigs pa med par shin tu sprul ba la</text></item>
<item><p>346b6</p><section>phal chen</section><text>pa/ byang chub sems dpa'i 'khor gyi dkyil 'khor thams cad dang thabs gcig tu bzhugs pa yang mig lam du snang ngo / /shar lho'i phyogs mtshams kyi 'jig rten gyi khams spos kyi 'od zer rab tu snang ba na/ de bzhin gshegs</text></item>
<item><p>346b7</p><section>phal chen</section><text>pa dgra bcom pa yang dag par rdzogs pa'i sangs rgyas spos kyi mar me zhes bya ba byang chub sems dpa' chos kyi dbyings kyi gzhi tha dad pa'i dpal gyi rgyal po la pa byang chub sems dpa'i 'khor gyi dkyil 'khor thams cad dang thabs</text></item>
<item><p>347a1</p><section>phal chen</section><text>gcig tu bzhugs pa'ang mig lam du snang ngo / /lho nub kyi phyogs mtshams kyi 'jig rten gyi khams nyi ma'i 'od gzer ltar snang ba na de bzhin gshegs pa dgra bcom pa yang dag par rdzogs pa'i sangs rgyas sgo kun nas ye shes</text></item>
<item><p>347a2</p><section>phal chen</section><text>rnam par snang ba'i dbyangs zhes bya ba byang chub sems dpa'i me tog gi 'od kun nas 'phro bar gtsug phud rab tu 'phyang ba la sogs pa/ byang chub sems dpa'i 'khor gyi dkyil 'khor thams cad dang thabs gcig tu bzhugs pa'ang mig lam du snang ngo /</text></item>
<item><p>347a3</p><section>phal chen</section><text>nub byang gi phyogs mtshams kyi 'jig rten gyi khams spos kyi rgyan yid du 'ong ba'i dge ba'i snying po na/ de bzhin gshegs pa dgra bcom pa yang dag par rdzogs pa'i sangs rgyas yon tan rgya mtsho tshad med pa'i 'od ces bya ba/ byang chub sems</text></item>
<item><p>347a4</p><section>phal chen</section><text>dpa' lus kyi 'od zer thogs pa med pa'i gzi brjid rgyal po blo gros la pa/ byang chub sems dpa'i 'khor gyi dkyil 'khor thams cad dang thabs gcig tu bzhugs pa'ang mig lam du snang ngo / /'og gi phyogs kyi 'jig rten gyi khams rin po che'i</text></item>
<item><p>347a5</p><section>phal chen</section><text>seng ge snang zhing 'bar ba na/ de bzhin gshegs pa dgra bcom pa yang dag par rdzogs pa'i sangs rgyas 'od zer chos kyi dbyings su snang ba zhes bya ba byang chub sems dpa' chos kyi dbyings 'od 'phro zhing rnam par snang bar byung ba'i blo gros la sogs pa byang chub</text></item>
<item><p>347a6</p><section>phal chen</section><text>sems dpa'i 'khor gyi dkyil 'khor thams cad dang thabs gcig tu bzhugs pa'ang mig lam du snang ngo / /steng gi phyogs kyi 'jig rten gyi khams mtshan gyi 'od rnam par snang ba na/ de bzhin gshegs pa dgra bcom pa yang dag par rdzogs</text></item>
<item><p>347a7</p><section>phal chen</section><text>pa'i sangs rgyas yon tan grags pa thogs pa med pa'i rnam par thar pa'i 'od kyi rgyal po zhes bya ba byang chub sems dpa' stobs dang / brtson 'grus thogs pa med pa'i blo gros la sogs pa/ /byang chub sems dpa'i 'khor gyi dkyil 'khor</text></item>
<item><p>347b1</p><section>phal chen</section><text>thams cad dang thabs gcig tu bzhugs pa'ang mig lam du snang ngo / /rigs kyi bu de ltar de bzhin gshegs pa 'di dag la sogs pa/ phyogs bcu'i de bzhin gshegs pa dgra bcom pa yang dag par rdzogs pa'i sangs rgyas/ sangs rgyas kyi zhing bcu'i</text></item>
<item><p>347b2</p><section>phal chen</section><text>rdul shin tu phra ba snyed mthong yang de bzhin gshegs pa de dag kyang 'dir mi byon/ kho bo yang der 'gro ba med de nam 'dod pa de na bde ba yod pa'i 'jig rten gyi khams na/ de bzhin gshegs pa 'od snang mtha' yas pa bzhugs pa 'ang mthong ngo / /tsan dan</text></item>
<item><p>347b3</p><section>phal chen</section><text>yod pa'i 'jig rten gyi khams na de bzhin gshegs pa 'od snang rdo rje bzhugs pa'ang mthong ngo / /spos dri yod pa'i 'jig rten gyi khams na de bzhin gshegs pa 'od snang rin chen bzhugs pa yang mthong ngo / /pad mo yod pa'i 'jig rten gyi khams na/</text></item>
<item><p>347b4</p><section>phal chen</section><text>de bzhin gshegs pa 'od snang rin chen pad mo bzhugs pa'ang mthong ngo / /gser yod pa'i 'jig rten gyi khams na de bzhin gshegs pa 'od snang zhi ba bzhugs pa'ang mthong ngo / /mngon par dga' ba'i 'jig rten gyi khams na de bzhin gshegs pa mi sgul</text></item>
<item><p>347b5</p><section>phal chen</section><text>ba bzhugs pa'ang mthong ngo / /shin tu brtan pa'i 'jig rten gyi khams na de bzhin gshegs pa seng ge bzhugs pa'ang mthong ngo / /me long gi dkyil 'khor ltar snang ba'i 'jig rten gyi khams na de bzhin gshegs pa blo gros zla ba bzhugs pa yang mthong</text></item>
<item><p>347b6</p><section>phal chen</section><text>ngo / /rin chen dpal gyi dad pas brgyan pa'i 'jig rten gyi khams na de bzhin gshegs pa rnam par snang mdzad bzhugs pa yang mthong ngo / /rigs kyi bu de ltar kho bos ni phyogs gang dang gang na 'jig rten gyi khams gang dang gang gis de bzhin gshegs pa gang</text></item>
<item><p>347b7</p><section>phal chen</section><text>dang gang mthong bar 'dod pa'i de bzhin gshegs pa de dang de dag kyang mthong ngo / /dus gang dang gang du dmigs pa gang dang gang la sngon gyi spyod pa gang dang gang gis de bzhin gshegs pa mthong bar 'dod pa dang / rnam par 'phrul pa gang dang gang gi don dang /</text></item>
<item><p>348a1</p><section>phal chen</section><text>sems can 'dul ba gang dang gang gi don du de bzhin gshegs pa gang dang gang mthong bar 'dod pa'i de bzhin gshegs pa de dang de dag kyang mthong ste/ de bzhin gshegs pa de dag kyang 'dir gshegs pa ma yin/ bdag kyang der phyin</text></item>
<item><p>348a2</p><section>phal chen</section><text>pa ma yin no/ /rigs kyi bu de ltar kho bos de bzhin gshegs pa rnams ga las kyang byon pa med par shes la/ rang gi lus kyang gar yang 'gro ba med par shes pa dang / de bzhin gshegs pa rnams rnam par pa yang rmi lam lta</text></item>
<item><p>348a3</p><section>phal chen</section><text>bur shes la/ rang gi sems rnam par dmigs pa yang rmi lam dang 'dra bar rgyu bar shes pa dang / de bzhin gshegs pa rnams rnam par pa yang gzugs brnyan lta bur shes la rang gi sems rnam par pa yang chu'i snod gsal</text></item>
<item><p>348a4</p><section>phal chen</section><text>ba lta bur shes pa dang / de bzhin gshegs pa rnams rnam par dmigs pa yang sgyu mas byas pa'i gzugs brnyan lta bur shes la rang gi sems rnam par pa yang sgyu ma lta bur shes pa dang / de bzhin gshegs pa'i gsung yang sgra brnyan</text></item>
<item><p>348a5</p><section>phal chen</section><text>ri'i brag cha lta bur brjod par shes la rang gi sems rnam par pa yang sgra brnyan lta bur shes pas byang chub sems dpa' rnams kyi sangs rgyas kyi chos thams cad ni rang gi sems kyi byin gyi rlabs las 'byung ngo / /zhes bya bar rjes su rtogs</text></item>
<item><p>348a6</p><section>phal chen</section><text>shing khong du chud do/ /sangs rgyas kyi zhing yongs su dag pa thams cad kyang rang gi sems kyi byin gyi rlabs so/ /byang chub sems dpa'i spyod pa yang rang gi sems kyi byin gyi rlabs so/ /sems can thams cad yongs su smin par bya</text></item>
<item><p>348a7</p><section>phal chen</section><text>ba dang / gdul ba yang rang gi sems kyi byin gyi rlabs so/ /byang chub sems dpa'i smon lam mngon par bsgrub pa yang rang gi sems kyi byin gyi rlabs so/ /thams cad mkhyen pa nyid kyi grong khyer du phyin par bya ba yang rang gi sems kyi</text></item>
<item><p>348b1</p><section>phal chen</section><text>byin gyi rlabs so/ /rnam par thar pa bsam gyis mi khyab pas rnam par rtse ba yang rang gi sems kyi byin gyi rlabs so/ /sangs rgyas kyi byang chub tu mngon par rdzogs par 'tshang rgya ba yang rang gi sems kyi byin gyi rlabs so/ /chos kyi</text></item>
<item><p>348b2</p><section>phal chen</section><text>dbyings kun nas 'dus par khyu mchog gi mthu dbyung zhing rnam par 'phrul pa yang rang gi sems kyi byin gyi rlabs so/ /bskal pa thams cad shin tu phra bar bsdu ba'i ye shes kyang rang gi sems kyi byin gyi rlabs so/ /zhes bya bar khong du chud</text></item>
<item><p>348b3</p><section>phal chen</section><text>cing rjes su rtogs so/ /rigs kyi bu de la kho bo 'di snyam du sems te/ dge ba'i rtsa ba thams cad kyis ni rang gi sems nyid nye bar brtan par bya'o/ /chos kyi sprin gyis ni rang gi sems nyid yongs su brlan par bya'o/ /sgrib pa'i chos rnams</text></item>
<item><p>348b4</p><section>phal chen</section><text>las ni rang gi sems nyid yongs su sbyang bar bya'o/ /brtson 'grus kyis ni rang gi sems nyid brtan par bya'o/ /bzod pas ni rang gi sems nyid mnyam par bya'o/ /ye shes khong du chud par bya ba la ni rang gi sems nyid gzhol</text></item>
<item><p>348b5</p><section>phal chen</section><text>bar bya'o/ /shes rab kyis ni rang gi sems nyid yongs su sbyang bar bya'o/ /dbang rnams la ni rang gi sems nyid mngon par bsgrub par bya'o/ /sangs rgyas dang mnyam pa nyid la ni rang gi sems nyid rgyas par bya'o/ /de bzhin</text></item>
<item><p>348b6</p><section>phal chen</section><text>gshegs pa'i stobs bcus ni rang gi sems nyid snang bar bya'o snyam mo/ /rigs kyi bu kho bo ni de bzhin gshegs pa'i rnam par thar pa thogs pa med pa'i rgyan 'di shes te/ blangs shing yongs su 'dzin par zad na/ kho bos byang chub sems</text></item>
<item><p>348b7</p><section>phal chen</section><text>dpa' chags pa med pa'i sems dang ldan pa chags pa med pa rnam par spyod pa'i spyod yul dang ldan pa/ da ltar byung ba'i sangs rgyas thams cad mngon sum du bzhugs pa'i ting nge 'dzin rab tu thob pa/ mya ngan las 'da' ba pa'i mtha' la gnas pa'i rdzogs pa'i</text></item>
<item><p>349a1</p><section>phal chen</section><text>byang chub kyi sgo'i ting nge 'dzin rab tu thob pa/ dus gsum mnyam pa nyid du gyur pa/ gzhi kun nas phyed pa'i ting nge 'dzin gyi spyod yul gyi tshul shes pa/ sangs rgyas kyi zhing thams cad du lus rnam par bkram pa/ sangs rgyas</text></item>
<item><p>349a2</p><section>phal chen</section><text>kyi yul tha dad pa la rnam par spyod pa/ phyogs thams cad du mngon par phyogs pa'i spyod yul dang ldan pa/ phyin phyogs med pa'i ye shes kyi dkyil 'khor gyis rnam par lta ba de dag gi lus la 'jig rten gyi khams thams cad 'jig cing 'du</text></item>
<item><p>349a3</p><section>phal chen</section><text>bar snang yang de dag la bdag dang 'jig rten gyi khams su gnyis kyi 'du shes med pa de dag gi spyod pa shes pa'am/ yon tan brjod par nus re skan/ song rigs kyi bu lho phyogs kyi rgyud 'di nyid kyi 'dzam bu'i gling gi mgo 'gebs pas rgyas</text></item>
<item><p>349a4</p><section>phal chen</section><text>par 'gengs pa zhes bya ba yod de/ de na dge slong rgya mtsho'i rgyal mtshan ces bya ba 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /</text></item>
<item><p>349a5</p><section>phal chen</section><text>de nas tshong dpon gyi bu nor tshong dpon btang brjod kyi rkang pa gnyis la spyi bos phyag 'tshal te/ tshong dpon btang brjod la lan brgya stong du mar g.yas phyogs su bskor ba byas nas/ yang dang yang bltas te/ tshong dpon btang brjod</text></item>
<item><p>349a6</p><section>phal chen</section><text>kyi yon tan grangs med pa la snyan par brjod de/ brtag pa dang / mos par bya ba dang / mi btang bar bya ba sems shing du ste smre sngags bton nas/ dge ba'i bshes gnyen sdug par sems shing dge ba'i bshes gnyen gyi rjes su 'brang ba dang / dge</text></item>
<item><p>349a7</p><section>phal chen</section><text>ba'i bshes gnyen la bsnyen bkur bar mos pa dang / dge ba'i bshes gnyen gyis bsgo ba dang / 'gal bar byed pa dang thams cad mkhyen pa nyid dge ba'i bshes gnyen la rag lus par rjes su blta ba dang / dge ba'i bshes gnyen la rjes su</text></item>
<item><p>349b1</p><section>phal chen</section><text>bsam pa dang / dge ba'i bshes gnyen la g.yo sgyu med par spyod pa dang / dge ba'i bshes gnyen gyi sems kyi dbang du 'gro bar bya ba dang ldan pas dge ba'i bshes gnyen rnams gnod pa thams cad yongs su spong bar byed pas ma tsam du sems/</text></item>
<item><p>349b2</p><section>phal chen</section><text>dge ba'i rtsa ba yongs su bskyed pas pha tsam du sems shing tshong dpon btang brjod kyi drung nas song ngo / /de nas tshong dpon gyi bu nor tshong dpon btang brjod kyis bstan pa de la rjes su sems shing / tshong dpon btang brjod kyi gdams ngag</text></item>
<item><p>349b3</p><section>phal chen</section><text>la nan tan bya ba dang / byang chub sems dpa'i rnam par thar pa bsam gyis mi khyab pa'i rjes su 'brang bar bya ba dang / byang chub sems dpa'i ye shes snang ba bsam gyis mi khyab pa rjes su dran par bya ba dang / chos kyi dbyings la 'jug</text></item>
<item><p>349b4</p><section>phal chen</section><text>cing 'bab pa bsam gyis mi khyab pa khong du chud par bya ba dang / byang chub sems dpa' rnams kyi yongs su 'du bar bya ba'i tshul bsam gyis mi khyab pa la 'jug par bya ba dang / de bzhin gshegs pa'i rnam par 'phrul pa bsam gyis mi khyab</text></item>
<item><p>349b5</p><section>phal chen</section><text>pa'i rjes su blta bar bya ba dang / sangs rgyas kyi zhing yongs su bsdu ba bsam gyis mi khyab pa la mos par bya ba dang / sangs rgyas kyi byin gyi rlabs kyi rgyan rjes su sbyang ba dang / byang chub sems dpa'i ting nge 'dzin dang / rnam par thar</text></item>
<item><p>349b6</p><section>phal chen</section><text>pa'i rnam par dgod pa dang / khyu mchog gi mthu phyung ba bsam gyis khyab pa la yongs su brtag pa dang / 'jig rten gyi khams tha dad pa la sgrib pa med pa bsam gyis mi khyab pa la 'jug pa dang / byang chub sems dpa'i las la bsam pa</text></item>
<item><p>349b7</p><section>phal chen</section><text>shin tu brtan pa de la nan du bya ba dang / byang chub sems dpa'i las dang / smon lam gyi rgyud bsam gyis mi khyab pa de'i rjes su spyod cing mthar gyis 'dzam bu gling gi mgo 'gebs pas rgyas par 'gengs pa zhes bya ba gang na ba der phyin nas/</text></item>
<item><p>350a1</p><section>phal chen</section><text>dge slong rgya mtsho'i rgyal mtshan tshol tshol ba las/ 'chag pa'i gnas shig gi 'chag pa'i mthar 'dug ste/ ting nge 'dzin la mnyam par bzhag nas dbugs phyi nang du rgyu ba med cing g.yo la byed pa med cing lus drang por bsrang</text></item>
<item><p>350a2</p><section>phal chen</section><text>ste/ dran pa mngon du byas nas ting nge 'dzin gyi rnam par 'phrul pa bsam gyis khyab par rnam par 'phrul zhing g.yas g.yon dang / steng logs su lus mtha' yas la tshad med cing bsam gyis mi khyab pa spyi gtsug bltar mi mthong ba/ kha dog</text></item>
<item><p>350a3</p><section>phal chen</section><text>du ma'i lus dang ldan pa sems kyi skad cig re re la kha dog rnam pa tha dad pa tshad med pa yongs su ston pa de/ de de ltar mnyam par bzhag cing zab la zhi ste/ g.yo ba med cing dmigs pa med la dga' bas lus mtho bar gyur pa de'i ba spu'i sgo thams cad nas</text></item>
<item><p>350a4</p><section>phal chen</section><text>byang chub sems dpa'i rnam par thar pas rnam par 'phrul pa bsam gyis mi khyab pa rab tu 'gyed par byed cing 'dug pa mthong ngo / /rnam par thar pas rnam par 'phrul pa de'i mthus sems kyi skad cig re re la sems can thams cad yongs su smin</text></item>
<item><p>350a5</p><section>phal chen</section><text>par bya ba dang / de bzhin gshegs pa thams cad kyi mchod pa sbyar ba dang / sangs rgyas kyi zhing thams cad yongs su dag par bya ba dang / sems can thams cad kyi sdug bsngal gyi phung po rnam par bzlog pa dang / ngan song gi lam thams</text></item>
<item><p>350a6</p><section>phal chen</section><text>cad yongs su gcad pa dang / sems can thams cad kyi bde ba'i lam gyi sgo dbye ba dang / sems can thams cad kyi nyon mongs pa'i gdung ba rab tu zhi bar bya ba dang / sems can thams cad kyi mi shes pa'i sgrib pa rnam par gtor ba dang /</text></item>
<item><p>350a7</p><section>phal chen</section><text>sems can thams cad thams cad mkhyen pa nyid la dgod pa'i phyir rnam par 'phrul pa'i bye brag rnam pa sna tshogs mtha' yas pas chos kyi dbyings thams cad rgyas par 'gengs shing de'i rkang pa'i mthil gnyis nas/ tshong dpon gyi tshogs bkur</text></item>
<item><p>350b1</p><section>phal chen</section><text>sti dang / rim gro sna tshogs byed pa 'jig rten gyi khams thams cad du gtogs pa'i tshong dpon dang 'dra ba'i gzugs dang ldan pa lhag pa'i yul la spyod pa/ rgyan sna tshogs kyis lus shin tu klubs pa/ thor tshugs dang gtsug gi rin po che dang /</text></item>
<item><p>350b2</p><section>phal chen</section><text>cod pan sna tshogs thogs pa sangs rgyas kyi zhing grangs med pa'i rdul shin tu phra ba snyed byis pa bye ba 'phyes pa'i 'khor dang ldan pa byung ba mthong ngo / /bram ze dang khyim bdag mang po'i bza' btung rnam pa mang po dang / ro'i yan lag sna tshogs su sbyar ba</text></item>
<item><p>350b3</p><section>phal chen</section><text>thams cad dang / rgyan thams cad dang / gos thams cad dang / me tog thams cad dang / phreng ba thams cad dang / spos thams cad dang / byug pa thams cad dang / 'dod pa'i yod byad thams cad dang / rin po che thams cad dang / gnas thams</text></item>
<item><p>350b4</p><section>phal chen</section><text>cad dang / snod rnam pa sna tshogs thams cad dang / yo byad rnam pa sna tshogs thams cad kyis sems can dbul po rnams yongs su sdud cing / 'gro ba sdug bsngal ba rnams dbugs dbyung ba dang / sems can gyi sems tshim par bya ba dang /</text></item>
<item><p>350b5</p><section>phal chen</section><text>sems can gyi bsam pa rnam par dag par bya ba dang / sems can rnams byang chub tu yongs su smin par byed cing phyogs bcu bkang ste/ 'dong ba mthong ngo / /pus mo'i lha nga gnyis na rgyal rigs mkhas pa'i gzugs dang / bram ze mkhas</text></item>
<item><p>350b6</p><section>phal chen</section><text>pa'i gzugs dang / 'jig rten na mkhas pa'i gzugs dang / bzo sna tshogs la mkhas pa'i gzugs dang / mi'i 'gro ba'i rgyud na mkhas pa'i gzugs dang / 'jig rten pa dang / 'jig rten las 'das pa'i las kyi tshul dang / rgyus la gsal</text></item>
<item><p>350b7</p><section>phal chen</section><text>zhing mkhas pa'i gzugs dang / 'jig rten gyi slob dpon du bya bar mkhas pa'i gzugs cha byad rnam pa du ma dang ldan pa/ dbyibs dang rgyan rnam pa du ma dang ldan pa/ yid du 'ong ba'i tshig mang po brjod pas/ yid mi bde ba'i sems can rab tu</text></item>
<item><p>351a1</p><section>phal chen</section><text>dga' bar byed cing chos kyi nor gyis dbul ba'i sems can rnams la phan gdags pa dang / sdug bsngal ba'i sems can rnams bde bar bya ba dang / log par ltung ba'i sems can rnams mngon par gdon pa dang /</text></item>
<item><p>351a2</p><section>phal chen</section><text>theg pa'i gru la nyam nyes su gyur pa'i sems can rnams dbugs dbyung ba dang / 'jigs pa'i sems can rnams yongs su bskyab pa dang / dge ba'i rtsa ba'i sgra kun tu grags par bya ba dang / sdig pa las bzlog pa'i sgra yongs su bsgrag pa dang /</text></item>
<item><p>351a3</p><section>phal chen</section><text>dge ba'i chos yang dag par blang ba la sems can gzung ba dang / don spyod pa la sems can dgod pa dang / dga' ba'i shugs yongs su bskyed pa dang / snyan par smra ba'i bsdu ba'i dngos po yongs su brjod pa dang / 'jig rten la don</text></item>
<item><p>351a4</p><section>phal chen</section><text>mthun par bsgrub pa ston par byed cing phyogs bcu rgyas par bkang ste 'dong ba mthong ngo / /lte ba'i dkyil 'khor nas drang srong mang po 'gro ba thams cad kyi lus kyi dbyibs su 'khod pa/ pags pa dang shun pa'i gos gyon pa ril ba thogs pa/</text></item>
<item><p>351a5</p><section>phal chen</section><text>gzugs dang cha byad dang dbyibs sna tshogs can spyod lam rab tu zhi ba dag byung bas/ steng gi bar snang las sangs rgyas kyi yon tan brjod pa byed cing / chos kyi sgra yongs su bsgrag pa dang / sangs rgyas kyi sgra brjod pa dang / byang chub</text></item>
<item><p>351a6</p><section>phal chen</section><text>sems dpa'i dge 'dun yongs su bstan pa dang / tshangs pa'i spyod pa yongs su brjod pa dang / dbang po dben pa la sems can dgong pa dang / rang bzhin med pa'i don rab tu brtag pa dang / ye shes kyi don la 'jig rten rab tu dgod pa dang /</text></item>
<item><p>351a7</p><section>phal chen</section><text>'jig rten gyi gtsug lag gi rnam pa yongs su brjod pa dang / thams cad mkhyen pa'i ye shes kyis 'byung ba'i lam gyi tshul rab tu bstan pa dang / mthar gyis bya ba'i las la sems can rab tu dgod pa byed cing / phyogs bcu bkang ste 'dong ba</text></item>
<item><p>351b1</p><section>phal chen</section><text>mthong ngo / /rtsib logs gnyis nas/ klu'i bu mo 'jig rten rgyu ba thams cad kyi grangs dang mnyam pa/ lus kyi dbyibs bsam gyis mi khyab pa du ma dang ldan pa byung ste klu'i rnam par 'phrul pa bsam gyis mi khyab pa yongs su bstan pa dang / spos</text></item>
<item><p>351b2</p><section>phal chen</section><text>kyi sprin gyi rgyan bsam gyis mi khyab pa nam mkha'i dbyings la byin gyis brlab pa dang / me tog gi sprin gyi rgyan bsam gyis mi khyab pas nam mkha'i dbyings thams cad brgyan pa dang / phreng ba'i sprin bsam gyis mi khyab pa'i rgyan gyis nam</text></item>
<item><p>351b3</p><section>phal chen</section><text>mkha'i dbyings thams cad rnam par klubs pa dang / rin po che'i gdugs kyi sprin bsam gyis mi khyab pa'i rgyan gyis/ /chos kyi dbyings thams cad yongs su khebs par bya ba dang / rin po che'i rgyal mtshan gyi sprin bsam gyis mi khyab pa'i</text></item>
<item><p>351b4</p><section>phal chen</section><text>rgyan dang / rin po che'i lha'i ba dan gyi sprin bsam gyis mi khyab pa'i rgyan dang / rin po che'i phyang 'phrul sna tshogs kyi sprin dang / char bsam gyis mi khyab pa'i rgyan dang / nor bu rin po che dam pa'i sprin gyi char 'bab pa bsam gyis mi khyab</text></item>
<item><p>351b5</p><section>phal chen</section><text>pa'i rgyan dang / rin po che'i se mo do sna tshogs dang / me tog gi sprin gyi char bsam gyis mi khyab pa'i brgyan dang / rin po che'i khri la skyil mo krung du 'khod pa'i byang chub sems dpa' sangs rgyas kyi chos kyi sprin gyi char bsam gyis mi khyab pa</text></item>
<item><p>351b6</p><section>phal chen</section><text>'bebs pa'i rgyan dang / lha rdzas kyi rin po che'i rgyan sna tshogs dang ldan pa'i lha'i bu mo mang po chos kyi glu snyan pa'i sgra dbyangs kyi sprin gyi char 'bebs pa bsam gyis mi khyab pa dang / rin po che'i pad mo ze ba mtho ba mu tig gi dra bas brgyan pa/ rin po che'i</text></item>
<item><p>351b7</p><section>phal chen</section><text>rgyal po thams cad kyi 'bru'i sprin gyi char rnam par 'thor ba bsam gyis mi khyab pa'i rgyan dang / rin po che'i cod pan gyi sprin nor bu rin po che thams cad kyis rab tu brgyan pa dang / 'od zer gyi sprin mtha' yas pa'i char 'bebs pa bsam gyis mi khyab pa'i rgyan dang /</text></item>
<item><p>352a1</p><section>phal chen</section><text>lha'i lus kyi sprin gyi me tog dang / phreng ba dang / gdugs dang / rgyal mtshan dang / lha'i ba dan bsam gyis mi khyab pa'i rgyan dang / lha'i bu mo mang po'i lus kyi sprin thal mo sbyar te/ gser gyi me tog snyim pas 'dor ba/ de bzhin gshegs pa</text></item>
<item><p>352a2</p><section>phal chen</section><text>la yon tan dang / legs pa thams cad du bstod pa'i sprin gyi 'brug sgra 'byin cing char 'bebs pa/ bsam gyis mi khyab pa'i rgyan nam mkha'i dbyings la byin gyis rlob cing / spos kyi phung po'i sprin rin po che thams cad kyi kha dog tu 'dug pa dang / bdug</text></item>
<item><p>352a3</p><section>phal chen</section><text>spos kyi na bun dang sprin shin tu rgya che bas de bzhin gshegs pa thams cad kyi 'khor gyi dkyil 'khor mngon par khebs par bya ba dang / 'jig rten gyi khams 'byam klas pa thams cad rab tu brgyan pa dang / sems can thams cad rab tu dga' bar bya ba dang /</text></item>
<item><p>352a4</p><section>phal chen</section><text>sangs rgyas thams cad mchod pas skad cig skad cig tu chos kyi dbyings thams cad rgyas par 'gengs pa tshong dpon gyi bu nor mthong ngo / /mthong ka'i dpal gyi be'u nas lha ma yin gyi dbang po sangs rgyas kyi zhing grangs med pa'i rdul shin</text></item>
<item><p>352a5</p><section>phal chen</section><text>tu phra ba snyed byung ste/ lha ma yin gyi sgyus rnam par 'phrul pa bsam gyis mi khyab pa rab tu ston cing chu 'dzin chen po yongs su bskyam pa dang / 'jig rten gyi khams brgya stong rab tu bskyod pa dang / ri'i rgyal po chen po thams cad 'thab par bya ba dang /</text></item>
<item><p>352a6</p><section>phal chen</section><text>lha'i gnas thams cad yongs su bskyod pa dang / bdud kyi dkyil 'khor thams cad zil gyis gnan pa dang / bdud kyi sde thams cad rab tu gdul ba dang / nga rgyal dang rlom pa dang dregs pa thams cad rab tu gzhom pa dang / gnod par sems</text></item>
<item><p>352a7</p><section>phal chen</section><text>pa'i sems bzlog cing dga' bar bya ba dang / 'tho 'tsham pa'i sems phyir bzlog par bya ba dang / sems can rnams kyis mi dge ba'i chos rab tu zhi bar bya ba dang / nyon mongs pa'i ri rnam par gtor ba dang / nyon mongs pa'i thab mo shin tu zhi bar bya ba</text></item>
<item><p>352b1</p><section>phal chen</section><text>dang / lha ma yin gyi sgyus rnam par 'phrul pa dang / rnam par rtse ba sna tshogs kyis sems can rnams skyo bar bya ba dang / sdig pa las gyen du bskyod pa dang / 'khor bas 'jigs par bya ba dang / srid pa'i lam gyi rgyud thams cad nas gyen du</text></item>
<item><p>352b2</p><section>phal chen</section><text>bskyod de gnas med pa la rab tu gnas par bya ba dang / byang chub kyi sems la sems can rnams rab tu dgod pa dang / byang chub sems dpa' rnams kyi byang chub sems dpa'i spyod pa rnam par dag par bya ba dang / byang chub sems dpa' rnams pha</text></item>
<item><p>352b3</p><section>phal chen</section><text>rol tu phyin pa la rab tu dgod par bya ba dang / byang chub sems dpa'i sa la rab tu gzung ba dang / byang chub sems dpa' rnams kyis sangs rgyas kyi chos kyi tshul snang ba yongs su bskyed pa dang / chos kyi tshul rnam par dgod pa sna tshogs kyis</text></item>
<item><p>352b4</p><section>phal chen</section><text>sems kyi skad cig re re zhing chos kyi dbyings rgyas par 'gengs par byed pa/ tshong dpon gyi bu nor mthong ngo / /rgyab kyi gzhung nas nyan thos dang / rang sangs rgyas mang po sangs rgyas kyi zhing grangs med pa'i rdul shin tu phra ba snyed byung nas</text></item>
<item><p>352b5</p><section>phal chen</section><text>nyan thos dang / rang sangs rgyas kyis 'dul ba'i sems can bdag tu mngon par zhen pa rnams la bdag med pa dang / sems can med pa yongs su brjod pa byed cing / rtag par mngon par zhen pa rnams la 'du byed thams cad rtag par yongs su bstan</text></item>
<item><p>352b6</p><section>phal chen</section><text>pa dang / 'dod chags kyi spyod pa can rnams la sdug pa dang / zhe sdang gi spyod pa can rnams la byams pa dang / gti mug gi spyod pa can rnams la rkyen las byung ba'i rten cing 'brel bar 'byung ba brjod pa dang / cha mnyam pa'i spyod pa can rnams la ye</text></item>
<item><p>352b7</p><section>phal chen</section><text>shes kyi yul dang ldan pa'i chos kyi tshul mngon par bstan pa dang / yul la mngon par dga' ba rnams la gnas med pa rab tu brjod pa dang / zhi ba la gnas su sems pa rnams la smon lam gyi khyad par gyis spro ba bskyed pa dang / phyogs kyi rgyud dang sgo thams</text></item>
<item><p>353a1</p><section>phal chen</section><text>cad du chos kyi tshul rgya mtsho'i rgyud dang / sgo thams cad sems can thams cad kyi don du brjod par byed cing chos kyi dbyings rgyas par 'gengs pa tshong dpon gyi bu nor mthong ngo / /phrag pa'i lhun gnyis las gnod sbyin dang /</text></item>
<item><p>353a2</p><section>phal chen</section><text>srin po'i dbang po dbyibs sna tshogs dang ldan zhing lus mi sdug pa kha dog dang chu zheng sna tshogs can spyod lam gyi rnam pa sna tshogs dang ldan pa/ bzhon pa sna tshogs la zhon pa/ 'khor sna tshogs kyis yongs su bskor ba/ sems can gyi khams yongs su bskyang</text></item>
<item><p>353a3</p><section>phal chen</section><text>ba la brtson pa/ 'od sna tshogs kyis snang bar bya ba la brtson pa/ dbyangs sna tshogs rab tu sgrog pa/ sangs rgyas kyi zhing grangs med pa'i rdul shin tu phra ba snyed byung nas thabs mngon par bsgrub pa sna tshogs ma 'dres pas phyogs dang phyogs mtshams</text></item>
<item><p>353a4</p><section>phal chen</section><text>kun gyi nam mkha' rgyas par 'gengs shing dge ba'i spyod pa thams cad yongs su bsrung ba dang / 'phags pa'i dkyil 'khor thams cad yongs su bsrung ba dang / byang chub sems dpa' thams cad yongs su gzung ba dang / lag na rdo rje'i las kyis</text></item>
<item><p>353a5</p><section>phal chen</section><text>yang dag par song ba dang / yang dag par zhugs pa thams cad yongs su bsrung ba dang / sangs rgyas thams cad la mchod pa dang rim gro bya ba dang / sems can log par ltung ba rnams kyi ngan song gi lam gyi rgyud thams cad rnam par bzlog pa dang / 'jig rten</text></item>
<item><p>353a6</p><section>phal chen</section><text>thams cad kyi nad dang / gnod pa dang 'jigs pa thams cad zhi bar byed pa'i don du brtson pa/ sems can gyi don bya bas 'jig rten yongs su bskyang ba la brtson pa rnams bsod nams dang / ye shes kyi 'khor lo yongs su rdzogs par bya ba</text></item>
<item><p>353a7</p><section>phal chen</section><text>dang / chos kyi 'khor lo'i rjes su 'brang bar bya ba dang / phas kyi rgol ba'i 'khor tshar gcod par byed cing / chos kyi dbyings thams cad rgyas par 'gengs par byed pa/ tshong dpon gyi bu nor mthong ngo / /mdun gyi lto nas 'am</text></item>
<item><p>353b1</p><section>phal chen</section><text>ci'i dbang po sangs rgyas kyi zhing grangs med pa'i rdul shin tu phra ba snyed mi'am ci'i dbang po'i bu mo'i 'khor brgya stong grangs med pa can dang / dri za'i dbang po sangs rgyas kyi zhing grangs med pa'i rdul shin tu phra ba snyed/ dri za'i dbang po'i bu mo'i 'khor</text></item>
<item><p>353b2</p><section>phal chen</section><text>brgya stong grangs med pa can dag byung nas/ lha'i rol mo brgya stong grangs med pa'i sgra snyan pa dang / glu'i dbyangs kyis chos kyi rang bzhin dang ldan pa'i sangs rgyas kyi bstod pa brjod pa byed cing / byang chub kyi sems yongs su bsngags pa dang / byang chub</text></item>
<item><p>353b3</p><section>phal chen</section><text>sems dpa'i spyod pa yongs su brjod pa dang / mngon par rdzogs par 'tshang rgya ba'i sgo thams cad la mngon par bstod pa dang / chos kyi 'khor lo'i sgo thams cad du 'jug pa dang / rnam par 'phrul pa'i sgo thams cad la mngon par spro bar bya ba dang</text></item>
<item><p>353b4</p><section>phal chen</section><text>yongs su mya ngan las 'da' ba'i sgo thams cad yongs su brjod pa dang / sangs rgyas kyis bstan pa'i sgo thams cad yongs su gzung ba dang / sems can gyi sgo thams cad rab tu dga' bar bya ba dang / sangs rgyas kyi zhing gi sgo thams cad yongs</text></item>
<item><p>353b5</p><section>phal chen</section><text>su dag par bya ba dang / chos kyi sgo thams cad mngon par bstan par bya ba dang / sgrib pa'i sgo thams cad rnam par bzlog par bya ba dang / dge ba'i rtsa ba'i sgo thams cad yongs su bskyed pa byed cing / chos kyi dbyings rgyas par 'gengs pa tshong</text></item>
<item><p>353b6</p><section>phal chen</section><text>dpon gyi bu nor mthong ngo / /kha'i sgo nas 'khor los sgyur ba'i rgyal po rin po che bdun dang ldan zhing stobs kyi yan lag bzhi'i tshogs kyi 'khor dang ldan pa byung nas/ sbyin pa chen po'i 'od zer gyi rgyan rab tu 'gyed cing rin po che'i</text></item>
<item><p>353b7</p><section>phal chen</section><text>'byung gnas thams cad yongs su gtang ba dang / nor bu rin po che'i tshogs thams cad sbyin pa dang / dbul po rnams nor dang ldan par bya ba dang / srog gcod pa las 'jig rten rnam par bzlog pa dang / byams pa'i sems la sems can</text></item>
<item><p>354a1</p><section>phal chen</section><text>rab tu dgod pa dang / ma byin par len pa dang / rab tu dbral ba dang / rgyan gyis shin tu brgyan pa'i bu mo bye ba khrag khrig brgya stong yongs su gtang ba dang / 'dod pas log par g.yem pa las rnam par bzlog pa dang /</text></item>
<item><p>354a2</p><section>phal chen</section><text>tshangs pa'i spyod pa la rab tu dgod pa dang / du smra ba las rnam par bzlog pa dang / bslu ba pa la gzhol bar rab tu dgod pa dang / phra ma'i tshig las rnam par bzlog pa dang / gzhan 'dum par brtson pa'i tshig rab tu brjod pa dang /</text></item>
<item><p>354a3</p><section>phal chen</section><text>zhe gcod pa'i tshig las 'jig rten rnam par bzlog pa dang / 'jam zhing yid du 'ong ba'i tshig rab tu brjod pa dang / gnod pa'i chos dang ldan pa'i byung rgyal du smra ba las sems can rnam par bzlog pa dang / don zab mo'i tshig</text></item>
<item><p>354a4</p><section>phal chen</section><text>rab tu dbye ba gdon mi za ba la yang dag par dgod pa dang / ngag gi nyes pa thams cad las 'jig rten rnam par bzlog pa dang / snying rje dang ldan pa'i tshig rab tu brjod par bya ba dang / 'jig rten gyi snying gi dri ma yongs su sel cing 'dod pa chung ba</text></item>
<item><p>354a5</p><section>phal chen</section><text>dang / chog shes pa la brtson par sems can rab tu dgod pa dang / chags sems las 'jig rten rnam par bzlog pa dang / gzhan gyi sems kyi rgyud dga' bar byed pa la rab tu dgod pa dang / lta ba'i dra ba thams cad las 'jig rten rab</text></item>
<item><p>354a6</p><section>phal chen</section><text>tu gdon pa dang / yid gnyis kyi ra ba thams cad rnam par gtor ba dang / the tsom gyi spo thams cad yang rab tu gzhom pa dang / nem nur dang som nyi'i rab rib yongs su bstsal ba dang / chos rnam par dbye ba'i 'jig rten du rab tu dbye</text></item>
<item><p>354a7</p><section>phal chen</section><text>ba dang / rkyen las byung ba rab tu brjod pa dang / rang bzhin gyis bden pa'i tshul la sems can rab tu dgod pa dang / sgrib pa thams cad rnam par bzlog pa dang / sgrib pa med pa'i tshul la gzung ba dang / sangs rgyas kyi don gyi tshul sna tshogs brjod</text></item>
<item><p>354b1</p><section>phal chen</section><text>pa byed cing / phyogs bcu'i chos kyi dbyings rgyas par 'gengs pa tshong dpon gyi bu nor mthong ngo / /mig gnyis nas nyi ma'i dkyil 'khor brgya stong sangs rgyas kyi zhing grangs med pa'i rdul shin tu phra ba snyed byung ste/ sems can dmyal ba</text></item>
<item><p>354b2</p><section>phal chen</section><text>chen po thams cad yongs su snang bar byed cing 'jig rten gyi mun pa chen po sel ba dang / sems can rnams kyi gti mug gi rab rib sel ba dang / grang ba'i sems can dmyal ba na 'khod pa'i sems can rnams kyi grang ba'i sdug bsngal rab tu zhi bar byed pa dang /</text></item>
<item><p>354b3</p><section>phal chen</section><text>sa'i rang bzhin gyi zhing rnams su 'od kha dog dkar po can rab tu 'gyed pa dang / gser gyi rang bzhin gyi zhing rnams su 'od bai DUr+ya'i kha dog can rab tu 'gyed pa dang / bai DUr+ya'i rang bzhin gyi zhing rnams su 'od dngul gyi kha dog can rab tu 'gyed pa dang / dngul gyi rang bzhin gyi</text></item>
<item><p>354b4</p><section>phal chen</section><text>zhing rnams su 'od gser gyi kha dog can rab tu 'gyed pa dang / gser gyi rang bzhin gyi zhing rnams su 'od shel gyi kha dog can rab tu 'gyed pa dang / gser gyi rang bzhin gyi zhing rnams su 'od mu tig dmar po'i kha dog can rab tu 'gyed pa dang / a smra gar+b+ha'i rang bzhin gyi zhing rnams</text></item>
<item><p>354b5</p><section>phal chen</section><text>su 'od gser gyi kha dog can rab tu 'gyed pa dang / gser gyi rang bzhin gyi zhing rnams su 'od a sma gar+b+ha'i kha dog can rab tu 'gyed pa dang / in dra nI la'i rang bzhin gyi zhing rnams su 'od rin po che'i rgyal po nyi ma'i snying po'i kha dog can rab tu 'gyed pa dang / rin po che'i rgyal po</text></item>
<item><p>354b6</p><section>phal chen</section><text>nyi ma'i snying po'i rang bzhin gyi zhing rnams su 'od rin po che'i rgyal po in dra nI la'i kha dog can rab tu 'gyed pa dang / mu tig dmar po'i rang bzhin gyi zhing rnams su 'od rin po che'i rgyal po zla ba'i 'od zer gyi dra ba dang dkyil 'khor gyi snying po'i kha dog can rab tu 'gyed pa dang /</text></item>
<item><p>354b7</p><section>phal chen</section><text>rin po che'i rgyal po zla ba'i 'od zer gyi dra ba dang dkyil 'khor gyi snying po'i rang bzhin gyi zhing rnams su 'od mu tig dmar po'i kha dog can rab tu 'gyed pa dang / rin po che gcig gi rang bzhin gyi zhing rnams su 'od rin po che sna tshogs kyi kha dog can rab tu 'gyed</text></item>
<item><p>355a1</p><section>phal chen</section><text>pa dang / rin po che sna tshogs kyi rang bzhin gyi zhing rnams su 'od rin po che gcig gi kha dog can rab tu 'gyed pa dang / de bzhin du byang chub sems dpa'i 'khor gyi dkyil 'khor thams cad du sems</text></item>
<item><p>355a2</p><section>phal chen</section><text>can gyi don tshad med pa la brtson zhing chos kyi dbyings rgyas par 'gengs pa tshong dpon gyi bu nor mthong ngo / /smin mtshams kyi mdzod spu nas zla ba mang po sangs rgyas kyi zhing grangs med pa'i rdul shin tu phra ba snyed byung nas/ lha'i dbang po</text></item>
<item><p>355a3</p><section>phal chen</section><text>thams cad zil gyis gnon cing / 'jig rten thams cad kyi 'dod pa'i dga' ba rnam par bzlog pa dang / sangs rgyas blta bar dga' ba la rjes su bsngags pa byed cing / sems can tshad pa gdul ba la brtson par phyogs bcu'i chos kyi dbyings</text></item>
<item><p>355a4</p><section>phal chen</section><text>rgyas par 'gengs par mthong ngo / /'phral ba nas tshangs pa chen po spyod lam rab tu zhi ba sangs rgyas kyi zhing grangs med pa'i rdul shin tu phra ba snyed byung ba nas/ tshangs pa'i dbyangs su brjod de/ sangs rgyas thams cad la gsol ba gdab pa dang</text></item>
<item><p>355a5</p><section>phal chen</section><text>byang chub sems dpa' thams cad rab tu dga' bar bya ba byed cing sems can gyi don tshad med pa la brtson par phyogs bcu'i chos kyi dbyings rgyas par 'gengs pa tshong dpon gyi bu nor mthong ngo / /mgo nas byang chub sems dpa' sangs rgyas</text></item>
<item><p>355a6</p><section>phal chen</section><text>kyi zhing grangs med pa'i rdul shin tu phra ba snyed byung nas/ kha dog dang dbyibs sna tshogs kyis brgyan pa'i lus yongs su ston cing / dpe byad bzang pos rnam par bris pa'i lus rab tu ston pa dang / 'od kyi dkyil 'khor gyi sprin mtha' dang</text></item>
<item><p>355a7</p><section>phal chen</section><text>dbus med pa rab tu dgye ba dang / ba spu'i bu ga thams cad nas sangs rgyas thams cad kyi sngon gyi byang chub sems dpa'i spyod pa nas bzung ste/ gtong ba dang len pa dang / dngos po yongs su gtong ba'i sprin mang po rab tu dgye ba dang / pha</text></item>
<item><p>355b1</p><section>phal chen</section><text>rol tu phyin pa sna tshogs dang ldan pa'i sngon gyi sbyor ba rgya mtsho yongs su bstan pa dang / sbyin pa'i spyod pa 'jig rten du yongs su brjod pa dang / ser sna'i dri ma rnam par bzlog pa dang / chags pa thams cad spang ba la sems can rab tu dgod pa dang /</text></item>
<item><p>355b2</p><section>phal chen</section><text>'jig rten rin po che sna tshogs thams cad kyi rgyan gyis brgyan par byin gyis brlab pa dang / sbyin pa'i pha rol tu phyin pa la sems can rab tu dgod pa dang / mtshan thams cad kyi yon tan yang dag par brjod pa dang / sangs rgyas kyi mtshan 'byung ba'i rgyu ston pa</text></item>
<item><p>355b3</p><section>phal chen</section><text>byed pa mthong ngo / /yang byang chub sems dpa' sangs rgyas kyi zhing grangs pa'i rdul shin tu phra ba snyed byung nas/ tshul khrims kyi pha rol tu phyin pa yongs su brjod cing / ba spu'i bu ga thams cad nas sangs rgyas thams cad kyi tshul khrims kyi pha</text></item>
<item><p>355b4</p><section>phal chen</section><text>rol tu phyin pa dang ldan pa'i sngon gyi sbyor ba rgya mtsho yongs su bstan pa dang / sems can thams cad lam gyi rgyud dang yul las phyir phyogs par byas te/ de bzhin gshegs pa'i yul la mngon du phyogs par bya ba dang / 'jig rten gyi 'dod pa la rnam</text></item>
<item><p>355b5</p><section>phal chen</section><text>par smad pa dang / 'jig rten gyi phyin ci log gi ling tog rnam par bsal ba dang / log pa'i rnam par rtog pa rab tu zhi bar byas nas byang chub sems dpa'i tshul khrims la yang dag par dgod pa dang / snying rje chen po'i tshul khrims yongs</text></item>
<item><p>355b6</p><section>phal chen</section><text>su brjod cing de bzhin gshegs pa'i tshul khrims rab tu thob par bya ba'i phyir/ sangs rgyas kyi lam nan tan du bya ba'i tshul khrims la sems can rab tu dgod pa dang / srid pa'i lam gyi rgyud rmi lam lta bur sems can rnams la rab tu</text></item>
<item><p>355b7</p><section>phal chen</section><text>brjod cing / rmi lam gyi tshul dang mnyam par yongs su gzhol bar bya ba'i phyir yul yongs su 'dzin pa dang nyon mongs pa la dbang bsgyur bar sems can rnams rab tu dgod pa byed pa mthong ngo / /yang byang chub sems dpa' sangs rgyas</text></item>
<item><p>356a1</p><section>phal chen</section><text>kyi zhing grangs med pa'i rdul shin tu phra ba snyed byung nas/ 'jig rten rnams la mdog gser gyi kha dog lta bu mngon par ston cing / khro ba med pa dang / 'khrug pa med pa dang / shar gnyer ba med pa dang / zhe sdang ba med</text></item>
<item><p>356a2</p><section>phal chen</section><text>pa dang / chud gson pa med pa dang / khong khro ba med pa'i sems la sems can rab tu dgod pa dang / byol song gi skye gnas kyi lam gyi rgyud thams cad yongs su gcod pa'i phyir/ ba spu'i sgo thams cad nas bzod pa'i pha rol tu phyin pa dang</text></item>
<item><p>356a3</p><section>phal chen</section><text>ldan pa'i de bzhin gshegs pa'i sngon gyi sbyor ba'i sprin rab tu 'gyed cing bzod pa'i stobs la sems can rab tu dgod pa dang / chos la dbang bsgyur ba la sems can rab tu snang bar byed pa mthong ngo / /yang byang chub sems dpa' sangs rgyas</text></item>
<item><p>356a4</p><section>phal chen</section><text>kyi zhing grangs med pa'i rdul shin tu phra ba snyed byung ste/ byang chub sems dpa'i brtson 'grus kyi stobs mtha' yas pa shin tu ston cing / thams cad mkhyen pa nyid du brtsams pa las phyir ldog pa'i stobs kyis thos pa rgya mtsho yongs su btsal</text></item>
<item><p>356a5</p><section>phal chen</section><text>bas mi skyo bar bya ba yongs su brjod pa dang / de bzhin gshegs pa thams cad mchod cing rim gro bya ba la sems can rab tu gzud pa dang / sdug bsngal gyi phung po thams cad rnam par bzlog pa'i brtson 'grus chen po la sems can rab tu</text></item>
<item><p>356a6</p><section>phal chen</section><text>dgod pa dang / brtson 'grus kyi pha rol tu phyin pa dang ldan pa'i sngon gyi sbyor ba mang po'i sprin lus thams cad las rab tu 'gyed cing byang chub sems dpa'i brtson 'grus kyi pha rol tu phyin pa'i spyod pa yongs su bstan pa dang / sems</text></item>
<item><p>356a7</p><section>phal chen</section><text>can rnams kyi le lo'i ri rnam par gtor ba dang / brtson 'grus kyi pha rol tu phyin pa la sems can rab tu dgod pa dang las la dbang bsgyur ba la 'jig rten rab tu gzud pa dang / rgyun mi chad par brtson par byed pa mthong ngo / /yang byang chub</text></item>
<item><p>356b1</p><section>phal chen</section><text>sems dpa' sangs rgyas kyi zhing grangs med pa'i rdul shin tu phra ba snyed byung nas/ byang chub sems dpa' rnams kyi rjes su dran pa'i lam la sems can thams cad rab tu dgod cing sgrib pa dang / bar du gcod pa dang / rab rib thams cad rnam</text></item>
<item><p>356b2</p><section>phal chen</section><text>par sel ba dang / rlom pa dang bag med pa thams cad las sems can rnam par bzlog pa dang / bag yod pa'i chos la rab tu dgod pa dang / khengs pa 'gying ba dang / nga rgyal gyi rgyal mtshan rab tu snyol ba dang / sangs rgyas kyi bsam</text></item>
<item><p>356b3</p><section>phal chen</section><text>gtan gyi yan lag rgya mtsho brjod pa dang / 'jig rten rnams la bsam gtan gyi pha rol tu phyin pa yongs su bsngags pa dang / ba spu'i bu ga thams cad nas bsam gtan gyi pha rol tu phyin pa dang ldan pa'i sngon gyi tshul mang po'i sprin rab tu dgye</text></item>
<item><p>356b4</p><section>phal chen</section><text>ba dang / sems la dbang bsgyur ba la sems can rab tu dgod pa byed cing skad cig re re la chos kyi dbyings rgyas par 'gengs pa mthong ngo / /yang byang chub sems dpa' sangs rgyas kyi zhing grangs med pa'i rdul shin tu phra ba snyed</text></item>
<item><p>356b5</p><section>phal chen</section><text>byung ste/ ba spu'i bu ga thams cad nas sangs rgyas kyi chos yongs su tshol ba dang ldan pa'i sngon gyi sbyor ba mang po'i sprin rab tu dgye ba dang / dbyangs kyi yan lag rgya mtsho'i skad thams cad kyis shes rab kyi pha rol tu phyin pa'i sprin gyi 'brug sgra sgrog pa dang /</text></item>
<item><p>356b6</p><section>phal chen</section><text>yang dag par lta ba'i glog rab tu 'gyed pa dang / chos kyi rang bzhin gyi sgra dbyangs rab tu bsgrag pa dang / sems can rnams kyi bdag tu lta ba'i ri'i lhun rab tu gzhig pa dang / lta ba thams cad kyi zug rngu dbyung ba dang / the tsom dang yid</text></item>
<item><p>356b7</p><section>phal chen</section><text>gnyis dang nem nur gyi rab rib rnam par bstsal ba dang / ye shes kyi dbang yang dag par bsngags pa byed cing / sems kyi skad cig re re la chos kyi dbyings rgyas par 'gengs pa mthong ngo / /yang byang chub sems dpa' sangs rgyas kyi zhing</text></item>
<item><p>357a1</p><section>phal chen</section><text>grangs med pa'i rdul shin tu phra ba snyed byung nas/ sangs rgyas thams cad kyi thabs mkhas pa'i tshul gyi dkyil 'khor rab tu brjod pa byed cing ba spu'i bu ga thams cad nas thabs mkhas pa dang ldan pa'i sngon gyi sbyor ba mang</text></item>
<item><p>357a2</p><section>phal chen</section><text>po'i sprin rab tu dgye ba dang / 'jig rten rnams la thabs mkhas pa'i spyod pa rab tu brjod pa dang / theg pa chen po'i 'byung ba mngon par bstan pa dang / sangs rgyas thams cad kyi dkyil 'khor yang dag par bsngags pa dang / 'khor ba</text></item>
<item><p>357a3</p><section>phal chen</section><text>dang mya ngan las 'das pa tha dad pa'i byang chub sems dpa'i spyod pa yongs su bstan pa dang / byang chub sems dpa' rnams kyi thabs mkhas pa'i pha rol tu phyin pa la sems can rab tu dgod pa dang / 'jig rten rnams la byang chub sems</text></item>
<item><p>357a4</p><section>phal chen</section><text>dpa'i dbang gi dkyil 'khor rab tu bstan pa byed cing / sems bskyed pa re re la chos kyi dbyings rgyas par 'gengs pa mthong ngo / /yang byang chub sems dpa' sangs rgyas kyi zhing grangs med pa'i rdul shin tu phra ba snyed byung ste/ ba spu'i bu ga thams cad</text></item>
<item><p>357a5</p><section>phal chen</section><text>nas de bzhin gshegs pa thams cad kyi mtshan rgya mtsho'i sprin gyi 'brug sgra sgrog cing / ba spu'i bu ga thams cad nas byang chub sems dpa' sems can thams cad kyi smon lam gyi pha rol tu phyin pa yongs su dag pa dang ldan pa'i sngon gyi sbyor ba mang po'i sprin</text></item>
<item><p>357a6</p><section>phal chen</section><text>rab tu dgye ba dang / smon lam gyi pha rol tu phyin pa yang dag par bsngags pa dang / byang chub sems dpa'i dbang thams cad la sems can rab tu dgod pa dang / smon lam chen po'i shing rta'i 'khor lo phyi ma'i mtha'i mur thug par 'dril</text></item>
<item><p>357a7</p><section>phal chen</section><text>ba/ chos thams cad kyi rjes su 'brang ba nyon mongs pa thams cad rnam par bzlog pa/ mi shes pa'i ri rnam par 'thor ba/ 'jig rten du rab tu brjod pa byed cing / smon lam sna tshogs kyi rnam par 'phrul pas/ sems kyi skad cig re re</text></item>
<item><p>357b1</p><section>phal chen</section><text>la chos kyi dbyings rgyas par 'gengs pa mthong ngo // //sangs rgyas rmad gcad ces bya ba shin tu rgyas pa chen po'i mdo/ /bam po sum cu pa/ yang byang chub sems dpa' sangs rgyas kyi zhing grangs med pa'i rdul shin tu phra ba snyed</text></item>
<item><p>357b2</p><section>phal chen</section><text>byung ste/ byang chub sems dpa'i stobs rab tu snang bar bya ba dang / byang chub sems dpa'i stobs yongs su bsgrub pa'i sgra rab tu dbyung ba dang / ba spu'i bu ga thams cad nas stobs kyi pha rol tu phyin pa'i sgrub cing 'byin pa'i sngon gyi sbyor ba mang po'i</text></item>
<item><p>357b3</p><section>phal chen</section><text>sprin rab tu dgye ba dang / bdud dang phas kyi rgol ba thams cad kyis mi thub pa'i stobs yongs su bstan pa dang / khor yug dang rdo rje'i ri thams cad lus kyi steng du rdib kyang mi nyams pa'i stobs rab tu brjod pa dang / bskal pas</text></item>
<item><p>357b4</p><section>phal chen</section><text>tshig pa thams cad kyi me rgya mtsho'i nang na gnas kyang lus la gnod pa med pa'i stobs yongs su bstan pa dang / 'jig rten gyi khams 'byam klas pa thams cad lag pa'i mthil gyi nam mkha'i dbyings su ston pa'i stobs yongs su ston pa byed</text></item>
<item><p>357b5</p><section>phal chen</section><text>cing / sems kyi skad cig re re la chos kyi dbyings su 'gengs pas rgyun mi gcod pa mthong ngo / /yang byang chub sems dpa' sangs rgyas kyi zhing brjod du med pa'i rdul shin tu phra ba snyed byung nas/ sems can rnams la ye shes kyi dkyil 'khor ston cing</text></item>
<item><p>357b6</p><section>phal chen</section><text>ba spu'i bu ga thams cad nas ye shes kyi pha rol tu phyin pa yongs su dag pa dang ldan pa'i sngon gyi sbyor ba mang po'i sprin rab tu dgye ba dang / 'jig rten rnams la sangs rgyas thams cad kyi yon tan dang / ye shes mngon par shes pa dang ldan pa'i ye shes</text></item>
<item><p>357b7</p><section>phal chen</section><text>kyis rab tu brjod pa dang / sangs rgyas thams cad kyi mtshan mngon par shes pa dang ldan pa'i ye shes kyis mngon par bstan pa dang / smon lam thams cad mngon par bsgrub pa'i ye shes mngon par shes pa dang ldan pa'i ye shes kyis yongs su brjod pa dang /</text></item>
<item><p>358a1</p><section>phal chen</section><text>sems can thams cad yongs su bsdu ba'i smon lam mngon par bsgrub pa'i ye shes mngon par shes pa dang ldan pa'i ye shes kyis shin tu yangs par bya ba dang / sems can thams cad bdag pa'i rang bzhin la gzud pa</text></item>
<item><p>358a2</p><section>phal chen</section><text>mngon par shes pa dang ldan pa'i ye shes kyis rnam par bstan pa dang / sems can thams cad kyi sems rgya mtsho rnam par blta ba mngon par shes pa dang ldan pa'i ye shes kyis rab tu brjod pa dang / sems can thams cad kyi dbang po rnam par</text></item>
<item><p>358a3</p><section>phal chen</section><text>dbye ba'i ye shes mngon par shes pa dang ldan pa'i ye shes kyis rab tu dbye ba dang / sems can thams cad kyi bsam pa dang mos pa rnam par blta ba'i ye shes mngon par shes pa dang ldan pa'i ye shes kyis yang dag par brjod pa dang / sems can</text></item>
<item><p>358a4</p><section>phal chen</section><text>thams cad kyi las rgya mtsho la 'jug pa'i ye shes mngon par shes pa dang ldan pa'i ye shes kyis rnam par grol ba dang / sems can thams cad kyi smon lam rgya mtsho la 'jug pa'i ye shes mngon par shes pa dang ldan pa'i ye shes kyis yongs su bstan</text></item>
<item><p>358a5</p><section>phal chen</section><text>pa byed cing / sems kyi skad cig re re la chos kyi dbyings rgyas par 'gengs pa tshong dpon gyi bu nor mthong ngo / /spyi bo'i gtsug tor gyi gseb nas de bzhin gshegs pa'i sku sangs rgyas kyi zhing grangs med pa'i rdul shin tu phra ba snyed</text></item>
<item><p>358a6</p><section>phal chen</section><text>mtshan dam pa dang / dpe byad bzang po rnam par dag pas brgyan pa/ 'dzam bu chu klung gi gser gyi ri bo shin tu 'bar ba ltar snang ba 'od kyi dkyil 'khor phyogs bcur spa zhing tshad med par 'bar ba dang / chos kyi dbyings tshul gyis rgyas par 'gengs pa'i</text></item>
<item><p>358a7</p><section>phal chen</section><text>dbyangs mnga' ba/ sangs rgyas kyi rnam par 'phrul pa mtha' dang dbus med pa yongs su ston pa 'gro ba thams cad la tha mi dad par chos kyi sprin gyi char mngon par 'bebs pa ste/ 'di ltar snying po byang chub mchog tu phyin pa'i byang chub sems dpa'</text></item>
<item><p>358b1</p><section>phal chen</section><text>rnams la chos kyi dbyings kyi gzhi'i bye brag mngon sum du shes pa'i sprin ces bya ba'i chos kyi sprin gyi char mngon par dbab pa dang / byang chub sems dpa' dbang bskur ba thob pa rnams la gzhi kun tu rten pa'i sprin ces bya ba'i chos kyi sprin gyi char mngon par dbab pa</text></item>
<item><p>358b2</p><section>phal chen</section><text>dang / byang chub sems dpa' chos chen po'i rgyal tshab tu dbang bskur ba rnams la sgo kun nas 'jug pa zhes bya ba'i chos kyi sprin gyi char mngon par dbab pa dang / byang chub sems dpa' gzhon nur gyur pa rnams la kun nas brgyan pa zhes bya ba'i chos kyi</text></item>
<item><p>358b3</p><section>phal chen</section><text>sprin gyi char mngon par dbab pa dang / byang chub sems dpa' phyir mi ldog pa rnams la snying rje chen po'i tshogs shin tu brtan pa zhes bya ba'i chos kyi sprin gyi char mngon par dbab pa dang / byang chub sems dpa' lhag pa'i bsam pa dag pa rnams</text></item>
<item><p>358b4</p><section>phal chen</section><text>la chos thams cad kyi rang bzhin gyi bye brag shes pa'i rdo rje zhes bya ba'i chos kyi sprin gyi char mngon par dbab pa dang / byang chub sems dpa' sngon gyi sbyor ba dang ldan pa rnams la 'gro ba yongs su sdud pas kun nas brgyan pa zhes bya ba'i chos kyi sprin gyi char mngon par dbab</text></item>
<item><p>358b5</p><section>phal chen</section><text>pa dang / byang chub sems dpa' cher skyes pa rnams la dus gsum gyi de bzhin gshegs pa'i dkyil 'khor mngon sum du dmigs pa'i sprin ces bya ba'i chos kyi sprin gyi char mngon par dbab pa dang / byang chub sems dpa' rnal 'byor la spyod</text></item>
<item><p>358b6</p><section>phal chen</section><text>pa rnams la chos thams cad kyi rang bzhin dang gzhi rab tu sgrog pa zhes bya ba'i chos kyi sprin gyi char mngon par dbab pa dang / byang chub sems dpa' las dang po pa rnams la snying rje chen po'i tshul dang thabs kyi snying po'i sprin kun tu 'byung ba zhes bya ba'i</text></item>
<item><p>358b7</p><section>phal chen</section><text>chos kyi sprin gyi char mngon par dbab pa dang / byang chub sems dpa' sems dang po bskyed pa rnams la dga' bar bgyi ba'i mdzod shin tu bstsags pa'i snying po zhes bya ba'i chos kyi sprin gyi char mngon par dbab pa dang / byang chub sems dpa'</text></item>
<item><p>359a1</p><section>phal chen</section><text>yangs pa la mos pa rnams la rnam par thar pa mi zad pa dang / de bzhin gshegs pa'i smon lam gyis dga' bar byed pa'i mdzod ces bya ba'i chos kyi sprin gyi char mngon par dbab pa dang / gzugs la spyod pa'i sems can</text></item>
<item><p>359a2</p><section>phal chen</section><text>rnams la gzhi kun tu mi zad pa'i mdzod ces bya ba'i chos kyi sprin gyi char mngon par dbab pa dang / tshangs pa'i ris kyi lha rnams la tshul rgya mtsho tshad med pa'i 'brug sgra'i dbyangs shes bya ba'i chos kyi sprin gyi char mngon par dbab pa dang / dbang bsgyur gyi</text></item>
<item><p>359a3</p><section>phal chen</section><text>lha rnams la stobs 'byung ba'i chos kyi yo byad mi zad pa'i mdzod ces bya ba'i chos kyi sprin gyi char mngon par dbab pa dang / bdud kyi ris kyi lha rnams la thams cad mkhyen pa nyid kyi tshogs rgyal mtshan sna tshogs can yang dag par bsgrub pa'i dbyangs shes</text></item>
<item><p>359a4</p><section>phal chen</section><text>bya ba'i chos kyi sprin gyi char mngon par dbab pa dang / 'phrul dga'i lha rnams la ye shes rin po che sna tshogs la brtson pa zhes bya ba'i chos kyi sprin gyi char mngon par dbab pa dang / dga' ldan gyi lha rnams la byang chub sems dpa'i smon</text></item>
<item><p>359a5</p><section>phal chen</section><text>lam rin po che sna tshogs kyi rgyal mtshan zhes bya ba'i chos kyi sprin gyi char mngon par dbab pa dang / mtshe ma'i lha rnams la de bzhin gshegs pa thams cad rjes su dran pa'i mdzod ces bya ba'i chos kyi sprin gyi char mngon par dbab pa dang /</text></item>
<item><p>359a6</p><section>phal chen</section><text>lha'i dbang po brgya byin gyi gnas su de bzhin gshegs pa mthong bas dge ba'i shugs 'byung ba zhes bya ba'i chos kyi sprin gyi char mngon par dbab pa dang / gnod sbyin gyi dbang po'i gnas su chos kyi dbyings kyi nam mkha' la de bzhin gshegs</text></item>
<item><p>359a7</p><section>phal chen</section><text>pa'i gnas rnam par 'phrul pas rgyas par 'gengs pa zhes bya ba'i chos kyi sprin gyi char mngon par dbab pa dang / dri za'i dbang po'i gnas su de bzhin gshegs pa thams cad kyi chos yang dag par bgro ba zhes bya ba'i chos kyi sprin gyi char mngon par</text></item>
<item><p>359b1</p><section>phal chen</section><text>dbab pa dang / lha ma yin gyi gnas su ye shes kyi tshul rdo rje'i dkyil 'khor ces bya ba'i chos kyi sprin gyi char mngon par dbab pa dang / nam mkha' lding gi dbang po'i gnas su de bzhin gshegs pa thams cad 'byung ba'i thabs kyi sprin ces bya</text></item>
<item><p>359b2</p><section>phal chen</section><text>ba'i chos kyi sprin gyi char mngon par dbab pa dang / mi'am ci'i dbang po'i gnas su chos kyi sprin yang dag par 'gro ba thams cad kyi dbyangs shes bya ba'i chos kyi sprin gyi char mngon par dbab pa dang / klu'i dbang po'i gnas su byang chub sems dpa'i</text></item>
<item><p>359b3</p><section>phal chen</section><text>rnam par 'phrul pa sgrog cing srid pa'i lam gyi rgyud las skyo ba bskyed pa zhes bya ba'i chos kyi sprin gyi char mngon par dbab pa dang / lto 'phye chen po'i dbang po'i gnas su dga' ba rgya mtsho rnam par 'phel bar byed pa'i shugs shes bya ba'i chos kyi sprin gyi char</text></item>
<item><p>359b4</p><section>phal chen</section><text>mngon par dbab pa dang / gnas su 'gro ba thams cad las khyad par du 'phags pa'i ye shes rnam par 'byed pa zhes bya ba'i chos kyi sprin gyi char mngon par dbab pa dang / sems can dmyal ba'i 'jig rten du 'khor ba'i sdug bsngal thams cad</text></item>
<item><p>359b5</p><section>phal chen</section><text>rab tu zhi ba'i dbyangs dang / 'phags pa'i lam gyi tshig gi rgyud kyis brgyan pa zhes bya ba'i chos kyi sprin gyi char mngon par dbab pa dang / byol song gi skye gnas su las kyi lam kha na ma tho ba med pa la nan tan du bya ba'i dbyangs dang / de bzhin</text></item>
<item><p>359b6</p><section>phal chen</section><text>gshegs pa rjes su dran pa'i sprin gyi dkyil 'khor gyi lhun ces bya ba'i chos kyi sprin gyi char mngon par dbab pa dang / gshin rje'i 'jig rten du de bzhin gshegs pa thams cad kyi pha rol tu phyin pa bsgrag pa/ sems can thams cad</text></item>
<item><p>359b7</p><section>phal chen</section><text>kyi gtong ba'i sems 'byung ba zhes bya ba'i chos kyi sprin gyi char mngon par dbab pa dang / sems can log par ltung ba rnams la sdug bsngal thams cad zhi ba rab tu 'thob pas dbugs 'byung ba'i dbyangs kyi nga ro zhes bya ba'i chos kyi sprin gyi char</text></item>
<item><p>360a1</p><section>phal chen</section><text>mngon par dbab pa mdzad cing chos kyi dbyings rgyas par 'gengs pa tshong dpon gyi bu nor mthong ngo / /ba spu'i bu ga thams cad las ba spu'i sgo re re nas kyang 'od zer gyi dra ba dang / dkyil 'khor gyi kha dog dang</text></item>
<item><p>360a2</p><section>phal chen</section><text>gzugs kyi glong dang rgyan grangs med pa can dgos pa sna tshogs grangs med pa la sta gon du gnas pa/ sangs rgyas kyi zhing grangs med pa'i rdul shin tu phra ba snyed byung nas/ phyogs bcu'i chos kyi dbyings rgyas par 'gengs pa mthong ste/ 'di</text></item>
<item><p>360a3</p><section>phal chen</section><text>ltar ba spu'i sgo'i 'od zer gyi dra ba dang / dkyil 'khor la la las ni sbyin pa'i spyod pa skyon med pas/ bdog pa thams cad yongs su gtong ba rnam par 'phrul pa mthong ngo / /ba spu'i sgo'i dra ba dang / dkyil 'khor la la las ni dus gsum</text></item>
<item><p>360a4</p><section>phal chen</section><text>gyi byang chub sems dpa' thams cad kyi tshul khrims dang brtul zhugs dang / yi dam dang tshul khrims kyi dkyil 'khor du rnam par 'phrul pa mthong ngo / /ba spu'i sgo'i 'od zer gyi dra ba dang / dkyil 'khor la la las ni byang chub sems</text></item>
<item><p>360a5</p><section>phal chen</section><text>dpa' thams cad bzod pa'i spyod pa'i rnam pa dus gsum du byung ba'i byang chub sems dpa' rnams rka lag dang / yan lag gi dam pa bcad kyang nyams su bzod pa byed pa'i rnam par 'phrul pa dang / khu tshur dang dbyig pas bsnun te/ mtshon</text></item>
<item><p>360a6</p><section>phal chen</section><text>gyis lus la btab kyang nyams su bzod par byed pa'i rnam par 'phrul pa dang / lus thams cad gshegs sam/ snying dang phyung yang nyams su bzod pa byed pa'i rnam par 'phrul pa mthong ngo / /byang chub sems dpa' dus gsum du byung</text></item>
<item><p>360a7</p><section>phal chen</section><text>ba rnam par brtags pa'i lus dang ldan pa gzhan dag gis thams cad mkhyen pa nyid yongs su btsal ba'i ched du lus dang / sems la gnod pa thams cad dang yan lag dang nying lag bcad pa thams cad kyang snying rje chen pos dbang du byas pa'i phyir nyams</text></item>
<item><p>360b1</p><section>phal chen</section><text>su bzod par byas pa dang / bag la zha bar byas pa dang btang snyoms su bzhag pa'i byang chub sems dpa'i bzod pa'i spyod pa rnam par 'phrul pa'i gzugs brnyan gyi gzugs de lta bu dag kyang mthong ngo / /ba spu'i sgo'i 'od zer gyi dra ba dang /</text></item>
<item><p>360b2</p><section>phal chen</section><text>dkyil 'khor la la las ni byang chub sems dpa' thams cad kyi brtson 'grus kyi spyod pa rnam pa tha dad pa rnam par phye ba'i gzugs dang / byang chub sems dpa' 'das pa dang / ma 'ongs pa dang da ltar byung ba'i brtson 'grus kyi rnam</text></item>
<item><p>360b3</p><section>phal chen</section><text>par 'phrul pa 'jig rten yongs su bskyod pa dang rgya mtsho yongs su bskyod pa dang / sems can yongs su skyo bar bya ba dang / mu stegs can thams cad yongs su tshar gcad pa dang / bdud thams cad spa dgong ba dang / chos kyi phyogs snang bar</text></item>
<item><p>360b4</p><section>phal chen</section><text>bya ba'i byang chub sems dpa'i mthu chen por rnam par 'phrul pa mthong ngo / /ba spu'i sgo'i 'od zer gyi dra ba dang / dkyil 'khor la la las ni byang chub sems dpa' thams cad kyi spyod pa rnam par rgyu ba'i rnam grangs ji snyed pa dang lus nye bar len pa ji</text></item>
<item><p>360b5</p><section>phal chen</section><text>snyed pa dang / rigs su skye ba yongs su bzung ba ci snyed pa dang / gzugs kyi lus yongs su grub pa ji snyed pa dang / dge ba'i bshes gnyen gyis rjes su bstan pa yongs su bzung ba ji snyed pa dang / dge ba'i bshes gnyen gyis man ngag la nan tan du bya ba'i gnas ji snyed pa dang / de bzhin gshegs pa'i bsam</text></item>
<item><p>360b6</p><section>phal chen</section><text>gtan gyi yan lag yongs su bsgrub pa dang / 'thun pa'i gtsug lag khang dang / gnas dang / gzhal med khang dang / yul dang / ri'i su la ji snyed pa dang / bsam gtan gyi yan lag de dag sus yongs su bsgrub pa'i drang srong gi lus ji snyed pa dang / rgyal po'i thabs ji snyed</text></item>
<item><p>360b7</p><section>phal chen</section><text>pa dang / 'byung ba la mngon par mos pa ji snyed pa dang / brtul zhugs dang yi dam dang / tshul dang spyod lam ji snyed pa de dag thams cad kyang tshong dpon gyi bu nor mthong ngo / /ba spu'i sgo'i 'od zer gyi dra ba dang / dkyil 'khor la la</text></item>
<item><p>361a1</p><section>phal chen</section><text>las ni shes rab kyi pha rol tu phyin pa'i spyod pa la rnam par spyod cing / chos thams cad yongs su tshol ba dang ldan pa'i lus yongs su bzung ba mthong ste/ lus gang gis chos kyi tshig gcig gi don du yang ba dog pa thams cad yongs</text></item>
<item><p>361a2</p><section>phal chen</section><text>su btang ste/ sems can thams cad las yongs su btsal ba dang rim gro dang / bkur sti thams cad kyis dge ba'i bshes gnyen thams cad las yongs su btsal ba dang / dad pa dang sri zhus lus rab tu btud de/ de bzhin gshegs pa rnams</text></item>
<item><p>361a3</p><section>phal chen</section><text>las yongs su btsal ba dang / chos kyi tshig gcig la ji lta ba de bzhin du shes rab kyi pha rol tu phyin pa dang ldan pa'i chos kyi tshig thams cad la'ang de bzhin te/ 'gro ba thams cad du gzugs brnyan byung ba'i lus thams cad kyi yongs su btsal ba de dag</text></item>
<item><p>361a4</p><section>phal chen</section><text>thams cad kyang tshong dpon gyi bu nor ba spu'i sgo gcig gi 'od zer gyi dra ba dang dkyil 'khor las mthong ngo / /ba spu'i sgo'i 'od zer gyi dra ba dang / dkyil 'khor la la las ni byang chub sems dpa' thams cad kyi sems can yongs su smin</text></item>
<item><p>361a5</p><section>phal chen</section><text>par bya ba'i thabs 'gro ba'i rgyud rgya mtsho thams cad du 'byam klas pa/ sems can thams cad yongs su bsdu ba'i sbyor bar mthong ngo / /sems can re re la yang lus dang spyod pa'i tshul gyi sgo/ sngon gyi lus nye bar blangs pa thabs mkhas</text></item>
<item><p>361a6</p><section>phal chen</section><text>pa'i spyod pa la brtson pa/ sems can thams cad kyi lus dang 'dra bas yongs su sdud pa yang ba spu'i sgo'i 'od zer gyi dra ba'i dkyil 'khor gcig las mthong ngo / /ba spu'i sgo'i 'od zer gyi dra ba'i dkyil 'khor la la las ni sngon bcom ldan 'das kyi</text></item>
<item><p>361a7</p><section>phal chen</section><text>bskal pa thams cad kyi smon lam mngon par bsgrubs pa'i spyod pa dang / sems can thams cad yongs su smin par bya ba'i smon lam mngon par bsgrubs pa'i spyod pa dang / zhing thams cad yongs su dag par bya ba'i smon lam mngon par bsgrubs pa mdzad</text></item>
<item><p>361b1</p><section>phal chen</section><text>pa ji snyed pa dang / smon lam thams cad mngon par bsgrubs pa'i dkyil 'khor ji snyed cig de bzhin gshegs pa de dang de dag gi zhabs kyi drung du 'khor ba'i skyon thams cad las so so'i re re'i gnyen por mngon par bsgrubs par mdzad pa/ de dag thams</text></item>
<item><p>361b2</p><section>phal chen</section><text>cad kyang tshong dpon gyi bu nor ba spu'i sgo'i 'od zer gyi dra ba'i dkyil 'khor gcig las mthong ngo / /ba spu'i sgo'i 'od zer gyi dra ba'i dkyil 'khor la la las ni stobs kyi pha rol tu phyin pa'i spyod pa thams cad dang ldan pa'i sngon gyi sbyor</text></item>
<item><p>361b3</p><section>phal chen</section><text>ba rgya mtsho mthong ngo / /ba spu'i sgo'i 'od zer gyi dra ba'i dkyil 'khor la la las ni ye shes kyi spyod pa rnam par rgyu ba thams cad dang ldan pa mi shes pa'i gnyid kyis log pa'i sems can sad par byed pa'i rang bzhin dang ldan pa'i sngon gyi sbyor ba rgya mtsho</text></item>
<item><p>361b4</p><section>phal chen</section><text>mthong bar gyur to/ /de nas tshong dpon gyi bu nor dge slong rgya mtsho'i rgyal mtshan de ltar mnyam par bzhag pa la sems shing rtog pa dang / ting nge 'dzin gyi rnam par thar pa'i dkyil 'khor de rjes su dran par bya ba dang / byang chub</text></item>
<item><p>361b5</p><section>phal chen</section><text>sems dpa'i ting nge 'dzin gyi khyu mchog gi mthu phyung ba de la rjes su rnam par bsam pa dang / sems can gyi don gyi tshul rgya mtsho de la 'jug par bya ba dang / mngon par 'du bya ba'i sgo rgyud kun la mngon du gnas pa'i rgyan de'i rjes su 'brang zhing khong</text></item>
<item><p>361b6</p><section>phal chen</section><text>du chud par bya ba dang / chos kyi dbyings kyi rgyan rnam par dag pa'i ye shes kyi sgo de la 'jug par bya ba dang / sangs rgyas kyi byin gyi rlabs yang dag par mnod pa'i ye shes de la rab tu brtag pa dang / byang chub sems dpa'i dbang gi</text></item>
<item><p>361b7</p><section>phal chen</section><text>stobs de yongs su bskyed pa dang / byang chub sems dpa'i smon lam gyi stobs de brtan par bya ba dang / byang chub sems dpa'i spyod pa'i stobs de shin tu rgyas par bya ba byed cing / dge slong rgya mtsho'i rgyal mtshan gyi mdun du nyin zhag gcig</text></item>
<item><p>362a1</p><section>phal chen</section><text>kyang lon no/ /nyin zhag gnyis dang bdun yang lon no/ /zla ba phyed dang zla ba gcig dang / zla ba gnyis dang zla ba drug gi bar dang / nyin zhag kyang drug tu dge slong rgya mtsho'i rgyal mtshan gyi mdun du lon te/ de ltar zla ba drug dang /</text></item>
<item><p>362a2</p><section>phal chen</section><text>nyin zhag drug 'das nas dge slong rgya mtsho'i rgyal mtshan ting nge 'dzin de las langs so/ /de nas nor smras pa/ 'phags pa ting nge 'dzin 'di de ltar zab la/ de ltar rgya che zhing de ltar tshad ma mchis pa'i yul dang ldan pa dang / de ltar bsam gyis</text></item>
<item><p>362a3</p><section>phal chen</section><text>mi khyab pa'i rgyan dang ldan pa dang / de ltar snang ba mtshungs pa ma mchis pa dang / de ltar grangs ma mchis pa'i rgyan dang ldan pa dang / de ltar mi 'phrogs pa'i spyod yul dang ldan pa dang / de ltar ma 'dres pa'i yul dang ldan pa dang / de ltar phyogs kun tu rnam par snang ba dang / ting nge</text></item>
<item><p>362a4</p><section>phal chen</section><text>'dzin 'di de ltar sems can gyi don tshad ma mchis pa rab tu sgrub par gyur pa ni ngo mtshar te/ de ni sems can thams cad kyi sdug bsngal gyi phung po tshad ma mchis pa rnam par zhi bar bgyi ba la sta gon du gnas pa ste/ 'di ltar dbul ba'i sdug bsngal</text></item>
<item><p>362a5</p><section>phal chen</section><text>zhi bar bgyi ba la sta gon du gnas so/ /sems can dmyal ba'i lam gyi rgyud rgyun bcad pa dang / byol song gi skye gnas kyi lam gyi rgyud las yongs su bskyab pa dang / mi khom pa'i lam gyi rgyud kyi sgo thams cad gcad pa dang / mtho ris kyi lam gyi rgyud</text></item>
<item><p>362a6</p><section>phal chen</section><text>du phyin par bgyi ba dang / lha dang mi'i dga' ba dang / bde ba 'byung bar bgyi ba dang / bsam gtan gyi yul gyis dga' ba nyams su myong bar bgyi ba dang / 'dus byas la spyod pa'i bde ba yongs su 'phel bar bgyi ba dang / khams gsum pa</text></item>
<item><p>362a7</p><section>phal chen</section><text>las 'byung ba'i sgo yongs su bstan pa la sta gon du gnas so/ byang chub kyi sems yang dag par skye ba'i rgyu yongs su brjod pa la sta gon du gnas so/ /bsod nams dang ye shes kyi tshogs yang dag par skye ba'i rgyu rnam par 'phel bar bgyi ba dang /</text></item>
<item><p>362b1</p><section>phal chen</section><text>snying rje chen po'i shugs rgya chen po rnam par 'phel bar bgyi ba dang / smon lam chen po'i stobs yongs su bskyed par bgyi ba dang / byang chub sems dpa'i lam snang ba rab tu thob par bgyi ba dang / pha rol tu phyin pa chen po'i theg pa rnam par dgod</text></item>
<item><p>362b2</p><section>phal chen</section><text>pa dang / theg pa chen po'i khyad par la 'jug pa mngon par bsgrub pa dang / kun tu bzang po'i spyod pa shes shing snang bar bgyi ba dang / byang chub sems dpa'i sa shes shing snang ba thob par bgyi ba dang / byang chub sems dpa' thams cad kyi smon</text></item>
<item><p>362b3</p><section>phal chen</section><text>lam dang spyod pa dang / 'byung ba'i rgyan rnam par dag pa yongs su bsgrub pa dang / thams cad mkhyen pa'i sa gnan pa la thogs pa ma mchis par bgyi ba la sta gon du gnas pa'o/ /'phags pa ting nge 'dzin de'i ming ci zhes bgyi smras pa/</text></item>
<item><p>362b4</p><section>phal chen</section><text>rigs kyi bu shes rab kyi pha rol tu phyin pa kun nas lta ba'i btang snyoms yongs su thob pa zhes bya ba yod de/ ting nge 'dzin 'di ni de'i snang ba ste/ sgo kun nas rnam par dag pa'i rgyan ces bya'o/ /rigs kyi bu shes rab kyi pha rol tu phyin pa kun</text></item>
<item><p>362b5</p><section>phal chen</section><text>nas lta ba'i btang snyoms rab tu thob pa'i snang ba las skyes pa'i ting nge 'dzin sgo kun nas rnam par dag pa'i rgyan ces bya ba 'di shin tu bsgoms na sgo kun nas rnam par dag pa'i rgyan la pa ting nge 'dzin brgya stong grangs med pa phrag bcu tshang ba</text></item>
<item><p>362b6</p><section>phal chen</section><text>yongs su 'grub par 'gyur ro/ /smras pa/ 'phags pa ting nge 'dzin 'di'i yul der bas sam ma bas/ smras pa/ rigs kyi bu ting nge 'dzin 'di la snyoms par zhugs pa la ni 'jig rten gyi khams rnam par dmigs pa la thogs pa med do/ /</text></item>
<item><p>362b7</p><section>phal chen</section><text>'jig rten gyi khams su 'jug par bya ba la thogs pa med do/ /'jig rten gyi khams rnam par gnon pa la thogs pa med do/ /'jig rten gyi khams yongs su brgyan pa la thogs pa med do/ /'jig rten gyi khams yongs su sbyang ba la</text></item>
<item><p>363a1</p><section>phal chen</section><text>thogs pa med do/ /'jig rten gyi khams yongs su dag par bya ba la thogs pa med do/ /sangs rgyas blta zhing rnam par dmigs par bya ba la thogs pa med do/ /sangs rgyas kyi bdag nyid che ba brtag pa la thogs</text></item>
<item><p>363a2</p><section>phal chen</section><text>pa med do/ /sangs rgyas kyi rnam par 'phrul pa yongs su shes par bya ba la thogs pa med do/ /sangs rgyas kyi stobs la 'jug cing khong du chud par bya ba la thogs pa med do/ /sangs rgyas kyi yon tan rgya mtshor 'jug pa la thogs pa med do/ /sangs</text></item>
<item><p>363a3</p><section>phal chen</section><text>rgyas kyi chos kyi sprin gyi char yongs su gzung ba la thogs pa med do/ /sangs rgyas kyi chos kyi 'khor lo 'khor ma 'dres pa shes shing khong du chud par bya ba la thogs pa med do/ /sangs rgyas kyi 'khor gyi dkyil 'khor rgya mtsho la 'jug cing</text></item>
<item><p>363a4</p><section>phal chen</section><text>khong du chud par bya ba la thogs pa med do/ /phyogs bcur 'jug cing rjes su bgrang bar bya ba la thogs pa med do/ /sangs rgyas kyi chos bstan pa rjes su brtag par bya ba la thogs pa med do/ /sangs rgyas kyi phyogs rjes su brtag par bya ba la</text></item>
<item><p>363a5</p><section>phal chen</section><text>thogs pa med do/ /snying rje chen po'i phyogs rnam par mi spang ba la thogs pa med do/ /byams pas phyogs rgyas par dgang ba la thogs pa med do/ /sangs rgyas blta ba'i phyogs la 'jug pas mi ngoms par bya ba la thogs pa med do/ /</text></item>
<item><p>363a6</p><section>phal chen</section><text>sems can rgya mtsho thams cad du 'jug cing khong du chud par bya ba la thogs pa med do/ /sems can gyi dbang po rgya mtsho thams cad shes shing khong du chud par bya ba la thogs pa med do/ /sems can gyi dbang po tha dad pa thams cad shes par bya ba la thogs</text></item>
<item><p>363a7</p><section>phal chen</section><text>pa med do/ /rigs kyi bu kho bos ni shes rab kyi pha rol tu phyin pa la rnam par spyod pa 'di shes su zad na/ byang chub sems dpa' shes rab kyi pha rol tu phyin pa la rnam par spyod pa rgya mtsho la zhugs pa chos kyi dbyings kyi yul la blo gros rnam par</text></item>
<item><p>363b1</p><section>phal chen</section><text>dag pa/ chos thams cad la rig pa rjes su 'brang ba'i ye shes can/ blo shin tu yangs pas tshad med pa'i yul rgyas par 'gengs pa gzungs chen po'i snang ba la dbang bsgyur ba/ ting nge 'dzin gyi dkyil 'khor snang ba thams cad shin tu dag pa</text></item>
<item><p>363b2</p><section>phal chen</section><text>mngon par shes pa rnam par 'grul ba dang / khyu mchog gi mthu 'byin pa la shin tu byung ba so so yang dag par rig pa mi zad pa'i rgya mtsho la zhugs pa/ ngag snyan pa sa'i snying po dang ldan pa brjod pa 'gro ba thams cad kyi rten du gyur pa rnams kyi spyod</text></item>
<item><p>363b3</p><section>phal chen</section><text>pa shes pa'am/ yon tan brjod pa'am/ spyod yul bstan pa'am/ yul rab tu brjod pa'am/ smon lam chen po'i stobs yang dag par bsngags pa'am/ 'byung ba'i sgo yongs su snang bar bya ba 'am/ yang dag par bsgrub pa mngon par</text></item>
<item><p>363b4</p><section>phal chen</section><text>brjod pa'am/ lam yongs su bstan pa'am/ ting nge 'dzin gyi rgyun gyi rjes su 'brang bar bya ba'am/ sems kyi yul shes par bya ba'am/ ye shes mnyam pa nyid khong du chud par bya bar nus re skan/ /song rigs kyi bu lho phyogs kyi rgyud 'di nyid na</text></item>
<item><p>363b5</p><section>phal chen</section><text>phyogs kyi gnas rgya mtsho rnam par rlob pa zhes bya ba yod de/ de na bza' shing gi ra ba kun nas rnam par brgyan pa zhes bya ba zhig grong khyer 'od chen po zhes bya ba'i shar phyogs logs na yod de/ de na shed las skyes pa'i rgyal po 'od chung</text></item>
<item><p>363b6</p><section>phal chen</section><text>ma dge bsnyen ma yid bzhin zhes bya ba yod kyis/ de'i gan du song la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tu bya ba dris shig /de nas tshong dpon gyi bu nor dga' rangs te/</text></item>
<item><p>363b7</p><section>phal chen</section><text>mgu zhing nyams bde la tshim zhing yid bde ba skyes nas/ dge slong rgya mtsho'i rgyal mtshan las snying po yongs su blangs te/ chos kyi nye bar 'tsho ba byas pa/ ting nge 'dzin gyi yul la zhugs pa/ snang ba thob pa ye shes kyis snang bar gyur pa/ ting nge</text></item>
<item><p>364a1</p><section>phal chen</section><text>'dzin gyi snang ba rab tu thob pa/ mos pa rnam par dag pa khong du chud pa/ sems can chos kyi tshul gyis snang ba'i rjes su song ba/ rnam par dag pa'i sgos snang ba dang ldan par gyur pa/ phyogs su ye shes kyi snang ba rab</text></item>
<item><p>364a2</p><section>phal chen</section><text>tu 'dal ba des/ dge slong rgya mtsho'i rgyal mtshan gyi rkang pa gnyis la spyi bos phyag 'tshal te/ lan brgya stong du mar g.yas phyogs su bskor ba byas nas/ dge slong rgya mtsho'i rgyal mtshan la btud de phyag 'tshal nas/ yang dang yang lta zhing</text></item>
<item><p>364a3</p><section>phal chen</section><text>yang dang yang mngon par blta ba dang / phyag bya ba dang / rab tu gdud pa dang / gus par bya ba dang / rim gror bya ba dang / yid la bya ba dang / bsam pa dang / bsgom pa dang / yongs su bsgom pa dang / legs par brjod pa dang / ngo mtshar du bya ba</text></item>
<item><p>364a4</p><section>phal chen</section><text>dang / yon tan mngon du bya ba dang / rjes su bsngags pa dang / rjes su 'brang bar bya ba dang / rjes su dran par bya ba dang / brtan par bya ba dang / mi gtang ba dang / yid la bsam pa dang / rjes su 'brang bar bya ba dang / smon lam gyi rjes su 'jug par bya ba</text></item>
<item><p>364a5</p><section>phal chen</section><text>dang / mthong bar dga' ba dang / dbyangs kyi mtshan ma gzung ba dang / gzungs kyi rjes su bsam pa dang / ming yongs su gzung ba'i rjes su song ba'i sems dang ldan par bya ba dang / kha dog dang / dbyibs rjes su dran par bya ba dang / ye shes kyi yul rjes su</text></item>
<item><p>364a6</p><section>phal chen</section><text>bsam pa dang / ting nge 'dzin gyi yul la rjes su 'jug par bya ba dang / smon lam gyi yul la rjes su 'brang bar bya ba dang / spyod yul gyi yul rnam par sbyang bar bya ba dang / ye shes kyi snang ba yongs su gzung ba byed cing / dge slong rgya mtsho'i</text></item>
<item><p>364a7</p><section>phal chen</section><text>rgyal mtshan gyi drung nas song ngo // //sangs rgyas rmad gcad ces bya ba shin tu rgyas pa chen po'i mdo/ bam po so gcig pa/ /de nas tshong dpon gyi bu nor dge ba'i bshes gnyen gyi yon tan gyis ni mgu/ dge</text></item>
<item><p>364b1</p><section>phal chen</section><text>ba'i bshes gnyen gyis ni yang dag par bsngags te btang / dge ba'i bshes gnyen mthong ba'i byin gyis ni byin du brlabs/ dge ba'i bshes gnyen gyi gdams ngag la ni nan tan du byed/ dge ba'i bshes gnyen yid du 'ong ba ni rjes su</text></item>
<item><p>364b2</p><section>phal chen</section><text>sems/ dge ba'i bshes gnyen la ni sangs rgyas kyi chos kyi 'byung gnas tsam du lta/ dge ba'i bshes gnyen ni sangs rgyas kyi chos ston pa yin par yang dag par lta/ dge ba'i bshes gnyen ni thams cad mkhyen pa nyid kyi chos la rjes</text></item>
<item><p>364b3</p><section>phal chen</section><text>su lta/ dge ba'i bshes gnyen ni sangs rgyas nam mkha' blta ba la mig tsam tu lta zhing mthar gyis phyogs kyi gnas rgya mtsho rnam par rlob pa'i bza' shing gi ra ba kun nas rnam par brgyan pa/ gang na ba der phyin nas des mthong ba/ bza' shing gi rab kun nas rnam par brgyan</text></item>
<item><p>364b4</p><section>phal chen</section><text>pa/ rin po che thams cad kyi ra bas kun nas bskor ba/ rin po che'i shing gi phreng ba spel ba legs pas yongs su brgyan pa/ rin po che thams cad kyi shing gi phreng ba'i me tog srab bu yid du 'ong ba'i sprin rab tu 'brul bas gzhi rgyas pa/ rin po che thams cad kyi shing gis yang dag par brgyan</text></item>
<item><p>364b5</p><section>phal chen</section><text>pa/ shing thams cad kyi me tog shin tu rgyas pa sna tshogs kyis yongs su gang ba/ spos sna tshogs kyi shing gi phreng ba las phyogs kun tu spos kyi ngad zhim pa rin po che'i phreng ba'i shing sna tshogs kyi lhun las rin po che sna tshogs kyi phreng ba 'phyang ba/ rab tu 'byung</text></item>
<item><p>364b6</p><section>phal chen</section><text>zhing char ltar mngon par bab pa/ rin po che'i rgyal po thams cad kyi shing dang nor bu rin po che sna tshogs kyis mdzes shing spa la/ rgya cher brgyan pa'i gzhi can yid bzhin gyi gos kyi shing thams cad las kha dog sna tshogs kyi gos 'byung bas gam yo khebs shing</text></item>
<item><p>364b7</p><section>phal chen</section><text>mdzes par brgyan pa/ sil snyan gyi shing thams cad las lha rdzas las kyang 'phags pa'i sil snyan rlung gis bskyod cing sgra 'byin pa'i dbyangs snyan par 'byung ba/ sa'i gzhi mthon dman med par gnas pa rgyan gyi shing sna tshogs kyi gseb nas/ rgyan sna</text></item>
<item><p>365a1</p><section>phal chen</section><text>tshogs rnam pa tha dad pa rgyun tu 'byung zhing 'phyang bas/ rab tu brgyan pa'i rgyan dang ldan pa mthong ste/ bza' shing gi ra ba chen po kun nas rnam par brgyan pa de'i nang na khang pa bye ba brgya stong phrag bcu kun kyang nor bu rin po che</text></item>
<item><p>365a2</p><section>phal chen</section><text>dam pa sna tshogs kyi ba gam gyis rnam par brgyan pa dang / khang pa brtsegs pa brgya stong phrag bcu 'dzam bu chu klung gi gser las brtsegs pa'i bad dang ldan pa dang / gzhal med khang brgya stong phrag bcu ka gdung rin po che rnam par snang ba/</text></item>
<item><p>365a3</p><section>phal chen</section><text>las bres pa/ rdzing bu brgya stong phrag bcu rin po che thams cad las gzhi blangs te/ rin po che sna tshogs kyi pha gus mu khyud byas pa/ rin po che thams cad kyi them skas btags pa/ rin po che sna tshogs kyi stegs bus bskor ba/ lha</text></item>
<item><p>365a4</p><section>phal chen</section><text>rdzas kyi tsan dan gyi dri dang ldan pa'i chus gang ba/ gser gyi bye mas kun tu gram pa/ gzhi nor bu rin po che chu 'dang kun tu bkram pa/ phyogs bzhi nas them skas rnam par bres pa/ yan lag brgyad dang ldan pa'i chus gang ba/ nga dur dang /</text></item>
<item><p>365a5</p><section>phal chen</section><text>rma bya dang / khu byug dang / khrung khrung dang / ka la ping ka dang / ku na la'i sgra skad snyan pa'i dbyangs dang ldan pa/ rin po che'i ta la'i phreng bas kun nas brgyan pa/ gser gyi dril bu'i dra bas kun nas yog pa/ rlung gis bskyod pa'i</text></item>
<item><p>365a6</p><section>phal chen</section><text>sgra yid du 'ong ba 'byung ba/ steng nas rin po che'i bla re chen po bres pa/ rin po che sna tshogs kyi shing gi ra bas yongs su bskor ba/ rin po che'i dra bas brgyan pa'i gdugs dang rgyal mtshan legs par bsgreng ba/ lu ma brgya stong phrag bcu dus dang mthun pa'i tsan dan gyi 'dam gyis</text></item>
<item><p>365a7</p><section>phal chen</section><text>mtha' 'khor ba rin po che sna tshogs kyi kha dog tu 'dug pa'i pad mos yongs su khyab pa/ rin po che'i pad mo'i 'od chen pos snang bar gyur pa'i chu dri ma med pa dang ldan pa yod pa ste/ bza' shing gi ra ba de'i dbus na gzhal med khang chen po</text></item>
<item><p>365b1</p><section>phal chen</section><text>rgyal mtshan sna tshogs zhes bya ba/ sa'i gzhi rin po che rgya mtsho'i snying po las blangs pa/ nor bu rin po che'i ka ba bkye ba 'dzam bu chu klung gi gser gyi lhun mngon par 'phags pa nor bu rin po che 'gro bar rnam par snang ba'i spang leb bkye bas</text></item>
<item><p>365b2</p><section>phal chen</section><text>brgyan pa/ gzhi nor bu rin po che 'bar ba grangs med pa'i dra bas bres pa/ rin po che'i rgyal po mi pham pa'i spos kyi dris gam yo kun nas bdugs pa/ rin po che'i rgyal po sgra snyan pa 'byin pa'i dri ngad kun tu ldang ba/ rin po che'i rgyal po dri rnam</text></item>
<item><p>365b3</p><section>phal chen</section><text>par gsal bar byed pas dbang po rno ba'i bag chags rnam par bsgrub pa dang ldan zhing gzhal med khang chen po rgyal mtshan sna tshogs der stan grangs med cing tshad med pa bting bar gyur pa 'di lta ste pad mo'i snying po can dang / nor bu rin po che phyogs snang</text></item>
<item><p>365b4</p><section>phal chen</section><text>bar byed pa'i pad mo'i snying po can dang / nor bu rin po che rnam par snang ba'i pad mo'i snying po can dang / nor bu rin po che 'gro ba yid du 'ong ba'i pad mo'i snying po can dang / nor bu rin po che mdzod sna tshogs kyi pad mo'i snying po can dang / rin</text></item>
<item><p>365b5</p><section>phal chen</section><text>po che seng ge'i shing thags kyi pad mo'i snying po can dang / nor bu rin po che dri ma pa'i pad mo'i snying po can dang / nor bu rin po ches brgyan pa'i pad mo'i snying po can dang / nor bu rin po che sgo kun nas brgyan pa'i pad mo'i snying po can dang / nor bu rin</text></item>
<item><p>365b6</p><section>phal chen</section><text>po che 'od kyi rgyan gyi pad ma'i snying po can dang / nor bu rin po che rgya mtsho'i gnas rnam par dag pa'i rin po ches rnam par brgyan pa'i 'od zer kun tu 'byung ba'i pad mo'i snying po can dang / nor bu rin po che rdo rje'i seng ges gnon pa'i</text></item>
<item><p>365b7</p><section>phal chen</section><text>pad mo'i snying po can dag bshams shing bting ba ste/ gzhal med khang chen po rgyal mtshan sna tshogs de'i ba gam mang po yang / rin po che bsam gyis mi khyab pa las byas pa rin po che sna tshogs kyis rnam par brgyan pa/ kha dog bsam</text></item>
<item><p>366a1</p><section>phal chen</section><text>gyis mi khyab par mdzes shing gzugs yid du 'ong ba dag go /bza' shing gi ra ba kun nas brgyan pa de/ steng nas bla re chen po brgya stong phrag bcus kun nas khebs pa ste/ 'di ltar gos kyi bla re dang khri shing gi bla re dang</text></item>
<item><p>366a2</p><section>phal chen</section><text>me tog gi bla re dang / phreng ba'i bla re dang / spos kyi bla re dang / nor bu rin po che'i bla re dang / gser gyi bla re dang / rgyan gyi bla re dang / rin po che rdo rje snang ba'i bla re dang / glang po'i shugs dang ldan pas sprul pa'i lha mo'i bla re dang / nor bu rin po che brgya byin</text></item>
<item><p>366a3</p><section>phal chen</section><text>mngon par dga' ba'i bla re dang / de dag la sogs pa bla re brgya stong phrag bcus kun nas khebs par byas pa'o/ /rin po che'i dra ba brgya stong phrag bcus kun nas yog pa ste/ 'di ltar rin po che dam pa'i dril bu'i dra ba dang / rin po che'i</text></item>
<item><p>366a4</p><section>phal chen</section><text>gdugs kyi dra ba dang / rin po che'i 'bru'i dra ba dang / mu tig rgya mtsho'i snying po'i dra ba dang / nor bu rin po che baiDUr+ya sngon po'i dra ba dang / seng ge'i khri shing gi dra ba dang / nor bu rin po che chu shel gyi dra ba dang / spos kyi gzugs kyi dra ba dang /</text></item>
<item><p>366a5</p><section>phal chen</section><text>rin po che'i cod pan dang / rin po che'i phreng ba'i dra ba dang / de dag la sogs pa rin po che'i dra ba brgya stong phrag bcus kun nas yog pa/ snang ba chen po brgya stong phrag bcus kyang kun nas yog pa ste/ 'di ltar nor bu rin po che skar ma'i 'od zer gyi</text></item>
<item><p>366a6</p><section>phal chen</section><text>snang ba dang / nor bu rin po nyi ma'i snying po'i snang ba dang / nor bu rin po che zla ba'i rgyal mtshan gyi snang ba dang / nor bu rin po che spos kyi dud pa 'od 'phro ba'i snang ba dang / nor bu rin po che dpal gyi snying po'i snang ba dang / nor bu rin po che</text></item>
<item><p>366a7</p><section>phal chen</section><text>pad mo'i snying po'i snang ba dang / nor bu rin po che skar ma'i rgyal mtshan gyi snang ba dang / nor bu rin po che sgron ma chen po'i snang ba dang / nor bu rin po che phyogs kun tu rnam par snang ba'i snang ba dang / nor bu rin po che spos kyi sprin chen po dang /</text></item>
<item><p>366b1</p><section>phal chen</section><text>klog gi phreng ba 'byung ba'i snang ba dang / de dag la sogs pa nor bu rin po che'i snang ba chen po brgya stong phrag bcus rtag tu snang bar byas pa'o/ /bza' shing gi ra ba de ni rgyan chen po'i sprin brgya stong phrag bcu'i char 'bab pa'i rgyan dang ldan pa ste/ dus</text></item>
<item><p>366b2</p><section>phal chen</section><text>dang mthun pa'i tsan dan gyi sprin brgya stong phrag bcu'i 'brug sgra rab tu 'byung ba/ lha rdzas las 'das pa'i phreng ba dang / lda ldi'i sprin chen po kun tu mched pas rab tu brgyan pa/ lha rdzas las 'das pa'i gos tshon sna tshogs dang ldan pa'i sprin</text></item>
<item><p>366b3</p><section>phal chen</section><text>brgya stong phrag bcu'i sprin mngon par 'bab pa/ lha rdzas las 'das pa'i rgyan gyi sprin brgya stong phrag bcus rnam par klubs pa/ lha'i bu brgya stong phrag bcu mthong bar dga' ste/ 'og tu lta zhing rab tu 'dud pa'i phyag char bzhin du 'bab pa/ lha</text></item>
<item><p>366b4</p><section>phal chen</section><text>mo'i sprin brgya stong phrag bcu sngon gyi spyod pa'i skal ba mnyam pas rang rang gi lus 'bul ba'i char mngon par 'bab pa/ byang chub sems dpa'i sprin brgya stong phrag bcu chos mnyan pas/ skom zhing 'ong ba'i char mngon par 'bab ste/ de na dge</text></item>
<item><p>366b5</p><section>phal chen</section><text>bsnyen ma yid bzhin gser gyi snying po'i khri chen po la 'dug cing / mu tig rgya mtsho'i snying po'i dra bas brgyan pa'i cod pan thogs pa/ lag pa la lha rdzas las 'das pa'i gser gyi dpung rgyan dang / gdub bu thogs pa/ lag pa nor bu rin po che</text></item>
<item><p>366b6</p><section>phal chen</section><text>dpal gyi rang bzhin gyi 'od zer gyis rnam par mdzes par gyur pa/ rna cha rin po che mthon ting dri ma med pa rab tu 'phyang ba/ mgo nor bu rin po che'i dra bas mdzes par brgyan pa/ nor bu rin po che seng ge'i gdong gi rna ba'i gong rgyan thogs pa/</text></item>
<item><p>366b7</p><section>phal chen</section><text>nor bu rin po che yid bzhin gyi rgyal po'i mgul kor thogs pa/ lus rin po che thams cad kyi dra bas yog cing 'od rab tu 'bar ba/ srog chags bye ba khrag khrig gi lus rab tu btud de/ phyag bya ba zhig 'dug ste/ dge bsnyen ma yid</text></item>
<item><p>367a1</p><section>phal chen</section><text>bzhin de'i drung du shar phyogs nas tshangs pa chen po'am/ tshangs lha nye phan dang / tshangs pa'i ris su gtogs pa'am/ dbang byed dam/ gzhan 'phrul dbang byed kyi ris su gtogs pa'am/ rab 'phrul dga'</text></item>
<item><p>367a2</p><section>phal chen</section><text>'am/ 'phrul dga'i ris su gtogs pa'am/ rab dga' ldan nam/ dga' ldan gyi ris su gtogs pa 'am/ rab mtshe ma 'am/ mtshe ma'i ris su gtogs pa'am/ lha'i dbang po 'am/ sum cu rtsa gsum gyi ris su gtogs pa'am/</text></item>
<item><p>367a3</p><section>phal chen</section><text>gnod sbyin gyi dbang po'am/ gnod sbyin nam/ dri za'i dbang po'am/ dri za 'am/ grul bum gyi dbang po'am/ grul bum 'am/ klu'i dbang po 'am/ klu'am/ lha ma yin gyi dbang po'am/ lha ma yin nam/ nam mkha' lding gi dbang po'am/ nam mkha'</text></item>
<item><p>367a4</p><section>phal chen</section><text>lding ngam/ mi'am ci'i dbang po'am/ mi 'am ci 'am/ lto 'phye chen po'i dbang po'am/ lto 'phye chen po 'am/ gshin rje 'am/ gshin rje'i bu mo 'am/ rdzu 'phrul chen po'am/ sam/ mi'i dbang po'am/ mi'ang rung ste/ sems</text></item>
<item><p>367a5</p><section>phal chen</section><text>can tshad med grangs med pa dag 'ong ba dang / de bzhin du lho phyogs dang / nub phyogs dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang</text></item>
<item><p>367a6</p><section>phal chen</section><text>gi phyogs mtshams dang / 'og dang steng gi phyogs nas kyang / tshangs pa chen po'am/ tshangs lha nye phan nam/ tshangs pa'i ris su gtogs pa'am/ dbang byed dam/ dbang byed kyi ris su gtogs pa nas/ mi'i dbang po'am/ mi'i bar gyi sems can mang po</text></item>
<item><p>367a7</p><section>phal chen</section><text>'ong ba/ de dag nad sna tshogs zhig gis btab pa'am/ nyon mongs pa sna tshogs kyis kun nas 'khor tam/ lta ba'i rnam pa sna tshogs la mngon par zhen tam/ las kyi sgrib pas bsgribs pa zhig yod na'ang / de dag gis dge bsnyen ma yid</text></item>
<item><p>367b1</p><section>phal chen</section><text>bzhin de mthong ma thag tu nad thams cad kyang rab tu zhi bar gyur/ sems can gyi nyon mongs pa'i dri ma dang yang bral bar gyur/ lta ba'i gsal shing yang phyin par gyur/ sgrib pa'i ri thams cad kyang rnam par bshig par gyur/ rnam par dag pa'i</text></item>
<item><p>367b2</p><section>phal chen</section><text>dkyil 'khor bsgribs pa med pa yang khong du chud par gyur te/ rnam par dag pa'i dkyil 'khor de yod pas ni dge ba'i rtsa ba thams cad kyang rab tu byang bar gyur/ dbang po'i myu gu thams cad kyang rnam par 'phel bar gyur/ thams cad</text></item>
<item><p>367b3</p><section>phal chen</section><text>mkhyen pa'i ye shes kyi tshul rgya mtsho la yang dag par gzhol bar gyur/ gzungs kyi sgo rgya mtsho thams cad la'ang 'jug par gyur/ ting nge 'dzin gyi sgo dang tshul rgya mtsho thams cad kyang mngon sum du gyur/ smon lam gyi sgo thams</text></item>
<item><p>367b4</p><section>phal chen</section><text>cad kyang yang dag par skye bar gyur/ spyod pa'i sgo thams cad kyang rab tu byung bar gyur/ yon tan mngon par bsgrub pa'i sgo thams cad kyang rnam par dag par gyur/ sems rgya chen po yang mngon par shes pa thams cad dang</text></item>
<item><p>367b5</p><section>phal chen</section><text>ldan pa'i tshul du byung bar gyur/ lus thogs pa med pas kyang thams cad du rjes su 'gro bar gyur to/ /de nas tshong dpon gyi bu nor bza' shing gi ra ba kun nas rnam par brgyan pa'i nang du phyin te bltas nas/ dge bsnyen ma</text></item>
<item><p>367b6</p><section>phal chen</section><text>yid bzhin khri bzang po la 'dug pa mthong nas/ de dge bsnyen ma yid bzhin gang na ba der song ste/ phyin nas dge bsnyen ma yid bzhin gyi rkang pa gnyis la spyi bos phyag 'tshal te/ dge bsnyen ma yid bzhin la lan brgya stong du mar g.yas phyogs su bskor ba byas nas/ 'di skad ces smras so/ /</text></item>
<item><p>367b7</p><section>phal chen</section><text>'phags ma bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags</text></item>
<item><p>368a1</p><section>phal chen</section><text>ma ni byang chub sems dpa' rnams la gdams ngag dang rjes su bstan pa mdzad do/ /zhes thos na/ 'phags ma ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba</text></item>
<item><p>368a2</p><section>phal chen</section><text>bdag la bshad du gsol/ /des smras pa rigs kyi bu kho mo ni byang chub sems dpa'i rnam par thar pa mya ngan med pa bde ba'i rgyal mtshan thob pa ste/ rigs kyi bu kho mo ni de'i mthus mthong na don yod pa'o/ /mnyan na don yod pa'o/ /rim gror</text></item>
<item><p>368a3</p><section>phal chen</section><text>byas na don yod pa'o/ /gnas gcig na 'grogs pa don yod pa'o/ /rjes su dran par byas pa don yod pa'o/ /rigs kyi bu kho mo ni sems can dge ba'i rtsa ba ma bskyed pa/ dge ba'i bshes gnyen gyis yongs su ma zin pa/ yang dag par rdzogs</text></item>
<item><p>368a4</p><section>phal chen</section><text>pa'i sangs rgyas kyis ma dgongs pa rnams kyis mthong zhing rnam par dmigs par mig lam du 'ong bar mi 'gyur te/ rigs kyi bu kho mo mthong ba tsam gyis ni sems can rnams kyang bla na med pa yang dag par rdzogs pa'i byang chub las phyir mi ldog par</text></item>
<item><p>368a5</p><section>phal chen</section><text>'gyur ro/ /gzhan yang rigs kyi bu kho mo'i drung du shar phyogs nas de bzhin gshegs pa dag byon cing / gdan rin po che'i khri 'di la bzhugs nas chos ston to/ /shar phyogs nas ji lta ba bzhin du phyogs bcu nas kyang de bzhin te/</text></item>
<item><p>368a6</p><section>phal chen</section><text>rigs kyi bu de lta bas na/ kho mo ni de bzhin gshegs pa mthong ba dang mi 'bral ba'o/ /chos mnyan pa dang mi 'bral ba'o/ /byang chub sems dpa' dang 'grogs pa dang mi 'bral ba'o/ /rigs kyi bu kho mo dang spyod pa'i skal ba mnyam</text></item>
<item><p>368a7</p><section>phal chen</section><text>ba'i srog chags bye ba khrag khrig brgya stong phrag brgyad cu rtsa bzhi po bza' shing gi ra ba kun nas rnam par brgyan pa 'di na gnas pa de dag thams cad kyang bla na med pa yang dag par rdzogs pa'i byang chub las phyir mi ldog pa sha stag go /rigs</text></item>
<item><p>368b1</p><section>phal chen</section><text>kyi bu sems can gzhan gang 'di na gnas pa de dag kyang bla na med pa yang dag par rdzogs pa'i byang chub las phyir mi ldog pa/ phyir mi ldog pa'i dge 'dun du gtogs pa sha stag ste/ kho mo dang spyod pa'i skal ba mnyam pa dag go /smras pa las</text></item>
<item><p>368b2</p><section>phal chen</section><text>'phags ma khyod kyis bla na med pa yang dag par rdzogs pa'i byang chub tu yun ji srid ci gnas thugs bskyed/ smras pa rigs kyi bu kho mo ni sngon gyi gnas rjes su dran no/ /de bzhin gshegs pa dgra bcom pa yang dag par rdzogs pa'i</text></item>
<item><p>368b3</p><section>phal chen</section><text>sangs rgyas mar me mdzad ces bya ba byung ba de bzhin gshegs pa de'i drung du kho mos tshangs pa'i spyod pa spyad do/ /de bzhin gshegs pa de kho mos mchod do/ /de bzhin gshegs pa de las chos bstan pa kho mos yongs su bzung ngo / /de'i</text></item>
<item><p>368b4</p><section>phal chen</section><text>snga rol du de bzhin gshegs pa dri ma med pa zhes bya ba byung ste/ de'i bstan pa la'ang kho mo rab tu byung ngo / /chos kyi 'khor lo yang kho mos bzung ngo / /de'i snga rol du de bzhin gshegs pa dpal zhes bya ba byung ste/ de yang kho mos bsnyen</text></item>
<item><p>368b5</p><section>phal chen</section><text>bkur to/ /de'i snga rol tu de bzhin gshegs pa ri rab dpal zhes bya ba byung ngo / /de'i snga rol tu de bzhin gshegs pa pad mo'i snying po zhes bya ba byung ngo / /de'i snga rol tu de bzhin gshegs pa rnam par snang mdzad ces bya ba byung ngo / /</text></item>
<item><p>368b6</p><section>phal chen</section><text>de'i snga rol tu de bzhin gshegs pa kun tu gzigs pa zhes bya ba byung ngo / /de'i snga rol tu de bzhin gshegs pa tshangs pa dag pa zhes bya ba byung ngo / /de'i snga rol tu de bzhin gshegs pa rdo rje'i gtsug ces bya ba byung ngo / /de'i kun snga</text></item>
<item><p>368b7</p><section>phal chen</section><text>rol tu de bzhin gshegs pa chu bo'i lha zhes bya ba byung ste/ rigs kyi bu gzhung de ltar tshe gcig nas gcig tu brgyud pa dang / bskal pa gcig nas gcig tu brgyud pa'i sangs rgyas gcig nas gcig tu brgyud pa/ de bzhin gshegs</text></item>
<item><p>369a1</p><section>phal chen</section><text>pa'i mtshams 'dabs chags su bsams te/ dran par byas na/ gang kho mos rim gror byas te/ bsnyen bkur ba dang / mchod pa dang / bsti stang du byas pa dang / gang gi spyan sngar kho mos chos thos par gyur pa dang / gang gi bstan</text></item>
<item><p>369a2</p><section>phal chen</section><text>pa la kho mos tshangs pa'i spyod pa spyad pa'i de bzhin gshegs pa chu klung gang gA sum cu rtsa drug gi bye ma snyed rjes su dran te/ rigs kyi bu de phan cad du kho mos de bzhin gshegs pa ji snyed cig bsnyen bkur ba ni/ de bzhin gshegs pa rnams kyis</text></item>
<item><p>369a3</p><section>phal chen</section><text>mkhyen to/ /rigs kyi bu sems dang po bskyed ma thag tu chos kyi dbyings rgyas par 'gengs pas byang chub sems dpa' rnams ni tshad med pa'o/ /rigs kyi bu snying rje chen po'i khongs su 'gro ba thams cad chud pas/ byang chub sems</text></item>
<item><p>369a4</p><section>phal chen</section><text>dpa' rnams ni tshad med pa'o/ /rigs kyi bu smon lam chen pos phyogs bcu'i chos kyi dbyings kyi gzhi zad zad du 'gro bas byang chub sems dpa' rnams ni tshad med pa'o/ /rigs kyi bu byams pa chen pos 'gro ba thams cad rgyas par</text></item>
<item><p>369a5</p><section>phal chen</section><text>'gengs pa'i phyir/ byang chub sems dpa' rnams ni tshad med pa'o/ /rigs kyi bu byang chub sems dpa'i spyod pas zhing thams cad du bskal pa thams cad yongs su sdud pas/ byang chub sems dpa' rnams ni tshad med pa'o/ /</text></item>
<item><p>369a6</p><section>phal chen</section><text>rigs kyi bu ting nge 'dzin gyi stobs kyis byang chub sems dpa'i lam las phyir mi ldog pas byang chub sems dpa' rnams ni tshad med pa'o/ /rigs kyi bu gzungs kyi stobs kyis 'gro ba thams cad yongs su 'dzin pa'i gzungs kyi tshul</text></item>
<item><p>369a7</p><section>phal chen</section><text>khong du chud par byed pas byang chub sems dpa' rnams ni tshad med pa'o/ /rigs kyi bu ye shes snang ba'i stobs kyis dus gsum gyi ye shes kyi tshul/ khong du chud par byed cing / yang dag par 'dzin pas byang chub sems dpa' rnams ni tshad med</text></item>
<item><p>369b1</p><section>phal chen</section><text>pa'o/ /rigs kyi bu mngon par shes pa'i stobs kyis zhing thams cad du sems can rnams kyi bsam pa dang / mos pa ci lta ba bzhin du 'od kyi dra ba'i 'khor lo mngon par bsgrub pas byang chub sems dpa' rnams ni tshad med pa'o/ /rigs kyi</text></item>
<item><p>369b2</p><section>phal chen</section><text>bu so so yang dag par rig pa'i stobs kyis tshig gcig brjod kyang 'gro ba thams cad shin tu tshim par byed pas/ byang chub sems dpa' rnams ni tshad med pa'o/ /rigs kyi bu lus rnam par dag pas/ sangs rgyas kyi zhing</text></item>
<item><p>369b3</p><section>phal chen</section><text>thams cad rang gi lus kyis rgyas par 'gengs pas/ byang chub sems dpa' rnams ni tshad med pa'o/ /nor smras pa/ 'phags ma khyod ji srid cig na bla na med pa yang dag par rdzogs pa'i byang chub tu mngon</text></item>
<item><p>369b4</p><section>phal chen</section><text>par 'tshang rgya bar 'gyur/ /smras pa rigs kyi bu 'di lta ste/ sems can gcig cig la dmigs shing gdul bar bya ba dang / smin par bya ba'i phyir/ byang chub sems dpa' rnams kyi sems byang chub tu skye ba ma yin te/ sems</text></item>
<item><p>369b5</p><section>phal chen</section><text>can brgya'i phyir ma yin/ sems can stong gi phyir ma yin/ sems can brgya phrag stong gi phyir ma yin/ sems can bye ba'i phyir ma yin/ sems can bye ba brgya'i phyir ma yin/ sems can bye ba stong gi phyir ma yin/ sems can bye ba brgya phrag stong gi phyir ma yin te/</text></item>
<item><p>369b6</p><section>phal chen</section><text>sems can bye ba khrag khrig brgya phrag stong gi don du/ byang chub sems dpa' rnams kyi sems byang chub tu skye ba ma yin no/ /sems can thams thams cad kyi phyir ma yin/ sems can khrag khrig gi phyir ma yin/ /sems can gang</text></item>
<item><p>369b7</p><section>phal chen</section><text>ya'i phyir ma yin/ sems can ban bun gyi phyir ma yin/ sems can phyar phyur gyi phyir ma yin/ sems can byang bying gi phyir ma yin/ sems can nyer 'jal gyi phyir ma yin/ sems can phyal phyol gyi phyir ma yin/</text></item>
<item><p>370a1</p><section>phal chen</section><text>sems can yal yol gyi phyir ma yin/ sems can ljad ljod kyi phyir ma yin/ sems can phyod zim gyi phyir ma yin/ sems can phyad phyod kyi phyir ma yin/ sems can ldam ldem gyi phyir ma yin/ sems can ya gangs kyi</text></item>
<item><p>370a2</p><section>phal chen</section><text>phyir ma yin/ sems can cho ma'i phyir ma yin/ sems can khram khrim gyi phyir ma yin/ sems can nab nub kyi phyir ma yin/ sems can brgyud yas kyi phyir ma yin/ sems can btang yas kyi phyir ma yin/ sems can bkra yar gyi phyir ma</text></item>
<item><p>370a3</p><section>phal chen</section><text>yin/ sems can gsal yas kyi phyir ma yin/ sems can gzhal brtag gi phyir ma yin/ sems can mtshungs med kyi phyir ma yin/ sems can lam lum gyi phyir ma yin/ sems can rab rib kyi phyir ma yin/ sems can</text></item>
<item><p>370a4</p><section>phal chen</section><text>thab thib kyi phyir ma yin/ sems can 'grigs yol gyi phyir ma yin/ sems can then phyo'i phyir ma yin/ sems can bsam phyod kyi phyir ma yin/ sems can 'dra mnyam gyi phyir ma yin/ sems can brang breng gi phyir ma yin/ sems</text></item>
<item><p>370a5</p><section>phal chen</section><text>can bgrong yas kyi phyir ma yin/ sems can rgyas 'dal gyi phyir ma yin/ sems can bsngo yas kyi phyir ma yin/ sems can zang yag gi phyir ma yin/ sems can 'phro bkye'i phyir ma yin/ sems can rtse 'phyo'i phyir ma</text></item>
<item><p>370a6</p><section>phal chen</section><text>yin/ sems can yong tan gyi phyir ma yin/ sems can 'brug g.yos kyi phyir ma yin/ sems can sang yal gyi phyir ma yin/ sems can thing yug gi phyir ma yin/ sems can snang yal gyi phyir ma yin/ sems can</text></item>
<item><p>370a7</p><section>phal chen</section><text>nan pa'i phyir ma yin/ sems can yid 'phyo'i phyir ma yin/ sems can nab neb kyi phyir ma yin/ sems can khrig thams kyi phyir ma yin/ sems can yal yol gyi phyir ma yin/ sems can bgrang yas kyi phyir ma yin/</text></item>
<item><p>370b1</p><section>phal chen</section><text>sems can thug yal gyi phyir ma yin/ sems can yad yud kyi phyir ma yin/ sems can phyo ldog gi phyir ma yin/ sems can brda yas kyi phyir ma yin/ sems can lhub be'i phyir ma yin/ sems can thag thug gi phyir ma yin/</text></item>
<item><p>370b2</p><section>phal chen</section><text>sems can khrig ge'i phyir ma yin/ sems can rig yas kyi phyir ma yin/ sems can snyad med kyi phyir ma yin/ sems can mchog phreng gi phyir ma yin/ sems can nyag 'bru'i phyir ma yin/ sems can spu 'phyes</text></item>
<item><p>370b3</p><section>phal chen</section><text>kyi phyir ma yin/ sems can 'bru 'brel gyi phyir ma yin/ sems can brjod 'os kyi phyir ma yin/ sems can lhod yas kyi phyir ma yin/ sems can brjod phul gyi phyir ma yin/ sems can zhi snyad kyi phyir ma yin/ sems can</text></item>
<item><p>370b4</p><section>phal chen</section><text>ngag thim gyi phyir ma yin/ sems can 'phyo 'gyur gyi phyir ma yin/ sems can nyar nyer gyi phyir ma yin/ sems can phyag phyig gi phyir ma yin/ sems can zal zul gyi phyir ma yin/ sems can sal sal gyi phyir ma</text></item>
<item><p>370b5</p><section>phal chen</section><text>yin/ sems can g.yo ldeg gi phyir ma yin/ sems can phan phun gyi phyir ma yin/ sems can brnang ya'i phyir ma yin/ sems can rem grol gyi phyir ma yin/ sems can rdzi ngad kyi phyir ma yin/ sems can rdzi rdul gyi</text></item>
<item><p>370b6</p><section>phal chen</section><text>phyir ma yin/ sems can phun yol gyi phyir ma yin/ sems can 'ol 'ol gyi phyir ma yin/ sems can ngad ngad kyi phyir ma yin/ sems can bgrang brtsi'i phyir ma yin/ sems can zab bgrang gi phyir ma yin/ sems can dga'</text></item>
<item><p>370b7</p><section>phal chen</section><text>rkyang gi phyir ma yin/ sems can grangs mtha'i phyir ma yin/ sems can phyod yal gyi phyir ma yin/ sems can 'ol phyod kyi phyir ma yin/ sems can gdab yas kyi phyir ma yin/ sems can gcal yas kyi phyir ma yin/</text></item>
<item><p>371a1</p><section>phal chen</section><text>sems can bgrang yas kyi phyir ma yin/ sems can byim 'phyo'i phyir ma yin/ sems can yam me'i phyir ma yin/ sems can bsnyal yas kyi phyir ma yin/ sems can ldab ldob kyi phyir ma yin/ sems can 'phan chad kyi</text></item>
<item><p>371a2</p><section>phal chen</section><text>phyir ma yin/ sems can phang phung gi phyir ma yin/ sems can mtha' rdul gyi phyir ma yin/ sems can rgyu lding gi phyir ma yin/ sems can yun 'gyangs kyi phyir ma yin/ sems can mkha' yal gyi phyir ma yin/ sems</text></item>
<item><p>371a3</p><section>phal chen</section><text>can bun lob kyi phyir ma yin/ sems can lam lom gyi phyir ma yin/ sems can bsnyad yas kyi phyir ma yin/ sems can lang ling gi phyir ma yin/ sems can ljab ljib kyi phyir ma yin/ sems can mi brtsal gyi</text></item>
<item><p>371a4</p><section>phal chen</section><text>phyir ma yin/ sems can 'byam yas kyi phyir ma yin/ sems can nga 'grang gi phyir ma yin/ sems can smos yal gyi phyir ma yin/ sems can bkra chal gyi phyir ma yin/ sems can lo rgyas kyi phyir ma yin/</text></item>
<item><p>371a5</p><section>phal chen</section><text>sems can 'bum rdib kyi phyir ma yin/ sems can la lo'i phyir ma yin/ sems can phyam phyam gyi phyir ma yin/ sems can bgrang phyos kyi phyir ma yin/ sems can bgrang phyos la bsgres pa'i phyir ma</text></item>
<item><p>371a6</p><section>phal chen</section><text>yin/ sems can dpag yas kyi phyir ma yin/ sems can dpag yas la bsgres pa'i phyir ma yin/ sems can yal phyong gi phyir ma yin/ sems can yal phyong la bsgres pa'i phyir ma yin/ sems can mu yal</text></item>
<item><p>371a7</p><section>phal chen</section><text>gyi phyir ma yin/ sems can mu yal la bsgres pa'i phyir ma yin/ sems can bgrang yol gyi phyir ma yin/ sems can bgrang yol la bsgres pa'i phyir ma yin/ sems can mi 'jal gyi phyir ma yin/ sems can</text></item>
<item><p>371b1</p><section>phal chen</section><text>mi 'jal la bsgres pa'i phyir ma yin/ sems can bsam phyod kyi phyir ma yin/ sems can bsam phyod la bsgres pa'i phyir ma yin/ sems can mtha' 'byam gyi phyir ma yin/ sems can mtha' 'byam la bsgres pa'i phyir ma</text></item>
<item><p>371b2</p><section>phal chen</section><text>yin/ sems can dpag thag gi phyir ma yin/ sems can dpag thag la bsgres pa'i phyir ma yin/ sems can brjod du med pa'i phyir ma yin/ sems can brjod du med pa la bsgres pa'i phyir ma yin/ sems can brjod</text></item>
<item><p>371b3</p><section>phal chen</section><text>du med pa'i yang brjod du med pa'i phyir ma yin/ sems can brjod du med pa'i yang brjod du med pa la bsgres pa'i phyir ma yin/ sems can 'jig rten gyi khams gcig tu gtogs pa rnams kyi phyir ma yin pa nas/ brjod du</text></item>
<item><p>371b4</p><section>phal chen</section><text>med pa'i yang brjod du med pa'i 'jig rten gyi khams su gtogs pa'i sems can rnams kyi phyir ma yin/ gling bzhi pa'i 'jig rten gyi khams kyi rdul shin tu phra ba snyed kyi 'jig rten gyi khams su gtogs pa'i sems can rnams kyi phyir ma yin/</text></item>
<item><p>371b5</p><section>phal chen</section><text>stong gi 'jig rten gyi khams kyi rdul shin tu phra ba snyed kyi 'jig rten gyi khams su gtogs pa'i sems can rnams kyi phyir ma yin/ stong gnyis kyi 'jig rten gyi khams kyi rdul shin tu phra ba snyed kyi 'jig rten gyi khams su gtogs pa'i</text></item>
<item><p>371b6</p><section>phal chen</section><text>sems can rnams kyi phyir ma yin/ stong gsum gyi stong chen po'i 'jig rten gyi khams kyi rdul shin tu phra ba snyed kyi 'jig rten gyi khams su gtogs pa'i sems can rnams kyi phyir ma yin pa nas/ stong gsum gyi stong chen po'i 'jig</text></item>
<item><p>371b7</p><section>phal chen</section><text>rten gyi khams brjod du med pa'i yang brjod du med pa'i rdul shin tu phra ba snyed kyi 'jig rten gyi khams su gtogs pa'i sems can rnams kyi don du 'di lta ste yongs su smin par bya ba dang / gdul ba'i phyir byang chub sems dpa' rnams kyi sems byang chub</text></item>
<item><p>372a1</p><section>phal chen</section><text>tu skye ba ma yin gyi/ 'di lta ste/ 'jig rten gyi khams ma lus pa lhag ma med pa mtha' dag thams cad du gtogs pa'i sems can rnams kyi don du yongs su smin par bya ba dang / gdul ba'i phyir byang chub sems dpa'</text></item>
<item><p>372a2</p><section>phal chen</section><text>rnams kyi sems byang chub tu skye'o/ /'di lta ste sangs rgyas gcig bsnyen bkur ba dang / mnyes par bya ba dang / mchod cing rim gror bya ba'i phyir byang chub sems dpa' rnams kyi sems byang chub tu skye ba ma yin pa dang / sangs rgyas</text></item>
<item><p>372a3</p><section>phal chen</section><text>bcu bsnyen bkur zhing mnyes par bya ba dang / mchod cing rim gror bya ba'i phyir ma yin pa nas/ brjod du med pa'i yang brjod du med pa'i 'jig rten gyi khams kyi rdul shin tu phra ba snyed kyi sangs rgyas bsnyen bkur zhing mnyes par bya ba dang / mchod</text></item>
<item><p>372a4</p><section>phal chen</section><text>cing rim gror bya ba'i phyir byang chub sems dpa' rnams kyi sems byang chub tu skye ba ma yin/ 'jig rten gyi khams gcig tu gtogs pa'i sangs rgyas kyi rgyud bsnyen bkur zhing mnyes par bya ba dang / mchod cing rim gror bya ba'i phyir ma yin pa nas/</text></item>
<item><p>372a5</p><section>phal chen</section><text>sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi 'jig rten gyi khams su gtogs pa'i de bzhin gshegs pa'i rgyud bsnyen bkur zhing mnyes par bya ba dang / mchod cing rim gror bya ba'i phyir byang chub sems dpa'</text></item>
<item><p>372a6</p><section>phal chen</section><text>rnams kyi sems byang chub tu skye ba ma yin no/ /sangs rgyas kyi zhing gcig yongs su dag par bya ba'i phyir byang chub sems dpa' rnams kyi sems byang chub tu skye ba ma yin pa nas/ 'jig rten gyi khams brjod du med pa'i yang brjod du med pa'i rdul shin</text></item>
<item><p>372a7</p><section>phal chen</section><text>tu phra ba snyed kyi sangs rgyas kyi zhing yongs su dag par bya ba'i phyir byang chub sems dpa' rnams kyi sems byang chub tu skye ba ma yin/ de bzhin gshegs pa gcig gi bstan pa yongs su gzung ba'i phyir byang chub sems dpa' rnams kyi sems byang chub tu</text></item>
<item><p>372b1</p><section>phal chen</section><text>skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi de bzhin gshegs pa'i bstan pa yongs su gzung ba'i phyir byang chub sems dpa' rnams kyi sems byang chub tu skye ba ma yin/ sangs rgyas gcig</text></item>
<item><p>372b2</p><section>phal chen</section><text>rab tu zhugs pa'i smon lam rnam pa tha dad pa la 'jug pa'i phyir byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi sangs rgyas rab tu</text></item>
<item><p>372b3</p><section>phal chen</section><text>zhugs pa'i smon lam rnam pa tha dad pa la 'jug pa'i phyir byang chub sems dpa' rnams kyi sems byang chub tu skye ba ma yin no/ /de bzhin gshegs pa gcig gi sangs rgyas kyi zhing gi rgyan la 'jug par bya ba'i phyir/ byang chub sems</text></item>
<item><p>372b4</p><section>phal chen</section><text>dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi de bzhin gshegs pa'i sangs rgyas kyi zhing gi rgyan la 'jug par bya ba'i phyir/ byang chub sems</text></item>
<item><p>372b5</p><section>phal chen</section><text>dpa' rnams kyi sems byang chub tu skye ba ma yin/ sangs rgyas gcig gi 'khor gyi dkyil 'khor rnam par phye ba la 'jug par bya ba'i phyir byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang</text></item>
<item><p>372b6</p><section>phal chen</section><text>brjod du med pa'i rdul shin tu phra ba snyed kyi 'khor gyi dkyil 'khor rnam par phye ba la 'jug par bya ba'i phyir byang chub sems dpa' rnams kyi sems byang chub tu skye ba ma yin/ de bzhin gshegs pa gcig gi chos kyi 'khor lo yongs su gzung ba'i phyir byang chub</text></item>
<item><p>372b7</p><section>phal chen</section><text>sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi de bzhin gshegs pa'i chos kyi 'khor lo yongs su gzung ba'i phyir byang chub sems</text></item>
<item><p>373a1</p><section>phal chen</section><text>dpa' rnams kyi sems byang chub tu skye ba ma yin/ sems can gyi sems rgya mtsho gcig khong du chud par bya ba'i phyir/ byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang</text></item>
<item><p>373a2</p><section>phal chen</section><text>brjod du med pa'i rdul shin tu phra ba snyed kyi sems can gyi sems rgya mtsho khong du chud par bya ba'i phyir/ byang chub sems dpa' rnams kyi sems byang chub tu skye ba ma yin/ sems can gcig gi dbang po'i 'khor lo yongs su shes par bya ba'i phyir/</text></item>
<item><p>373a3</p><section>phal chen</section><text>byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi sems can gyi dbang po'i 'khor lo yongs su shes par bya ba'i phyir/ byang chub sems</text></item>
<item><p>373a4</p><section>phal chen</section><text>dpa' rnams kyi sems byang chub tu skye ba ma yin/ sems can gcig gi dbang po rgya mtsho khong du chud par bya ba'i phyir byang chub sems dpa' rnams kyi sems byang chub tu skye ba ma yin pa nas sangs rgyas kyi zhing brjod du med pa'i yang brjod du med pa'i rdul shin tu</text></item>
<item><p>373a5</p><section>phal chen</section><text>phra ba snyed kyi sems can gyi dbang po rgya mtsho khong du chud par bya ba'i phyir byang chub sems dpa' rnams kyi sems byang chub tu skye ba ma yin/ 'jig rten gyi khams gcig gi bskal pa gcig nas gcig tu brgyud par bya ba la 'jug par bya ba'i phyir/ byang chub</text></item>
<item><p>373a6</p><section>phal chen</section><text>sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi 'jig rten gyi khams kyi bskal pa gcig nas gcig tu brgyud par bya ba la 'jug par bya ba'i phyir/</text></item>
<item><p>373a7</p><section>phal chen</section><text>byang chub sems dpa' rnams kyi sems byang chub tu skye ba ma yin/ 'jig rten gyi khams gcig tu gtogs pa'i sems can thams cad kyi spyod pa'i bag chags kyi mtshams sbyor ba la 'jug par bya ba'i phyir/ byang chub sems dpa' rnams kyi</text></item>
<item><p>373b1</p><section>phal chen</section><text>sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi 'jig rten gyi khams su gtogs pa'i sems can thams cad kyi spyod pa'i bag chags kyi mtshams sbyor ba la 'jug par bya</text></item>
<item><p>373b2</p><section>phal chen</section><text>ba'i phyir/ byang chub sems dpa' rnams kyi sems byang chub tu skye ba ma yin/ 'jig rten gyi khams gcig tu gtogs pa'i sems can thams cad kyi nyon mongs pa rgya mtsho thams cad la 'jug par bya ba'i phyir/ byang chub sems dpa'</text></item>
<item><p>373b3</p><section>phal chen</section><text>rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi 'jig rten gyi khams su gtogs pa'i sems can thams cad kyi nyon mongs pa rgya mtsho thams cad la 'jug</text></item>
<item><p>373b4</p><section>phal chen</section><text>par bya ba'i phyir/ byang chub sems dpa' rnams kyi sems byang chub tu skye ba ma yin/ 'jig rten gyi khams gcig tu gtogs pa'i sems can thams cad kyi las rgya mtsho thams cad la 'jug par bya ba'i phyir/ byang chub sems dpa' rnams</text></item>
<item><p>373b5</p><section>phal chen</section><text>kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi 'jig rten gyi khams su gtogs pa'i sems can thams cad kyi las rgya mtsho thams cad la 'jug par bya ba'i phyir/</text></item>
<item><p>373b6</p><section>phal chen</section><text>byang chub sems dpa' rnams kyi sems byang chub tu skye ba ma yin/ 'jig rten gyi khams gcig tu gtogs pa'i sems can thams cad kyi spyod pa rgya mtsho thams cad khong du chud par bya ba'i phyir/ byang chub sems dpa' rnams kyi sems byang chub</text></item>
<item><p>373b7</p><section>phal chen</section><text>tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi 'jig rten gyi khams su gtogs pa'i sems can thams cad kyi spyod pa rgya mtsho thams cad khong du chud par bya ba'i phyir/ byang chub sems dpa'</text></item>
<item><p>374a1</p><section>phal chen</section><text>rnams kyi sems byang chub tu skye ba ma yin gyi/ sems can gyi khams ma lus pa lhag ma med pa mtha' dag thams cad yongs su smin par bya ba dang / gdul ba'i phyir byang chub sems dpa' rnams kyi sems byang chub tu skye'o/ /</text></item>
<item><p>374a2</p><section>phal chen</section><text>sangs rgyas ma lus pa thams cad bsnyen bkur zhing mnyes par bya ba dang / mchod cing rim gror bya ba'i phyir byang chub sems dpa' rnams kyi sems byang chub tu skye'o/ /'jig rten gyi khams ma lus pa thams cad du gtogs pa'i sangs rgyas kyi</text></item>
<item><p>374a3</p><section>phal chen</section><text>rgyud bsnyen bkur zhing mnyes par bya ba dang / mchod cing rim gror bya ba'i phyir byang chub sems dpa' rnams smon lam la mngon par mos pa yin/ sangs rgyas kyi zhing ma lus pa thams cad yongs su dag par bya ba'i phyir/ byang chub sems</text></item>
<item><p>374a4</p><section>phal chen</section><text>dpa' rnams kyi bsam pa brtan par 'gyur ba yin/ sangs rgyas kyi bstan pa ma lus pa thams cad yongs su gzung ba'i phyir byang chub sems dpa' rnams kyi sbyor ba 'byung ba yin/ de bzhin gshegs pa rab tu zhugs pa'i smon lam rnam pa</text></item>
<item><p>374a5</p><section>phal chen</section><text>tha dad pa ma lus pa thams cad kyi rjes su 'brang bar bya ba'i phyir byang chub sems dpa' rnams kyi sems kyi shugs drag po skye ba yin/ de bzhin gshegs pa'i sangs rgyas kyi zhing gi yon tan gyi rgyan ma lus pa thams cad la 'jug par bya ba'i phyir/ byang</text></item>
<item><p>374a6</p><section>phal chen</section><text>chub sems dpa' rnams kyi yi dam brtan pa skye ba yin/ de bzhin gshegs pa thams cad kyi 'khor gyi dkyil 'khor rgya mtsho ma lus pa thams cad la 'jug par bya ba'i phyir byang chub sems dpa' rnams kyi mngon par mos pa 'byung ba yin/ 'gro ba'i sems rgya mtsho</text></item>
<item><p>374a7</p><section>phal chen</section><text>ma lus pa thams cad la 'jug par bya ba'i phyir byang chub sems dpa' rnams kyi smon lam yongs su skye ba yin/ sems can gyi dbang po'i 'khor lo ma lus pa thams cad yongs su shes par bya ba'i phyir/ byang chub sems dpa' rnams kyi mngon par 'dod pa skye ba yin/ sems</text></item>
<item><p>374b1</p><section>phal chen</section><text>can gyi dbang po rgya mtsho ma lus pa thams cad khong du chud par bya ba'i phyir/ byang chub sems dpa' rnams kyi spro ba skye ba yin/ 'jig rten gyi khams ma lus pa thams cad kyi bskal pa gcig nas gcig tu brgyud pa la 'jug par bya ba'i phyir/ byang chub sems dpa'</text></item>
<item><p>374b2</p><section>phal chen</section><text>rnams kyi mos pa skye ba yin/ sems can ma lus pa thams cad kyi nyon mongs pa'i bag chags kyi mtshams sbyor ba yongs su gcad pa'i phyir/ byang chub sems dpa' rnams kyi brtson 'grus yongs su skye ba yin/ sems can ma lus pa thams cad kyi las</text></item>
<item><p>374b3</p><section>phal chen</section><text>dang nyon mongs pa'i rgya mtsho bskam pa'i phyir/ byang chub sems dpa' rnams kyi ye shes chen po'i nyi ma 'char ba yin/ sems can ma lus pa thams cad kyi spyod pa yongs su shes par bya ba'i phyir byang chub sems dpa' rnams kyi shes rab kyi snang ba 'byung ba yin/</text></item>
<item><p>374b4</p><section>phal chen</section><text>sems can ma lus pa thams cad kyi sdug bsngal gyi me'i phung po rab tu zhi bar bya ba'i phyir/ byang chub sems dpa' rnams kyi snying rje'i sprin chen po kun nas 'du ba yin/ rigs kyi bu mdor na de dag la pa byang chub sems dpa'i spyod pa'i tshul dang /</text></item>
<item><p>374b5</p><section>phal chen</section><text>sgo grangs med pa brgya stong phrag bcu dag byang chub sems dpa' rnams kyis yongs su bsgrub par bya'o/ /rigs kyi bu gzhan yang 'di lta ste/ byang chub sems dpa' rnams kyi spyod pa ni ye shes khong du chud par bya ba'i phyir/ chos thams cad la yang dag</text></item>
<item><p>374b6</p><section>phal chen</section><text>par gzhol ba'o/ /byang chub sems dpa' rnams kyi spyod pa ni yongs su dag par bya ba'i phyir zhing thams cad la yang dag par gzhol ba'o/ /rigs kyi bu de lta bas na/ kho mos ni bdag gi smon lam nam mkha'i dbyings rnam par dag pa'i mtha' gang</text></item>
<item><p>374b7</p><section>phal chen</section><text>du thug pa de'i mthas klas par shog shig /bdag gi smon lam 'jig rten gyi khams rnam par dag pa'i mtha' gang du thug pa de'i mthas klas par shog shig /bdag gi smon lam sems can thams cad kyi nyon mongs pa dang / bag chags kyi</text></item>
<item><p>375a1</p><section>phal chen</section><text>mtshams sbyor ba dang / bag la nyal ba'i mtha' gang du thug pa de'i mthas klas par shog shig /ces de ltar smon lam btab bo/ /smras pa/ 'phags ma rnam par thar pa 'di'i ming ci zhes bgyi/ smras pa/ rigs kyi bu rnam par</text></item>
<item><p>375a2</p><section>phal chen</section><text>thar pa 'di ni nyon mongs pa med pa bde ba'i rgyal mtshan zhes bya ba ste/ rigs kyi bu kho mos kyang byang chub sems dpa'i rnam par thar pa de gcig pu shes par zad na byang chub sems dpa' sangs rgyas kyi chos thams cad yang dag par 'dzin pa'i phyir/</text></item>
<item><p>375a3</p><section>phal chen</section><text>sems rgya mtsho dang ldan pa lhag pa'i bsam pa brtan pa'i phyir ri rab dang 'dra ba/ sems can thams cad kyi nyon mongs pa'i nad rab tu sos par byed pa'i phyir sman gyi rgyal po mthong na legs pa lta bu/ sems can thams cad kyi ma rig pa'i</text></item>
<item><p>375a4</p><section>phal chen</section><text>mun pa sel ba'i phyir nyi mar gyur pa/ sems can thams cad kyi bsam pa'i gnas su gyur pas sa lta bu'i sems dang ldan pa/ 'gro ba thams cad kyi don byed pa'i phyir rlung du gyur pa/ sems can thams cad la ye shes kyi snang ba 'byin pa'i phyir mar mer gyur</text></item>
<item><p>375a5</p><section>phal chen</section><text>pa/ zhi ba'i sgras sangs rgyas kyi chos kyi char yang dag pa ji lta ba bzhin du 'bebs pa'i phyir sprin du gyur pa bsod nams kyi 'od gzer gyi dra ba rab tu 'gyed pa'i phyir zla ba lta bu/ 'gro ba thams cad yongs su bsrung ba la zhugs pa'i phyir/ brgya byin lta bu</text></item>
<item><p>375a6</p><section>phal chen</section><text>de dag gi spyod pa shes pa'am/ yon tan brjod pa'am/ byang chub sems dpa'i bslab pa bsam gyis mi khyab pa smos pa'am/ byang chub sems dpa'i smon lam gyi rnam pa mtha' dang dbus med pa yongs su bstan par nus re skan/ /song rigs</text></item>
<item><p>375a7</p><section>phal chen</section><text>kyi bu lho phyogs kyi rgyud 'di nyid kyi rgya mtsho rnam par rlob pa 'di na yul chu ba gtsang ma zhes bya ba yod de/ de na drang srong 'jigs mchog dbyangs shes bya ba 'dug gi de'i gan du song la dris shig dang / des rigs kyi bu khyod la byang chub sems dpa'i</text></item>
<item><p>375b1</p><section>phal chen</section><text>spyod pa ston par 'gyur ro/ /de nas tshong dpon gyi bu nor dge bsnyen ma yid bzhin gyi rkang pa gnyis la spyi bos phyag 'tshal te/ dge bsnyen ma yid bzhin la lan brgya stong du mar g.yas phyogs su bskor ba byas nas/ yang dang</text></item>
<item><p>375b2</p><section>phal chen</section><text>yang bltas te phyag 'tshal nas/ ngo mchi mas gang bar ngus te/ byang chub mchog tu dkon pa rjes su sems shing dge ba'i bshes gnyen rim gror bya ba dkon pa rjes su bsam pa dang / skyes bu dam pa dang 'phrad pa dkon pa rjes su bsam pa dang /</text></item>
<item><p>375b3</p><section>phal chen</section><text>byang chub sems dpa'i dbang po 'thob par bya ba rjes su bsam pa dang / byang chub sems dpa'i bsam pa yongs su dag pa dkon pa rjes su bsam pa dang / skal ba mnyam pa'i dge ba'i bshes gnyen dang phrad pa dkon pa rjes su bsam pa dang /</text></item>
<item><p>375b4</p><section>phal chen</section><text>byang chub tu yang dag pa ji lta ba bzhin du mngon par mos shing sems nges par gzhog pa dkon pa rjes su bsam pa dang / mi mnyam pa med pa'i chos kyi tshul rjes su bstan pa'i sbyor ba dkon pa rjes su bsam pa dang / sems dri ma med</text></item>
<item><p>375b5</p><section>phal chen</section><text>cing mi 'phrogs pa'i sbyor ba yang dag par bsgrub par dka' ba rjes su bsam pa dang / thams cad mkhyen pa nyid du shugs drag po rnam par bskyed pa'i chos kyi snang ba dkon pa rjes su bsam pa byed cing / dge bsnyen ma yid bzhin gyi</text></item>
<item><p>375b6</p><section>phal chen</section><text>drung nas song ngo / de nas tshong dpon gyi bu nor byang chub sems dpa'i gdams ngag gi rjes su song ba'i sems dang ldan pa/ byang chub sems dpa'i spyod pa yongs su dag par byed pa'i rjes su song ba'i sems dang ldan pa</text></item>
<item><p>375b7</p><section>phal chen</section><text>byang chub sems dpa'i bsod nams kyi stobs rnam par 'phel bar bya ba'i sems dang ldan pa/ sangs rgyas blta ba'i shugs drag pos rab tu snang bar bya ba'i sems dang ldan pa/ chos kyi gter 'thob par bya ba la shugs drag po skyes pa'i</text></item>
<item><p>376a1</p><section>phal chen</section><text>sems dang ldan pa/ smon lam chen po mngon par bsgrub pa'i shugs drag po rab tu 'phel ba'i sems dang ldan pa chos thams cad kyi phyogs la mngon du lta ba'i sems dang ldan pa/ chos kyi rang bzhin gyi 'od kyis snang bar byas pa'i</text></item>
<item><p>376a2</p><section>phal chen</section><text>sems dang ldan pa/ sgrib pa thams cad rnam par 'thor ba'i sems dang ldan pa/ chos kyi dbyings la mun pa med par rnam par lta ba'i sems dang ldan pa/ rdo rje rin po che mthu bo ches choms pa ltar dri ma med pa'i sems dang ldan pa/</text></item>
<item><p>376a3</p><section>phal chen</section><text>bdud thams cad kyi dpung gis brgal bar dka' zhing thub par dka' ba'i sems dang ldan pa de mthar gyis yul chu ba gtsang ma ga la ba der phyin nas/ drang srong 'jigs mchog dbyangs tshol tshol ba las/ de'i tshe drang srong 'jigs</text></item>
<item><p>376a4</p><section>phal chen</section><text>mchog dbyangs dge ba sbyang ba'i gnas shing dang / shing phran sna tshogs grangs med pa'i nags tshal mdangs dga' ba/ lo mas rgyas pa'i shing gis kun nas 'grigs pa/ rtag tu me tog rgyas pa dang ldan pa'i shing sna tshogs can/ rtag tu</text></item>
<item><p>376a5</p><section>phal chen</section><text>shing tog mang po dang ldan pa'i shing tog gi shing dang ldan pa/ nor bu rin po che sna tshogs kyi shing drung nor bu rin po che'i spang leb kyis rtag tu gshibs pa dang ldan pa/ tsan dan dam pa'i shing kun nas rnam par bres pa/ a gu ru yid du 'ong ba'i shing</text></item>
<item><p>376a6</p><section>phal chen</section><text>las spos kyi dri rtag tu 'byung bas rab tu brgyan pa/ phyogs bzhi nas shing ba ta la rnam par mdzes par skyes pas yongs su brgyan pa/ n+ya gro da'i shing dbyibs yid du 'ong ba dang ldan pa/ 'dzam bu'i shing las rtag tu shing tog smin pa 'brul ba/</text></item>
<item><p>376a7</p><section>phal chen</section><text>me tog gi tshal pad+mo dang uta pa la gsar du skyes pas rab tu brgyan pa zhig na 'dug 'dug ste/ tshong dpon gyi bu nor drang srong 'jigs mchog dbyangs drang srong stong phrag bcus bskor cing / tsan dan gyi yal ga shin tu 'brel ba'i</text></item>
<item><p>376b1</p><section>phal chen</section><text>bya skyibs shig na/ thor tshugs kyi cod pan can/ pags pa dang / rtsa'i gos gyon pa/ shing shun gyi smad yogs can rtsa'i stan la 'dug pa mthong ngo / /mthong nas kyang drang srong 'jigs mchog dbyangs ga la ba der song ste/ phyin nas yang dag pa'i dge ba'i</text></item>
<item><p>376b2</p><section>phal chen</section><text>bshes gnyen dang phrad pa'i bsam pas dge ba'i bshes gnyen ni yang dag pa'i lam ston pas/ thams cad mkhyen pa nyid 'byung ba'i sgo yin par yang dag par lta/ thams cad mkhyen pa'i sa la gzhog pas/ thams cad mkhyen pa nyid ni dge ba'i bshes</text></item>
<item><p>376b3</p><section>phal chen</section><text>gnyen gyi gdams ngag la rag lus par yang dag par lta/ stobs bcu'i ye shes rin po che'i gling du skyel bas/ thams cad mkhyen pa nyid ni dge ba'i bshes gnyen gyi mnyan pa la rag lus par yang dag par lta/ stobs bcu'i ye shes snang ba yang</text></item>
<item><p>376b4</p><section>phal chen</section><text>dag par bskyed pas thams cad mkhyen pa nyid ni dge ba'i bshes gnyen gyi sgron mas snang bar bya ba yin par yang dag par lta/ nyam nyes med par thams cad mkhyen pa nyid kyi grong du phyin par byed pas/ thams cad mkhyen pa nyid kyi lam ni dge ba'i bshes</text></item>
<item><p>376b5</p><section>phal chen</section><text>gnyen yin par yang dag par lta/ mnyam pa dang mi mnyam pa yongs su ston pas/ thams cad mkhyen pa nyid kyi mar me ni dge ba'i bshes gnyen yin par yang dag par lta/ g.yang sa'i 'jigs pa thams cad med par byed pas thams cad mkhyen pa nyid kyi</text></item>
<item><p>376b6</p><section>phal chen</section><text>stegs ni dge ba'i bshes gnyen yin par yang dag par lta/ byams pa chen po'i stobs kyis sim pa yongs su bskyed pa'i phyir thams cad mkhyen pa nyid kyi gdugs ni dge ba'i bshes gnyen yin par yang dag par lta/ snying rje chen po yongs su bskyed</text></item>
<item><p>376b7</p><section>phal chen</section><text>pas thams cad mkhyen pa nyid kyi shugs drag po ni dge ba'i bshes gnyen yin par yang dag par lta zhing chos kyi rang bzhin gyi tshul rab tu snang bar byed pas thams cad mkhyen pa nyid gsal bar mthong ba ni/ dge ba'i bshes gnyen la rag las par mthong nas/ lus thams</text></item>
<item><p>377a1</p><section>phal chen</section><text>cad kyis phab ste/ phyag byas nas langs te/ drang srong 'jigs mchog dbyangs la lan brgya stong du mar bskor ba byas nas mdun du 'dug ste/ thal mo sbyar nas yid du 'ong ba'i tshul gyis yid du 'ong ba'i tshig brjod de/ 'di skad ces</text></item>
<item><p>377a2</p><section>phal chen</section><text>smras so/ /'phags pa bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags pa ni</text></item>
<item><p>377a3</p><section>phal chen</section><text>byang chub sems dpa' rnams la gdams ngag dang / rjes su bstan pa mdzad do zhes thos na/ 'phags pa ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol/ de</text></item>
<item><p>377a4</p><section>phal chen</section><text>nas drang srong 'jigs mchog dbyangs kyis bram ze'i byis pa stong phrag bcu po de dag la bltas te/ 'di skad ces smras so/ /byis pa dag rigs kyi bu 'dis bla na med pa yang dag par rdzogs pa'i byang chub tu sems bskyed de/ sems can thams cad 'jigs pa med pa</text></item>
<item><p>377a5</p><section>phal chen</section><text>la mgron du gnyer to/ /rigs kyi bu 'di ni sems can thams cad la phan pa dang bde ba'i don du sta gon du gnas pa ste/ ye shes rgya mtsho la mngon du gyur pa'o/ /de bzhin gshegs pa thams cad kyi chos kyi sprin gyi char btung bar 'dod pa'o/ /chos kyi tshul rgya mtsho</text></item>
<item><p>377a6</p><section>phal chen</section><text>thams cad la 'jug par 'dod pa'o/ /ye shes kyi snang ba chen po la gnas par 'dod pa'o/ /snying rje chen po'i sprin bsdu bar 'dod pa'o/ /chos kyi char chen po mngon par dbab par 'dod pa'o/ /ye shes chen po'i zla ba 'jig rten du shar bar byas te/ nyon mongs pa'i</text></item>
<item><p>377a7</p><section>phal chen</section><text>gdung ba thams cad rab tu gzhil bar 'dod pa'o/ /sems can thams cad kyi dge ba'i rtsa ba rnam par spel bar 'dod pa'o/ /de nas bram ze'i byis pa stong phrag bcu po de dag gis me tog dri zhim la yid du 'ong zhing kha dog sna tshogs dang ldan pa mang pos</text></item>
<item><p>377b1</p><section>phal chen</section><text>tshong dpon gyi bu nor la gtor to/ /mngon par gtor to/ /rab tu gtor to/ /mngon par phyag 'tshal to/ /de ltar btud de phyag 'tshal nas/ g.yas phyogs su bskor ba byas te/ tshig 'di skad du brjod do/ /'di ni sems can thams</text></item>
<item><p>377b2</p><section>phal chen</section><text>cad yongs su skyob par 'gyur ro/ /sems can dmyal ba'i sdug bsngal thams cad rab tu zhi bar bgyid par 'gyur ro/ /byol song gi skye gnas kyi lam gyi rgyud thams cad rnam par gcod par 'gyur ro/ /gshin rje'i 'jig rten gyi lam gyi rgyud</text></item>
<item><p>377b3</p><section>phal chen</section><text>thams cad rnam par bzlog par 'gyur ro/ /mi khom pa'i sgo thams cad gcod par 'gyur ro/ /sred pa'i rgya mtsho yongs su skems par 'gyur ro/ /srid pa'i 'ching ba gcod par 'gyur ro/ /sdug bsngal gyi phung po rnam par bzlog</text></item>
<item><p>377b4</p><section>phal chen</section><text>par 'gyur ro/ /ma rig pa'i mun pa sel bar 'gyur ro/ /bsod nams kyi khor yug gis 'jig rten yongs su bskor bar 'gyur ro/ /ye shes rin po che'i 'byung gnas su yongs su ston par 'gyur ro/ /ye shes kyi nyi ma 'char bar bgyid</text></item>
<item><p>377b5</p><section>phal chen</section><text>par 'gyur ro/ /chos kyi mig rnam par sbyong bar 'gyur ro/ /'jig rten rnams la mnyam pa dang mi mnyam pa yang dag par ston par 'gyur ro/ /de nas drang srong 'jigs mchog dbyangs kyis byis pa de dag la 'di skad ces smras so/ /byis</text></item>
<item><p>377b6</p><section>phal chen</section><text>pa dag gang gis bla na med pa yang dag par rdzogs pa'i byang chub tu sems bskyed pa de ni byang chub sems dpa'i spyad pa spyod pa'i tshe/ sems can thams cad kyi bde ba rab tu bskyed de/ rim gyis thams cad mkhyen pa nyid kyang 'thob par 'gyur ro/ /</text></item>
<item><p>377b7</p><section>phal chen</section><text>byis pa dag rigs kyi bu 'dis ni bla na med pa yang dag par rdzogs pa'i byang chub tu sems bskyed pa ste/ de bas na 'di ni sangs rgyas kyi yon tan thams cad kyis yongs su sbyong bar 'gyur ro/ /de nas drang srong 'jigs mchog dbyangs kyis/ tshong</text></item>
<item><p>378a1</p><section>phal chen</section><text>dpon gyi bu nor la 'di skad ces smras so/ /rigs kyi bu kho bo ni byang chub sems dpa'i rnam par thar pa gzhan gyi mi thub pa'i rgyal mtshan thob pa'o/ /nor smras pa/ byang chub sems dpa'i rnam par thar pa</text></item>
<item><p>378a2</p><section>phal chen</section><text>gzhan gyis mi thub pa 'di'i yul ji lta bu zhig mchis/ /de nas drang srong 'jigs mchog dbyangs kyis lag pa g.yas pa brkyang ste/ tshong dpon gyi bu nor mgo la byugs nas lag pa g.yas pas bzung ngo / /tshong dpon gyi bu nor la drang srong</text></item>
<item><p>378a3</p><section>phal chen</section><text>'jigs mchog dbyangs kyis lag pa g.yas pas bzung ma thag tu de'i mod la tshong dpon gyi bu nor / phyogs bcur sangs rgyas kyi zhing brgya stong phrag bcu'i rdul shin tu phra ba snyed kyi sangs rgyas kyi zhing mthong bar gyur te/ de dag gi de bzhin</text></item>
<item><p>378a4</p><section>phal chen</section><text>gshegs pa sangs rgyas kyi zhing brgya stong phrag bcu'i rdul shin tu phra ba snyed kyi zhabs kyi drung na bdag nyid 'dug par shes par gyur to/ /sangs rgyas kyi zhing de dag kyang rnam pa grangs med par rnam par dag pa'i rgyan dang ldan par mthong ngo / /de dag na'ang de</text></item>
<item><p>378a5</p><section>phal chen</section><text>bzhin gshegs pa'i 'khor gyi dkyil 'khor rgya mtsho kha dog sna tshogs can rgyan rnam pa tha dad pa dang ldan pa dag 'khod pa mthong ngo / /'khor gyi dkyil 'khor rgya mtsho de dag na 'ang de bzhin gshegs pa'i sku mtshan dang dpe byad bzang po 'bar</text></item>
<item><p>378a6</p><section>phal chen</section><text>bas brgyan pa dag bzhugs pa mthong ngo / /de dag las kyang tshig dang yi ge gcig las kyang phyir phyogs pa med par chos bstan pa nyan to/ /de bzhin gshegs pa'i chos kyi 'khor lo de dag kyang phan tshun ma 'dres par yang dag par 'dzin to/ /chos kyi</text></item>
<item><p>378a7</p><section>phal chen</section><text>sprin gyi char sems can gyi bsam pa sna tshogs la 'bab pa de dag kyang yang dag par 'dzin to/ /de bzhin gshegs pa de dag gi sngon gyi smon lam mos pa sna tshogs kyi stobs kyis rnam par sbyangs pa rgya mtsho la yang zhugs so/ /sangs rgyas kyi yang dag par</text></item>
<item><p>378b1</p><section>phal chen</section><text>bsdu ba smon lam sna tshogs rgya mtshos rnam par dag pa rgya mtsho de dag la yang zhugs so/ /sangs rgyas kyi sku mdog sems can gyi bsams pa ji lta ba bzhin du tshim par 'gyur bar rnam par pa de dag kyang mthong ngo / /sangs rgyas kyi 'od gzer gyi dra ba 'dod</text></item>
<item><p>378b2</p><section>phal chen</section><text>chags dang bral ba sna tshogs kyis rnam par dag pa'i rgyan gyi dkyil 'khor de dag kyang mthong ngo / /sangs rgyas kyi stobs de dag la'ang ye shes rnam par snang ba bsgribs pa med pa dang ldan pas zhugs so/ /de ltar byang chub sems dpa'i rnam par thar pa gzhan gyis mi</text></item>
<item><p>378b3</p><section>phal chen</section><text>thub pa'i rgyal mtshan gyi ye shes kyi 'od kyis snang bar gyur pa/ ting nge 'dzin rnam par snang mdzad kyi snying po snang ba rab tu thob pa/ ting nge 'dzin ye shes zad pa'i rnam par thar pa dang ldan pa/ gzungs kyi sgo snang ba phyogs kun gyi dra ba rab tu thob pa/</text></item>
<item><p>378b4</p><section>phal chen</section><text>gzungs kyi sgo rdo rje'i snying pos sems rab tu gsal bar byas pa/ ting nge 'dzin ye shes brtsegs pa rnam par phye ba'i yul la rnam par phye ba rab tu thob pa/ shes rab kyi pha rol tu phyin pa la rnam par spyod pa gzhi kun nas rnam par brgyan pa'i snying po yul du</text></item>
<item><p>378b5</p><section>phal chen</section><text>gyur pa/ ting nge 'dzin gyi snang ba sangs rgyas nam mkha'i snying po'i dkyil 'khor la rab tu zhugs pa/ ting nge 'dzin sangs rgyas thams cad kyi chos kyi 'khor lo'i mu khyud kyis sems rab tu snang bar byas pa/ ting nge 'dzin gyi snang ba dus gsum gyi ye shes rin po</text></item>
<item><p>378b6</p><section>phal chen</section><text>che mi zad pa'i dkyil 'khor la rab tu brtson pa des de bzhin gshegs pa la la'i zhabs kyi drung du ni nyin zhag gcig lon par shes so/ /la lar ni nyin zhag bdun lon pa snyam/ la lar ni zla ba phyed lon pa snyam/ la lar ni zla ba gcig lon pa snyam/ la lar ni lo gcig</text></item>
<item><p>378b7</p><section>phal chen</section><text>lon pa snyam/ la lar ni lo brgyar lon pa snyam/ la lar ni lo stong lon pa snyam/ la lar ni lo brgya phrag stong lon pa snyam/ la lar ni lo bye ba lon pa snyam/ la lar ni lo bye ba brgya lon pa snyam/ la lar ni lo bye ba stong lon pa snyam/ la lar ni lo</text></item>
<item><p>379a1</p><section>phal chen</section><text>bye ba brgya phrag stong lon pa snyam/ la lar ni lo bye ba khrag khrig lon pa snyam/ la lar ni bskal pa phyed lon pa snyam/ la lar ni bskal pa gcig lon pa snyam/ la lar ni bskal pa brgya lon pa snyam/ la lar ni bskal pa stong lon pa</text></item>
<item><p>379a2</p><section>phal chen</section><text>snyam/ la lar ni bskal pa brgya phrag stong lon pa snyam/ la lar ni bskal pa bye ba lon pa snyam/ la lar ni bskal pa bye ba phrag brgya lon pa snyam/ la lar ni bskal pa bye ba phrag stong lon pa snyam/ la lar ni bskal pa bye ba brgya phrag stong lon pa snyam/ la lar ni bskal</text></item>
<item><p>379a3</p><section>phal chen</section><text>pa bye ba khrag khrig brgya phrag stong lon pa snyam byed pa nas/ de bzhin gshegs pa la la'i zhabs kyi drung du ni bskal pa brjod du med pa'i yang brjod du med pa snyed lon par gyur pa snyam byed de/ de bzhin gshegs pa la la'i zhabs kyi drung du ni bskal pa 'dzam bu'i gling</text></item>
<item><p>379a4</p><section>phal chen</section><text>gi rdul shin tu phra ba snyed lon pa snyam byed pa nas/ bskal pa sangs rgyas kyi zhing brjod du med pa'i yang brjod du med pa'i rdul shin tu phra ba snyed lon pa snyam byed par gyur to/ /de nas drang srong 'jigs mchog dbyangs kyis/ tshong dpon gyi bu nor btang</text></item>
<item><p>379a5</p><section>phal chen</section><text>ba dang / des yang bdag drang srong 'jigs mchog dbyangs kyi mdun du 'dug par shes par gyur to/ /de la drang srong 'jigs mchog dbyangs kyis smras pa rigs kyi bu dran mod/ smras pa 'phags pa dge ba'i bshes gnyen gyi byin gyi rlabs kyis dran</text></item>
<item><p>379a6</p><section>phal chen</section><text>no/ /smras pa rigs kyi bu kho bos ni byang chub sems dpa'i rnam par thar pa gzhan gyis mi thub pa'i rgyal mtshan 'di shes par zad na/ byang chub sems dpa' 'gro ba thams cad las khyad par du 'phags pa'i ye shes mngon par shes pa</text></item>
<item><p>379a7</p><section>phal chen</section><text>dang ldan pa'i ting nge 'dzin thob pa/ dus thams cad du 'khor lo bskor ba/ sangs rgyas kyi mtshan dang / ye shes mngon par bsgrub pa la mkhas pa/ de bzhin gshegs pa byung ba'i nyi ma la rnam par dmigs pa'i rgyan rab tu dgod pa</text></item>
<item><p>379b1</p><section>phal chen</section><text>dus gsum gyi yul skad gcig gi ye shes su yang dag par sdud pa/ 'jig rten gyi khams thams cad du lus shin tu rnam par bkram pa chos kyi dbyings thams cad la ye shes snang ba'i rang bzhin dang ldan pa/ sems can thams</text></item>
<item><p>379b2</p><section>phal chen</section><text>cad kyi bsam pa ji lta ba bzhin du mngon sum du mngon par langs pa/ sems can gyi bsam pa ji lta ba bzhin du spyod pas/ rnam par spyod pa dang mthun pa'i tshul dang ldan pa 'dod pa bzhin du kun tu snang zhing dri ma med la 'od dang ldan pa'i ye shes kyi dkyil</text></item>
<item><p>379b3</p><section>phal chen</section><text>'khor rnam par dag pa/ de dag gi spyod pa shes pa'am/ yon tan brjod pa'am/ smon lam gyi khyad par smos pa'am/ zhing gi mngon par 'du bya ba shes pa'am/ ye shes kyi yul la 'jug par bya ba'am/ ting nge 'dzin</text></item>
<item><p>379b4</p><section>phal chen</section><text>gyi spyod yul gyi rjes su 'brang bar bya ba'am/ rdzu 'phrul dang rnam par 'phrul pa la 'jug par bya ba'am/ rnam par thar pa'i khyu mchog gi mthu phyung ba dang / rnam par rtse ba'i rjes su 'brang bar bya ba'am/ lus rnam par phye ba'i mtshan</text></item>
<item><p>379b5</p><section>phal chen</section><text>ma gzung bar bya ba 'am/ dbyangs kyi dkyil 'khor rnam par dag pa brjod pa 'am/ ye shes kyi snang ba rab tu bstan par nus re skan/ /song rigs kyi bu lho phyogs kyi rgyud 'di nyid na yul yongs su tshol ba zhes bya ba yod de/ de na bram ze rgyal</text></item>
<item><p>379b6</p><section>phal chen</section><text>ba'i drod kyi skye mched ces bya ba 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba dris shig /de nas tshong dpon gyi bu nor dga' rangs te mgu zhing nyams</text></item>
<item><p>379b7</p><section>phal chen</section><text>bde la tshim zhing yid bde ba skyes nas/ drang srong 'jigs mchog dbyangs kyi rkang pa gnyis la spyi bos phyag 'tshal te/ drang srong 'jigs mchog dbyangs la lan brgya stong du mar g.yas phyogs su bskor ba byas nas/ yang dang yang bltas te drang srong 'jig mchog dbyangs kyi drung nas song ngo /</text></item>
<item><p>380a1</p><section>phal chen</section><text>sangs rgyas rmad gcad ces bya ba shin tu rgyas pa chen po'i mdo/ bam po sum cu gnyis pa/ de nas tshong dpon gyi bu nor / byang chub sems dpa'i rnam par thar pa gzhan gyis mi thub pa'i rgyal mtshan gyi ye</text></item>
<item><p>380a2</p><section>phal chen</section><text>shes kyis snang bar byas pa/ sangs rgyas kyi yul gyi rnam par 'phrul pa bsam gyis mi khyab pa la mngon sum du rnam par spyod pa/ byang chub sems dpa'i rnam par thar pa bsam gyis mi khyab pa'i mngon sum gyi ye shes kyis mngon</text></item>
<item><p>380a3</p><section>phal chen</section><text>par shes pa/ byang chub sems dpa'i ting nge 'dzin bsam gyis mi khyab pa'i ye shes kyis/ sems snang bar gyur pa dus thams cad du yang dag par 'jug pa'i ting nge 'dzin gyi ye shes snang ba rab tu thob pa/ 'du shes</text></item>
<item><p>380a4</p><section>phal chen</section><text>kyi rnam pa thams cad la yang dag par 'jug pa'i ting nge 'dzin gyi yul gyis snang bar gyur pa/ 'gro ba thams cad las khyad par du 'phags pa dang ldan pa'i ye shes snang ba thob pa/ thams cad kyi rjes su song ba'i spyod</text></item>
<item><p>380a5</p><section>phal chen</section><text>yul la rnam par spyod pa mngon tu gyur pa/ gnyis su rnam par rtog pa med pas mnyam pa nyid du bstan pa'i ye shes lhur len pa/ pa thams cad la rab tu 'dal ba'i ye shes snang ba dang ldan pa/ mnyam pa</text></item>
<item><p>380a6</p><section>phal chen</section><text>thams cad la mngon du gyur pa'i bzod pa rnam par dag pa la mos pa'i mdzod la mkhas pa rang bzhin gyi chos la bzod pa khong du chud pa'i ye shes mngon par shes pa dang ldan pa/ byang chub sems dpa'i spyod pa'i rang bzhin bsgom</text></item>
<item><p>380a7</p><section>phal chen</section><text>pa dang mi 'bral ba'i sems dang ldan pa/ thams cad mkhyen pa nyid kyi shugs drag po las phyir mi ldog pa'i sems dang ldan pa/ stobs bcu'i ye shes snang ba'i 'od rab tu thob pa/ chos kyi dbyings brjod pa la mngon par</text></item>
<item><p>380b1</p><section>phal chen</section><text>mos pas/ ngoms pa med pa'i sems dang ldan pa/ thams cad mkhyen pa nyid la rnam par spyod pa'i spyod yul la 'jug pa khong du chud pa'i sems dang ldan pa/ byang chub sems dpa'i spyod pa'i rgyan mtha' yas</text></item>
<item><p>380b2</p><section>phal chen</section><text>pa mngon par bsgrub pa'i sems dang ldan pa/ byang chub sems dpa'i smon lam gyi dkyil 'khor mtha' yas pa/ rnam par spyad pa'i sems dang ldan pa/ 'jig rten gyi khams kyi dra ba mi zad pa/ khong du chud pa'i</text></item>
<item><p>380b3</p><section>phal chen</section><text>ye shes mtha' dang dbus med pa mngon du gyur pa'i sems dang ldan pa/ sems can rgya mtsho mtha' yas pa yongs su smin par bya ba dang / gdul bar bya ba la zhum pa med pa'i sems dang ldan pa des/ byang chub sems dpa'i spyod pa'i yul</text></item>
<item><p>380b4</p><section>phal chen</section><text>mtha' yas pa la yang dag par blta ba dang / 'jig rten gyi khams kyi rgyud rnam pa tha dad pa mtha' yas pa la yang dag par blta ba dang / 'jig rten gyi khams rnam par phye ba sna tshogs mtha' yas pa la yang dag par blta ba dang /</text></item>
<item><p>380b5</p><section>phal chen</section><text>'jig rten gyi khams mtha' yas pa pa phra ba dang / yangs pa'i khongs su chud par bya ba la yang dag par blta ba dang / 'jig rten gyi khams kyi gzhi mtha' yas pa'i ming gi dra ba sna tshogs yang dag par blta ba dang / 'jig</text></item>
<item><p>380b6</p><section>phal chen</section><text>rten gyi khams su rnam par spyad pa/ rnam par gdags pa mtha' yas pa'i kun rdzob rnam pa tha dad pa la yang dag par blta ba dang / sems can gyi mos pa sna tshogs mtha' yas pa la yang dag par blta ba dang / sems can rnam par</text></item>
<item><p>380b7</p><section>phal chen</section><text>phye ba'i rnam pa tha dad pa/ mtha' yas pa la yang dag par blta ba dang / sems can mtha' yas pa yongs su smin par bya ba dang / gdul ba khong du chud par bya ba la yang dag par blta ba dang / sems can dang phyogs dang dus</text></item>
<item><p>381a1</p><section>phal chen</section><text>mtha' yas pa'i gi rnam pa sna tshogs la yang dag par blta ba dang / dge ba'i bshes gnyen mngon du bya ba byed cing mthar gyis yul tshol ba dang ldan pa gang na ba dang / bram ze rgyal ba'i drod kyi skye mched ga la ba der</text></item>
<item><p>381a2</p><section>phal chen</section><text>phyin to/ /de'i tshe bram ze rgyal ba'i drod kyi skye mched thams cad mkhyen pa nyid bsgrub pa'i gzhir byas shing dka' thub drag po la spyod de/ de'i phyogs bzhi nas me'i phung po ri rab tsam du che ba bus pa dang / ri shin tu mtho ba'i g.yang sa'i lam gyi rgyud spu gri'i</text></item>
<item><p>381a3</p><section>phal chen</section><text>sos gshibs pas 'khod par snang ngo / de nas tshong dpon gyi bu nor bram ze rgyal ba'i drod kyi skye mched kyi rkang pa gnyis la spyi bos phyag 'tshal te/ mdun du 'dug nas thal mo sbyar te/ 'di skad ces smras so/ /'phags</text></item>
<item><p>381a4</p><section>phal chen</section><text>pa bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la spyad pa dang / ji ltar nan tan du bgyi ba ma 'tshal te/ 'phags pa ni byang chub sems dpa'</text></item>
<item><p>381a5</p><section>phal chen</section><text>rnams la gdams ngag dang / rjes su bstan pa mdzad do zhes bdag gis thos na/ 'phags pa ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol</text></item>
<item><p>381a6</p><section>phal chen</section><text>des smras pa rigs kyi bu song la spu gri'i so dngar ba'i ri 'di la 'dzegs te/ me'i 'obs 'dir mchongs shig dang / des khyod kyi byang chub sems dpa'i spyod pa yongs su dag par 'gyur ro zhes nas/ tshong dpon gyi bu nor 'di</text></item>
<item><p>381a7</p><section>phal chen</section><text>snyam du sems par gyur te/ mi khom pa brgyad las rnam par ldog pa yang shin tu dkon/ myir gyur te khom pa phun sum tshogs shing / rnam par dag pa yang shin tu dkon/ sangs rgyas 'byung ba yang shin tu dkon/ dbang po</text></item>
<item><p>381b1</p><section>phal chen</section><text>nyams pa pa yang shin tu dkon/ sangs rgyas kyi chos thos pa yang shin du dkon/ skyes bu dam pa dang phrad pa yang shin tu dkon/ yang dag pa'i dge ba'i bshes gnyen yang shin tu dkon/ yang dag pa'i tshul rjes su bstan</text></item>
<item><p>381b2</p><section>phal chen</section><text>pas legs par sdud pa yang shin tu dkon/ yang dag par 'tsho bar bya ba yang shin tu dkon/ mi'i 'jig rten na chos dang gnyer ba'i chos la nan tan byed pa yang shin tu dkon na/ de skad zer zhing bdag gi dge ba'i bar chad la</text></item>
<item><p>381b3</p><section>phal chen</section><text>zhugs la de ltar bdag gi srog gcad par brtson pa 'di bdud dam cig ma yin nam/ bdud kyi byin gyis brlabs pa 'am/ bdud kyi ris su gtogs pa'am/ dge ba'i bshes gnyen ltar brdzus pa'am/ byang chub sems</text></item>
<item><p>381b4</p><section>phal chen</section><text>dpa' la gcags pa byed pa zhig ma yin grang / bdag gi thams cad mkhyen pa nyid la bgegs byed par 'dod pa zhig ma yin grang / bdag lam gol ba ngan par gzhug par 'dod pa zhig ma yin grang / bdag gis sangs</text></item>
<item><p>381b5</p><section>phal chen</section><text>rgyas kyi chos khong du chud par bya ba'i chos kyi sgo la bgegs byed pa zhig ma yin grang / snyam nas/ de de ltar sems shing yid la byed pa'i tshe/ tshangs pa stong phrag bcu steng gi bar snang la gnas te/ 'di skad ces 'dzer to/ /rigs kyi</text></item>
<item><p>381b6</p><section>phal chen</section><text>bu de lta bu'i sems mi brtan par ma byed cig /rigs kyi bu 'phags pa 'di ni ting nge 'dzin rdo rje 'od 'phro ba'i snang ba rab tu thob pa ste/ brtson 'grus ldog pa med pa'o/ /brtsams pa chen po mthar dbyung ba la zhugs pa'o/ /</text></item>
<item><p>381b7</p><section>phal chen</section><text>'gro ba thams cad kyi sred pa'i rlan bskam pa la mngon par brtson pa'o/ /lta ba'i rnam pa dang dra ba thams cad gtub pa la brtson pa'o/ /nyon mongs pa'i lcag lcig thams cad zad par bsreg pa la sta gon du gnas pa'o/ /mi</text></item>
<item><p>382a1</p><section>phal chen</section><text>khom mi shes pa'i bas mtha'i dgon pa thams cad snang bar bya ba la brtson pa'o/ /sems can thams cad kyi rga shi'i g.yang sa dang / 'jigs pa rnam par bzlog pa la yi dam brtan pa'o/ /</text></item>
<item><p>382a2</p><section>phal chen</section><text>dus gsum gyi mun pa bsal ba la mngon par brtson pa'o/ /chos thams cad kyi 'od gzer dgye ba la zhugs pa'o/ /rigs kyi bu 'phags pa 'di dka' thub lngas yongs su gdung ba mdzad pa'i tshe/ tshangs pa ji snyed</text></item>
<item><p>382a3</p><section>phal chen</section><text>cig mkhan po dang dbang bsgyur ba dang / 'jig rten thams cad kyi gtso bor rang rang rlom zhing sems pa/ lta ba'i rnam pa sna tshogs la mngon par zhen pa/ de dag thams cad 'phags pa 'di'i dka' thub dang / brtul zhugs</text></item>
<item><p>382a4</p><section>phal chen</section><text>kyi thugs dam gyi mthus rang rang gi gnas na bag dga' ba med cing / de dag bsam gtan gyi ro dga' ba myong ba med pas/ 'phags pa 'di'i drung du 'dong ngo / /de dag phyin pa dang / 'phags pa 'di'i rdzu 'phrul gyi sbyin</text></item>
<item><p>382a5</p><section>phal chen</section><text>pa dang / drag shul gyi dka' thub dang / brtul zhugs kyi zil gyis mnan te/ lta ba'i rnam pa thams cad rnam par bzlog pa dang / nga rgyal dang rlom sems thams cad rab tu spang ba'i phyir chos ston to/ /'gro ba thams</text></item>
<item><p>382a6</p><section>phal chen</section><text>cad la byams pa chen po dang / snying rje chen pos khyab par bya ba dang / byang chub kyi bsam pa brtan par bya ba dang / byang chub tu sems bskyed pa shin tu yangs par bya ba dang / sangs rgyas thams cad yang dag par blta ba la</text></item>
<item><p>382a7</p><section>phal chen</section><text>mngon par brtson par bya ba dang / sangs rgyas kyi gsung gi dkyil 'khor thob par bya ba yongs su rdzogs par bya ba dang / thams cad du grags pa'i sangs rgyas kyi dbyangs la thogs pa med cing bsgrib pa med par bya ba'i phyir chos ston to/ /</text></item>
<item><p>382b1</p><section>phal chen</section><text>bdud stong phrag bcu yang steng gi bar snang la 'khod nas/ lha rdzas kyi nor bu rin po ches mngon par gtor te/ 'di skad ces 'dzer to/ /rigs kyi bu 'phags pa 'di dka' thub lngas yongs su gdung ba mdzad pa'i tshe/</text></item>
<item><p>382b2</p><section>phal chen</section><text>'od 'phro ba'i phung po 'di las snang ba chen po byung zhing kho bo cag gi khyim dang / lus dang rgyan gyi longs spyod thams cad zil gyis gnon to/ /de'i phyir kho bo cag kyang so so'i gnas gnas na bag dga' ba med pas 'khor dang bcas te</text></item>
<item><p>382b3</p><section>phal chen</section><text>'phags pa 'di'i drung du 'dong ngo / /kho bo cag 'di'i drung du phyin nas kyang / 'phags pa 'di ni kho bo cag la ci nas kyang rang rang gi sems sor chud nas byang chub tu sems bskyed de/ bla na med pa yang dag par rdzogs pa'i byang</text></item>
<item><p>382b4</p><section>phal chen</section><text>chub las phyir mi ldog par 'gyur ba de lta de ltar chos ston to/ dbang bsgyur gyi lha'i rgyal po/ stong phrag bcus kyang lha rdzas kyi me tog gis mngon par gtor te/ 'di skad ces 'dzer to/ /rigs kyi bu 'phags pa 'di dka'</text></item>
<item><p>382b5</p><section>phal chen</section><text>thub lngas yongs su gdung ba byed pa'i tshe/ kho bo cag kyang rang rang gi gnas na dga' ba med de/ de ltar bdag cag kyang rang rang gi skye bo'i 'khor dang bcas te 'di'i drung du 'dong ngo / /bdag cag 'di'i drung du phyin pa dang 'di ni bdag</text></item>
<item><p>382b6</p><section>phal chen</section><text>cag la rang rang gi sems la dbang bsgyur ba thob par bya ba'i phyir chos ston to/ /nyon mongs pa thams cad la dbang bsgyur ba thob par bya ba dang / bsam pa ji lta bzhin du skye ba la dbang bsgyur ba thob par bya ba dang / las kyi sgrib</text></item>
<item><p>382b7</p><section>phal chen</section><text>pa thams cad rnam par dag pa'i dbang rab tu thob par bya ba dang / snyoms par 'jug pa thams cad la dbang rab tu thob par bya ba dang / yo byad la dbang ba'i rgyan yongs su dag par bya ba dang / bsam pa ji lta ba bzhin du</text></item>
<item><p>383a1</p><section>phal chen</section><text>tshe la dbang bsgyur ba thob par bya ba'i phyir chos ston to/ /rab 'phrul dga'i lha'i rgyal po stong phrag bcu yang steng gi bar snang la 'khod de/ lha rdzas kyi glu yang dag par sbyar ba'i nga ro snyan pa'i dbyangs bsgrags</text></item>
<item><p>383a2</p><section>phal chen</section><text>te/ mchod pa byas nas 'di skad ces 'dzer to/ /rigs kyi bu 'phags pa 'di dka' thub lngas yongs su gdung ba mdzad pa'i tshe/ me'i phung po 'di las de dang 'dra ba'i 'od byung zhing des kho bo cag gi gzhal med khang 'di dag</text></item>
<item><p>383a3</p><section>phal chen</section><text>rnam par dag ste/ gsal ba dang 'od shin tu dang bar gyur to/ /rgyan 'di dang lha'i bu mo 'di dag kyang rnam par dag cing gsal la 'od shin du dang bar gyur to/ /de bas na bdag cag kyang lha'i bu dang lha mo'i tshogs kyi 'khor dang</text></item>
<item><p>383a4</p><section>phal chen</section><text>bcas par 'dod pa la dga' bar tshor ba med do/ /'dod pa'i bde ba la mngon par dga' ba med pas lus dang sems tshim par gyur nas/ 'phags pa 'di'i drung du dong ba yin te/ 'phags pa 'di ni bdag cag de ltar phyin pa rnams la</text></item>
<item><p>383a5</p><section>phal chen</section><text>sems rnam par dag par bya ba'i phyir chos ston to/ /sems kyi 'od 'dang bar bya ba dang / sems shin du dag par bya ba dang / sems las su rung bar bya ba dang / sems kyi dga' ba yongs su bskyed pa dang / stobs bcu'i ye shes</text></item>
<item><p>383a6</p><section>phal chen</section><text>'thob pa rnam par dag par bya ba dang / chos kyi shugs chen po rnam par 'phel bar bya ba dang / sangs rgyas kyi sku tshad med pa mngon par bsgrub pa'i phyir lus rnam par dag par bya ba dang / de bzhin gshegs pa'i gsung thob par bya ba'i phyir</text></item>
<item><p>383a7</p><section>phal chen</section><text>ngag rnam par dag par bya ba dang / thams cad mkhyen pa nyid rab tu thob par bya bar sems rnam par dag par bya ba'i phyir chos ston to/ /rab dga' ldan gyi lha'i rgyal po stong phrag bcu'i lha'i bu dang / lha'i bu mo'i tshogs kyi 'khor dang bcas</text></item>
<item><p>383b1</p><section>phal chen</section><text>pa dag kyang steng gi bar snang la 'khod nas/ spos sna tshogs kyi phye ma'i sprin gyi char mngon par phab pas mchod pa byas te/ phyag 'tshal nas 'di skad ces 'dzer to/ /rigs kyi bu 'phags pa 'di dka' thub lngas yongs su gdung ba mdzad pa'i</text></item>
<item><p>383b2</p><section>phal chen</section><text>tshe/ bdag cag kyang rang rang gi gnas na dga' ba med de/ de ltar dga' ba med pas 'di'i drung du 'dong ste/ bdag cag phyin pa rnams la 'phags pa 'di ni yul thams cad la ltos pa med par bya ba'i phyir chos ston to/ /chog shes</text></item>
<item><p>383b3</p><section>phal chen</section><text>pa'i sems su bya ba dang / dge ba'i rtsa ba yang dag par bskyed pa dang / byang chub tu sems bskyed pa rab tu thob par bya ba nas/ sangs rgyas kyi chos thams cad yongs su rdzogs par bya ba'i phyir chos ston to/ /rab mtshe ma'i lha'i</text></item>
<item><p>383b4</p><section>phal chen</section><text>rgyal po stong phrag bcu lha'i bu dang / lha'i bu mo'i tshogs kyi 'khor dang bcas pa dag gis kyang lha rdzas kyi me tog man da ra ba'i char mngon par phab ste/ 'di skad ces 'dzer to/ /rigs kyi bu 'phags pa 'di dka' thub lngas</text></item>
<item><p>383b5</p><section>phal chen</section><text>yongs su gdung ba mdzad pa'i tshe/ bdag cag kyang lha rdzas kyi glu snyan pa la dga' ba med de/ de ltar dga' ba med pas 'phags pa 'di'i drung du 'dong ste/ bdag cag phyin nas kyang / 'phags pa 'di ni 'dod pa'i dga'</text></item>
<item><p>383b6</p><section>phal chen</section><text>ba thams cad rnam par bzlog par bya ba nas/ sangs rgyas kyi chos thams cad rab tu thob par bya ba'i phyir chos ston to/ /lha'i dbang po brgya byin stong phrag bcu so so nas/ nye ba'i dbang po sum cu rtsa gnyis dang /</text></item>
<item><p>383b7</p><section>phal chen</section><text>lha'i bu dang / lha'i bu mo'i tshogs kyi 'khor dang bcas pas/ lha rdzas kyi gos dang / rin po che'i rgyan dang / me tog gi sprin gyi char mngon par phab ste/ 'di skad ces 'dzer to/ /rigs kyi bu</text></item>
<item><p>384a1</p><section>phal chen</section><text>'phags pa 'di/ dka' thub lngas yongs su gdung ba mdzad pa'i tshe/ bdag cag kyang brgya byin gyi khang pa dang / bza' shing gi ra ba dang / rtse ba'i nags tshal dang / lha rdzas kyi rol mo</text></item>
<item><p>384a2</p><section>phal chen</section><text>brdung zhing dkrol ba dang / gam yo na glu len pa'i longs spyod la dga' ba med de/ de ltar bdag cag dga' ba med pas 'di'i drung du 'dong ngo / /bdag cag der phyin nas kyang 'phags pa 'di ni kho bo cag la 'dod pa'i dga' ba thams</text></item>
<item><p>384a3</p><section>phal chen</section><text>cad yongs su spang ba'i phyir chos ston to/ /'di dag thams cad ni rtag pa ma yin te/ mi brtan zhing 'jig par 'gyur ba'i chos can no zhes bya ba'i tshig brjod do/ /dregs pa dang bag med pa thams cad yongs su gcad pa dang / bla na</text></item>
<item><p>384a4</p><section>phal chen</section><text>med pa'i byang chub tu spro ba bskyed pa'i phyir chos ston to/ /rigs kyi bu gzhan yang 'dis bltas pa tsam gyis ri rab kyi rtse mo thams cad kyang g.yo bar 'gyur te/ des bdag cag gshigs pas sems skyo bar gyur nas/ thams</text></item>
<item><p>384a5</p><section>phal chen</section><text>cad mkhyen pa'i sems brtan pas/ thams cad mkhyen pa'i ye shes su smon lam mngon par sgrub bo/ /klu'i rgyal po shugs ldan dang / dga' bo dang / bsnyen dga' bo la pa/ klu brgya stong phrag bcu dag kyang steng gi bar snang la</text></item>
<item><p>384a6</p><section>phal chen</section><text>gnas shing dus dang mthun pa'i lha rdzas kyi tsan dan gyi sprin dang / klu'i bu mos glu blangs pa'i nga ro snyan pa'i dbyangs dang / lha rdzas kyi spos chu'i rgyun rab tu 'bab pa'i char mngon par phab ste/ 'di skad ces 'dzer to/ /rigs kyi bu 'phags</text></item>
<item><p>384a7</p><section>phal chen</section><text>pa 'di dka' thub lngas yongs su gdung ba mdzad pa'i tshe/ me'i phung po chen po 'di las 'od chen po byung ste/ des klu'i gnas thams cad snang bar byas nas/ bye ma'i char dang / nam mkha' lding gi 'jigs pa yongs su sel to/ /khro ba</text></item>
<item><p>384b1</p><section>phal chen</section><text>'byung ba yang zhi bar byas te/ lus sim par byas nas yid shin tu mos par byed do/ /de ltar sems shin tu mos par gyur nas/ 'phags pa 'di ni bdag cag la chos ston te/ 'di ltar klu'i lam gyi rgyud ngan pa rnam par smad pa dang / sgrib pa'i</text></item>
<item><p>384b2</p><section>phal chen</section><text>las thams cad rab tu spang ba'i phyir nyes pa 'chags su btsud cing bla na med pa yang dag par rdzogs pa'i byang chub tu sems bskyed du btsud de thams cad mkhyen pa nyid la rab tu dgod do/ /gnod sbyin gyi dbang po stong phrag bcu yang nam mkha'i dbyings</text></item>
<item><p>384b3</p><section>phal chen</section><text>la 'khod de/ mchod pa rnam pa sna tshogs kyis bram ze rgyal ba'i drod kyi skye mched dang / tshong dpon gyi bu nor la mchod pa byas nas 'di skad ces 'dzer to/ /rigs kyi bu 'phags pa 'di dka' thub lngas yongs su gdung ba mdzad pa'i tshe/</text></item>
<item><p>384b4</p><section>phal chen</section><text>kho bo cag gi 'khor kun kyang mi rnams la byams pa'i sems skye bar 'gyur te/ gnod sbyin dang / srin po dang / grul bum thams cad kyang byams pa'i sems dang ldan par gyur to/ /de dag byams pa'i sems dang ldan zhing 'tshe ba med</text></item>
<item><p>384b5</p><section>phal chen</section><text>pa la zhugs pa rnams kho bo cag gi drung du 'ong ngo / /kho bo cag kyang de ltar byams pa'i dbang gi zil gyis non pas/ rang rang gi gnas de dang / de dag na dga' ba med de/ de ltar bdag cag kyang rang rang gi skye bo'i 'khor dang bcas te/</text></item>
<item><p>384b6</p><section>phal chen</section><text>'phags pa 'di'i drung du 'dong ngo / /'phags pa bdag cag de ltar 'ongs pa rnams la 'phags pa 'di'i sku las byung ba'i 'od kyis lus thams cad snang bar byas shing / bde bas khyab par mdzad de/ de ltar bdag cag lus</text></item>
<item><p>384b7</p><section>phal chen</section><text>dang sems bde bar gyur nas/ 'phags pa 'di ni ci nas kyang bdag cag la gnod sbyin dang / srin po dang grul bum dang / lus srul po mang po byang chub tu sems skye bar 'gyur ba de ltar chos ston to/ /dri za'i dbang po stong phrag</text></item>
<item><p>385a1</p><section>phal chen</section><text>bcu dag kyang steng gi bar snang la 'khod nas 'di skad ces 'dzer to/ /rigs kyi bu kho bo cag kyang rang rang gi gnas na 'khod pa'i tshe/ 'phags pa 'di dka' thub lngas yongs su gdung ba mdzad pa'i tshe/ me'i phung</text></item>
<item><p>385a2</p><section>phal chen</section><text>po 'di las 'od byung ste/ bdag cag gi gnas snang bar gyur to/ /de ltar bdag cag 'od des phog ste/ bde ba bsam gyis mi khyab pa dang ldan par gyur pas/ 'phags pa 'di'i drung du 'dong ste/ bdag cag drung du phyin nas</text></item>
<item><p>385a3</p><section>phal chen</section><text>kyang 'phags pa 'di ni bdag cag ci nas kyang / bla na med pa yang dag par rdzogs pa'i byang chub las phyir mi ldog par 'gyur ba de ltar chos ston to/ lha ma yin gyi dbang po stong phrag bcu dag kyang rgya mtsho'i nang nas mngon par 'thon</text></item>
<item><p>385a4</p><section>phal chen</section><text>te/ nam mkha' la pus mo g.yas pa'i lha nga btsugs te/ thal mo sbyar nas phyag 'tshal zhing 'di skad ces 'dzer to/ /rigs kyi bu 'phags pa 'di dka' thub lngas yongs su gdung ba mdzad pa'i tshe/ kho bo cag gi lha ma yin gyi</text></item>
<item><p>385a5</p><section>phal chen</section><text>'jig rten rgya mtsho dang rir bcas pa'i sa chen po'i dkyil 'khor rab tu g.yo bar gyur te/ bdag cag kun gyi nga rgyal dang rlom sems dang / dregs pa thams cad brtul shugs dang / dka' thub kyi zil gyis non te/</text></item>
<item><p>385a6</p><section>phal chen</section><text>'phags pa 'di'i drung du 'dong ngo / /der phyin nas kyang 'phags pa 'di ni bdag cag la g.yo sgyu thams cad rab tu spang ba dang / chos zab mo'i bzod pa la gzud pa dang / mi g.yo ba'i chos nyid la rab tu dgod pa</text></item>
<item><p>385a7</p><section>phal chen</section><text>dang / stobs bcu'i ye shes yongs su grub par bya ba'i phyir chos ston to/ /nam mkha' lding gi dbang po shugs chen po 'dzin pa la pa nam mkha' lding gi dbang po stong phrag bcus kyang bram ze'i bu shin tu sdug gu'i</text></item>
<item><p>385b1</p><section>phal chen</section><text>gzugs su mngon par sprul te/ 'di skad ces 'dzer to/ /rigs kyi bu 'phags pa 'di dka' thub lngas yongs su gdung ba mdzad pa'i tshe/ me'i phung po 'di dag las 'od chen po byung ste/ bdag cag gi gnas snang bar byas nas/ yongs</text></item>
<item><p>385b2</p><section>phal chen</section><text>su g.yo bar byed do/ /des bdag cag kyang 'jigs shing skrag ste/ skyo ba'i yid dang ldan par gyur nas 'phags pa 'di'i drung du 'dong ngo / /'phags pa 'di yang bdag cag la chos ston cing / byams pa chen po la yang dag par</text></item>
<item><p>385b3</p><section>phal chen</section><text>sbyor ba mdzad do/ /snying rje chen po la yang dag par dgod pa mdzad do/ /'khor ba'i rgya mtshor 'jug pa la yang yang dag par sbyor ba mdzad do/ /'dod pa'i 'dam du bying ba'i sems can mngon par gdon par bya ba la'ang yongs su sbyor ba mdzad</text></item>
<item><p>385b4</p><section>phal chen</section><text>do/ /lhag pa'i bsam pa'i sgo rnam par dag par bya ba la'ang rab tu sbyor ba mdzad do/ /shes rab dang thabs shin tu gsal ba la'ang yang dag par sbyor ba mdzad do/ /rnam pa ji lta bur yongs su smyin par bya ba'i sems can rnams gdul bar bya ba la'ang</text></item>
<item><p>385b5</p><section>phal chen</section><text>rab tu sbyor ba mdzad do/ /mi'am ci'i dbang po stong phrag bcu yang steng gi bar snang la 'khod de 'di skad ces 'dzer to/ /rigs kyi bu 'phags pa 'di dka' thub lngas yongs su gdung ba mdzad pa'i tshe/ kho bo cag gi gnas na 'khod pa'i</text></item>
<item><p>385b6</p><section>phal chen</section><text>shing ta la'i phreng ba las dril bu'i dra ba rin po che'i srad bus lda ldir brgyus pa'i sil snyan dang / rol mo'i yo byad dang / rin po che'i rgyan dang / khyim gyi longs spyod thams cad las sangs rgyas kyi sgra byung ngo / /chos kyi sgra dang</text></item>
<item><p>385b7</p><section>phal chen</section><text>phyir mi ldog pa'i byang chub sems dpa'i dge 'dun gyi sgra dang / byang chub tu yang dag par zhugs pa'i smon lam gyi sgra byung ngo / /'jig rten gyi khams kyi grangs su bya ba che ge mo zhig na ni byang chub sems dpa' 'di dang 'di zhes</text></item>
<item><p>386a1</p><section>phal chen</section><text>bya ba zhig byang chub tu smon lam 'debs so/ /'jig rten gyi khams kyi grangs su bya ba che ge mo zhig na ni byang chub sems dpa'i 'di dang 'di zhes bya ba zhig dka' ba yongs su gtong ba byed do/ /'jig rten gyi khams kyi grangs</text></item>
<item><p>386a2</p><section>phal chen</section><text>su bya ba che ge mo zhig na ni byang chub sems dpa' 'di dang 'di zhes bya ba zhig thams cad mkhyen pa nyid kyi ye shes kyi dkyil 'khor yongs su sbyong ba byed do/ /'jig rten gyi khams kyi grangs su bya ba che ge mo zhig na ni byang chub sems dpa'</text></item>
<item><p>386a3</p><section>phal chen</section><text>'di dang 'di zhes bya ba zhig snying po byang chub tu 'gro'o/ /'jig rten gyi khams kyi grangs su bya ba che ge mo zhig na ni byang chub sems dpa' 'di dang 'di zhes bya ba zhig dpung dang bzhon par bcas pa'i bdud rab tu pham par byas te/ bla</text></item>
<item><p>386a4</p><section>phal chen</section><text>na pa yang dag par rdzogs pa'i byang chub tu mngon par 'tshang rgya'o/ /'jig rten gyi khams kyi grangs su bya ba che ge mo zhig na ni de bzhin gshegs pa mtshan 'di dang 'di zhes bya ba zhig chos kyi 'khor lo bskor ba mdzad do/ /'jig rten gyi</text></item>
<item><p>386a5</p><section>phal chen</section><text>khams kyi grangs su bya ba che ge mo zhig na ni de bzhin gshegs pa mtshan 'di dang ni che ge mo zhig sangs rgyas kyi 'phrin las ma lus par mdzad nas/ phung po ma lus pa'i mya ngan las 'das pa'i dbyings su yongs su mya ngan las 'da' ba</text></item>
<item><p>386a6</p><section>phal chen</section><text>mdzad do/ /zhes bya ba'i sgra 'byin te/ rigs kyi bu 'dzam bu'i gling gi rtswa dang shing dang / yal ga dang / lo ma dang / 'dab ma thams cad rdul shin tu phra ba'i char blags pa'i mur thug par ni rung yang srid kyi de bzhin gshegs pa de dag gi</text></item>
<item><p>386a7</p><section>phal chen</section><text>mtshan dang / byang chub sems dpa' rnams kyi smon lam dang / byang chub sems dpa'i spyod pa la 'jug pa'i khyad par gang kho bo cag gi gnas na yod pa'i shing ta la'i phreng ba las rol mo'i yo byad dang / rin po che'i rgyan dang / khyim</text></item>
<item><p>386b1</p><section>phal chen</section><text>gyi longs spyod rlung gis bskyod pa'i sgra 'byung zhing / nga ro 'byin pa dang / rna lam du grags pa'i mtha' ni thug par mi rung ngo / /de ltar bdag cag kyang sangs rgyas dang / chos dang / dge 'dun dang / byang chub sems dpa' rab tu 'jug</text></item>
<item><p>386b2</p><section>phal chen</section><text>pa'i smon lam dang / spyod pa dang mtshan gyi chu klung gi sgras dga' ba chen po'i shugs drag pos nyams bde ba skyes te/ 'phags pa 'di'i drung du 'dong ngo / /de ltar bdag cag phyin par gyur nas kyang / 'phags pa 'di ni bdag cag la ci</text></item>
<item><p>386b3</p><section>phal chen</section><text>nas kyang / kho bo cag gi 'khor gyi sems can du ma zhig bla na med pa yang dag par rdzogs pa'i byang chub las phyir ldog par 'gyur ba de lta bur chos ston pa mdzad do/ /'dod pa la spyod pa'i lha'i bu stong phrag dpag tu med pa kha dog shin</text></item>
<item><p>386b4</p><section>phal chen</section><text>tu mdzes pa dag kyang nam mkha' la 'khod cing yid kyis sprul pa'i mchod pas mchod pa byas nas 'di skad ces 'dzer to/ /'phags pa 'di dka' thub lngas yongs su gdung ba mdzad pa'i tshe/ me'i phung po 'di dag las rnam pa 'di</text></item>
<item><p>386b5</p><section>phal chen</section><text>lta bu'i 'od byung te/ 'od des mar na mnar med pa yan chad du sems can dmyal ba rnams snang bar byas nas/ sems can dmyal ba pa'i sems can thams cad kyi sdug bsngal rtse zil bar byas te/ 'od de nyid kyis 'phags pa 'di bdag cag gi</text></item>
<item><p>386b6</p><section>phal chen</section><text>lam du snang bar bstan pas de'i phyir kho bo cag kyang 'phags pa 'di la sems mos par gyur nas/ 'dod pa la spyod pa'i lha'i ris nyams su bde bar skyes so/ /de ltar bdag cag kyang 'phags pa 'dis mdzad pa la drin du</text></item>
<item><p>386b7</p><section>phal chen</section><text>gzo zhing mthong bas mi ngoms pas 'dod pa'i dga' ba thams cad yongs su spangs te/ 'phags pa 'di'i drung du 'dong ngo / /der bdag cag phyin nas kyang 'phags pa 'di ni ci nas kyang / sems can tshad pa rnams byang</text></item>
<item><p>387a1</p><section>phal chen</section><text>chub tu smon lam 'debs par 'gyur ba de ltar chos ston pa mdzad do/ /de nas tshong dpon gyi bu nor chos kyi tshul rnam pa 'di lta bu thos nas dga' rangs te/ mgu zhing nyams bde la tshim zhing yid</text></item>
<item><p>387a2</p><section>phal chen</section><text>bde ba skyes te/ bram ze rgyal ba'i drod kyi skye mched la yang dag pa'i dge ba'i bshes gnyen du 'du shes bskyed de/ bram ze rgyal ba'i drod kyi skye mched kyi rkang pa gnyis la spyi bos phyag 'tshal te/ 'di skad ces smras so/ /'phags</text></item>
<item><p>387a3</p><section>phal chen</section><text>pa de ltar bdag gis dge ba'i bshes gnyen gyi bka' dang / 'gal bar bgyis pa'i nongs pa la nongs par bshags so/ /de nas bram ze rgyal ba'i drod kyi skye mched kyis/ tshong dpon gyi bu nor la tshigs su bcad</text></item>
<item><p>387a4</p><section>phal chen</section><text>pa 'di dag smras so/ /byang chub sems dpa' gang zhig rjes su bstan dang 'thun byed cing / dran pa nye bar gzhag ste bla ma'i ngag gcog mi byed na/ de phyir de yi don rnams thams cad 'thun par 'grub par 'gyur/ /mthun pa'i sangs</text></item>
<item><p>387a5</p><section>phal chen</section><text>rgyas ye shes byang chub drung du 'tshang yang rgya/ /de nas tshong dpon gyi bu nor ri'i g.yang sa'i lam spu gri so gshibs pa la 'dzegs te/ me'i phung po chen po der mchongs so/ /de de ltar mchongs pa'i tshe/ byang</text></item>
<item><p>387a6</p><section>phal chen</section><text>chub sems dpa'i ting nge 'dzin shin tu brtan pa zhes bya ba thob par gyur to/ /des reg nas kyang byang chub sems dpa'i ting nge 'dzin rab tu zhi ba'i bde ba mngon par shes pa zhes bya ba thob par gyur nas des 'di skad ces smras so/ /</text></item>
<item><p>387a7</p><section>phal chen</section><text>'phags pa phung po la de ltar reg na bde ba dang / ri'i lam spu gris gtams pa 'di yang de ltar reg na bde ba de ni ngo mtshar che'o/ /des smras pa/ rigs kyi bu kho bo ni byang chub sems dpa'i rnam par thar pa dkyil 'khor</text></item>
<item><p>387b1</p><section>phal chen</section><text>yongs su mi zad pa thob pa ste/ rigs kyi bu kho bos ni byang chub sems dpa'i rnam par thar pa dkyil 'khor yongs su mi zad pa 'di shes par zad na/ kho bos byang chub sems dpa' me'i phung po lta bu 'gro ba thams cad kyi nyon mongs pa</text></item>
<item><p>387b2</p><section>phal chen</section><text>dang / lta ba'i rnam pa thams cad yongs su zad par bya ba'i smon lam can ru mtshon phyir mi ldog pa dang ldan pa/ sems la thub pa med cing sems dma' ba med pa dang ldan pa/ yid zhum pa med pa can rdo rje'i snying po dang ldan pa'i</text></item>
<item><p>387b3</p><section>phal chen</section><text>mthu bo che lta bu brtsams pa chen po mthar phyin par bya ba la sgyid lug pa med pa sbyor ba lhod pa pa/ rlung gi dkyil 'khor lta bur 'gro ba thams cad kyi don du brtson pa/ brtson 'grus phyir mi ldog pa dang ldan pa/ phyir mi zlog pa'i go</text></item>
<item><p>387b4</p><section>phal chen</section><text>ca bgos pa/ de dag gi spyod pa shes pa'am/ yon tan brjod par nus re skan/ /song rigs kyi bu lho phyogs kyi rgyud 'di nyid na grong khyer seng ge rnam par bsgyings pa zhes bya ba yod de/ de na rgyal po seng ge dpal gyi bu mo byams ma zhes</text></item>
<item><p>387b5</p><section>phal chen</section><text>bya ba bu mo lnga brgya'i 'khor dang bcas pa 'dug gis de'i gan du song la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor /</text></item>
<item><p>387b6</p><section>phal chen</section><text>bram ze rgyal ba'i drod kyi skye mched kyi rkang pa gnyis la spyi bos phyag 'tshal te/ bram ze rgyal ba'i drod kyi skye mched la lan brgya stong du mar g.yas phyogs su bskor ba byas nas yang dang yang bltas te/ bram ze rgyal ba'i drod kyi skye mched kyi</text></item>
<item><p>387b7</p><section>phal chen</section><text>drung nas song ngo / /de nas tshong dpon gyi bu nor dge ba'i bshes gnyen la rim gro bsam gyis khyab pa la zhugs pa mos pa rgya chen pos rnam par dag pa theg pa chen po la mngon du phyogs pa/ sangs rgyas kyi ye shes la mngon</text></item>
<item><p>388a1</p><section>phal chen</section><text>par mos pa/ sangs rgyas kyi chos la yang dag par zhugs pa/ dge ba'i bshes gnyen gyi rjes su 'brang bar spro ba/ chos kyi rim gro la rnam par spyod pa/ chags pa med pa'i ye shes la mngon du gyur pa/ yang</text></item>
<item><p>388a2</p><section>phal chen</section><text>dag pa'i mtha' shin tu rtogs pa/ ye shes kyi mtha' la gnas pa'i yul dang ldan pa/ dus gsum skad cig gi cha shas la khong du chud par byed pa/ nam mkha'i mtha' gnyis su med pa mngon du gyur pa/ mi gnyis pa'i mtha' rnam par</text></item>
<item><p>388a3</p><section>phal chen</section><text>gdon mi za ba thob pa/ chos kyi dbyings kyi mtha' la rnam par mi rtog par gnas pa/ bsgribs pa med pa'i mthas gdul ba khong du chud par bya ba la zhugs pa/ chos kyi mtha' dang 'gal bar bya ba la gzhol ba/ de bzhin gshegs pa'i</text></item>
<item><p>388a4</p><section>phal chen</section><text>mtha' la mtha' med par khong du chud pa/ sangs rgyas thams cad kyi mtha' la rnam par mi rtog par gnas pa/ sems can thams cad kyi 'du shes kyi dra ba rnam par gtor ba'i ye shes la gzhol ba/ zhing la mngon par chags pa thams</text></item>
<item><p>388a5</p><section>phal chen</section><text>cad dang bral ba/ sangs rgyas kyi 'khor gyi dkyil 'khor thams cad la chags pa med pa'i sems dang ldan pa/ sangs rgyas kyi zhing thams cad yongs su dag par bya ba la gnas pa med par spyod pa/ sems can thams cad la</text></item>
<item><p>388a6</p><section>phal chen</section><text>bdag med pa dang / sems can med pa'i 'du shes dang ldan pa/ sgra thams cad tshig gi lam lta bur khong du chud pa/ gzugs thams cad gzugs kyi gzugs brnyan dang mnyam par rnam par rig par bya ba la gzhol ba de mthar gyis</text></item>
<item><p>388a7</p><section>phal chen</section><text>seng ge rnam par bsgyings pa'i grong khyer gang na ba der phyin te/ bu mo byams ma tshol zhing yongs su rmed rmed pa las/ rgyal po seng ge dpal gyi bu mo byams ma 'khor bu mo lnga brgya dang ldan pa de khang pa rnam par snang ba'i snying po zhes bya</text></item>
<item><p>388b1</p><section>phal chen</section><text>ba'i nang na khri tsan dan sbrul gyi snying po'i rkang pa can/ gser gyi lcag phod kyi dra bas legs par blas pa/ lha rdzas kyi stan bting ba la 'dug cing chos ston to/ /zhes thos nas/ seng ge rnam par bsgyings pa'i grong khyer du song ste/ rgyal</text></item>
<item><p>388b2</p><section>phal chen</section><text>po seng ge dpal gyi gnas gang na ba der phyin nas/ rgyal po'i phyi sgo'i sgo gang na bu mo byams ma mthong bar dga' ba'i phyir sdod cing 'dug 'dug pa dang / des der srog chags brgya phrag du ma dang / srog chags stong phrag du ma dang /</text></item>
<item><p>388b3</p><section>phal chen</section><text>srog chags brgya stong phrag du ma 'dong ba mthong nas/ khyed gang nas 'ongs/ da gang du 'dod zhes dris pa dang / de dag na re nged ni bu mo byams ma'i drung du chos mnyan pa'i phyir 'dong ngo zhes nas/ des bsams pa 'dir ni su 'gro</text></item>
<item><p>388b4</p><section>phal chen</section><text>yang bgag pa med pa lta zhig snyam ste/ de yang nang du phyin to/ /de ltar phyin te bltas na khang pa rnam par snang ba'i snying po can de yang / gzhi shel du 'dug pa'i sa las blangs te/ bai DUr+ya'i ka ba bkye ba/ rtsig pa rdo rje las byas pa/</text></item>
<item><p>388b5</p><section>phal chen</section><text>'dzam bu chu klung gi gser gyi lhun dang ldan pa'i ba gam brgya phrag stong gis brgyan pa/ nor bu rin po che grangs med pas rnam par bris pa/ rin po che stong gi snying po'i me long gi dkyil 'khor gyis shin tu spa bar byas pa/ nor bu rin po</text></item>
<item><p>388b6</p><section>phal chen</section><text>che 'gro ba'i yid du 'ong bas rnam par brgyan pa/ rin po che'i shing thags grangs med pas yongs su bskor ba/ gser gyi dril bu brgya stong shin tu 'khrol ba'i sgra snyan pa bsam gyis mi khyab pa'i rgyan dang ldan pa 'dug par mthong ngo / /bu</text></item>
<item><p>388b7</p><section>phal chen</section><text>mo byams ma de yang mig dkar nag 'byes pa/ skra mthon ting du 'dug pa/ mdog gser gyi kha dog ltar 'dug pa mthong nas/ des de'i rkang pa gnyis la spyi bos phyag 'tshal te/ lan brgya stong du mar g.yas phyogs su bskor ba byas nas/</text></item>
<item><p>389a1</p><section>phal chen</section><text>thal mo sbyar te mdun du 'dug nas/ 'di skad ces smras so/ 'phags ma bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems</text></item>
<item><p>389a2</p><section>phal chen</section><text>dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags ma ni byang chub sems dpa' rnams la gdams ngag dang / rjes su bstan pa mdzad do zhes bdag gis thos na/ 'phags ma ji ltar</text></item>
<item><p>389a3</p><section>phal chen</section><text>byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol/ smras pa/ rigs kyi bu/ kho mo'i gnas kyi rgyan la ltos shig /ces nas des kun tu byul te</text></item>
<item><p>389a4</p><section>phal chen</section><text>bltas pa dang / rtsig pa re re dang / ka ba re re dang / me long gi dkyil 'khor re re dang / rnam pa'i bye brag re re dang / dbyibs re re dang / nor bu rin po che re re dang / gser gyi dril bu re re dang / rin po che'i shing re re dang /</text></item>
<item><p>389a5</p><section>phal chen</section><text>ba spu'i bu ga re re dang / rin po che'i se mo do re re las kyang / chos kyi dbyings thams cad na bzhugs pa'i de bzhin gshegs pa thog ma thugs bskyed pa dang bcas pa/ spyod pa dang smon lam gyi yul dang bcas pa/ 'byung</text></item>
<item><p>389a6</p><section>phal chen</section><text>ba'i rgyan dang bcas pa/ mngon par 'tshang rgya ba'i rnam par 'phrul pa dang bcas pa/ chos kyi 'khor lo bskor ba dang bcas pa/ yongs su mya ngan las 'da' ba ston pa dang bcas par gzugs brnyan gyi tshul du</text></item>
<item><p>389a7</p><section>phal chen</section><text>mthong bar gyur to/ /pa de dag re re las ji lta ba bzhin du pa thams cad las kyang mthong bar gyur to/ /'di lta ste dper na/ chus yongs su gang ba'i mtsho dang zhing rnyog pa med la rnam par gsal</text></item>
<item><p>389b1</p><section>phal chen</section><text>ba la ni nam mkha' gnyi zla dang / skar ma'i tshogs kyis brgyan pa/ gzugs brnyan gyi tshul du yongs su snang ngo / /de bzhin du khang pa rnam par snang ba'i snying po'i pa re re las kyang chos kyi dbyings kun na bzhugs pa'i de</text></item>
<item><p>389b2</p><section>phal chen</section><text>bzhin gshegs pa thams cad gzugs brnyan gyi tshul du yongs su snang bar gyur te/ de ni bu mo byams ma'i sngon gyi dge ba'i rtsa ba'i rgyu'i phyir te/ des de ltar rnam par bltas nas/ sangs rgyas mthong ba'i rgyan gyi mtshan ma</text></item>
<item><p>389b3</p><section>phal chen</section><text>de yongs su bzung ste/ thal mo sbyar nas/ bu mo byams ma'i gdong du bltas pa dang / des smras pa/ rigs kyi bu kho mo ni shes rab kyi pha rol tu phyin pa'i sgo'i rgyud kun nas rnam par brgyan pa zhes bya ba thob pa ste/ shes rab kyi</text></item>
<item><p>389b4</p><section>phal chen</section><text>pha rol tu phyin pa'i sgo'i rgyud 'di ni kho mos de bzhin gshegs pa chu klung gang+gA'i klung sum cu rtsa drug gi bye ma snyed las yongs su btsal ba ste/ de bzhin gshegs pa de dag gis kyang shes rab kyi pha rol tu phyin pa'i sgo'i rgyud kun</text></item>
<item><p>389b5</p><section>phal chen</section><text>nas rnam par brgyan pa 'di sgo sna tshogs kyi khong du chud par bya bas rtogs par mdzad de/ gcig gis gang gsungs pa de 'ang gnyis kyis ma gsungs so/ /smras pa/ 'phags ma shes rab kyi pha rol tu phyin pa'i sgo'i rgyud kun</text></item>
<item><p>389b6</p><section>phal chen</section><text>nas rnam par brgyan pa 'di'i yul ji lta bu zhig mchis/ smras pa/ rigs kyi bu shes rab kyi pha rol tu phyin pa'i sgo'i rgyud kun nas rnam par brgyan pa 'di la kho mo mngon du byed cing / sems pa dang rjes su 'brang bar bya ba</text></item>
<item><p>389b7</p><section>phal chen</section><text>dang / rnam par dpyod pa dang / rjes su sems pa dang / dran par bya ba dang / yongs su gzung pa dang / rnam par brtag pa dang / mngon par bsgrub pa dang / yang dag par brgyan par bya ba dang / rab tu rnam par dbye ba</text></item>
<item><p>390a1</p><section>phal chen</section><text>byed pa'i tshe/ gzungs kun nas sgo zhes bya ba yongs su skye ste/ gzungs kyi dkyil 'khor der ni chos kyi sgo brgya stong grangs med pa phrag bcu yongs su 'du'o/ /khong du chud do/ /mngon du gyur to/ /mngon par</text></item>
<item><p>390a2</p><section>phal chen</section><text>'du'o/ /khongs na 'khod do/ /'di lta ste/ sangs rgyas kyi zhing gi sgo dang / sangs rgyas kyi sgo dang / chos kyi sgo dang / sems can gyi sgo dang / 'das pa'i sgo dang / ma 'ongs pa'i sgo dang / da ltar byung ba'i sgo dang / gnas</text></item>
<item><p>390a3</p><section>phal chen</section><text>pa'i mtha'i sgo dang / bsod nams kyi sgo dang / bsod nams kyi tshogs kyi sgo dang / ye shes kyi sgo dang / ye shes kyi tshogs kyi sgo dang / smon lam gyi sgo dang / smon lam gyi rnam pa'i sgo dang / spyod pa'i sgo dang / spyod pa rnam par dag pa'i</text></item>
<item><p>390a4</p><section>phal chen</section><text>sgo dang / spyod pa yongs su 'byung ba'i sgo dang / spyod pa yongs su rdzogs par bya ba'i sgo dang / las kyi sgo dang / las dang mi 'gal ba'i sgo dang / las kyi rgyun gyi sgo dang / las mngon par 'du bya ba'i sgo dang / mi mnyam</text></item>
<item><p>390a5</p><section>phal chen</section><text>pa'i las yongs su spang ba'i sgo dang / yang dag pa'i las la nan tan du bya ba'i sgo dang / las la dbang bsgyur ba'i sgo dang / legs par spyad pa'i sgo dang / legs par spyad pa yang dag par blang ba'i sgo dang / ting nge 'dzin</text></item>
<item><p>390a6</p><section>phal chen</section><text>gyi sgo dang / ting nge 'dzin khong du chud par bya ba'i sgo dang / ting nge 'dzin la rnam par spyad pa'i sgo dang / ting nge 'dzin gyi spyod yul gyi sgo dang / ting nge 'dzin las ldang ba'i sgo dang / mngon par shes pa'i sgo dang / sems rgya mtsho'i</text></item>
<item><p>390a7</p><section>phal chen</section><text>sgo dang / sems kyi rnam grangs kyi sgo dang / sems kyi rgyud yongs su dag par bya ba'i sgo dang / sems kyi thibs po snang bar bya ba'i sgo dang / sems kyi mtsho dang bar bya ba'i sgo dang / sems 'byung ba'i sgo dang / sems</text></item>
<item><p>390b1</p><section>phal chen</section><text>rnam par rgyu ba'i sgo dang / sems can kun nas nyon mongs pa rgyu ba'i sgo dang / nyon mongs pa'i bag chags kyi sgo dang / nyon mongs pa'i sbyor ba'i sgo dang / mos pa'i sgo dang / sems can gyi spyod pa'i sgo dang / sems can gyi spyod pa rnam</text></item>
<item><p>390b2</p><section>phal chen</section><text>pa tha dad pa'i sgo dang / 'jig rten 'byung ba'i sgo dang / sems can gyi bsam pa'i sgo dang / sems can gyi 'du shes kyi rnam pa'i sgo dang / phyogs kyi sgo dang / chos kyi phyogs kyi sgo dang / snying rje chen po'i sgo dang / byams pa chen</text></item>
<item><p>390b3</p><section>phal chen</section><text>po'i sgo dang / zhi ba'i sgo dang / ngag gi lam gyi sgo dang / tshul gyi sgo dang / khong du chud par bya ba'i sgo dang / rnam par phye ba'i sgo dang / yang dag par 'du ba'i sgo dang / chags pa med pa'i mtha'i sgo dang / kun gyi sgo dang / sangs</text></item>
<item><p>390b4</p><section>phal chen</section><text>rgyas kyi chos kyi sgo dang / byang chub sems dpa'i chos kyi sgo dang / nyan thos kyi chos kyi sgo dang / rang sangs rgyas kyi chos kyi sgo dang / 'jig rten gyi chos kyi sgo dang / 'jig rten 'byung ba'i chos kyi sgo dang / 'jig rten</text></item>
<item><p>390b5</p><section>phal chen</section><text>'jig pa'i chos kyi sgo dang / 'jig rten kun nas gnas pa'i sgo dang / 'jig rten gyi khams rnam par dag pa'i sgo dang / 'jig rten gyi khams kun nas nyon mongs pa'i sgo dang / 'jig rten gyi khams kun nas nyon</text></item>
<item><p>390b6</p><section>phal chen</section><text>mongs pa la rnam par dag pa'i sgo dang / 'jig rten gyi khams rnam par dag pa la kun nas nyon mongs pa'i sgo dang / 'jig rten gyi khams gcig tu kun nas nyon mongs pa'i sgo dang / 'jig rten gyi khams gcig tu rnam par dag</text></item>
<item><p>390b7</p><section>phal chen</section><text>pa'i sgo dang / 'jig rten gyi khams gzhi mnyam pa nyid du khong du chud par bya ba'i sgo dang / 'jig rten gyi khams snrel zhi'i sgo dang / 'jig rten gyi khams spyi'u tshugs su rgyu ba'i sgo dang / 'phrul du 'jug pa'i sgo dang / 'jig</text></item>
<item><p>391a1</p><section>phal chen</section><text>rten gyi khams kyi rgyud kyi sgo dang / gnas kyi 'du shes kyi rnam par gyur pa'i sgo dang / phra ba rgya chen por khong du chud par bya ba'i sgo dang / rgya chen po phra bar khong du chud par bya ba'i sgo dang / sangs rgyas mthong bar</text></item>
<item><p>391a2</p><section>phal chen</section><text>bya ba'i sgo dang / sangs rgyas kyi sku rnam pa tha dad pa'i sgo dang / sangs rgyas kyi 'od gzer gyi dra ba rnam pa tha dad pa'i sgo dang / sangs rgyas kyi gsung gi dkyil 'khor rnam par phye ba'i sgo dang / sangs rgyas kyi chos kyi 'khor lo mngon par</text></item>
<item><p>391a3</p><section>phal chen</section><text>bsgrub pa'i sgo dang / sangs rgyas kyi chos kyi 'khor lo tha dad pa'i sgo dang / sangs rgyas kyi chos kyi 'khor lo nges pa'i tshig gi sgo dang / sangs rgyas kyi chos kyi 'khor lo 'khor ba kun tu 'khor ba'i sgo dang / sangs rgyas kyi phrin las kyi sgo dang /</text></item>
<item><p>391a4</p><section>phal chen</section><text>sangs rgyas kyi 'khor gyi dkyil 'khor gyi sgo dang / sangs rgyas kyi 'khor gyi dkyil 'khor rnam par phye ba'i sgo dang / sangs rgyas kyi 'khor gyi dkyil 'khor rgya mtshor 'jug pa'i sgo dang / sangs rgyas kyi stobs snang ba'i sgo dang / sangs</text></item>
<item><p>391a5</p><section>phal chen</section><text>rgyas kyi ting nge 'dzin gyi sgo dang / sangs rgyas kyi ting nge 'dzin gyis rnam par 'phrul pa'i sgo dang / sangs rgyas kyi rnam par spyod pa'i sgo dang / sangs rgyas kyi byin gyi rlabs kyi sgo dang / sangs rgyas kyi sprul pa'i sgo dang / sangs rgyas</text></item>
<item><p>391a6</p><section>phal chen</section><text>kyi sems can pha rol gyi sems thugs su chud pa'i sgo dang / sangs rgyas kyi rdzu 'phrul gyis rnam par 'phrul pa'i sgo dang / dga' ldan gyi pho brang na bzhugs pa'i sgo nas yongs su mya ngan las 'da' ba bstan pa'i bar gyi sgo dang / sems</text></item>
<item><p>391a7</p><section>phal chen</section><text>can gyi don tshad pa mdzad pa'i sgo dang / chos zab mo'i tshul gyi sgo dang / chos sna tshogs kyi tshul gyi sgo dang / byang chub kyi sems kyi chos kyi rnam pa'i sgo dang / byang chub kyi sems 'byung ba'i rnam pa'i chos kyi sgo dang / byang chub kyi sems</text></item>
<item><p>391b1</p><section>phal chen</section><text>kyi tshogs kyi rnam pa'i sgo dang / smon lam gyi rnam pa'i sgo dang / spyod pa'i rnam pa'i sgo dang / mngon par shes pa'i rnam pa'i sgo dang / 'byung ba'i rnam pa'i sgo dang / gzungs rnam par dag pa'i rnam pa'i sgo dang / ye shes kyi dkyil 'khor rnam</text></item>
<item><p>391b2</p><section>phal chen</section><text>par dag pa'i rnam pa'i sgo dang / shes rab yongs su dag pa'i rnam pa'i sgo dang / byang chub tshad pa'i rnam pa'i sgo dang / dran pa rnam par dag pa'i rnam pa'i sgo dag ste/ rigs kyi bu de ltar kho mos shes rab kyi pha rol tu phyin pa'i sgo'i</text></item>
<item><p>391b3</p><section>phal chen</section><text>rgyud dran pas kun nas rnam par brgyan pa 'di shes par zad na/ kho mos byang chub sems dpa' sems nam mkha'i dbyings dang mnyam pa/ blo gros chos kyi dbyings ltar yangs pa/ rgyud bsod nams kyi tshogs kyis brtan pa/ 'jig</text></item>
<item><p>391b4</p><section>phal chen</section><text>rten las 'das pa'i lam du zhugs pa/ 'jig rten gyi chos yongs su rgyu ba/ ye shes snang ba'i rab rib pa rab tu thob pa/ chos kyi dbyings thams cad mun pa par khong du chud pa/ blo nam mkha' ltar tshad med pa dang</text></item>
<item><p>391b5</p><section>phal chen</section><text>ldan pa/ pa thams cad kyi rjes su song ba'i can/ chags pa med pa'i snang ba'i snying po dang ldan pa/ chos thams cad kyi don rab tu dbye ba la mkhas pa/ zil gyis gnon la/ 'jig rten kun gyi zil gyis mi non pa/</text></item>
<item><p>391b6</p><section>phal chen</section><text>'jig rten gyi spyod pa'i tshul la rnam par spyod pa/ 'jig rten gyi lam gyi rgyud thams cad na kha na ma tho ba med pa/ 'jig rten gyi don byed pa la brtson pa/ 'gro ba thams cad kyi rten du gyur pa/ 'gro ba thams cad kyi ngag gi tshul dang / rnam</text></item>
<item><p>391b7</p><section>phal chen</section><text>pa la mkhas pa/ 'gro ba thams cad du gnas pa'i bsam pa dang ldan pa/ bsam pa ji lta ba bzhin du rnam par pa ston pa/ dus kyi 'khor lo thams cad la dbang bsgyur ba de dag gi spyod pa shes pa'am/ yon tan brjod</text></item>
<item><p>392a1</p><section>phal chen</section><text>par nus re skan/ /song rigs kyi bu/ lho phyogs kyi rgyud 'di nyid na yul gsum pa zhes bya ba yod de/ de na dge slong blta na sdug pa zhes bya ba 'dug gis/ de'i gan du song la ji ltar byang chub sems dpas</text></item>
<item><p>392a2</p><section>phal chen</section><text>byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bu mo byams ma'i rkang pa gnyis la spyi bos phyag 'tshal te/ bu mo byams ma la lan brgya stong du mar g.yas</text></item>
<item><p>392a3</p><section>phal chen</section><text>phyogs su bskor ba byas nas yang dang yang bltas te/ bu mo byams ma'i drung nas song ngo / /de nas tshong dpon gyi bu nor byang chub sems dpa'i ye shes kyi rnam par spyod pa zab mo rjes su bsam pa dang / chos kyi dbyings kyi gzhi zab mo</text></item>
<item><p>392a4</p><section>phal chen</section><text>khong du chud par bya ba rjes su bsam pa dang / sems can gyi ye shes shin tu phra zhing zab pa rjes su bsam pa dang / 'jig rten gyi 'du shes kyi rnam pa zab mo rjes su bsam pa dang / mngon par 'du bya ba med pa'i dbyings zab mo rjes su bsam</text></item>
<item><p>392a5</p><section>phal chen</section><text>pa dang / sems kyi rgyud kyi dbyings zab mo rjes su bsam pa dang / rten cing 'brel bar 'byung ba'i dbyings zab mo rjes su bsam pa dang / rang bzhin gyis dben pa'i dbyings zab mo rjes su bsam pa dang / 'gro ba thams cad kyi rnam par</text></item>
<item><p>392a6</p><section>phal chen</section><text>dpyod pa bden pa'i dbyings zab mo rjes su bsam pa dang / chos kyi dbyings brgyan pa'i dbyings zab mo rjes su bsam pa dang / lus kyi 'khrul 'khor shugs kyis 'khor ba'i dbyings zab mo rjes su bsam pa dang / las kyis sna tshogs</text></item>
<item><p>392a7</p><section>phal chen</section><text>su gyur pa'i dbyings zab mo rjes su bsam pa byed cing mthar gyis yul gsum pa gang na ba der phyin te/ yul gyi 'khor dang / grong khyer gyi 'khor dang / tshong dus kyi 'khor dang / grong rdal gyi 'khor dang / yul gru'i 'khor dang / lhas kyi</text></item>
<item><p>392b1</p><section>phal chen</section><text>'khor dang / drang srong dge ba sbyong ba'i gnas kyi 'khor dang / yul dang phyogs kyi 'khor dang / chu'i rgyud kyi 'khor dang / ri'i sal sul gyi 'khor dang / nags tshal chen po'i 'khor dag tu dge slong blta na sdug pa yongs su tshol tshol ba las des dge slong</text></item>
<item><p>392b2</p><section>phal chen</section><text>blta na sdug pa nags tshal stug po zhig na/ gzhon zhing dar la bab pa/ gzugs mdzes shing sdug la blta ba yid du 'ong ba/ skra mthon ting g.yas phyogs su 'khyil ba dang ldan pa/ mgo gdugs ltar 'dug pa/ gtsug tor gyi spyi bo can/</text></item>
<item><p>392b3</p><section>phal chen</section><text>'phral ba yangs pa/ dkar nag 'byes shing rid la/ rdzi ma ba'i rdzi ma ltar 'dug pa/ sna'i dbyibs legs shing bzang la/ ran par mdzes pa dang ldan pa/ mchu mtshal ltar mdog bzang shing shin tu legs pa dang ldan pa/ so mnyam zhing</text></item>
<item><p>392b4</p><section>phal chen</section><text>thags bzang la/ shin tu dkar ba bzhi bcu tshang ba dang ldan pa/ 'gram pa'i lha nga seng ge ltar 'dug pa/ mkhur ba shas gang zhing rgyas pa/ smyin tshugs gzhu ltar 'dug cing ring la/ shin tu mdzes pa/ mdzod spu zla ba'i kha dog ltar 'dug pa'i thig le can/</text></item>
<item><p>392b5</p><section>phal chen</section><text>rna shal ring zhing lhod par 'phyang ba/ zla ba nya ba ltar bzhin mdangs dang ldan zhing shin tu bzang ba/ mgul zlum zhing dung ltar mdzes pa/ snying ka dpal gyi be'us brgyan pa/ ro stod seng ge'i ro stod ltar 'dug pa/ thal gong shin tu rgyas pa/ dpung ma go'i</text></item>
<item><p>392b6</p><section>phal chen</section><text>lhun legs shing zlum pa/ lag pa ring la/ dra bas 'brel pa'i sor mo can/ rka lag 'khor los brgyan pa/ rka lag 'jam zhing gzhon la shas rgyas pa/ bdun shin tu mtho ba/ rked pa rdo rje ltar 'dug pa/ lus che zhing drang ba/ brla zlum pa/ pho mtshan</text></item>
<item><p>392b7</p><section>phal chen</section><text>gsang ba'i sbubs na 'dug pa/ byin pa e ne ya'i byin pa ltar 'dug pa/ sor mo ring ba/ rkang pa'i rting ba yangs pa/ 'od 'dom gang ba dang ldan pa/ mdog gser gyi kha dog ltar 'dug pa/ ba spu re re nas g.yas phyogs su gyen du</text></item>
<item><p>393a1</p><section>phal chen</section><text>'khyil ba/ shing n+ya gro da'i rgyal po ltar chu zheng gab pa/ lus mtshan dang dpe byad bzang pos shin tu brgyan pa/ 'gebs shing mi rgod pa/ dran pa nye bar gnas pa/ ri'i rgyal po kha ba can ltar rtswa dang / nags tshal dang / sman dang</text></item>
<item><p>393a2</p><section>phal chen</section><text>shing phran sna tshogs kyis brgyan pa/ blo shin tu yangs pa/ ye shes kyi spyod yul dang / yul la thub pa pa/ dbyangs kyi dkyil 'khor gyi rgyan sprin gyi sgra lta bu dang ldan pa/ g.yo ba dang / rlom sems dang / g.yeng ba dang spros pa thams cad dang bral</text></item>
<item><p>393a3</p><section>phal chen</section><text>ba'i sems dang ldan pa/ ye shes kyi spyod yul ma 'dres pa/ sangs rgyas kyi yul rgya chen po'i snang ba thob pa/ sems can thams cad yongs su smyin par bya ba dang / gdul ba'i bsam pa rgyun 'chad pa/ snying rje chen po'i dkyil 'khor shin tu</text></item>
<item><p>393a4</p><section>phal chen</section><text>yangs pa skyes pa/ de bzhin gshegs pa thams cad kyi chos kyi tshul yongs su gzung ba dang / sems can thams cad kyi ye shes snang ba yang dag par bskyed pa'i phyir/ de bzhin gshegs pa'i tshul rjes su dran zhing 'gro ba thams cad kyi don du 'chag pa la</text></item>
<item><p>393a5</p><section>phal chen</section><text>zhugs te/ drag dal cing pad ral med la shin tu mdzes par 'chag pa/ gnas gtsang ma'i lha'i gos dang ldan pa/ lha dang / klu dang / gnod sbyin dang / dri za dang / lha ma yin dang / nam mkha' lding dang / 'am ci dang / lto 'phye chen po dang / brgya byin</text></item>
<item><p>393a6</p><section>phal chen</section><text>dang / tshangs pa dang / 'jig rten gyi mgon po dang / dang ma yin pas bskor cing 'dug pa mthong ngo / /dge slong blta na mdzes pa de 'chag pa'i tshe/ phyogs mngon du gyur pa'i phyogs kyi lha rnams phyogs kyi dkyil 'khor yongs su bsgrub pa byed do/ /</text></item>
<item><p>393a7</p><section>phal chen</section><text>rkang gis 'gro ba'i lha rnams rin po che'i pad+mos gom pa 'dor ba'i tshe/ yongs su blang bar byed do/ /lha snang ba'i dkyil 'khor zad shes pa rnams kyang / mun pa dang rab rib rnam par sel to/ /'dzam bu rgyal mtshan gyi nags tshal gyi lha rnams</text></item>
<item><p>393b1</p><section>phal chen</section><text>kyang me tog mang po'i char mngon par 'bebs so/ /sa'i lha mi g.yo ba'i snying po can rnams kyang rin po che'i 'byung gnas mang po ston to/ /nam mkha'i lha kun nas snang ba'i dpal dang ldan pa rnams kyang nam mkha'i dbyings yongs su brgyan pa byed do/ /rgya mtsho'i lha</text></item>
<item><p>393b2</p><section>phal chen</section><text>dpal kun nas 'byung ba rnams kyang rin po che dam pa mang pos mngon par 'thor to/ /ri rab kyi lha dri ma med pa'i snying po can rnams kyang thal mo sbyar cing phyag 'tshal to/ /rlung gi lha thogs pa med pa'i stobs can rnams kyang / spos dang / bdug spos dang /</text></item>
<item><p>393b3</p><section>phal chen</section><text>me tog 'thor ba'i rlung rab tu 'gyed do/ /mtshan mo'i lha gnas par byed pa lus shin tu brgyan pa rnams kyang lus shin tu btud cing phyag 'tshal to/ /nyin mo'i lha rtag tu sad par byed pa'i dkyil 'khor can rnams kyang nor bu rin po che phyogs snang</text></item>
<item><p>393b4</p><section>phal chen</section><text>bar byed pa'i rgyal mtshan thogs shing / snang ba bskyed pa'i phyir nam mkha'i dbyings la 'khod do/ /de nas tshong dpon gyi bu nor dge slong blta na sdug pa gang na ba der phyin nas/ dge slong blta na sdug pa'i rkang pa'i bol gnyis la spyi bos</text></item>
<item><p>393b5</p><section>phal chen</section><text>gtugs te phyag 'tshal nas/ dge slong blta na sdug pa'i rkang pa'i bol gnyis la bzhin sbyar te/ legs par phyin nas mdun du 'dug ste/ thal mo sbyar nas 'di skad ces smras so/ /'phags pa bdag ni bla na med pa yang dag par rdzogs pa'i byang chub</text></item>
<item><p>393b6</p><section>phal chen</section><text>tu yang dag par zhugs nas/ byang chub sems dpa'i spyod pa yongs su tshol ba zhig lags te/ 'phags pa ni byang chub sems dpa' rnams la gdams ngag dang / rjes su bstan pa mdzad do zhes bdag gis thos na/ 'phags pa ji ltar byang chub sems dpas</text></item>
<item><p>393b7</p><section>phal chen</section><text>byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol/ des smras pa/ rigs kyi bu/ kho bo ni tshes btab na dar la bab pa/ rab tu byung bas btab na gsar du zhugs pa ste/ rigs</text></item>
<item><p>394a1</p><section>phal chen</section><text>kyi bu/ kho bos ni tshe de 'dra ba gcig gis de bzhin gshegs pa chu klung gang+gA sum cu rtsa brgyad kyi drung du tshangs par spyod pa spyad de/ bdag gis de bzhin gshegs pa la la'i zham ring du ni nyin zhag gcig du tshangs pa'i spyod pa spyad</text></item>
<item><p>394a2</p><section>phal chen</section><text>do/ /la lar ni nyin zhag bdun du/ la lar ni zla ba phyed du/ la lar ni zla ba gcig tu/ la lar ni lo gcig tu/ la lar ni lo brgyar/ la lar ni lo stong du/ la lar ni lo brgya phrag stong du/ la lar ni lo bye bar/ la lar ni lo bye</text></item>
<item><p>394a3</p><section>phal chen</section><text>ba khrag khrig du/ la lar ni lo brjod du med pa'i yang brjod du med par/ la lar ni bskal pa bar mar/ la lar ni bskal pa phyed du/ la lar ni bskal par/ bdag gis de bzhin gshegs pa la la'i zham ring du ni/ bskal pa</text></item>
<item><p>394a4</p><section>phal chen</section><text>brjod du med pa'i yang brjod du med par tshangs pa'i spyod pa spyad de/ bskal pa bgrang ba'i tshul 'di nyid kyis/ de bzhin gshegs pa thams cad las chos bstan pa thos te/ gdams ngag dang / rjes su bstan pa yang dag</text></item>
<item><p>394a5</p><section>phal chen</section><text>par blangs so/ /smon lam gyi rgyun yongs su sbyangs so/ /yang dag par bsgrub pa'i yul la zhugs so/ /spyod pa'i dkyil 'khor yongs su sbyangs so/ /pha rol tu phyin pa rgya mtsho yongs su rdzogs par byas so/ /</text></item>
<item><p>394a6</p><section>phal chen</section><text>mngon par rdzogs par 'tshang rgya ba'i rnam par 'phrul pa/ yongs su shes par byas so/ /de dag gi chos kyi 'khor lo 'khor ba phan tshun ma 'dres pa dag kyang yongs su bzung ngo / /de dag gi stobs mnyam pa nyid kyang /</text></item>
<item><p>394a7</p><section>phal chen</section><text>khong du chud par byas so/ /de dag gis bstan pa yang dam pa'i chos zad pa'i mthar thug gi bar du yongs su bzung ngo / /kho bos de bzhin gshegs pa de dag thams cad kyi sngon gyi smon lam rnams kyang smon lam gyi dkyil 'khor gyi ting nge</text></item>
<item><p>394b1</p><section>phal chen</section><text>'dzin mngon par bsgrub pa'i stobs kyis rang gi sangs rgyas kyi zhing yongs su dag par bya ba'i phyir mngon par bsgrubs so/ /kho bos de bzhin gshegs pa de dag thams cad kyi sngon gyi byang chub sems dpa'i spyod pa rnams kyang spyod pa thams cad la</text></item>
<item><p>394b2</p><section>phal chen</section><text>'jug pa'i ting nge 'dzin thob pa'i stobs kyis rang gi spyod pa yongs su dag par bya ba'i phyir mngon par bsgrubs so/ /kho bos de bzhin gshegs pa de dag thams cad kyi pha rol tu phyin pa rnam par dag pa yang kun tu bzang po'i spyod pas 'byung ba'i</text></item>
<item><p>394b3</p><section>phal chen</section><text>stobs kyis mngon par bsgrubs so/ /gzhan yang rigs kyi bu/ kho bo 'chag sa 'di na 'chag pa'i tshe/ phyogs kyi rgyud kyi sgo thams cad kyang shin tu rnam par lta ba'i ye shes kyi sgos mngon du 'gyur ro/ /'jig rten gyi khams</text></item>
<item><p>394b4</p><section>phal chen</section><text>kyi rgyud kyi sgo thams cad kyang / smon lam chen po mngon par bsgrubs pa'i stobs kyis sems bskyed pa gcig la 'jig rten gyi khams brjod du med pa'i'ang brjod du med pa 'da' zhing yongs su dag par bya ba'i phyir rnam par 'grub par 'gyur ro/ /sems kyi</text></item>
<item><p>394b5</p><section>phal chen</section><text>skad cig gcig la sems can gyi spyod pa'i tshul gyi sgo brjod du med pa'i yang / brjod du med pa dag kyang byang chub sems dpa' kun tu bzang po'i spyod pa dang / smon lam mngon par bsgrubs pa'i stobs kyis stobs bcu'i</text></item>
<item><p>394b6</p><section>phal chen</section><text>ye shes yongs su rdzogs par bya ba'i phyir mngon sum du 'gyur ro/ /sems bskyed pa gcig la sangs rgyas brjod du pa'i yang / brjod du med pa mthong ba rnam par dag pa dag kyang snga phyi'i de bzhin gshegs pa rnams la mchod pa'i smon lam mngon</text></item>
<item><p>394b7</p><section>phal chen</section><text>par bsgrubs pa'i stobs kyis/ de bzhin gshegs pa sangs rgyas kyi zhing brjod du med pa'i yang / brjod du med pa'i rdul shin tu phra ba snyed la mchod pa dang / bsnyen bkur ba dang / rim gro bya ba'i phyir mngon du 'gyur ro/ /</text></item>
<item><p>395a1</p><section>phal chen</section><text>sems bskyed pa gcig la de bzhin gshegs pa brjod du med pa'i yang brjod du med pa'i chos kyi sprin gyi char rnams kyang chos kyi 'khor lo yongs su 'dzin pa'i gzungs dang / smon lam mngon par bsgrubs pa'i stobs kyis/ chos kyi tshul grangs</text></item>
<item><p>395a2</p><section>phal chen</section><text>med pa rnam par 'tshang rgya zhing khong du chud par bya ba'i phyir bsam pa la mngon par 'bab bo/ /sems bskyed pa gcig la byang chub sems dpa'i spyod pa rgya mtsho brjod du med pa'i yang brjod du med pa dag kyang byang chub sems dpa'i spyod pa 'phrul lta bur yongs</text></item>
<item><p>395a3</p><section>phal chen</section><text>su rdzogs par bya ba'i smon lam mngon par bsgrubs pa'i stobs kyis spyod pa'i dkyil 'khor thams cad yongs su dag par bya ba'i phyir mngon du 'gyur ro/ /sems bskyed pa gcig la ting nge 'dzin rgya mtsho brjod du med pa'i yang brjod du med pa dag kyang ting</text></item>
<item><p>395a4</p><section>phal chen</section><text>nge 'dzin gyi sgo gcig tu ting nge 'dzin gyi sgo thams cad yang dag par 'du bar bya ba'i smon lam mngon par bsgrubs pa'i stobs kyis ting nge 'dzin gyi dkyil 'khor thams cad yongs su dag par bya ba'i phyir mngon du 'gyur ro/ /sems bskyed pa gcig la dbang po rgya mtsho brjod du med</text></item>
<item><p>395a5</p><section>phal chen</section><text>pa'i yang brjod du med pa dag kyang dran pa'i mthar phyin pa'i dbang po thob par bya ba'i smon lam mngon par bsgrubs pa'i stobs kyis dbang po'i 'khor lo dang / dus kyi 'khor lo thams cad kyi rjes su 'brang bar bya ba'i phyir mngon du 'gyur ro/ /sems bskyed pa gcig la dus kyi</text></item>
<item><p>395a6</p><section>phal chen</section><text>'khor lo brjod du med pa'i yang brjod du med pa dag kyang sems can zad mi shes pa zad par bya ba'i smon lam mngon par bsgrubs pa'i stobs kyis dus thams cad du chos kyi 'khor lo rab tu bskor ba'i phyir mngon du 'gyur ro/ /sems bskyed pa gcig la dus rgya mtsho</text></item>
<item><p>395a7</p><section>phal chen</section><text>brjod du med pa'i yang brjod du med pa thams cad kyang dus gcig tu rnam par dgod pa'i tshul khong du chud pa'i ye shes snang ba'i smon lam mngon par bsgrubs pa'i stobs kyis/ 'jig rten gyi khams thams cad kyi dus gsum rnam par dgod pa'i phyir mngon</text></item>
<item><p>395b1</p><section>phal chen</section><text>sum du 'gyur te/ rigs kyi bu kho bos ni byang chub sems dpa'i rnam par thar pa shin tu zhi bar mi 'gyur ba'i sgron ma zhes bya ba 'di shes par zad na/ kho bos byang chub sems dpa' bsam pa rdo rje lta bu dang ldan pa de bzhin gshegs pa thams</text></item>
<item><p>395b2</p><section>phal chen</section><text>cad kyi rigs su rigs dang ldan par byung ba dang / srog gi dbang po la rgyun chad pa med pa/ ye shes kyi sgron ma zhi bar 'gyur ba med pa/ mi shigs mi phyed pa'i lus dang ldan pa/ sgyu ma'i rnam pa lta bu'i gzugs shin tu grub pa/ rgyu'i chos</text></item>
<item><p>395b3</p><section>phal chen</section><text>dang mnyam pa'i yan lag dang / nying lag tu ldan pa'i lus can 'gro ba rnams kyi bsam pa ji lta ba bzhin du rnam par par byed pa'i lus dang ldan pa/ 'gro ba thams cad dang 'dra ba'i gzugs dang lus dang kha dog dang / dbyibs dang</text></item>
<item><p>395b4</p><section>phal chen</section><text>chu zheng yongs su ston pa/ me ma dag dang me lce dang / dug dang mtshon gyis mi tshugs pa'i lus dang ldan pa rdo rjes ltar sra zhing khor yug ltar thug pa med pa'i lus can/ bdud dang phas kyi rgol ba thams cad kyi stobs kyi stobs med par byed pa/</text></item>
<item><p>395b5</p><section>phal chen</section><text>'dzam bu chu klung gi gser gyi ri bo dang 'dra bar 'gro ba kun las mngon par 'phags pa'i lus dang ldan pa/ 'gro ba thams cad du rnam par pa'i gzhi dang ldan pa/ sgo thams cad du rnam par shing thos par 'gyur ba/ 'gro ba thams</text></item>
<item><p>395b6</p><section>phal chen</section><text>cad kyi ngor blta ba/ chos thams cad kyi sprin gyi 'byung gnas su gyur pa/ phyogs kun tu rnam par snang ba sgrib pa'i ri thams cad rnam par gtor bas blta na mdzes pa mi dge ba'i rtsa ba thams cad shin tu 'joms pas shin tu dpa' bar snang ba dge ba'i rtsa ba</text></item>
<item><p>395b7</p><section>phal chen</section><text>rgya chen po'i rgyu 'thun pa las byung bas blta na dga' ba 'byung bar shin tu dka' zhing dkon pas me tog u dum bA ra lta bu de dag gi spyod pa shes pa'am/ yon tan brjod par nus re skan/ /song rigs kyi bu lho phyogs kyi rgyud 'di nyid na yul dge sbyong gi</text></item>
<item><p>396a1</p><section>phal chen</section><text>dkyil 'khor zhes bya ba na grong khyer sgo bzang po zhes bya ba yod de/ de na khye'u dbang po'i dbang phyug ces bya ba 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan</text></item>
<item><p>396a2</p><section>phal chen</section><text>tan du bya ba dris shig /de nas tshong dpon gyi bu nor byang chub sems dpa'i rnam par gnon pa dang / nan tan rnam par dag par bya ba la brtson pa/ byang chub sems dpa'i stobs snang bas sems shin tu snang bar gyur pa/ byang chub sems</text></item>
<item><p>396a3</p><section>phal chen</section><text>dpa'i brtan pa gzhan gyis mi thub cing brgal thag chad pa'i snying dang ldan pa/ byang chub sems dpa'i smon lam gyi go cha pos sems zhum pa med pa/ byang chub sems dpa'i bsam pa brtan pas kun tu gnas shing yongs su 'phel bar 'gyur ba</text></item>
<item><p>396a4</p><section>phal chen</section><text>la brtson pa/ byang chub sems dpa'i spyod pa'i sprin gyi char yongs su 'dzin pa'i bsam pa dang ldan pa/ byang chub sems dpa'i chos kyi sprin gyi char gyis yongs su mi ngoms pa'i rgyud dang ldan pa/ byang chub sems dpa'i yon tan thams cad la 'jug pa'i smon</text></item>
<item><p>396a5</p><section>phal chen</section><text>lam la mngon du gyur pa/ 'gro ba thams cad kyi kha lo bsgyur bas yongs su sdud par bdag nyid yongs su gtong bar 'dod pa 'gro ba thams cad 'khor ba'i dgon pa chen po las bzla bar 'dod pa/ dge ba'i bshes gnyen blta ba dang /</text></item>
<item><p>396a6</p><section>phal chen</section><text>mnyan pa dang / bsnyen bkur bas yongs su mi ngoms pa/ chos kyi rim gro tshad med pa bskyed pa dang ldan pa des/ dge slong blta na sdug pa'i rkang pa gnyis la spyi bos phyag 'tshal te/ dge slong blta na sdug pa la lan brgya stong du mar g.yas</text></item>
<item><p>396a7</p><section>phal chen</section><text>phyogs su bskor ba byas nas/ yang dang yang bltas te/ dge slong blta na sdug pa'i drung nas song ngo // //</text></item>
</list>