<list>
<item><p>1a1</p><section>'dul ba</section><text>@#// 'dul ba pa bzhugs so//</text></item>
<item><p>1b1</p><section>'dul ba</section><text>@#// 'dul ba gzhung dam pa/ bam po nyi shu gsum pa/ mdor na/ khye'u gnyis rgal gsum pa dang // phrin pa dag dang dge 'dun zhing // yo byad rnams dang phur pa</text></item>
<item><p>1b2</p><section>'dul ba</section><text>dang // shing dang bya tshang rnam gnyis so// tshe dang ldan pa maud gal gyi bu chen pos khyim bdag mgon med pa la zas sbyin gyi bu rnams thar bar byas pa ni rgyas par rnam par 'byed pa las ji</text></item>
<item><p>1b3</p><section>'dul ba</section><text>skad 'byung ba bzhin no// khyim bdag cig gis sangs rgyas la sogs pa dge slong gi dge 'dun rnams gdugs tshod la spyan drangs nas/ sangs rgyas la sogs pa dge slong gi dge 'dun</text></item>
<item><p>1b4</p><section>'dul ba</section><text>rnams ni byon gyi dge slong zhig gtsug lag khang na 'dug ste bsod snyoms mnos so// de na khyim bdag mgon med pa la zas sbyin gyi khye'u rnams dze ta'i tshal na rtse ba las g.yon can dag gis</text></item>
<item><p>1b5</p><section>'dul ba</section><text>brkus pa dge slong des thos te/ des sngags bslabs nas ring po ma lon par des 'di snyam du ma la bdag gis sngags 'dis sad do snyam du bsams nas des sngags de brjod pa dang / g.yon</text></item>
<item><p>2a1</p><section>'dul ba</section><text>can de dag dpung gi tshogs bzhis bskor bar gyur nas de dag gis khye'u de rnams bor te bros so// de ltar gyur pa dge slong dag gis thos nas de la dge slong dag gis 'di ni phas pham pa'i nyes pa byung ngo zhes smras pa dang / dge slong de 'gyod</text></item>
<item><p>2a2</p><section>'dul ba</section><text>pa skyes nas/ bcom ldan 'das kyis bka' stsal pa/ dge slong khyod kyis ji ltar bsams te khye'u rnams thar bar byas zhes smras pa dang / sngags sad par bsams so zhes gsol nas bcom ldan 'das kyis bka' stsal pa/ sngags brjod pa</text></item>
<item><p>2a3</p><section>'dul ba</section><text>la nyes pa med do// ljongs ko sa lar dge 'dun gyi chos gos bgos pa dang / dge slong gzhi pa zhig grong gzhan du song nas de la lhan cig spyod pa gnyis shig yod de de gnyis kyis mkhan po'i gos so sor mnos so// de gnyis kyis mnos te dong ba</text></item>
<item><p>2a4</p><section>'dul ba</section><text>dang / gcig la gcig mkhan po'i gos khyod kyis mnos sam zhes dris so// khyod kyis kyang mnos kho bos kyang mnos na gang gis mi dbang bar mnos pas phas pham pa byung ba ni mi shes so zhes smras pa dang / bcom ldan 'das kyis bka' stsal pa/</text></item>
<item><p>2a5</p><section>'dul ba</section><text>mnos pa la nyes pa med de 'on kyang gzhan shes par byos shig/ gzhongs ko sa lar dge 'dun gyis gos bgos pa dang / dge slong gzhi ba zhig grong gzhan du song nas/ dge slong de'i mdza' bo zhig yod de/ des de'i gos mnos nas des 'ongs pa</text></item>
<item><p>2a6</p><section>'dul ba</section><text>dang / 'di skad du tshe dang ldan pa 'di ni khyod kyi gos yin te kho bos mnos nas 'ongs so zhes smras pa dang / ngas khyod la ma bcol to zhes smras nas/ dge slong de 'gyod pa skyes nas/ bcom ldan 'das kyis bka' stsal pa/ phas pham pa'i</text></item>
<item><p>2b1</p><section>'dul ba</section><text>nyes pa med de ma bcol bar rnyed pa ma mnod cig/ mnos na ni nyes byas su 'gyur ro// gzhongs ko sa lar gos rnams bgos pa'i tshe dge slong zhig na ba dang de'i nad g.yog gis gos mnos nas des khyer te song ba dang / dge slong de yang dus las 'das te dge slong</text></item>
<item><p>2b2</p><section>'dul ba</section><text>des ji ltar bya ba mi shes nas/ bcom ldan 'das kyis bka' stsal pa/ de ste sngar dus las 'das la phyis mnos na ni de nyid du slar phul cig/ 'on te sngar mnos la phyis dus las 'das na ni yo byad gzhan ji lta ba de ltar byos shig/ dge slong zhig gis dge slong</text></item>
<item><p>2b3</p><section>'dul ba</section><text>zhig la tshe dang ldan pa tshur shog/ chung ngu chung ngu nas ma byin par blangs pa dang nyes par mi 'gyur ro zhes smras pa dang / dge slong dag gis thos nas bcom ldan 'das la gsol to// bcom ldan 'das kyis bka' stsal pa/ sbyor ba gcig gis rin thang brtsi bar bya'o//</text></item>
<item><p>2b4</p><section>'dul ba</section><text>khyim bdag cig dge 'dun gyi zhing rmed pa dang / de la dge slong gzhi ba zhig 'ongs nas 'di skad du khyim bdag yang na shas byin cig/ yang na zhing ma rmed cig ces smras kyang des ma mnyan te rmos pa dang / dge slong des thong ba'i rtse mor nyal lo// de nas khyim bdag</text></item>
<item><p>2b5</p><section>'dul ba</section><text>des thong ba bor nas 'di skad du dge sbyong 'di lta bu dang bral bar shog shig ces 'phya zhing spong ste mi snyan par zer ba dang / dge slong de 'gyod pa skyes nas/ bcom ldan 'das kyis bka' stsal pa/ nyes pa med de/ phyin chad dge slong gis 'di ltar lus mi sdug par ma</text></item>
<item><p>2b6</p><section>'dul ba</section><text>byed cig/ dge slong zhig gis dge slong zhig la 'di skad du tshe dang ldan pa tshur shog mchod rten gyi nor brkus kyang bdag cag gnyis la nyes par mi 'gyur ro zhes smras pa dang / bcom ldan 'das kyis bka' stsal pa/ dge slong dag mchod rten gyi yo byad srung ma yod pa</text></item>
<item><p>2b7</p><section>'dul ba</section><text>las ni de ste rin thang tshang na phas pham par 'gyur ro// dge slong gzhi ba zhig dge 'dun gyi zhing rmed du bcug pa dang / de nas shin tu mi ring ba zhig na khyim bdag cig kyang zhing rmed de/ khyim bdag de 'ongs nas btsun pa kho bo'i zhing ma rmo shig ces smras pa dang / 'di khyod</text></item>
<item><p>3a1</p><section>'dul ba</section><text>kyi ma yin te dge 'dun gyi zhing ngo // btsun pa kho bo'i dbang du mi ma yin pa bstan to zhes smras nas/ khyim bdag des sngon mtshams su phur pa btab pa de brkos so// de brkos nas bstan pa dang des thong ba bor nas khyim bdag de song ba'i 'og tu des de'i phur</text></item>
<item><p>3a2</p><section>'dul ba</section><text>pa nang du bsnur te zhing rmed pa dang / khyim bdag de slar 'ongs nas/ btsun pa da gzod kyang kho bo rgyal na ci'i phyir da dung yang zhing rmed ces smras pa dang / dge slong de 'gyod pa skyes nas/ bcom ldan 'das kyis bka' stsal pa/ de ste dngos po tshang na phas pham</text></item>
<item><p>3a3</p><section>'dul ba</section><text>par 'gyur ro// dge slong zhig gis khyim bdag gi me tog gi shing zhig ma byin par blangs pa dang / dge slong de 'gyod pa skyes nas/ bcom ldan 'das kyis bka' stsal pa/ de ste dngos po tshang na phas pham par 'gyur ro// 'bras bu'i shing yang de bzhin no//</text></item>
<item><p>3a4</p><section>'dul ba</section><text>dge slong gi 'chag sar shing zhig skyes te/ de la 'ol ba'i tshang 'chas nas des de dag 'chag pa la shing 'dor zhing skad 'byin pa dang / des de'i tshang bshig nas de skad 'byin pa dang / bcom ldan 'das kyis bka' stsal pa/ dga' bo la dga' bo 'ol ba ci'i phyir</text></item>
<item><p>3a5</p><section>'dul ba</section><text>skad 'byin ces rmas pa dang / dge slong dag gis 'ol ba'i tshang bshig pa'i slad du'o// 'ol ba'i tshang ma gzhig cig/ sus bshig pa de la nyes byas su 'gyur ro// dge slong gis 'ol ba'i tshang bshig nas tshon bskol ba de yang rgyas par de bzhin no//</text></item>
<item><p>3a6</p><section>'dul ba</section><text>mdor na/ la phug sdong bu 'bras bu dang // 'dab ma me tog rnam gsum du// rta dang rta zhon rku ba dang // gru rgal ba dang nor bu'o// mnyan du yod pa na khyim bdag cig la la phug gi ra ba zhig yod de der dge slong zhig song nas 'di skad du la phug slong zhes smras pa</text></item>
<item><p>3a7</p><section>'dul ba</section><text>dang / btsun pa rin stsol cig/ rin med do// rin med par ji ltar gsol/ chos kyi phyir rin med par byin cig/ btsun pa de ste 'dir 'ongs so cog la rin med par byin na kho bo cag gi zas dang gos cung zad kyang med par 'gyur ro zhes smras pa dang / ci cung zad kyang</text></item>
<item><p>3b1</p><section>'dul ba</section><text>mi sbyin nam/ cung zad kyang mi gsol lo zhes smras nas/ des la phug gi ra ba de sngags kyis bskams pa dang / bcom ldan 'das kyis bka' stsal pa/ phas pham pa'i nyes pa med mod kyi nyes pa sbom por 'gyur ro// la phug gi ra ba ji lta ba bzhin du sdong bu'i ra ba dang /</text></item>
<item><p>3b2</p><section>'dul ba</section><text>lo ma'i ra ba dang / 'bras bu'i ra ba rnams kyang de bzhin no// rta zhig rtswa za zhing 'dug pa dang / dge slong zhig gis rtswa chang ba gang blangs nas rta'i mdun du bsgrengs pa dang / de yang de'i phyi bzhin du 'ong bar gyur nas/ dge slong des 'di ltar brku bar bya'o snyam ste lus</text></item>
<item><p>3b3</p><section>'dul ba</section><text>rnam par bsgyur ba dang / de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa ni med kyi nyes pa sbom por 'gyur ro// dge slong zhig gis tshong pa 'gron pa mang po dag cig dang lhan cig gzhongs ko sa lar dong nas mya ngan gyi lam zhig</text></item>
<item><p>3b4</p><section>'dul ba</section><text>tu phyin pa dang / tshong pa de rta la zhon nas de dag gis btsun pa mya ngan gyi lam 'di ni 'jigs pa dang bcas kyis rta la bcibs la myur du bzhud do zhes smras pa dang / dge slong dag gis rta la zhon te de dag gis der 'di ltar brku bar bya'o snyam nas lus rnam par bsgyur ba dang / dge</text></item>
<item><p>3b5</p><section>'dul ba</section><text>slong de dag 'gyod pa skyes nas/ bcom ldan 'das kyis bka' stsal pa/ phas pham pa'i nyes pa ni med de nyes pa sbom por 'gyur ro// dge slong zhig rin po ches gang ba'i gru dang lhan cig rgal ba las des der 'di ltar brku bar bya'o snyam nas lus rnam par bsgyur ba dang /</text></item>
<item><p>3b6</p><section>'dul ba</section><text>dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa ni med de nyes pa sbom por 'gyur ro// tshong pa zhig gi gru rin po ches gang ba chur bying ba dang / de brel ba dang rin po che'i sgrom chus khyer te dge slong dag cig 'og na chu la 'khru</text></item>
<item><p>3b7</p><section>'dul ba</section><text>zhing 'dug pa de dag gis rin po che'i sgrom mthong nas de dag gis de phyung ba dang / tshong pa des mthong ste/ btsun pa dag rin po che'i sgrom 'di ni bdag gi lags so zhes smras pa dang / 'di chus khyer ba las nged kyis rnyed do// btsun pa dag bdag gis gru rin po ches</text></item>
<item><p>4a1</p><section>'dul ba</section><text>gang ba chur bying ste/ de nas kho bo brel ba dang / rin po che'i sgrom bu 'di chus khyer te/ rin po che'i sgrom 'di ni bdag gi lags so zhes smras pa dang / de ste khyod kyi yin na khyer cig/ dge slong de dag 'gyod pa skyes nas/ bcom ldan 'das kyis</text></item>
<item><p>4a2</p><section>'dul ba</section><text>bka' stsal pa/ nyes pa med do// dge slong gzhi ba zhig gis phyogs bzhi'i dge 'dun gyi yo byad rku sems kyis gnas nas gnas su spos pa dang / dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes</text></item>
<item><p>4a3</p><section>'dul ba</section><text>pa sbom por 'gyur ro// rkun po dag cig gis ba zhig khrid de dgon pa'i gnas su 'dzegs nas de dag gis der btags te dong ba dang / gnas der dge slong dag nyin par spyod pa'i phyir dong ba dang / de dag gis ba de mthong nas de dag gis snying rje ste btang ba dang / de</text></item>
<item><p>4a4</p><section>'dul ba</section><text>dag 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes byas su 'gyur ro// mdor na/ ro dang gser gyi phreng ba dang // byan lag byi ba rnam pa gnyis// gsum dang kog tshe gnyis// rnyi dang bya</text></item>
<item><p>4a5</p><section>'dul ba</section><text>rgya bya tshang ngo // mnyan du yod pa na gzhan dag ro la gsol ba 'debs te/ khyim bdag des kyang dgos pa zhig gsol nas/ de'i dgos pa de grub pa dang / des de la ras dkar po zhig gis g.yogs te bzhag pa la dge slong nag po dga' bo zhes bya ba de der song nas</text></item>
<item><p>4a6</p><section>'dul ba</section><text>ras de blangs pa dang / de la dge slong rnams kyis khyod la phas pham pa'i nyes pa byung ngo // dngos po gang gi phyir/ khyod kyis ro'i ras ma byin par blangs pa'i phyir ro zhes smras pa dang / de 'gyod pa skyes nas/ bcom ldan 'das kyis bka' stsal pa/ phas pham pa'i</text></item>
<item><p>4a7</p><section>'dul ba</section><text>nyes pa med de/ nyes pa sbom por 'gyur ro// grong khyer yangs pa can na ro gser gyi phreng ba btags pa zhig rang la bsrung zhing 'dug go zhes dge slong nag po dga' bo zhes bya ba des thos te de der song nas/ ro de la 'thog pa las ro de smra ba dang / de dpa' ba la nus</text></item>
<item><p>4b1</p><section>'dul ba</section><text>pas na des gser gyi phreng ba phrogs te khyer ba dang / dge slong rnams kyis thos nas de yang de bzhin du rgyas par ro// bud med mang zhig chu bo ma dzi ra ba ti'i ngogs su gos dang rgyan rnams bzhag ste khrus byed pa na/ spre'u zhig shing las babs nas rgyan rnams khyer te shing</text></item>
<item><p>4b2</p><section>'dul ba</section><text>la slar 'dzegs pa dang / de dag slar byung nas gos rnams bgos te rgyan rnams thogs zhes byas na mu tig gi do shal med nas gang gi tshe ma rnyed pa de'i tshe dong ngo // de nas spre'u des mu tig gi do shal de de nyid du slar bor ba dang / dge slong dag cig shin tu mi ring ba zhig na</text></item>
<item><p>4b3</p><section>'dul ba</section><text>'chag cing 'khod pa de dag gis mu tig gi do shal de mthong nas blangs te bud med de dag la byin no// bud med dag na re khyod kyis mu tig gi do shal 'di brkus so zhes smras pa dang / 'di nged cag gis ma brkus kyis khyed cag khrus byed pa na spre'u zhig shing las babs nas</text></item>
<item><p>4b4</p><section>'dul ba</section><text>mu tig gi do shal 'di blangs te slar shing la 'dzegs so// gang gi tshe khyod kyis btsal te ma rnyed nas dong ba de'i tshe slar babs te de nyid du bzhag go// dge slong de dag 'gyod pa skyes nas/ bcom ldan 'das kyis bka' stsal pa/ nyes pa med do// dge slong gis byan</text></item>
<item><p>4b5</p><section>'dul ba</section><text>lag gi tshang bshig ste sgo nga blangs pa dang / byan lag de sgra 'byin te de bzhin rgyas par ro// dge slong mang zhig gtsug lag khang zhig na 'khod pa dang byi ba dag cig byi khung nas byung ste nor dang zas brkus shing byi khung du slar song ba dang / de dag 'di snyam du gyur to//</text></item>
<item><p>4b6</p><section>'dul ba</section><text>bdag cag gi la rku ba de su zhig snyam du bsams te/ dge slong dag gis bsod snyoms las bskor nas gdugs tshod la sdod cing 'dug pa dang / byi ba de yang khung bu nas byung ste/ kha zas khyer nas de bzhin du byi khung du slar song ba dang / dge slong de dag 'di snyam du</text></item>
<item><p>4b7</p><section>'dul ba</section><text>bdag cag la rku ba ni 'di yin no snyam du bsams te/ de dag gis de bzung nas dge slong dag la bstan te bdag cag la rku ba ni 'di yin no zhes smras pa dang / dge slong de dag gis smras pa khyed la phas pham pa'i nyes pa byung ngo // dngos po gang las khyed kyis byi ba la ma</text></item>
<item><p>5a1</p><section>'dul ba</section><text>byin par blangs pas so zhes smras pa dang / dge slong de dag 'gyod pa skyes nas/ bcom ldan 'das kyis bka' stsal pa/ nyes pa med kyis dge slong rnams kyi gang yin pa de long shig/ byi ba'i gang yin pa de ni mi blang bar bya'o// byi bas bca'</text></item>
<item><p>5a2</p><section>'dul ba</section><text>ba dang bza' ba'i rnams khyer te 'ongs shing dge slong zhig gi mal stan gyi 'og tu bzhag pa dang / dge slong des nang par sngar so shing zos gdong bkrus nas byin len byas te/ de zos pa dang dge slong dag gis tshe dang ldan pa khyod rtag par lag pa dang / rkang pa legs par</text></item>
<item><p>5a3</p><section>'dul ba</section><text>bkrus kyang bsod snyoms la grong du mi 'jug na/ de ci'i phyir zhes smras pa dang / bdag ni byi bas bca' ba dang bza' ba khyer te 'ongs shing mal stan gyi 'og tu 'jog ste bdag gis sngar byin len byas nas zos so zhes smras pa dang / tshe dang ldan pa khyod ni phas pham pa'i nyes pa byung</text></item>
<item><p>5a4</p><section>'dul ba</section><text>ngo // dngos po gang gi phyir/ khyod kyis byi ba'i bca' ba dang bza' ba ma byin par blangs pa'i phyir ro// de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ dge slong de ni tshe snga ma la byi ba'i pha yin te/ de pha</text></item>
<item><p>5a5</p><section>'dul ba</section><text>la byams pas na dge slong de la kha zas khyer te 'ongs shing byin pas nyes pa med do// shig rngon pas bsnyags nas gtsug lag khang du 'ongs pa dang rngon pa de dag gis bdag cag gi de ni bsnyags te gtsug lag khang du song gis slar byin cig ces</text></item>
<item><p>5a6</p><section>'dul ba</section><text>smras pa dang / de dag gis gang gi tshe ma thob pa de'i tshe bor te dong ba dang / dge slong de dag 'gyod pa skyes nas/ bcom ldan 'das kyis bka' stsal pa/ nyes pa med do// rngon pas mdas phog pa de yang de bzhin du rgyas par bya'o// rngon pas shig</text></item>
<item><p>5a7</p><section>'dul ba</section><text>mda' dug can gyis phog pa gtsug lag khang du 'ongs pa dang / rngon pa de dag gis bdag cag gis 'di mda' dug can gyis phog ste/ gdon mi za bar 'chis slar byin cig ces smras pa dang / dge slong de dag gis slar ma byin nas de dag gis bor te dong ngo // de</text></item>
<item><p>5b1</p><section>'dul ba</section><text>dag dong ba'i 'og tu de yang dus las 'das nas dge slong de dag gis ji ltar bya mi shes nas/ bcom ldan 'das kyis bka' stsal pa/ rngon pa de dag la slar byin cig/ dge slong gis rngon pa la gnod par bya ba'i phyir kog tshe bcad na nyes pa sbom por 'gyur ro//</text></item>
<item><p>5b2</p><section>'dul ba</section><text>snying rje bas bcad na nyes byas su 'gyur ro// de bzhin du bya'i rnyi yang gnod par bya ba'i phyir bcad na nyes pa sbom por 'gyur ro// snying rje bar bsams te bcad na nyes byas su 'gyur ro// dge slong gis bya rgya gnod par bya ba'i phyir bcad na nyes pa sbom por 'gyur ro//</text></item>
<item><p>5b3</p><section>'dul ba</section><text>snying rje bar bsams te bcad na nyes byas su 'gyur ro// bya tshang yang de bzhin no// mdor na/ gos 'tshong ba dang tshong 'dus pa// bca' ba gru gsum thug pa dang // zong dang dngos po chos gos so// dge slong zhig gis gos 'tshong ba ra ro ba zhig gis ras zhig</text></item>
<item><p>5b4</p><section>'dul ba</section><text>blangs nas khyer te song ba dang / gos 'tshong bas mthong nas des de la ras ma rku zhes smras pa dang / bstan nas khyer te 'ong ngo zhes smras so// dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa ni med de nyes pa sbom por</text></item>
<item><p>5b5</p><section>'dul ba</section><text>'gyur ro// dge slong zhig gis tshong 'dus pa la skyin por mang zhig blangs pa dang / des skyin pa bdas na des 'di snyam du 'di la mi sbyin no snyam bsams pa dang / de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de nyes pa</text></item>
<item><p>5b6</p><section>'dul ba</section><text>sbom por 'gyur ro// dge slong zhig na ba dang de khur ba gru gsum dang / thug pa la dad nas des 'di snyam du khur ba gru gsum dang / thug pa byas te dge 'dun la'ang gsol/ bdag kyang bza'o snyam ste/ des nad g.yog rnams la dge 'dun la'ang gsol/</text></item>
<item><p>5b7</p><section>'dul ba</section><text>kho bo yang bzas khur ba gru gsum dang / thug pa yang sbyor cig ces smras nas/ des de la rin byin pa dang de dag gis 'di snyam du bdag cag la khur ba gru gsum dang / thug pa ci dgos kyis 'di gcig pu la khur ba gru gsum dang / thug pa byin la rin de bgo'o snyam</text></item>
<item><p>6a1</p><section>'dul ba</section><text>bsams nas de dag gis de la khur ba gru gsum dang / thug pa byin te rin bgos pa dang / dge slong de dag 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes pa sbom por 'gyur ro// dge slong</text></item>
<item><p>6a2</p><section>'dul ba</section><text>nad pa zhig yod de/ de la zong mang du yod pas des 'di snyam du 'di dag ni bdag shi ba dang dge 'dun gyis bgos so snyam du bsams nas/ des nad g.yo ba rnams la tshe dang ldan pa dag kho bo la sran chung gi tshod ma zhig byin cig ces smras nas de dag gis de la sran chung gi tshod</text></item>
<item><p>6a3</p><section>'dul ba</section><text>ma zhig byas te byin pa dang / nad g.yog de dag brel bar gyur nas/ des zong dang sran chung gi tshod mar bsres nas 'thungs pa dang / de kha zas lci bas dus las 'das te dge slong de dag 'dus nas dur khrod du bor ro// de dag gis de bor nas nad g.yog rnams la dge</text></item>
<item><p>6a4</p><section>'dul ba</section><text>slong de'i zong mang po bgo bar byas khyer te shog ces smras pa dang / dge slong dag gis btsal nas ma rnyed de/ de dag stan las langs te dong ngo // dge slong de gcan gzan gyis lto dral te rgyu ma drangs so// rgyu ma drangs pa dang zong rnams sa la byung zhing 'dug go// dge</text></item>
<item><p>6a5</p><section>'dul ba</section><text>slong zhig dur khrod du mi ro la rtog tu song ba dang / des zong de mthong nas de dag khyer te dge 'dun la phul ba dang / dge slong de 'gyod pa skyes nas/ bcom ldan 'das kyis bka' stsal pa/ nyes pa med do// dge slong nad pa zhig yod de de la shing gi dngos po mang du yod</text></item>
<item><p>6a6</p><section>'dul ba</section><text>pa dang / des nad g.yog rnams la tshe dang ldan pa dag dge slong rnams bos shig/ dge 'dun la 'bul lo// mchod rten la 'bul lo// gang zag rnams la 'bul lo zhes smras pa dang / nad g.yog rnams 'di snyam du dge 'dun dang mchod rten la phul na bdag cag</text></item>
<item><p>6a7</p><section>'dul ba</section><text>gis cung zad kyang mi thob bo snyam nas/ de dag gis dge slong ma bos so// dge slong de yang dus las 'das nas de dag 'gyod pa skyes pa dang / bcom ldan 'das kyis bka' stsal pa/ nyes pa med de/ nad pa dang mi mthun par nad g.yog gis ma byed cig/ nad</text></item>
<item><p>6b1</p><section>'dul ba</section><text>pas ji ltar bsgo ba bzhin du de dag gis bsgrub par bya'o// 'on te rnam grangs gzhan zhig tu 'god par gyur na yang ji ltar nad pas bsgo ba de ltar byos shig/ dge slong nad pa zhig yod de/ de la lhung bzed dang chos gos mang du yod pa dang / des nad g.yog rnams la dge</text></item>
<item><p>6b2</p><section>'dul ba</section><text>slong rnams bos shig mchod rten la 'bul lo// dge 'dun la 'bul lo// gang zag la 'bul lo zhes smras pa de yang de bzhin du rgyas par brjod par bya'o// mdor na/ tsan da la ka so da yi// sbyar ma dang ni brnya ba dang // su shi ma dang bzang sbyin dang //</text></item>
<item><p>6b3</p><section>'dul ba</section><text>rang gir 'du shes lhung bzed blangs pa dang // a dzi ta dang sha shi gub ta dang // rang gi gos rnams brkus pa'o// mdo tshigs su bcad pa 'di ni ji ltar rnam par 'byed pa las 'byung ba bzhin no// mdor na/ dge slong ma yang gnyis ldan dang // maud gal bu dang</text></item>
<item><p>6b4</p><section>'dul ba</section><text>gzhan yang gnyis// pi lin da yi gnyis po dang // nye dga' bo dang spong ba po'o// dge slong ma gnyis dang ldan pa na ji ltar 'dul ba bzhin no// mnyan du yod pa'i tshong pa dag cig gru chen por zhugs nas rgya mtsho mching rnam rgal te de dag rgya mtsho mching rnam gyi nang nas dong ba dang gru bo che</text></item>
<item><p>6b5</p><section>'dul ba</section><text>klus bzung nas lha bran rnams la gsol kyang ma btang ba dang / de na tshe dang ldan pa maud gal gyi bu chen po grong du nye bar 'gro ba'i dge bsnyen zhig yod de/ des 'di snyam du de ste 'phags pa maud gal gyi bu chen pos dgongs na ni bkra shis par gyur cig ces bsams pa dang / gnas brtan gyis</text></item>
<item><p>6b6</p><section>'dul ba</section><text>kyang dgongs te ji ltar sems snyoms par zhugs pas bya'i rgyal po nam mkha' lding du gyur nas/ gru'i dngor 'dug par 'gyur ba de lta bu'i ting nge 'dzin la snyoms par zhugs pa dang / klu de dag skrag ste/ gru bo che de btang nas tshong pa rnams bde bar mnyan du yod par phyin te/</text></item>
<item><p>6b7</p><section>'dul ba</section><text>thams cad ni 'phags pa maud gal gyi bu'i mthu'o zhes brjod nas/ dge slong dag gis 'di ji lta zhes dris pa dang / de ltar gyur pa rgyas par smras te/ de nas dge slong de dag gis tshe dang ldan pa maud gal gyi bu chen po la ni phas pham pa'i nyes pa byung ngo // dngos po gang</text></item>
<item><p>7a1</p><section>'dul ba</section><text>gi phyir/ klus gru zin pa ma byin par btang ngo zhes smras pa dang / dge slong de 'gyod pa skyes nas/ bcom ldan 'das kyis bka' stsal pa/ maud gal gyi bu khyod kyis ji ltar bsams te btang zhes smras pa dang / rdzu 'phrul rnam par sprul par bsams</text></item>
<item><p>7a2</p><section>'dul ba</section><text>so// maud gal gyi bus rdzu 'phrul gyis btang ba la ni nyes pa med do// mnyan du yod pa'i tshong pa dag nor khyer te ljongs rgyur dong nas de dag mya ngam gyi nang du phyin pa dang / 'gron pa mang po de dag rkun pos bskor nas de dag gis lha rnams la gsol kyang ma btang ba dang /</text></item>
<item><p>7a3</p><section>'dul ba</section><text>de dag gi nang na tshe dang ldan pa maud gal gyi grong du nye bar 'gro ba'i tshong pa zhig yod pa des 'di snyam du de ste gnas brtan gyis dgongs na ni bkra shis par gyur cig ces bsams pa dang / gnas brtan gyis kyang dgongs nas ji ltar sems snyoms par zhugs pas rkun po rnams dpung</text></item>
<item><p>7a4</p><section>'dul ba</section><text>gi tshogs yan lag bzhi pas bskor bar gyur pa de lta bu'i ting nge 'dzin la snyoms par zhugs pa dang / rkun po de dag skrag ste/ 'gron pa mang po rnams btang ste bros pa dang / tshong pa de dag bkra shis shing bde bar mnyan du yod par phyin to// de dag gis ji ltar gyur pa</text></item>
<item><p>7a5</p><section>'dul ba</section><text>dge slong rnams la rgyas par smras te snga ma bzhin no// pi lin da'i bu gnyis ni rgyas par 'dul ba las ji skad 'byung ba bzhin no// shAkya'i bu nye dga' bo dbyar gyi zla ba tha ma la gang du dge slong ji snyed cig dbyar tshul du zhugs/ gang du dge 'dun gyi rnyed pa ji snyed cig rnyed</text></item>
<item><p>7a6</p><section>'dul ba</section><text>ces gtsug lag khang du rgyu zhing spyod de/ de gnas gang dang gang du phyin pa'i dge slong de dag gis tshig snyan pas bsu ba dang / khyed bde bar gnas sam zhes dris te 'dug nas dge 'dun gyi rnyed pa ci yod pa 'on cig dang bgos la/ gang kho bo'i gos kyi skal ba de ni</text></item>
<item><p>7a7</p><section>'dul ba</section><text>bkur ro zhes smras pa dang / de dag gis khyer te 'ongs nas de'i mdun du bzhag pa dang / de bgos nas dge 'dun gyi gnas brtan gyi gos kyi skal ba khyer te langs pa dang / des yang gnas brtan da dung ma bzhud par bzhugs shig ces smras pa dang / nye dga' bo</text></item>
<item><p>7b1</p><section>'dul ba</section><text>yang gtam snyan pa gtam sna tshogs bde ba la spobs pa dang ldan te/ rigs pa dang grol ba la spobs pas na des ji ltar gnas brtan la dad par 'gyur ba de lta bu'i chos bshad pa dang / des bdag gi gos kyi skal ba ci yod pa tshe dang ldan pa bzhes shig ces smras</text></item>
<item><p>7b2</p><section>'dul ba</section><text>pa dang / de bzhin du gnas brtan gnyis pa dang / gnas brtan gsum pa dang dge slong de dag las mang zhig gis gos de la byin nas/ des gos de dag khur du khyer te dze ta'i tshal du zhugs pa dang / dge slong dag gis tshe dang ldan pa nye dga' bo la gos 'di dag</text></item>
<item><p>7b3</p><section>'dul ba</section><text>ga las brnyes zhes dris nas/ des de dag la de lta bur gyur pa rgyas par smras so// de lta bu 'byung mod kyi/ sangs rgyas bcom ldan 'das kyis ni da dung bslab pa'i gnas ma bcas so// rgan zhugs gnyis ni rgyas par ji ltar 'dul ba las 'byung ba bzhin no// dge</text></item>
<item><p>7b4</p><section>'dul ba</section><text>slong gis gzhan gyi dbyar gyi gos skal ba ma len cig/ sus blangs pa de nyes byas su 'gyur ro// tshe dang ldan pa kun dga' bo'i lhan cig spyod pa spong ba po zhes bya ba des pa/ tshul khrims dang ldan pa zhig ste/ de khyim bdag gzhan zhig gi grong du nye bar 'gro ba yin</text></item>
<item><p>7b5</p><section>'dul ba</section><text>te/ de la bu gnyis shig yod de khyim bdag de yang nad kyis btab bo// de de la nad 'drir song ba dang / des de la nor byin no// gnyis pos ni ci yang ma thob nas des tshe dang ldan pa kun dga' bo la 'khangs pa dang / tshe dang ldan pa kun dga' bos spong ba po chad pas</text></item>
<item><p>7b6</p><section>'dul ba</section><text>bcad pa dang / de sngon slob ma las rab tu byung bas na des slob ma lnga brgya tsam zhig gzengs bstod de bdag gi mkhan po la bzod pa gsol cig ces smras pa dang / khyod kyi mkhan po la bzod pa ji ltar bya/ khyod kyis khye'u rnams khrid la mkhan po'i drung du dengs</text></item>
<item><p>7b7</p><section>'dul ba</section><text>shig dang / des khyed cag la chos 'chad par 'gyur gyis gang gi tshe chos bshad zin par gyur pa de'i tshe khye'u dang bu mo rnams bor la dengs shig dang / de dag ngus pas bu mo dang khye'u de dag khrid de deng zhes de zer ba dang / de la de ste spong ba po la yang bzod par</text></item>
<item><p>8a1</p><section>'dul ba</section><text>mdzad dam zhes smros shig ces smras pa dang / de dag gis ji ltar bsgo ba bzhin gang gi tshe chos bshad zin pa de'i tshe khye'u dang bu mo rnams bor te dong ba dang / de dag rab tu ngus nas tshe dang ldan pa kun dga' bos smras pa/ khye'u dang bu mo 'di dag khrid la deng 'di dag ci'i</text></item>
<item><p>8a2</p><section>'dul ba</section><text>phyir dong zhes smras pa dang / de dag gis de ste spong ba po la yang bzod par mdzad dam zhes smras pa dang / bzod par byas/ nyes byas kyi nyes pa bshags par gyis shig/ mdor na/ phag dang bu ram shing gi sdong bu dang // gnag dga' bo yi chos gos dang // mar bre gang dang</text></item>
<item><p>8a3</p><section>'dul ba</section><text>a ga ru// gzig dang seng ge lnga pa'o// phag dang bu ram shing gi sdong bu dang / gnag dga' bo'i chos gos rnams ni rgyas par ji ltar 'dul ba las 'byung ba bzhin no// dge slong bsod nams che ba tshong pa rnams la grags pa de la tshong pa gzhan zhig gis de la ci dgos pa dang ci</text></item>
<item><p>8a4</p><section>'dul ba</section><text>mkho ba rnams bdag gis gsol lo zhes bstabs pa dang / dge slong de'i nad g.yog des 'di snyam du tshong pa de yang dang yang du stobs na de la bdag gis ji ltar snying nas stobs sam/ kha 'gron tsam du stobs bgam mo snyam du bsams nas de de'i drung du song ste/ 'di skad du mkhan po la mar</text></item>
<item><p>8a5</p><section>'dul ba</section><text>zhig dgos so zhes smras pa dang / de la mar bre gang byin nas yang btsun pa sran ma'i khu ba'am sha khu'ang rung ste ci dgos pa 'di nas snoms shig ces smras pa dang / de ltar bgyi'o zhes smras nas dge slong des mar de dge slong de'i sran ma'i khu ba dang sha'i khu ba rnams su cung zad</text></item>
<item><p>8a6</p><section>'dul ba</section><text>blugs so// ji tsam zhig na tshong pa de dge slong de la 'phags pa kho bos khyod la mar ni sngar bskur ro// de ste gzhan yang sran ma'i khu ba'am sha khu yang rung ste/ ci dgos pa de dag long shig ces spring ba dang / dge slong des nad g.yog de la tshong pa 'di zhes bya ba la mar</text></item>
<item><p>8a7</p><section>'dul ba</section><text>blangs sam zhes dris nas blangs so zhes smras pa dang / 'o na phas pham pa'i nyes pa byung ngo // mkhan po la tshong pa de yang dang yang du stobs nas brtag cing bgam pa'i phyir bdag gis blangs nas mkhan po yir bgyis so zhes smras pa dang / dge slong de 'gyod pa skyes nas/</text></item>
<item><p>8b1</p><section>'dul ba</section><text>bcom ldan 'das kyis bka' stsal pa/ nyes pa med de de nas 'di dang 'di blang ngo zhes dris te song shig/ mdor na/ bde ba ldan dang 'du shes dang // chung ma gnyis dang sdig can lnga// mngal na gnas pa bcur byas dang // dge slong ma yin gzhan yang bcu// sangs</text></item>
<item><p>8b2</p><section>'dul ba</section><text>rgyas bcom ldan 'das yul br-i dzi'i thang shing gi gnas na bzhugs te/ klung bde ldan gyi ngogs kyi dge slong rnams la bslab pa'i gnas ma bcas pas las dang po pa rnams la nyes pa med par gyur pa na dge slong dag the tshom dang yid gnyis dang 'gyod pa rnams skyes te/</text></item>
<item><p>8b3</p><section>'dul ba</section><text>bdag cag gis bslab pa'i gnas ma bcas par dge slong mang zhig la 'chi bar bstabs na/ bdag cag gi las dang po gang yin snyam pa dang / bcom ldan 'das kyis bka' stsal pa/ klung bde ldan gyi drung du dge slong dag gnas ma bcas pa na 'das pa dang bcas pa ni</text></item>
<item><p>8b4</p><section>'dul ba</section><text>thams cad du las dang po pa ste/ las dang po la nyes pa med do// dge slong gis mi la mi ma yin par 'du shes te 'tsho ba dang phral ba dang / dge slong de 'gyod pa skyes nas/ bcom ldan 'das kyis bka' stsal pa/ mi la mi ma yin par 'du shes na nyes pa sbom por</text></item>
<item><p>8b5</p><section>'dul ba</section><text>'gyur ro// mi ma yin pa la mi ma yin par 'du shes na'ang nyes pa sbom por 'gyur ro// mi ma yin pa la the tshom na'ang nyes pa sbom por 'gyur ro// dge slong zhig yun ring zhig tu nad kyis gzir nas des bdag la 'di ci dgos snyam du bsams nas dge slong des mdza' bo'i</text></item>
<item><p>8b6</p><section>'dul ba</section><text>drung du song ste 'di skad du gri byin zhes smras pa dang / khyod la gri cir dgos/ re zhig byin cig ces smras nas/ des byin pa dang / de gnas khang du zhugs te sgo bcad de gtan pa bcug skyil mo krung bcas te 'dug nas/ bdag nyid kyis srol kong bcad do// de de ltar gri lag</text></item>
<item><p>8b7</p><section>'dul ba</section><text>na thogs bzhin du dus las 'das pa dang / dge slong des nyi ma gnyis sam gsum lon nas 'di snyam du dge slong des gri khyer te song gis song la blta'o// snyam du bsams nas/ de de'i gnas khang du song ba dang / dge slong de skyil mo krung bcas te srol kong bcad de gri thogs</text></item>
<item><p>9a1</p><section>'dul ba</section><text>bzhin du dus las 'das par mthong nas/ dge slong de 'gyod pa skyes nas/ gang cung zad 'di dus las 'das pa thams cad ni rgyu ba dag las byung ste/ de ste bdag gis gri ma byin par gyur na ni 'di yang bdag nyid kyis 'tsho ba dang phral bar mi 'gyur ro snyam du bsams pa</text></item>
<item><p>9a2</p><section>'dul ba</section><text>dang / bcom ldan 'das kyis bka' stsal pa/ nyes pa med de/ phyin chad nad pa la bab bab tu gri ma sbyin cig/ dge slong zhig grong gzhan zhig gi grong du nye bar song nas de grong du phyin pa dang / de'i bud med des btsun pa tshur spyon mi tshangs par spyad do zhes smras pa dang / dge</text></item>
<item><p>9a3</p><section>'dul ba</section><text>slong gis khyod kyi khyo de ni khro la mi srun no zhes smras pa dang / des btsun pa ji nas khro la mi srun par mi 'gyur ba de ltar bgyi'o zhes smras nas/ des de la dug byin pa dang / khyim bdag de dus las 'das so// dge slong de zhag gcig 'das pa dang khyim der song ba dang / bud</text></item>
<item><p>9a4</p><section>'dul ba</section><text>med des btsun pa tshur spyon mi tshangs par spyad do zhes smras pa dang / sring mo de skad ma zer cig/ kho bo ni tshangs par spyod pa yin no// des btsun pa gang gi tshe kho mos khyo 'tsho ba dang phral ba de'i tshe gdod tshangs par spyod dam zhes smras pa dang / ci khyod kyis khyo 'tsho ba dang phrol cig</text></item>
<item><p>9a5</p><section>'dul ba</section><text>ces kho bos smras sam/ khyod kyi khyo 'di khro la mi srun pa'o zhes ma smras sam/ ci kho bos khyod kyi khyo 'di khro la mi srun pa'o zhes ni smras kyi/ khyod kyi khyo 'di 'tsho ba dang phrol cig ces ni ma smras so// dge slong de 'gyod pa skyes nas/ bcom ldan 'das kyis bka' stsal pa/</text></item>
<item><p>9a6</p><section>'dul ba</section><text>nyes pa med do// dge slong grong gzhan du grong du nye bar song nas byed pa las khyod kyi khyo 'di na'o zhes bya ba ni rgyas par ro// dge slong zhig gis gsad par bsams te/ brdegs pa las dus las 'das na phas pham par 'gyur ro// dus las ma 'das na nyes pa sbom por</text></item>
<item><p>9a7</p><section>'dul ba</section><text>'gyur ro// dge slong zhig gis ma bsrung ba'i phyir mngal na gnas pa mnyes pa las mngal na gnas pa shi na phas pham par 'gyur ro// ma shi na nyes pa sbom por 'gyur ro// gnyis ka shi na phas pham par 'gyur ro// gnyis ka ma shi na nyes pa sbom por 'gyur ro// mngal</text></item>
<item><p>9b1</p><section>'dul ba</section><text>na gnas pa'i mi shi ba phyung na nyes pa sbom por 'gyur ro// byol song gi mngal na gnas pa phyung na yang nyes pa sbom por 'gyur ro// de ltar dge slong mas byas na'ang de bzhin no// // 'dul ba gzhung dam pa/ bam po nyi shu bzhi pa/ mdor na/ rtsab mo rnam</text></item>
<item><p>9b2</p><section>'dul ba</section><text>pa lnga pa dang // las gsar dag dang rdo ba dang // ba lang rwa dang wa mo dang // stan dang smyon par gyur pa'o// dge slong zhig gis dge 'dun la btung ba rtsab mo brims pa dang / der dge slong mang zhig dus las 'das so// dge slong de 'gyod pa skyes pa dang / bcom ldan 'das</text></item>
<item><p>9b3</p><section>'dul ba</section><text>kyis bka' stsal pa/ nyes pa med do// dge slong mdza' bo gnyis shig 'khod pa las gcig nad kyis btab ste nyal nas/ des nad g.yog la tshe dang ldan pa rtsab mo zhig rnyed na ni kho bo bde bar 'gyur ro// zhes smras te/ rgyas par ni 'dul ba las ji skad 'byung ba bzhin</text></item>
<item><p>9b4</p><section>'dul ba</section><text>no// bram ze zhig glog pa'i nad kyis gzir ba dang / de dge slong zhig gi drung du song ste 'di skad du btsun pa gal te rtsab mo zhig rnyed na ni bde bar 'gyur ro zhes smras pa dang / khyod bram ze log par lta ba rtsab mo cir dgos/ btsun pa sngon bdag nad kyis btab pa na yang rtsab</text></item>
<item><p>9b5</p><section>'dul ba</section><text>mo zhig 'thungs pas bdag bde bar gyur to// dge slong des rtsab mo blud pa dang / de dus las 'das so// dge slong de 'gyod pa skyes nas/ bcom ldan 'das kyis bka' stsal pa/ nyes pa med do// dge slong zhig dur khrod du mi ro la rtog tu song ba dang / de na mi zhig</text></item>
<item><p>9b6</p><section>'dul ba</section><text>gsal shing zhig btsugs shing 'dug pa dang / des dge slong la btsun pa de ste kho bo la rtsab mo zhig blud na ni kho bo bde bar 'gyur ro// zhes smras pa dang / dge slong des de la rtsab mo blud nas de dus las 'das so// dge slong de 'gyod pa skyes nas/ bcom ldan 'das</text></item>
<item><p>9b7</p><section>'dul ba</section><text>kyis bka' stsal pa/ nyes pa med do// rkun po lnga brgya zhig dge slong ma zhig gis rtsab mo blud pa dang / de dag kyang dus las 'das te rgyas par ni 'dul ba las ji skad 'byung ba bzhin no// dgon pa gsar can zhes bya ba na gnas khang sar pa zhig rtsig pa las dge slong zhig</text></item>
<item><p>10a1</p><section>'dul ba</section><text>gi lag pa nas pha gu zhig lhung ba dang / 'og na las byed pa zhig 'dug pa de'i steng du lhung nas de dus las 'das so// dge slong de 'gyod pa skyes nas/ bcom ldan 'das kyis bka' stsal pa/ nyes pa med de/ bag yod par byos la grogs gyis shig/</text></item>
<item><p>10a2</p><section>'dul ba</section><text>dgon pa la dge 'dun gyis gnas khang sar pa rtsig pa na dge slong zhig bla gab med pa'i steng na so phag 'jog pa'i lag pa nas ste'u lhung ste/ 'og na rtsi gu mkhan las byed pa'i steng du lhung nas de dus las 'das so// dge slong de 'gyod pa skyes nas/ bcom ldan 'das kyis</text></item>
<item><p>10a3</p><section>'dul ba</section><text>bka' stsal pa/ nyes pa med de/ bag yod par byos la grogs gyis shig/ dgon par dge 'dun gyi dugs bya ba'i khang pa zhig rtsig ste/ dge slong dag gdung ma steng du 'dren pa las dge slong nyung la khur che zhing lci bas de dag gis btang ba dang / 'og na shing mkhan</text></item>
<item><p>10a4</p><section>'dul ba</section><text>shing 'jog pa'i steng du lhung nas de dus las 'das so// dge slong de dag 'gyod pa skyes nas/ bcom ldan 'das kyis bka' stsal pa/ nyes pa med de/ nyung ngu mas khur lci ba ma 'degs shig/ skas 'degs pa'ang de bzhin no// dgon par dugs bya ba'i khang pa zhig rtsig</text></item>
<item><p>10a5</p><section>'dul ba</section><text>ste/ de na dge slong zhig sel po'i nang du 'jim pa steng du skyed pa na thag pa ngan te chad pas 'og na rtsig gu mkhan las byed pa'i steng du 'jim pa'i sel po lhung nas de dus las 'das so// dge slong de dag 'gyod pa skyes nas/ bcom ldan 'das kyis bka' stsal pa/ nyes</text></item>
<item><p>10a6</p><section>'dul ba</section><text>pa med kyis bag yod par byos la grogs gyis shig/ bcom ldan 'das rgyal po'i khab na bzhugs so// dge slong zhig ri'i drung na skyil mo krung bcas te 'dug pa dang / dge slong zhig gis ri'i rtse mo nas rdo ba bsgril ba dge slong de'i steng du lhung nas dge slong de dus las</text></item>
<item><p>10a7</p><section>'dul ba</section><text>'das so// dge slong de 'gyod pa skyes nas/ bcom ldan 'das kyis bka' stsal pa/ shin tu rtogs la bag yod par byos la rdo bsgril bar bya'o// dge slong zhig ba lang gi nang du song ba dang / glang mi srun pa zhig gis brdungs nas khye'u zhig gi steng du 'gyel ba dang</text></item>
<item><p>10b1</p><section>'dul ba</section><text>khye'u dus las 'das so// dge slong de 'gyod pa skyes pa dang / bcom ldan 'das kyis bka' stsal pa/ bag yod par byos la ba lang gi nang du song shig/ dge slong zhig nad yun ring pos sgur bor gyur pa dang / de 'di snyam du bdag gson te ci rung gis song la bdag nyid</text></item>
<item><p>10b2</p><section>'dul ba</section><text>g.yang sa nas mchong ngo snyam du bsams te/ des bdag nyid g.yang sa nas mchongs pa dang / drung na wa mo zhig mi ro la za ba de'i steng du dge slong lhung nas wa mo de ni dus las 'das so// dge slong de ni drang por gyur pa dang / dge slong de 'gyod pa skyes nas/ bcom</text></item>
<item><p>10b3</p><section>'dul ba</section><text>ldan 'das kyis bka' stsal pa/ nyes pa med de/ de ltar lus kyis log par 'gyur ba ma byed cig/ dge slong nad pa zhig stan gyi steng na 'dug pa la de'i nad g.yog gis tshe dang ldan pa longs zhes smras pa dang / des kyang kho bo ma bslang shig shir 'ong ngo zhes smras</text></item>
<item><p>10b4</p><section>'dul ba</section><text>kyang tshe dang ldan pa longs zhes smras nas/ de langs pa dang dus las 'das so// dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes pa sbom por 'gyur ro// dge slong gis smyon pa zhig la gsod sems kyis</text></item>
<item><p>10b5</p><section>'dul ba</section><text>brdegs te de dus 'das na ni phas pham par 'gyur ro// dus ma 'das na ni nyes pa sbom por 'gyur ro// mdor na/ yo byad mang dang ma zhu dang // phol mig gnyis dang zas ma yin// sman dang zas bzang spyod lam dang // nyes pa med de gzhan yang sbyar// dge slong zhig</text></item>
<item><p>10b6</p><section>'dul ba</section><text>nad yun ring pos gzir nas de'i nad g.yog skyo ste de la khyod myur du 'chi bar 'gyur gyis nad g.yog mi bya'o zhes smras te des nad g.yog ma byas pas de dus las 'das so// dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa</text></item>
<item><p>10b7</p><section>'dul ba</section><text>med de/ nyes pa sbom por 'gyur ro// dge slong snod spyad dang yo byad mang ba zhig na ba de la khyod kyi nad g.yog mi bya'o// shi na yang dge 'dun gyi bgo ba mang por 'gyur ro zhes smras nas/ des de'i nad g.yog ma byas pa dang / de dus las 'das so// dge slong de</text></item>
<item><p>11a1</p><section>'dul ba</section><text>'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes pa sbom por 'gyur ro// dge slong zhig zas ma zhu bar 'dug pa dang / nad g.yog gis re zhig rkyongs shig zhes smras pa dang / des nad g.yog la kho bo</text></item>
<item><p>11a2</p><section>'dul ba</section><text>shir 'ong gis ma brkyang shig ces smras pa dang / tshe dang ldan pa rkyongs shig ces smras nas/ des brkyang ba dang / de dus las 'das so// dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes pa sbom por</text></item>
<item><p>11a3</p><section>'dul ba</section><text>'gyur ro// dge slong gis phol mig ma smin par brtol te de dus las 'das na nyes pa sbom por 'gyur ro// smin par brtol na nyes pa med do// dge slong mas phol mig ma smin par brtol te dus las 'das na nyes pa sbom por 'gyur ro// smin par brtol na nyes</text></item>
<item><p>11a4</p><section>'dul ba</section><text>pa med do// dge slong zhig na ba dang de dang 'phrod pa'i zas ni ma rnyed nas de'i nad g.yog gis mi 'phrod pa'i zas shig byin nas tshe dang ldan pa 'di las ci yog pa zo shig/ des zos te dus las 'das na nyes pa sbom por 'gyur ro// de dang 'phrod pa'i zas shig byin</text></item>
<item><p>11a5</p><section>'dul ba</section><text>pa las dus las 'das na nyes pa med do// dge slong zhig na ba dang de dang 'phrod pa'i sman ma rnyed na de'i nad g.yog kyang de bzhin no// dge slong nad pa zhig gis nad g.yog la tshe dang ldan pa nad g.yog kho bo gnas khang nas phyir phyung shig/ phyis shig/ khrus</text></item>
<item><p>11a6</p><section>'dul ba</section><text>shig/ kho bo nang du khrid cig/ 'dug tu chug cig ces smras nas/ 'dug tu yang bcug/ snyes su yang bcug pa las dus las 'das na/ thams cad la'ang nyes pa med do// mdor na/ khar ba pho long chu rnams dang // dgon pa gnyis dang bla gtun dang //</text></item>
<item><p>11a7</p><section>'dul ba</section><text>khros pa thal mo brnangs pa'o// dge slong zhig 'dug pa na yur te dge slong gis de la khar bas bskyod pa dang / de dus las 'das so// dge slong de 'gyod pa skyes nas/ bcom ldan 'das kyis bka' stsal pa/ nyes pa med de/ de'i tshe na de la mtshon lta bu zhes</text></item>
<item><p>11b1</p><section>'dul ba</section><text>bya ba'i rlung byung ngo // gzhan yang pho long gis phog ste dus las 'das pa dang / gzhan yang chus phog ste dus las 'das pa 'di dag kyang de bzhin du rgyas par bshad do// bcu bdun sde rnams kyang rgyas par ni rnam par 'byed pa las ji skad 'byung ba bzhin no// khyim</text></item>
<item><p>11b2</p><section>'dul ba</section><text>bdag gzhan zhig gsar du dad de des dus sar pa'i 'bru sar pa dang / 'bras bu sar pa de dang de dag dge 'dun la phul te bdag nyid phyis za'o// dgon pa pa gzhan zhig khyim der song ba dang / khyim bdag des 'di snyam du da phyin chad dge 'dun la mi dbul bar</text></item>
<item><p>11b3</p><section>'dul ba</section><text>dgon pa pa 'di la dbul lo snyam bsams nas des de la byin no// dge slong de dag gis khyim bdag de sngon chad ni dus sar pa'i 'bru sar pa dang / 'bras bu sar pa de dang de dag dge 'dun la phul nas phyis bdag nyid za na de ni des ma byin pas na dge slong dgon pa</text></item>
<item><p>11b4</p><section>'dul ba</section><text>pa zhig khyim der song ba des bkag par gyur gyis song la de bos shig ces smras pa dang / de dag gis bos nas dgon pa pa khyim bdag de ni dus sar pa'i 'bru sar pa dang / 'bras bu sar pa de dang de dag dge 'dun la thog mar phul nas phyis bdag nyid za na khyod de'i</text></item>
<item><p>11b5</p><section>'dul ba</section><text>khyim du song nas khyod kyis bkag par gyur to zhes smras pa dang / btsun pa ma bkag go// ma bsgo'o zhes smras nas de dag gis 'di smrar mi btub kyis khrid la dong du chug shig ces smras te/ de dag gis de dong du bcug pas de dus las 'das so// dge slong dag</text></item>
<item><p>11b6</p><section>'dul ba</section><text>'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes pa sbom por 'gyur ro// khyim bdag gzhan zhig dge slong gi dge 'dun dbyar gnas pa rnams la chos gos 'bul ba las dge slong dgon pa pa zhig khyim der 'ongs nas</text></item>
<item><p>11b7</p><section>'dul ba</section><text>khyim bdag de 'di snyam du da phyin chad dge 'dun la mi dbul bar dgon pa pa 'di la dbul lo snyam du bsams nas des dgon pa pa de la byin pa dang / dge slong de dag 'di snyam du khyim bdag de dge slong gi dge 'dun dbyar gnas pa rnams la gos 'bul na dge slong dgon</text></item>
<item><p>12a1</p><section>'dul ba</section><text>pa pa zhig der song ba des bkag par gyur pa snyam gyis song la de bos shig ces smras pa dang / de dag gis de bos nas dgon pa pa khyim bdag de ni dge slong gi dge 'dun dbyar gnas pa rnams la gos dbul ba las da mi dbul ba ni khyod de'i khyim du song nas</text></item>
<item><p>12a2</p><section>'dul ba</section><text>bkag par ma gyur tam zhes dris na/ btsun pa bdag gis ni ma bkag go// ma bsgo'o zhes smras pa dang / de dag gis 'di smrar mi btub kyis khrid la sgo leb kyi bar du tshir cig ces smras nas de dag gis sgo leb kyi bar du btsir ba dang / de dus las 'das so// dge</text></item>
<item><p>12a3</p><section>'dul ba</section><text>slong de dag 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes pa sbom por 'gyur ro// dge slong zhig bsod snyoms spyod pa dang sgo dog pa zhig na bla gtun zhig bsgreng zhing 'dug pa las de'i chos gos kyi grwas bsngos</text></item>
<item><p>12a4</p><section>'dul ba</section><text>pas khye'u'i steng du 'gyel nas khye'u de dus las 'das so// dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ bag yod par byos la bsod snyoms spyod cig/ bram ze zhig gis nang par sngar bkra shis pa dang /</text></item>
<item><p>12a5</p><section>'dul ba</section><text>ltas byas nas khyim gyi nang na 'dug pa dang / dge slong zhig khyim der bsod snyoms spyod pa la de khros nas phul ba dang / dge slong de khye'u zhig gi steng du 'gyel nas khye'u shi bar gyur to// dge slong de 'gyod pa skyes nas/ bcom ldan 'das kyis bka' stsal pa/</text></item>
<item><p>12a6</p><section>'dul ba</section><text>nyes pa med do// dge slong thal mo'i rig sngags 'debs shing de lag pas byugs te thal mo cig bsnun pa dang / de dus las 'das so// dge slong de dag 'gyod pa skyes te/ bcom ldan 'das kyis bka' stsal pa/ nyes pa ni med de/ bag yod par byos</text></item>
<item><p>12a7</p><section>'dul ba</section><text>la thal mo snun cig/ dge slong zhig brnangs te shi la thug pa dang de la dge slong zhig gis khu tshur cig bsnun nas brnangs pa de khrag dang bcas te byung nas dge slong de dus las 'das so// dge slong de 'gyod pa skyes nas/ bcom ldan 'das kyis bka' stsal pa/</text></item>
<item><p>12b1</p><section>'dul ba</section><text>phas pham pa'i nyes pa med de/ ci nas kyang bag yod par byas te brnangs pa yang byung bar gyur la dus las kyang 'das par mi 'gyur ba de ltar bsnun par bya'o// mdor na/ stan gnyis pa dang pha gnyis dang // gzhan yang btang ba gnyis pa dang // 'dra bar gyur</text></item>
<item><p>12b2</p><section>'dul ba</section><text>pa spre'u dang ni// rkun po rnams la bsdigs pa'o// tshe dang ldan pa 'char ka nag pos ma brtags par stan la 'dug par ni rnam par 'byed pa las ji skad du rgyas par 'byung ba bzhin no// sbom mo dga' ldan mo yang de bzhin du sbyar ro// dge slong zhig gis</text></item>
<item><p>12b3</p><section>'dul ba</section><text>pha lam du phul nas dus las 'das pa yang rnam par 'byed pa las ji skad 'byung ba bzhin no// dge slong rgan zhugs pha spad gnyis shig lhan cig tu dze ta'i tshal du dong ba las gtsug lag khang gi grong du phyin pa dang / phas bu las 'dir gzig rnams kyis 'jigs</text></item>
<item><p>12b4</p><section>'dul ba</section><text>par 'gyur gyi nang du 'khod do zhes smras pa dang / bus de la rgan zhugs deng khyim pa dang lhan cig tu 'khod na de dag dang bdag cag tu bye brag ci yod ces smras pa dang / bu khyod ni mel tshe byos shig kho bo nyal lo zhes smras so// de nas rgan zhugs de nyal ba dang /</text></item>
<item><p>12b5</p><section>'dul ba</section><text>dge slong de yang nyal lo// rgan zhugs de sngur pa can zhig ste/ de'i sgras gzig 'ongs nas des de'i mgo bo nas bzung ba dang / des sgra phyung nas gzig gis btang ste bros so// dge slong des me mar blangs nas brtags na dus las 'das te 'di snyam</text></item>
<item><p>12b6</p><section>'dul ba</section><text>du des nang du 'khod do zhes zer na yang bdag gis de'i tshig ma mnyan pas gang cung zad 'di dus las 'das par gyur pa de thams cad ni bdag gis nyes so snyam ste/ dge slong de 'gyod pa skyes nas/ bcom ldan 'das kyis bka' stsal pa/ nyes pa med de/</text></item>
<item><p>12b7</p><section>'dul ba</section><text>mel tshe byos shig/ dge slong zhig gis gsad sems kyis dge slong zhig 'jigs pa dang bcas pa'i gnas su btang ba dang / de dus las 'das na phas pham par 'gyur ro// dus las ma 'das na nyes pa sbom por 'gyur ro// bcom ldan 'das grong khyer</text></item>
<item><p>13a1</p><section>'dul ba</section><text>yangs pa can na bzhugs te/ dge slong dag nags chen por nyin par spyod du dong ngo // des der spre'u zhig bsad pa dang / dge slong zhig gis khyod la phas pham pa'i nyes pa byung ngo // dngos po gang gi phyir/ mi'i 'tsho ba dang bral ba dang / mi dang 'dra ba 'di gnyis la bye</text></item>
<item><p>13a2</p><section>'dul ba</section><text>brag ci yod ces smras so// dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ ltung bar 'gyur ro// rkun po bsdigs pa yang rgyas par 'dul ba las ji ltar 'byung ba bzhin no// mdor na/ mgo</text></item>
<item><p>13a3</p><section>'dul ba</section><text>ldan sngon gyi sman pa dang // 'gegs te shi bar gyur pa dang // grong khyer yangs pa can gnas dang // 'geg thag chad dang brgyugs pa'o// mnyan du yod pa na khyim bdag gzhan zhig las bu khye'u zhig btsas te chen por gyur pa dang / mgo bos so phag</text></item>
<item><p>13a4</p><section>'dul ba</section><text>bsregs pa tshogs pas de'i ming mgo ldan du btags so// de ji tsam na rab tu byung nas de don cig la grong du zhugs pa dang / khyim bdag gzhan zhig gi chung ma zhig kyang khye'u zhig khrid de rjes bzhin du 'ongs nas de yang glo g.yas g.yon lta zhing song ngo // de la lug</text></item>
<item><p>13a5</p><section>'dul ba</section><text>thug cig gis snyogs pa dang dge slong des kyang mgo bo btud de song ba las des kyang bdag la brdungs par shes nas lug thug des de la brdungs pa dang / dge slong de khye'u'i steng du 'gyel nas khye'u dus las 'das so// dge slong de 'gyod pa skyes nas/ bcom ldan</text></item>
<item><p>13a6</p><section>'dul ba</section><text>'das kyis bka' stsal pa/ nyes pa ni med de/ dge slong spyod lam de lta bur ma 'gro bar gnya' shing srid du ltos shig/ sngon sman pa las rab tu byung ba gzhan zhig gis dge slong nad pa zhig gi drung du 'ongs pa dang / des de la gtar kha thob shig ces smras nas/ des</text></item>
<item><p>13a7</p><section>'dul ba</section><text>kyang de la gtsags bu cig btab ste/ gtsags bu de slar phyung ba dang / dge slong de dus las 'das so// dge slong de 'gyod pa skyes nas/ bcom ldan 'das kyis bka' stsal pa/ nyes pa ni med de/ phyin chad dge slong dag ma bslabs par sman dpyad ma</text></item>
<item><p>13b1</p><section>'dul ba</section><text>byed cig/ dge slong nad pa gzhan zhig nad ma sos nas/ de 'di snyam du bdag 'tsho ste ci rung gis bdag nyid 'chi'o snyam du bsams te/ dge slong des nad g.yog la 'di skad du tshe dang ldan pa thag pa zhig byin cig ces smras so// des de la byin nas de 'gags pa dang / de</text></item>
<item><p>13b2</p><section>'dul ba</section><text>dus las 'das so// dge slong de 'gyod pa skyes nas/ bcom ldan 'das kyis bka' stsal pa/ nyes pa med de/ dge slong gis bab bab tu nad pa la thag pa ma sbyin cig/ dge slong zhig bsod snyoms spyod pa na grong khyer yangs pa can na gnas pa dag kyang mda'</text></item>
<item><p>13b3</p><section>'dul ba</section><text>dang / gzhu lag na thogs pa 'ongs nas dge slong des bzhin kho bo ma gsad par 'di la 'phongs shig ces smras pa dang / des mda' 'phangs nas de der bsad do// dge slong de 'gyod pa skyes nas/ bcom ldan 'das kyis bka' stsal pa/ nyes pa med</text></item>
<item><p>13b4</p><section>'dul ba</section><text>de/ dge slong gis de skad ma bsgo shig/ dge slong nad pa gzhan zhig kyang rgyas par ni snga ma ji lta ba bzhin du thag pa khyer nas nags chen por song ba dang / des der shing la 'dzegs nas tha gu des btags te des lkog ma zhags mig tu bcug nas lus mchongs pa</text></item>
<item><p>13b5</p><section>'dul ba</section><text>dang / thag pa chad nas de'i 'og na khyi bu byung ba zhig 'dug ste de'i steng du dge slong lhung ba dang / khyi de bu dang bcas te dus las 'das te/ dge slong de dag gis thos nas rgyas par bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>13b6</p><section>'dul ba</section><text>dge slong snga ma ni nyes par 'gyur gyi phyi ma la nyes pa med do// dge slong lus kyis 'di ltar brtsal ba ni ma byed cig/ byas na nyes pa sbom por 'gyur ro// dge slong gzhan zhig grong du don cig yod de/ des dge slong nad sos nas ring por ma lon pa zhig khrid de song ba</text></item>
<item><p>13b7</p><section>'dul ba</section><text>dang / lam du rkun pos skrag nas des de la tshe dang ldan pa skyen par 'dong zhes smras pa dang / des mi nus so zhes smras nas/ dge slong gis tshur shog bcom ma re zhes smras nas/ des de ltar khrid de de yang grong du khrid pa dang dus las 'das so// de 'di</text></item>
<item><p>14a1</p><section>'dul ba</section><text>snyam du de ste bdag gis dge slong de khrid de ma 'ongs na shi bar mi 'gyur ro snyam bsams nas dge slong de 'gyod pa skyes nas/ bcom ldan 'das kyis bka' stsal pa/ nyes pa med de/ phyin chad dge slong gis nad pa nyam chung bar gyur pa de lta bu lam</text></item>
<item><p>14a2</p><section>'dul ba</section><text>du ma bkri shig/ mdor na/ bde ldan 'du shes bsgo ba dang // dgra bcom bram ze dbang po dang // chos gos dag dang bsod snyoms dang // grong du nyer 'gro rnam pa gnyis// sangs rgyas bcom ldan 'das yul br-i dzi'i 'od ma'i tshal gyi grong na bzhugs</text></item>
<item><p>14a3</p><section>'dul ba</section><text>so// klung bde ldan gyi ngogs na gnas pa'i dge slong rnams la bslab pa'i gnas ma bcas pas las dang po pa la nyes pa med de/ bdag cag gis bslab pa'i gnas ma bcas pa na med la med bzhin du mi las bla mar gyur pa'i chos shig rigs mang po la smras</text></item>
<item><p>14a4</p><section>'dul ba</section><text>na/ bdag cag gi las dang po pa gang yin snyam nas dogs pa dang / 'dzem pa dang 'gyod pa skyes so// bcom ldan 'das kyis bka' stsal pa/ dge slong dag bslab pa'i gnas ma bcas pa na klung bde ldan gyi ngogs na gnas pa'i dge slong rnams kyis</text></item>
<item><p>14a5</p><section>'dul ba</section><text>'das pa dang bcas pa ni thams cad las dang po pa yin pas/ las dang po pa la nyes pa med do// dge slong zhig gis mi la mi ma yin par 'du shes te med la med bzhin du mi las bla mar gyur pa'i chos smras pa dang / dge slong de 'gyod pa skyes nas/ bcom</text></item>
<item><p>14a6</p><section>'dul ba</section><text>ldan 'das kyis bka' stsal pa/ mi la mir 'du shes na phas pham par 'gyur ro// mi ma yin pa la the tshom na nyes pa sbom por 'gyur ro// mi ma yin pa la mir 'du shes na nyes pa sbom por 'gyur ro// dge slong zhig gis khyim bdag cig la med la</text></item>
<item><p>14a7</p><section>'dul ba</section><text>med bzhin du mi las bla mar gyur pa'i chos smras pa dang / khyim bdag de yengs nas btsun pa ci gsung zhes smras so// dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa ni med de/ nyes pa sbom por</text></item>
<item><p>14b1</p><section>'dul ba</section><text>'gyur ro// khyim bdag cig gis dge slong zhig la btsun pa khyod dgra bcom pa lags kyis chos gos dang / bsod snyoms dang / mal stan dang / nad kyi rkyen rtsi dang / yo byad kyi mchog rnams 'os so zhes smras pa dang / cang mi smra bas khas blangs pa yin te nyes pa</text></item>
<item><p>14b2</p><section>'dul ba</section><text>sbom por 'gyur ro// khyim bdag cig gis dge slong zhig la sdig pa med pa'i chos tshangs pa dang ldan nam zhes smras na cang mi smra bas khas blangs pa yin te/ nyes pa sbom por 'gyur ro// de ste btsun pa dgra bcom pa yin na bdag gi bsod snyoms bzhes shig ces</text></item>
<item><p>14b3</p><section>'dul ba</section><text>smras pa dang / de cang mi smra bas khas blangs pa yin te/ nyes pa sbom por 'gyur ro// dge slong zhig gzhan gyi grong du nye bar 'gro zhes de snga dro'i dus su sham thabs bgos te grong du song ba dang / de la khyim bdag gis btsun pa de ste dgra bcom pa lags na nang du</text></item>
<item><p>14b4</p><section>'dul ba</section><text>gshegs shig ces smras pa dang / cang mi smra bar nang du 'ongs na nyes pa sbom por 'gyur ro// de bzhin du stan la 'dug zan long la gsol cig/ rjes su yi rang ba gyis shig/ slar byung shig ces smras pa dang / de cang mi smra na khas blangs pas nyes pa sbom por 'gyur ro//</text></item>
<item><p>14b5</p><section>'dul ba</section><text>dge slong zhig grong gzhan zhig na grong du nye bar 'gro ba yin te/ snga dro sham thabs bgos nas grong der song ba dang / khyim bdag gis btsun pa de ste dgra bcom pa lags na khyim gyi nang du gshegs shig ces smras pa dang / kho bo dgra bcom pa cung zad kyang ma lags</text></item>
<item><p>14b6</p><section>'dul ba</section><text>na de ste khyod bzod na ni nang du mchi'o zhes smras na nyes pa med do// stan la bzhugs bshos dang skyu rum dang bca' ba rnams bzhes la gsol cig/ rjes su yi rang bar gyis shig/ slar byung shig ces smras pa dang / kho bo ni dgra bcom pa cung zad kyang ma lags</text></item>
<item><p>14b7</p><section>'dul ba</section><text>na de ste khyod kyis bzod na phyir 'byung ngo // zhes smras na nyes pa med do// khyim bdag gis dge slong zhig la btsun pa khyod dbang po'i sgo rnams ni shin tu bsdams shing legs par bsrungs pa'o zhes smras pa dang / cang mi smra bar khas blangs na nyes pa sbom por 'gyur</text></item>
<item><p>15a1</p><section>'dul ba</section><text>ro// slar phyung shig ces smras pa las kho bo dgra bcom pa ni cung zad kyang ma lags so zhes smras nas phyir byung na nyes pa med do// mdor na/ drug byas dang ni mngon shes dang // me yi phung po med pa dang // ma 'da' gi ni sgra rnams dang // dri za dang ni</text></item>
<item><p>15a2</p><section>'dul ba</section><text>lha ma yin// rdzing bu brdung dang 'ba' la ha// dka' thub 'og ma rgyun du gnyis// 'thabs pa gnyis dang khye'u gnas bde bar 'ongs// mdzes pa dang ni 'di gnyis dang // mdo'i tshigs su bcad pa gnyis po rgyas par shes par bya'o// mdor na/ 'char ka</text></item>
<item><p>15a3</p><section>'dul ba</section><text>sbom po nam mkha' dang // mgo la lag pa gnyis kyis byugs// sgre'u dugs khang khrus las dang // gnas dang tshul bzhin ma yin pa'o// gleng gzhi ni mnyan du yod pa na ste/ bslab pa'i gnas ma bcas pa las dang po la nyes pa med par gyur pa na tshe dang ldan</text></item>
<item><p>15a4</p><section>'dul ba</section><text>pa 'char ka 'di snyam du bdag gis ni bslab pa'i gnas ma bcas par lan mang zhig tu bsams bzhin du khu ba phyung na bdag gis las dang po gang yin snyam nas the tshom du gyur pa dang / bcom ldan 'das kyis bka' stsal pa/ bslab pa'i gnas ma bcas pa na 'char</text></item>
<item><p>15a5</p><section>'dul ba</section><text>kas 'das pa dang bcas pa ni thams cad kyang las dang po pa ste/ las dang po pa ni nyes pa med do// dge slong zhig gis sbur bur phyung ngam/ nam mkha' la spyod dam/ nam mkha' la phyung ngam/ pho mtshan mnams sam/ btsir te dga' bar tshor ram/ btsir te</text></item>
<item><p>15a6</p><section>'dul ba</section><text>btang phyung ngam/ 'phags pa las btang ngam/ brtsams nas slar btang yang rung ste/ thams cad nyes pa sbom por 'gyur ro// dge slong zhig gis brlas bsngos te khu ba phyung ba dang / dge slong de 'gyod pa skyes nas/ bcom ldan 'das kyis bka' stsal pa/</text></item>
<item><p>15a7</p><section>'dul ba</section><text>nyes pa med do// dge slong zhig la bud med zhig gis lag pa gnyis kyis rkang pa gnyis la phyag 'tshal ba dang / des khu ba phyung ste/ dge slong de 'gyod pa skyes nas/ bcom ldan 'das kyis bka' stsal pa/ nyes pa med do// sgra'i ma sa ga ma dge slong</text></item>
<item><p>15b1</p><section>'dul ba</section><text>rnams kyi rkang pa la phyag 'tshal te/ des tshe dang ldan pa dga' bo'i rkang pa la mgo bos phyag 'tshal ba dang / des de khu ba phyung nas sgra'i ma sa ga ma'i mgo bor lhung ba dang / de phyogs gcig tu song ste lag pa gnyis mgo la byugs nas 'di skad du tshangs pa</text></item>
<item><p>15b2</p><section>'dul ba</section><text>mtshungs par spyod pa de dag ni bcom ldan 'das kyi drung na shin tu nyon mongs par tshangs par spyad pa spyod de bdag gis ni rnyed pa rab tu rnyed do zhes mgu bar brjod pa brjod do// tshe dang ldan pa de 'gyod pa skyes nas/ bcom ldan 'das kyis bka' stsal pa/ nyes pa med</text></item>
<item><p>15b3</p><section>'dul ba</section><text>de/ sgre'u chongs shig/ dge slong zhig gis sgre'u la reg ste khu ba phyung ngo // dge slong de 'gyod pa skyes nas/ bcom ldan 'das kyis bka' stsal pa/ nyes pa med do// dge slong zhig dugs khang na las byed pa las khu ba byung ngo // dge slong de 'gyod pa skyes</text></item>
<item><p>15b4</p><section>'dul ba</section><text>nas/ bcom ldan 'das kyis bka' stsal pa/ nyes pa med do// dge slong zhig gnas nas gnas su 'chag pa na de khu ba byung ste/ dge slong de 'gyod pa skyes nas/ bcom ldan 'das kyis bka' stsal pa/ dge 'dun lhag ma'i nyes pa ni med kyis nyes pa sbom por</text></item>
<item><p>15b5</p><section>'dul ba</section><text>'gyur ro// tshul bzhin ma yin pa yid la byed pa'ang de bzhin no// mdor na/ bud med rnam pa lngar byas dang // gnod pa la yang rnam pa lnga// gzung ba la yang lngar byas te// dur khrod pa la drug tu'o// dge slong zhig la ma dang / sring mo dang / bu mo dang / chung</text></item>
<item><p>15b6</p><section>'dul ba</section><text>ma dang / mdza' na mo rnams kyis 'grogs nas ring por ma lon par mgul nas 'khyud pa dang khu ba byung ngo // dge slong de 'gyod pa skyes nas/ bcom ldan 'das kyis bka' stsal pa/ nyes pa med do// dge slong zhig gis bud med me las phyung / chu dang / g.yang</text></item>
<item><p>15b7</p><section>'dul ba</section><text>sa dang / mtshon dang / gcan gzan dang / mi ma yin pa rnams las thar bar byas pa dang / de khu ba byung ngo // dge slong de 'gyod pa skyes nas/ bcom ldan 'das kyis bka' stsal pa/ nyes pa med do// dge slong la bud med cig gis rkang pas bzung ngam/ byin pa</text></item>
<item><p>16a1</p><section>'dul ba</section><text>dang / pus mo dang / brla dang / mdzub mo rnams kyis bzung ba dang / de khu ba byung ngo // dge slong de 'gyod pa skyes nas/ bcom ldan 'das kyis bka' stsal pa/ nyes pa med do// dge slong zhig gis rnam par sngos pa las khu ba byung ba dang / bam pa dang</text></item>
<item><p>16a2</p><section>'dul ba</section><text>sbos pa dang rnam par dmar ba dang / rnam par zhigs pa dang / keng rus la khu ba phyung na thams cad dge 'dun gyi lhag mar 'gyur ro// mdor na/ 'phrug pa 'drud pa mdzub mo dang // chu las sbrid par gyur pa dang // nang gi dgur ni byas pa dang // spyod pa rnam pa nyi shu'o//</text></item>
<item><p>16a3</p><section>'dul ba</section><text>dge slong zhig gis 'phrug pa las khu ba byung na nyes pa med do// 'drud pa'ang de bzhin no// dge slong des pho mtshan las bzung ba dang / khu ba byung nas/ bcom ldan 'das kyis bka' stsal pa/ nyes pa sbom por 'gyur ro// dge slong zhig bsod snyoms la</text></item>
<item><p>16a4</p><section>'dul ba</section><text>spyod pa de na na chung gzhon nu zhig gdangs te 'dug par gyur pas 'phags pa tshur spyon kho mo la 'di dang 'di lta bu mdzod ces smras nas des der mdzub mo bcug go// dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro//</text></item>
<item><p>16a5</p><section>'dul ba</section><text>dge slong zhig khrus byed pa na pho mtshan chu'i rgyun du bsdad pa dang de sbrid pas khu ba byung ngo // dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro// dge slong zhig gis mgo bo dang / rna ba dang / sna'i nang du khu ba phyung</text></item>
<item><p>16a6</p><section>'dul ba</section><text>na thams cad dge 'dun gyi lhag mar 'gyur ro// dge slong zhig gis rtsib logs dang / rgyab dang / brang dang / lto gnyer dang / skra'i nang du khu ba phyung na thams cad dge 'dun gyi lhag mar 'gyur ro// dge slong gis lag pa dang / phrag pa dang / dpung ba'i</text></item>
<item><p>16a7</p><section>'dul ba</section><text>nang du khu ba phyung na thams cad dge 'dun gyi lhag mar 'gyur ro// dge slong gis rked pa dang / byin pa dang / rkang pa dang / brla rnams kyi nang du khu ba phyung na thams cad dge 'dun gyi lhag mar 'gyur ro// dge slong zhig gis la ba dang / phying ba dang / par tang</text></item>
<item><p>16b1</p><section>'dul ba</section><text>dang / sngas rnams su khu ba phyung na thams cad nyes pa sbom por 'gyur ro// dge slong gis khri dang / khri'u dang / shing stan dang / khri bar du khu ba phyung na thams cad nyes pa sbom por 'gyur ro// dge slong zhig gis bum pa dang / bum bu dang / skyogs dang / bum</text></item>
<item><p>16b2</p><section>'dul ba</section><text>pa'i nang du khu ba phyung na thams cad nyes pa sbom por 'gyur ro// dge slong zhig gis rdo dang / zhal zhal byas pa dang / zhal zhal byas pa'i nang dang / sgo gtan dang / sha mer mer po rnams su khu ba phyung na thams cad nyes pa sbom por 'gyur ro// mdor na/ 'char ka</text></item>
<item><p>16b3</p><section>'dul ba</section><text>'du shes rkang pa phrag pa dang // ma dang sor mo med las phyung ba dang // rkang pa la sogs bzung ba dang // sngo la sogs las 'khyud pa'o// tshe dang ldan pa 'char kas bslab pa'i gnas ma bcas pa na bdag gis bud med mang po dang lhan cig lus kyis kun tu reg par gyur na</text></item>
<item><p>16b4</p><section>'dul ba</section><text>de dag la bdag gi las dang po pa ni gang yin snyam du bsams pa dang / bcom ldan 'das kyis bka' stsal pa/ bslab pa'i gnas ma bcas pa na 'char ka 'das pa dang bcas pa thams cad/ las dang po pa ste las dang po pa la nyes pa med do// dge slong zhig</text></item>
<item><p>16b5</p><section>'dul ba</section><text>gis ni mi'i bud med la mi ma yin par 'du shes te bzung ngo // dge slong de 'gyod pa skyes nas bcom ldan 'das kyis bka' stsal pa/ mi la mir 'du shes na dge 'dun gyi lhag mar 'gyur ro// rgyas par ni rnam pa bzhir shes par bya'o// dge slong gis bud med cig la</text></item>
<item><p>16b6</p><section>'dul ba</section><text>rkang pas phul na nyes byas su 'gyur ro// bud med kyis dge slong la rkang pas phul na nyes pa med do// dge slong gis bud med la phrag pas phul na nyes byas su 'gyur ro// bud med kyis dge slong la phrag pas phul na nyes pa med do// dge slong cig gis ma'i mgul</text></item>
<item><p>16b7</p><section>'dul ba</section><text>nas 'khyud pa dang / dge slong de 'gyod pa skyes nas/ bcom ldan 'das kyis bka' stsal pa/ nyes pa med do// dge slong zhig la bud med kyis sor mos bzung ngo // dge slong de 'gyod pa skyes nas/ bcom ldan 'das kyis bka' stsal pa/ nyes pa med do// dge</text></item>
<item><p>17a1</p><section>'dul ba</section><text>slong zhig gis bud med cig me dang / chu dang / g.yang sa dang / mtshon dang / gcan gzan dang / mi ma yin pa rnams las thar bar byas so// dge slong de 'gyod pa skyes nas/ bcom ldan 'das kyis bka' stsal pa/ nyes pa med do// dge slong</text></item>
<item><p>17a2</p><section>'dul ba</section><text>la bud med cig gis rkang pas bzung / byin pa dang / pus mo dang / brla dang / sor mos bzung ngo // dge slong de 'gyod pa skyes nas/ bcom ldan 'das kyis bka' stsal pa/ nyes pa med do// dge slong gis bud med kyi ro sngon por gyur pa'i mgul nas 'khyud/</text></item>
<item><p>17a3</p><section>'dul ba</section><text>bam pa dang / rul ba dang / ro dmar por gyur pa dang / 'thor ba dang / keng rus rnams kyi mgul nas 'khyud na thams cad nyes pa sbom por 'gyur ro// mdor na/ gred nas rdeg 'chos bu mo dang // mun pa bud med phrad pa dang // bud med gzhon nus 'grong</text></item>
<item><p>17a4</p><section>'dul ba</section><text>gdangs pa// stan lnga pa dang bcu gsum mo// bud med cig gred de rdeg 'chos pa dang / dge slong zhig gis bslang na nyes byas su 'gyur ro// dge slong gred de rdeg 'chos pa las bud med cig gis bslang na nyes pa med do// dge slong rgan po zhig bu mo</text></item>
<item><p>17a5</p><section>'dul ba</section><text>la ltar song nas bu mo de'i pang bar 'dug go// dge slong de 'gyod pa skyes nas/ bcom ldan 'das kyis bka' stsal pa/ nyes pa med do// dge slong zhig nam phyed na gcin gci zhing 'dug pa dang / bud med cig kyang phyir byung ste 'ong ba dang / mun pa'i nang du</text></item>
<item><p>17a6</p><section>'dul ba</section><text>gdong thugs su phrad de de rdeg 'chos nas de'i steng du 'gyel to// dge slong de 'gyod pa skyes nas/ bcom ldan 'das kyis bka' stsal pa/ nyes pa med do// dge slong zhig grong du bsod snyoms la zhugs pa dang / na chung gzhon nu ma zhig 'grong gdangs te</text></item>
<item><p>17a7</p><section>'dul ba</section><text>'dug nas des 'phags pa tshur spyon 'di dang 'di mdzod cig ces smras pa dang / des der bong ba bcug/ bsod snyoms bcug pas btsangs/ khar bas btsogs shing rdeg na thams cad nyes pa sbom por 'gyur ro// dge slong zhig gis bud med la chos bshad</text></item>
<item><p>17b1</p><section>'dul ba</section><text>pa dang / des de'i stan rkang pa dang / brla dang / byin pa dang / rked pa dang / rtsib logs dang / rgyab dang / lag pa dang / phrag pa dang / mgo rnams kyis phul na thams cad nyes byas su 'gyur ro// mdor na/ 'char ka bde dang 'du shes dang //</text></item>
<item><p>17b2</p><section>'dul ba</section><text>bung bu gnas ngan len pa dang // sring mo spyod pa ngan par bcas// kho bos mthong dang khyod kyi mdun// de dang de ste de yid mgu// bslab pa'i gnas ma bcas pa las dang po la nyes pa med pa na/ tshe dang ldan pa 'char kas 'di ltar bdag gis bud med</text></item>
<item><p>17b3</p><section>'dul ba</section><text>mang zhig la gnas ngan len gyi tshig smras na/ bdag gi las dang po gang yin snyam nas the tshom du gyur pa ni rgyas par ro// des de ltar gyur pa dge slong rnams la smras pa dang / dge slong rnams kyis bcom ldan 'das la gsol nas/ bcom ldan 'das</text></item>
<item><p>17b4</p><section>'dul ba</section><text>kyis bka' stsal pa/ bslab pa'i gnas ma bcas pa na 'char ka 'das pa dang bcas pa ni thams cad las dang po pa ste/ las dang po pa la ni nyes pa med do// dge slong zhig gis mi'i bud med la mi ma yin par 'du shes te gnas ngan len gyi tshig smras so// dge</text></item>
<item><p>17b5</p><section>'dul ba</section><text>slong de 'gyod pa skyes nas/ bcom ldan 'das kyis bka' stsal pa/ mi la mir 'du shes na ni dge 'dun gyi lhag mar 'gyur ro// rgyas par ni dri bar bya'o// rdzu 'phrul dang cho 'phrul gyi chos su smra na ni nyes pa sbom por 'gyur ro// cho 'phrul med pa'i chos su smra na ni dge</text></item>
<item><p>17b6</p><section>'dul ba</section><text>'dun gyi lhag mar 'gyur ro// dge slong zhig bud med cig gi drung du song nas 'di skad du sring mo rgya rna ru zhig byin cig ces smras pa dang / 'phags pa khyod la rgya rna ru ci zhig bgyi/ mos go nas 'phags pa rgya rna ru sta gon bgyis lags so// zhes smras pa dang / dge slong</text></item>
<item><p>17b7</p><section>'dul ba</section><text>de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro// dge slong zhig grong du bsod snyoms la spyod pa na bud med cig 'grong gdangs te 'dug nas 'phags pa 'di bzhin mdzod ces smras pa dang / khyod kyi lus skal ba 'di lta bu</text></item>
<item><p>18a1</p><section>'dul ba</section><text>dang mthun pas bong bu dang 'di ltar 'di bzhin byos shig/ dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa med de/ nyes pa sbom por 'gyur ro// dge slong zhig rang bzhin gyis gnas ngan len gyi</text></item>
<item><p>18a2</p><section>'dul ba</section><text>tshig smra ba zhig ste/ des bud med cig la gnas ngan len gyi tshig smras so// dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa med de/ nyes pa sbom por 'gyur ro// dge slong ma zhig nang par sngar langs te/</text></item>
<item><p>18a3</p><section>'dul ba</section><text>khrus byas mig sman gyis bskus/ mgo bshad de chos gos rnying chags byas pa gyon nas mnyan du yod par song ba dang / dge slong zhig bsod snyoms spyod pa des de mthong nas des sring mo khyod skyes pa la steg cing spyad pa spyod do zhes smras so// dge slong de 'gyod pa skyes nas/</text></item>
<item><p>18a4</p><section>'dul ba</section><text>bcom ldan 'das kyis bka' stsal pa/ nyes pa sbom por 'gyur ro// dge slong rgan po zhig bu mo ltar song ba dang / de'i bu mo log par spyod pa zhig ste/ des bu mo 'di ltar khyim gnyis 'jig par ma byed cig/ des mi thub pa na ji ltar bgyi zhes smras pa dang / de ste</text></item>
<item><p>18a5</p><section>'dul ba</section><text>mi thub na der mgal dum chug shig ces smras so// dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa med de/ nyes pa sbom por 'gyur ro// dge slong zhig grong gzhan du grong du nye bar 'gro ba yin te/ de snga dro sham</text></item>
<item><p>18a6</p><section>'dul ba</section><text>thabs bgos nas grong der song ba dang / des khyim bdag de'i chung ma la sring mo kho bo la byin cig ces smras pa dang / 'phags pa khyod la ci gsol/ sring mo kho bo la de byin cig ces smras pa dang / mos go ste 'phags pa sta gon bgyis so zhes smras pa dang / dge</text></item>
<item><p>18a7</p><section>'dul ba</section><text>slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro// sring mo khyod la gang mthong ba'o// 'phags pa bdag la ci zhig gzigs/ sring mo khyod la gang mthong ba de byin cig/ mos go nas 'phags pa sta gon bgyis so</text></item>
<item><p>18b1</p><section>'dul ba</section><text>zhes smras pa dang / dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro// sring mo khyod kyi mdun na ci yin pa de byin btsun pa bdag gi mdun na ci mchis/ sring mo khyod kyi mdun na gang yod pa de byin cig/ mos</text></item>
<item><p>18b2</p><section>'dul ba</section><text>go nas 'phags pa sta gon bgyi'o zhes smras pa dang / dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro// dge slong zhig grong gzhan du grong du nye bar 'gro ba yin te/ de snga dro sham thabs dang chos gos bgos nas</text></item>
<item><p>18b3</p><section>'dul ba</section><text>lhung bzed khyer te grong der song ba dang / khyim pa de'i chung ma de la sring mo khyod kyis yid du 'ong ba gang yin pa de byin cig ces smras pa dang / 'phags pa bdag la yid du 'ong ba ci zhig mchis/ sring mo khyod kyi yid du 'ong ba gang yin pa de byin cig/ mos go nas</text></item>
<item><p>18b4</p><section>'dul ba</section><text>'phags pa sta gon bgyi'o zhes smras pa dang / dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa med de/ nyes pa sbom por 'gyur ro// // 'dul ba gzhung dam pa/ bam po nyi shu lnga</text></item>
<item><p>18b5</p><section>'dul ba</section><text>pa/ mdor na/ dga' dang yid du 'ong ba dang // chu dang bca' ba rnams dang yang // thug pa dag dang bza' ba'i rnams// smras pa dag kyang de bzhin no// dge slong zhig grong gzhan zhig tu grong du nye bar 'gro ba yin te/ khyim bdag des chung ma la dge slong de ci</text></item>
<item><p>18b6</p><section>'dul ba</section><text>dga' ba byin cig ces smras te song ngo // dge slong de'ang snga dro sham thabs dang chos gos bgos nas lhung bzed khyer te khyim der song ba dang / bud med des btsun pa khyim bdag gi mchid nas dge slong de ci dgyes pa stsol cig ces mchi na/ 'phags pa khyod ci dgyes/</text></item>
<item><p>18b7</p><section>'dul ba</section><text>sring mo bdag ni khyod nyid la dga'o zhes smras pa dang / mos kyang go nas 'phags pa sta gon bgyi'o zhes smras so// dge slong de bdag la dge 'dun gyi lhag ma'i nyes pa ma byung grang snyam du 'gyod pa skyes nas/ bcom ldan 'das kyis bka' stsal pa/ dge 'dun gyi</text></item>
<item><p>19a1</p><section>'dul ba</section><text>lhag ma'i nyes pa med de/ nyes pa sbom por 'gyur ro// yid du 'ong ngo zhes bya ba'ang de bzhin no// dge slong zhig grong gzhan zhig gi grong du nye bar 'gro ba yin te/ de snga dro sham thabs bgos nas grong der song ba dang / khyim bdag de'i chung ma la sring mo</text></item>
<item><p>19a2</p><section>'dul ba</section><text>bdag la chu lud cig ces smras pa dang / btsun pa chab bcus te mchis gzhes shig/ sring mo khyod nyid chu yin no zhes smras pa dang / mos kyang go nas 'phags pa sta gon bgyi'o zhes smras so// dge slong de 'gyod pa skyes nas/ bcom ldan 'das kyis bka' stsal pa/</text></item>
<item><p>19a3</p><section>'dul ba</section><text>nyes pa sbom por 'gyur ro// sring mo bdag la bca' ba byin cig/ btsun pa chos kyi bar du gzhes shig/ sring mo bdag gi bca' ba khyod nyid yin no// des 'phags pa sta gon bgyi'o zhes smras so// dge slong de 'gyod pa skyes nas/ bcom ldan 'das kyis</text></item>
<item><p>19a4</p><section>'dul ba</section><text>bka' stsal pa/ nyes pa sbom por 'gyur ro// sring mo bdag la thug pa byin cig/ btsun pa bsgral gyi bar du gzhes shig/ sring mo khyod nyid kho bo'i thug pa'o// des 'phags pa sta gon bgyi'o zhes smras so// dge slong de 'gyod pa skyes nas/ bcom ldan</text></item>
<item><p>19a5</p><section>'dul ba</section><text>'das kyis bka' stsal pa/ nyes pa sbom por 'gyur ro// dge slong zhig grong gzhan zhig gi grong du nye bar 'gro ba yin te/ de snga dro sham thabs bgos te grong der song nas/ des khyim bdag gi chung ma de la sring mo bdag la zan byin cig ces smras pa dang / 'phags pa</text></item>
<item><p>19a6</p><section>'dul ba</section><text>bsgral gyi bar du gzhes shig/ sring mo khyod nyid bdag gi zan no// des go nas 'phags pa sta gon bgyi'o zhes smras so// dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro// dge slong zhig gis bud med la gnas</text></item>
<item><p>19a7</p><section>'dul ba</section><text>ngan len gyi tshig smras na/ de ma go nas mos btsun pa de ji skad gsung zhes dris so// dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa med de/ nyes pa sbom por 'gyur ro// mdor na/ bu dang</text></item>
<item><p>19b1</p><section>'dul ba</section><text>spring ba dang // ming dang 'phags pa chung ma gsum// smad 'tshong gnyis dang bud med dang // gzhon nu skyes pa khu tshur ro// sangs rgyas bcom ldan 'das dze ta'i tshal mgon med pa la zas sbyin gyi kun dga' ra ba na bzhugs so// bslab pa'i gnas ma bcas</text></item>
<item><p>19b2</p><section>'dul ba</section><text>te las dang po pa la nyes pa med pa ni lta bu'i bu nag po de 'di snyam du bslab pa'i gnas ma bcas par bdag gis rigs mang zhig la smyan byas na bdag gi las dang po gang yin zhes sems la the tshom dang dogs pa dang 'gyod pa skyes nas/ des de ltar gyur pa dge</text></item>
<item><p>19b3</p><section>'dul ba</section><text>slong rnams la smras pa dang / bcom ldan 'das kyis bka' stsal pa/ bslab pa'i gnas ma bcas pa na lta bu'i bu nag pos 'das pa dang bcas pa thams cad las dang po pa ste las dang po pa la nyes pa med do// dge slong zhig grong gzhan zhig gi grong du</text></item>
<item><p>19b4</p><section>'dul ba</section><text>nye bar 'gro ba yin te/ de grong der song ba dang / khyim bdag des smras pa/ 'phags pa bud med 'di zhes bgyi ba la tshur shog shig ces bgyi bar spyod dam/ de na re nus te lan slar skyel ma nus so zhes smras pa dang / 'o na dran te grub par ji ltar shes par</text></item>
<item><p>19b5</p><section>'dul ba</section><text>bya/ gnas 'di zhes bya bar dge slong zhig gzhag go// dge slong de khyim gzhan zhig tu btang ste/ dge slong de yang slar byung ba mthong nas/ des de la tshe dang ldan pa skad cig 'di na 'dug shig ces smras pa dang / de gnas der 'dug nas khyim bdag de phyir</text></item>
<item><p>19b6</p><section>'dul ba</section><text>byung ste/ dge slong de la btsun pa legs so legs so zhes bya ba'i don de grub mod ces smras pa dang / de ci zhig brda'o zhes smras so// dge slong de 'gyod pa skyes nas/ bcom ldan 'das kyis bka' stsal pa/ nyes pa med do// dge slong zhig grong gzhan zhig</text></item>
<item><p>19b7</p><section>'dul ba</section><text>tu grong du nye bar 'gro ba yin te/ de grong der phyin pa dang / khyim bdag des smras pa/ dge slong de la 'phags pa bud med 'di zhes bgyi ba la 'di ltar tshur shog ces phrin bgyi bar spyod dam/ des nus so zhes smras nas song ste bsgo ba dang / bud med des btsun pa kho</text></item>
<item><p>20a1</p><section>'dul ba</section><text>mo ni mi 'tshal to zhes nas de dag gi don de ma grub bo// dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa med de/ nyes pa sbom por 'gyur ro// khyim bdag cig gi chung mas nyes pa</text></item>
<item><p>20a2</p><section>'dul ba</section><text>cung zad cig byas te/ des de la rdog pas brdegs nas bskrad pa dang / de na yang dge slong grong gzhan zhig gi grong du nye bar 'gro ba yin te/ des de gnyis bsdums nas de gnyis dum par gyur to// dge slong de 'gyod pa skyes nas/ bcom ldan 'das</text></item>
<item><p>20a3</p><section>'dul ba</section><text>kyis bka' stsal pa/ de ste rdo gsum bor ba'am shags bkye ste chung ma ma yin par bsgrags pa de dag gis smyan byas na nyes pa sbom por 'gyur ro// dge slong zhig grong gzhan zhig gi grong du nye bar 'gro ba yin te/ de grong der phyin pa dang / khyim bdag des smras pa/</text></item>
<item><p>20a4</p><section>'dul ba</section><text>'phags pa smad 'tshong ma 'di zhes bgyi ba la tshur shog shig ces phrin bgyi bar spyod dam/ des nus so zhes smras nas der song ste mo la bsgo ba dang / de 'di snyam du pha gir nyal du mi khom gyis nga nyal lo snyam du bsams nas de nyal ba las nam langs nas de gnyis kyi don de ma grub</text></item>
<item><p>20a5</p><section>'dul ba</section><text>bo// dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa ni med de/ nyes pa sbom por 'gyur ro// dge slong zhig grong gzhan zhig gi grong du nye bar 'gro ba yin te/ de grong der phyin pa dang / khyim bdag des smras</text></item>
<item><p>20a6</p><section>'dul ba</section><text>pa/ btsun pa smad 'tshong ma 'di zhes bgyi ba la tshur shog ces phrin bgyi bar spyod dam/ des nus so zhes smras nas de song ste bsgo ba dang / mo yang 'ong ba las bar du gzhan gyis phrogs nas de gnyis kyi don de ma grub bo// dge slong de 'gyod pa skyes nas/ bcom ldan 'das</text></item>
<item><p>20a7</p><section>'dul ba</section><text>kyis bka' stsal pa/ nyes pa sbom por 'gyur ro// dge slong zhig grong gzhan zhig gi grong du nye bar 'gro ba yin te/ de grong der phyin pa dang / khyim bdag des smras pa/ 'phags pa bud med 'di zhes bgyi ba la phrin 'di skad bgyi bar spyod dam/ des nus so zhes</text></item>
<item><p>20b1</p><section>'dul ba</section><text>smras te song nas de la bsgo ba dang / de yang rgyan thogs te chas ma thag tu khyo 'ongs nas de gnyis kyi don ma grub bo// dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro// khyim bdag gnyis shig mdza' ste de gnyis kyi</text></item>
<item><p>20b2</p><section>'dul ba</section><text>chung ma sbrum par gyur pa dang / de ste khyod las bu mo zhig btsas te kho bo las khye'u zhig btsas na khyod kyi bu mo kho bo'i khye'u la byin cig/ 'on te kho bo'i bu mo la khyod kyi khye'u btsas na ni khyod kyi khye'u la sbyin no// de nas gcig la ni khye'u zhig btsas/ gcig la ni bu mo</text></item>
<item><p>20b3</p><section>'dul ba</section><text>zhig btsas pa dang khyim bdag de dus las 'das so// de dus las 'das pas khyim srid kyang dmas par gyur te/ khyim bdag des bu mo mi sbyin no snyam du bsams pa dang / khye'u des thos nas de na dge slong zhig grong gzhan du nye bar 'gro ba yin te/ grong der phyin pa</text></item>
<item><p>20b4</p><section>'dul ba</section><text>dang / de la khye'us smras pa/ 'phags pa bu mo 'di zhes bgyi ba la khyod bdag gi ma dang pha gnyis kyis ma btsas par bdag la byin na bdag kyang las smin pas longs spyod dmas par gyur te/ longs spyod lta da rung yang rnyed par 'gyur gyis da yang kho bo ma btang</text></item>
<item><p>20b5</p><section>'dul ba</section><text>shig ces phrin bgyi bar spyod dam/ des nus so zhes smras nas de song ste bsgo ba dang / bu mo de ma dang pha'i drung nas bros te de'i drung du song nas de gnyis 'dus par gyur to// dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i</text></item>
<item><p>20b6</p><section>'dul ba</section><text>nyes pa med de/ nyes pa sbom por 'gyur ro// khyim bdag cig gis bud med la kho mo la 'di bdag gi skabs phye shig ces smras pa na/ des bdag mi khom mo zhes smras pa dang / khyod ji tsam na khom pa bdag gis ji ltar rtogs par bya/ kho mo la grong du nye bar 'gro</text></item>
<item><p>20b7</p><section>'dul ba</section><text>ba'i dge slong zhig yod kyis der rgyab tu khu tshur cig brgyab pa na shes par mdzod cig/ dge slong de yang grong der 'ongs pa dang / bud med des smras pa/ 'phags pa khyim bdag 'di zhes bgyi ba'i rgyab tu khu tshur cig mdzad par spyod dam/ des nus so zhes smras te song</text></item>
<item><p>21a1</p><section>'dul ba</section><text>nas khyim bdag de'i rgyab tu khu tshur cig brgyab pa dang / de btsun pa don grub kyis legs so legs so zhes smras pa dang / 'di ni ci zhig/ de ni brda'o// dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag</text></item>
<item><p>21a2</p><section>'dul ba</section><text>ma'i nyes pa med de/ nyes pa sbom por 'gyur ro// mdor na/ grong du nyer 'gro rnam gnyis dang // gzhan yang dge 'dun rnams kyi gnyis// gos dang nad par gyur pa dang // gzhon nu ma dang rnam pa lnga// dge slong zhig grong gzhan gyi grong du nye bar 'gro ba</text></item>
<item><p>21a3</p><section>'dul ba</section><text>yin te/ de grong der phyin nas bud med des smras pa/ 'phags pa khyim bdag 'di zhes bya ba la tshur spyon zhes phrin bgyi bar spyod dam/ de ste dge 'dun la bshos sbyor nus na ni nus so zhes smras pa dang / des rgyu sbyin nas dge slong des bshos sbyar te khyim bdag de</text></item>
<item><p>21a4</p><section>'dul ba</section><text>bos pa dang / de gnyis phrad par gyur to// dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa ni med de nyes pa sbom por 'gyur ro// de ltar khyim bdag la yang de bzhin no// khyim bdag gi chung ma gzugs</text></item>
<item><p>21a5</p><section>'dul ba</section><text>legs la sdug cing mdzes pa zhig gzhongs gyad gnas zhes bya ba'i blon po chen po gzhan zhig gis btus te/ des de la phrin pa du mar btang yang bud med de ma btub nas khyim bdag de dus las 'das so// de dus las 'das nas nyes pa cung zad cig gi phyir blon po chen</text></item>
<item><p>21a6</p><section>'dul ba</section><text>po des de ci nas kyang phyir yang bdag cag gnod pa med par bde bar 'gyur ba'i thabs cung zad kyang med dam zhes smras pa dang / thabs shig yod de/ blon po chen po des kho mo la bdas te/ des phrin pa lan du mar btang yang kho mo ma btub bo zhes zer ro// 'o na bu mo</text></item>
<item><p>21a7</p><section>'dul ba</section><text>spro bar gyis shig dang / khyod gcig pu'i mthus skye bo 'di rnams bde bar 'gyur ro zhes smras pa dang / mos de la 'o na da phrin pa su btang zhes smras nas bdag cag la grong du nye bar 'gro ba'i dge slong yod kyis de phrin par btang ngo // dge slong de yang grong der phyin nas</text></item>
<item><p>21b1</p><section>'dul ba</section><text>khyim bdag gi chung ma des smras pa/ 'phags pa blon po chen po 'di zhes bgyi ba la kho mo'i khyim 'di dang / kho mo'i nor 'di dang / rdzas 'di dag thams cad 'bul gyis tshur spyon zhes bgyi bar spyod dam/ nus so zhes smras te/ de song nas de la bsgo ba dang / de gnyis dum</text></item>
<item><p>21b2</p><section>'dul ba</section><text>par gyur nas dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro// khyim bdag gi chung ma zhig gis dge 'dun gyi gtsug lag khang zhig brtsigs te/ des der chos gos dang rjes su phan pa'i sman rnams 'bul ba las</text></item>
<item><p>21b3</p><section>'dul ba</section><text>khyim bdag gi chung ma de dus las 'das nas/ de dus las 'das pa dang gtsug lag khang der chos gos dang rjes su phan pa'i sman rnams 'bul ba su yang med de/ dge slong dag gis khyim bdag de'i drung du song ste 'di skad du khyim bdag khyod kyi chung ma des gtsug lag khang ji ltar byas pa de ltar</text></item>
<item><p>21b4</p><section>'dul ba</section><text>khyod kyis kyang chos gos dang rjes su phan pa dang nad pa'i sman cung zad mi 'bul lam zhes smras pa dang btsun pa chung ma de ni bsod nams dang ldan la mthu chen mo zhig ste/ gang cung zad smras pa de thams cad de'i phyir bgyid na/ de ste bdag la khyim bdag 'di zhes bya ba'i chung mas zan bskyal</text></item>
<item><p>21b5</p><section>'dul ba</section><text>bar bgyi na de bzhin du da dung yang 'bul bar rngo thog go zhes smras pa dang / dge slong de dag khyim bdag de'i chung ma'i drung du song nas 'di skad du khyim bdag gi chung ma khyod kyis khyim bdag 'di zhes bya ba la zan sbyin par nus sam zhes smras nas btsun pa mi nus so// kho mo'i khyim 'di</text></item>
<item><p>21b6</p><section>'dul ba</section><text>nyid na bya ba mang du yod pa de nyid kyang mi nus na gzhan la bskyal ba lta ci smos/ de dag gis khyim bdag gi chung ma spro bar gyis shig/ mchod rten la 'bul lo// dge 'dun la 'bul bar 'gyur ro zhes bsgo ba dang / khyim bdag gi chung ma'ang dad pa zhig ste/ des dad do zhes</text></item>
<item><p>21b7</p><section>'dul ba</section><text>smras nas de gnyis yang dang yang du 'drul ba dang dum par gyur to// dge slong de 'gyod pa skyes nas/ bcom ldan 'das kyis bka' stsal pa/ nyes pa med do// khyim bdag cig gis dge 'dun gyi gtsug lag khang zhig brtsigs te des der chos gos dang na ba'i sman rnams</text></item>
<item><p>22a1</p><section>'dul ba</section><text>'bul zhing rjes su phan 'dogs pa las khyim bdag de dus las 'das te/ de yang rgyas par ni de bzhin no// khyim bdag gi chung ma des de ste khyim bdag 'di zhes bgyi ba'i phyir las rnams la btang na ni 'di bzhin du yang 'bul bar nus so zhes</text></item>
<item><p>22a2</p><section>'dul ba</section><text>smras pa yang rgyas par te/ bcom ldan 'das kyis bka' stsal pa/ nyes pa med do// dge slong zhig grong gzhan zhig gi grong du nye bar 'gro ba yin te/ de grong der phyin nas/ khyim bdag gis smras pa/ 'phags pa ming 'di zhes bgyi ba'i chung ma la</text></item>
<item><p>22a3</p><section>'dul ba</section><text>tshur shog ces phrin bgyi bar spyod dam nus so zhes smras nas de song ste bsgo ba dang / bud med de yang nad kyis btab/ khyim bdag de yang nad kyis btab par gyur te/ de gnyis ka nad kyis btab nas don de ma grub par gyur to// bcom ldan 'das kyis bka' stsal pa/</text></item>
<item><p>22a4</p><section>'dul ba</section><text>nyes pa sbom por 'gyur ro// dge slong zhig grong gzhan zhig gi grong du nye bar 'gro ba yin te/ de grong der phyin pa dang / bud med des smras pa/ 'phags pa khyim bdag 'di zhes bya ba la tshur spyon zhes phrin bgyi bar spyod dam/ nus so zhes smras nas de der song ste</text></item>
<item><p>22a5</p><section>'dul ba</section><text>de la bsgo ba dang / khyim bdag de yang nad kyis btab par gyur/ bud med de yang nad kyis btab par gyur te/ gnyis ka nad kyis btab pas don de ma grub bo// dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro//</text></item>
<item><p>22a6</p><section>'dul ba</section><text>dge slong zhig grong gzhan zhig gi grong du nye bar 'gro ba yin te/ de snga dro chos gos dang sham thabs bgos lhung bzed khyer te grong der phyin pa dang / khyim bdag des smras pa/ khyim bdag 'di zhes bgyi ba la khyod kyi bu mo'am sring mo cig bdag gi bu la stsol cig ces phrin</text></item>
<item><p>22a7</p><section>'dul ba</section><text>bgyi bar spyod dam/ nus so zhes smras nas/ de song ste bsgo ba dang / khye'u de ni dus las 'das bu mo de sgur mor ram/ smyon mar gyur tam/ gzhan la byin par gyur nas/ dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por</text></item>
<item><p>22b1</p><section>'dul ba</section><text>'gyur ro// dge slong zhig grong gzhan zhig gi grong du nye bar 'gro ba yin te/ snga dro chos gos dang sham thabs bgos nas lhung bzed khyer te grong der phyin pa dang / rgyas par 'di yang de bzhin du bya ste/ khye'u de nad kyis btab pa dang bu mo de yang nad kyis btab bam/ sgur mor</text></item>
<item><p>22b2</p><section>'dul ba</section><text>gyur tam/ gzhan la byin yang rung ngo // dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro// 'dul bar byed pa rdzogs // // 'dul ba gcig yan chad sgo gsum gyis bsdus pa'i mdo sde/ bshad</text></item>
<item><p>22b3</p><section>'dul ba</section><text>pa dang po gnyis po dang // gsum po yang ni de bzhin te// brtson pa tha mar byas nas ni// bsdus pa 'di ni nges par smras// sgo dang po'i mdo bsdus pa ste// bshad pa mi mkhas gsol ba dang // kun dkris nyes byung de bzhin te// mkhas pa dang ni bsgos pa yang //</text></item>
<item><p>22b4</p><section>'dul ba</section><text>mang du thos pa chos spangs pa'o// bshad pa bsdus pa smod pa dang // lta ba phye mang gnyis po dang // skur pa dag dang bzhi po dang // gso sbyin gnyis kyang de bzhin no// 'di lta ste/ sdom pa dang ldan pa'i rgyu gcig gis nyes pa thams cad brjod par 'gyur ro//</text></item>
<item><p>22b5</p><section>'dul ba</section><text>'di lta ste/ sdom pa med pa'i rgyu gcig gis nyes pa thams cad mi brjod par 'gyur ro// 'di lta ste/ sdom pa med pa'i rgyu gcig tu nyes pa thams cad ma 'dus par 'gyur ro// 'di lta ste/ sdom pa dang ldan pa'i rgyu gcig tu nyes pa thams cad 'dus par 'gyur ro// ngag</text></item>
<item><p>22b6</p><section>'dul ba</section><text>las byung ba'i kha na ma tho ba rnams kyi nang na de bzhin gshegs pa la med bzhin du skur pa btab pa gcig pu nyes pa che'o// lus las byung ba'i kha na ma tho ba thams cad kyi nang na de bzhin gshegs pa la ngan sems kyis khrag phyung ba gang yin pa de gcig pu nyes pa che'o//</text></item>
<item><p>22b7</p><section>'dul ba</section><text>'di lta ste/ kha na ma tho ba thams cad kyi nang na dge 'dun phye ba gcig pu nyes pa che'o// mang po las byung ba'i kha na ma tho ba thams cad kyi nang na dge 'dun 'byed pa'i rjes su phyogs pa gcig pu nyes pa che'o// phra ma las byung ba'i kha na ma tho ba thams cad kyi nang na gang de bzhin</text></item>
<item><p>23a1</p><section>'dul ba</section><text>gshegs pa'i nyan thos kyi dge 'dun 'byed par byed pa gang yin pa de gcig pu nyes pa che'o// gang zag las byung ba'i kha na ma tho ba thams cad kyi nang na med bzhin du skur pa btab pa gcig pu nyes pa che'o// srog gcod pa las byung ba'i kha na ma tho ba</text></item>
<item><p>23a2</p><section>'dul ba</section><text>thams cad kyi nang na rang sangs rgyas 'tsho ba dang phral ba gcig pu nyes pa che'o// ma byin par len pa las byung ba'i kha na ma tho ba thams cad kyi nang na gang de bzhin gshegs pa'i nyan thos kyi dge 'dun mnga' ba las brkus pa gang yin pa de gcig pu nyes pa che'o// mi</text></item>
<item><p>23a3</p><section>'dul ba</section><text>tshangs par spyod pa las byung ba'i kha na ma tho ba thams cad kyi nang na dgra bcom pa yin la ma yang yin pa la mi tshangs par spyod pa gcig pu nyes pa che'o// du smra ba las byung ba'i kha na ma tho ba thams cad kyi nang na med pa la med bzhin du mi las bla mar gyur pa'i chos</text></item>
<item><p>23a4</p><section>'dul ba</section><text>smras pa/ gcig pu nyes pa che'o// chos dang ldan pa'i gso sbyin bzhag pa gcig ni 'di lta ste/ rtsa ba med pa'o// chos dang ldan pa'i gso sbyin bzhag pa gcig ni 'di lta ste/ rtsa ba dang bcas pa'o// gcig pa rdzogs // // mdor na/ mi</text></item>
<item><p>23a5</p><section>'dul ba</section><text>mkhas pa la gsum du bya// gzhan yang lhag mar bcas pa gsum// rdzogs pa ma lus kyis bya dang // ngag gis bya dang lung mi ston// nyes pa gnyis te/ mi dge ba dang / lung du mi ston pa'o// mi dge ba la yang gnyis te/ lhag ma dang bcas pa dang / lhag</text></item>
<item><p>23a6</p><section>'dul ba</section><text>ma ma lus pa'o// lung du mi ston pa la gnyis te/ lhag ma dang bcas pa dang / lhag ma ma lus pa'o// nyes pa la yang gnyis te/ lhag ma dang bcas pa dang / lhag ma ma lus pa'o// lhag ma dang bcas pa la gnyis te/ mi dge ba dang lung du mi ston pa'o//</text></item>
<item><p>23a7</p><section>'dul ba</section><text>lhag ma ma lus pa la'ang gnyis te/ mi dge ba dang lung du mi ston pa'o// nyes pa la yang gnyis te/ lus las byung ba dang / ngag las byung ba'o// lus las byung ba la'ang gnyis te/ lhag ma dang bcas pa dang / lhag ma ma lus pa'o// gzhan yang</text></item>
<item><p>23b1</p><section>'dul ba</section><text>lus las byung ba gnyis te mi dge ba dang / lung du mi ston pa'o// gzhan yang lus las byung ba gnyis te/ dmigs pa dang / mi dmigs pa'o// ngag las byung ba'ang gnyis te/ lhag ma dang bcas pa dang / lhag ma ma lus pa'o// gzhan yang ngag las</text></item>
<item><p>23b2</p><section>'dul ba</section><text>byung ba gnyis te/ mi dge ba dang / lung du mi ston pa'o// gzhan yang ngag las byung ba gnyis te/ dmigs pa dang / mi dmigs pa'o// nyes pa ni gnyis te/ lung du ston pa dang / lung du mi ston pa'o// gzhan yang nyes pa gnyis te/ bsgribs pa dang /</text></item>
<item><p>23b3</p><section>'dul ba</section><text>ma bsgribs pa'o// mdor na/ gsol ba gzhag par 'os pa dang // ma gzhag slar bslang de bzhin te// dbye ba rnam pa lngar byas nas// nar ma dag dang smra ba'o// nyes pa gnyis te/ gsol bar bya ba dang / gsol ba med pa'o// gzhan yang nyes pa gnyis</text></item>
<item><p>23b4</p><section>'dul ba</section><text>te/ gzhag par 'os pa dang / mi gzhag par 'os pa'o// gzhan yang nyes pa gnyis te/ gnang ba'i kha na ma tho ba dang / ma gnang ba'i kha na ma tho ba'o// gzhan yang nyes pa gnyis te/ slar bslang du yod pa dang / bslang du med pa'o// gzhan yang nyes pa</text></item>
<item><p>23b5</p><section>'dul ba</section><text>gnyis te/ 'byed par byed pa dang / mi 'byed par byed pa'o// 'byed par byed pa yang gnyis te/ lhag ma dang bcas pa dang / lhag ma ma lus pa'o// mi 'byed par byed pa la yang gnyis te/ mi dge ba dang / lung du mi ston pa'o// gzhan yang 'byed par mi byed</text></item>
<item><p>23b6</p><section>'dul ba</section><text>pa yang gnyis te/ lhag ma dang bcas pa dang / lhag ma ma lus pa'o// gzhan yang nyes pa gnyis te/ nar ma dang / skad cig ma'o// gzhan yang nyes pa gnyis te/ smra ba dang / mi smra ba'o// mdor na/ kun tu dkris dang bsgribs pa med// thun mong ba dang</text></item>
<item><p>23b7</p><section>'dul ba</section><text>bdun po dang // sangs rgyas dus dang yul dag dang // shin tu chags dang phyogs rnams so// nyes pa gnyis te/ kun tu dkris pa dang / ma dkris pa'o// bsgribs par 'gro ba dang / ma bsgribs par 'gro ba'o// thun mong ba dang / thun mong ma yin pa'o//</text></item>
<item><p>24a1</p><section>'dul ba</section><text>dge slong ma'i thun mong ba dang / dge slong gi thun mong ba'o// dge slong gi thun mong ba dang / dge slob ma'i thun mong ba'o// dge slong gi thun mong ba dang / dge tshul ma'i thun mong ba'o// dge slong gi thun mong ba dang / dge tshul pha'i thun mong ba'o//</text></item>
<item><p>24a2</p><section>'dul ba</section><text>dge slong gi thun mong ba dang / dge bsnyen pha'i thun mong ba'o// dge slong gi thun mong ba dang / dge bsnyen ma'i thun mong ba'o// sangs rgyas kyi dus dang / nar ma'o// yul las gnang ba dang / yul las mi gnang ba'o// shin tu chags pa dang / shin tu</text></item>
<item><p>24a3</p><section>'dul ba</section><text>ma chags pa'o// phyogs gcig pa dang / phyogs thams cad pa'o// mdor na/ klog pa sbom por gzhan pa dang // lci ba rnam smin de bzhin te// bslang ba rnam pa bzhi po dang // bshags pa rjes su brten pa'o// rnam par smin pa dang bcas pa dang / rnam</text></item>
<item><p>24a4</p><section>'dul ba</section><text>par smin pa med pa'o// slar bslang du rung ba dang / slar bslang du mi rung ba'o// slar bslang du rung ba la yang gnyis te/ bshags pa dang / dang po nas sdom pa byin pa'o// gzhan yang slar bslang du rung ba gnyis te/ btags pa dang / don dam pa'o// slar</text></item>
<item><p>24a5</p><section>'dul ba</section><text>dbyung du mi rung ba gnyis te/ ma mthong ba dang / mi 'chags pa'o// brten pa la gnyis te/ dge 'dun la brten pa dang / gang zag la brten pa'o// bshags pa la gnyis te/ dge 'dun dang / gang zag la'o// mdor na/ mkhas pa dag ni gsum du bya//</text></item>
<item><p>24a6</p><section>'dul ba</section><text>ngo tsha ba dang rnam gnyis dang // rgol dang zhal nas gsungs pa dang // brtan pa dang ni gsol ba'o// nyes pa ma byung ba la nyes pa ma byung bar mkhas pa dang / nyes pa byung bar mkhas pa'o// gzhan yang mkhas pa la gnyis te/ nyes pa byung ba slar bslang ba la</text></item>
<item><p>24a7</p><section>'dul ba</section><text>mkhas pa dang / nyes pa ma byung ba rnam par dag par bya ba la mkhas pa'o// ngo tsha ba la gnyis te/ bag dang bcas pa dang / bag med pa'o// rgol bar byed pa la nyes par 'gyur ba gnyis te/ dge 'dun dang / gang zag las so// smra ba las byung ba'i nyes</text></item>
<item><p>24b1</p><section>'dul ba</section><text>pa gnyis te/ zhal nas gsungs pa dang / bshad pa'o// gzhan yang smra ba las byung ba gnyis te/ brtan pa dang / mi brtan pa'o// gzhan yang smra ba las byung ba gnyis te/ gsol ba 'debs pa dang / gsol ba mi 'debs pa'o// mdor na/ bskos</text></item>
<item><p>24b2</p><section>'dul ba</section><text>dang sdom dang brtags pa dang // nyan pa shin tu sems pa dang // rab shes thab mo mi mthun dang // rang bzhin nges smra shes rab bo// dge 'dun gyi zhal ta ba gnyis te/ bskos pa dang / ma bskos pa dang / sdom pa dang / mi sdom pa dang / brtags par smra ba</text></item>
<item><p>24b3</p><section>'dul ba</section><text>dang / ma brtags par smra ba dang / nyan pa dang / sgrogs pa dang / sems pa dang / mi sems pa dang / rab tu shes pa dang / rab tu shes par mi byed pa dang / thab mo byed pa dang / thab mo mi byed pa dang / mi mthun pa dang / mthun pa dang / rang bzhin du gnas</text></item>
<item><p>24b4</p><section>'dul ba</section><text>pa dang / rang bzhin du gnas pa ma yin pa dang / de bzhin du nges par smra ba dang / nges pa ma yin par smra ba dang / shes rab can dang / 'chal pa'i shes rab can no// mdor na/ mang du thos pa kha ton lobs// rdzogs dang nges par gyur pa dang // bsnyen bkur byed ngan</text></item>
<item><p>24b5</p><section>'dul ba</section><text>byas pa dang // chos shes pa dang bdun pa'o// dge 'dun gyi zhal ta ba gnyis te/ mang du thos pa dang / nyung ngu thos pa dang / lung kha ton lobs pa dang / lung kha ton ma lobs pa dang / lung rdzogs pa dang / lung ma rdzogs pa dang / nges pa dang / nges pa ma yin</text></item>
<item><p>24b6</p><section>'dul ba</section><text>pa dang / bsnyen bkur byed pa dang / bsnyen bkur mi byed pa dang / chos shes pa dang / chos mi shes pa dang / don shes pa dang / don mi shes pa dang / dus shes pa dang / dus mi shes pa dang / tshod shes pa dang / tshod mi shes pa dang / bdag nyid shes pa dang /</text></item>
<item><p>24b7</p><section>'dul ba</section><text>bdag nyid mi shes pa dang / 'khor shes pa dang / 'khor mi shes pa dang / gang zag dam pa dang / gang zag dam pa ma yin pa shes pa dang / gang zag dam pa dang / gang zag dam pa ma yin pa mi shes pa'o// mdor na/ chos dang 'dul ba nyes pa dang // lhag mar</text></item>
<item><p>25a1</p><section>'dul ba</section><text>bcas dang lci ba dang // spyad par smras pa sma bab dang // bcas pa ma yengs log par ltung // dge 'dun gyi zhal ta ba gnyis te/ de bzhin gshegs pa la skur pa 'debs shing shin tu 'da' bar byed pa gsungs pa bzhin mi smra ba/ chos bzhin mi smra ba/</text></item>
<item><p>25a2</p><section>'dul ba</section><text>chos dang gnyer ba'i chos kyi rjes bzhin mi byed pa ste/ chos ma yin pa la chos su brjod chos la chos ma yin par brjod cing / de dag la smras pa'i lan slar glon pa ni chos mthun pa dag gis smad pa'i gnas su 'gyur ro// dge 'dun gyi zhal ta ba gnyis te/ de bzhin</text></item>
<item><p>25a3</p><section>'dul ba</section><text>gshegs pa la skur ba mi 'debs shing / shin tu 'da' bar mi byed pa gsungs pa bzhin smra ba/ chos kyi rjes su chos bzhin du byed de/ chos la chos bzhin du brjod/ chos ma yin pa la ni chos ma yin par brjod pa/ de dag la smras pa'i lan slar mi glon pa ni chos</text></item>
<item><p>25a4</p><section>'dul ba</section><text>mthun pa dag gis smad pa'i gnas su mi 'gyur ro// mdo bar ma ste/ skur pa 'debs par byed pa dang // bsdigs pa nyes par bcas pa dang // kha na ma tho byis pa dang // bar ma'i mdor ni yang dag bsdus// dge 'dun gyi zhal ta ba gang chos ma yin pa la</text></item>
<item><p>25a5</p><section>'dul ba</section><text>chos su brjod/ chos la chos ma yin par brjod pa'i chos de gnyis dang ldan pa ni bsdigs par bya'o// smad par bya'o// bskrad par bya'o// spang bar bya'o// phyogs med par bya'o// zhum par bya'o// spa gong bar bya'o// dogs pa dang / the tshom dang /</text></item>
<item><p>25a6</p><section>'dul ba</section><text>'gyod pa rnams bskyed par bya'o// nar bar bya/ gnad du phebs par bya/ skyon can du bya'o// dge 'dun gyi zhal ta ba gang chos la chos su brjod/ chos ma yin pa la chos ma yin par brjod pa'i chos de gnyis dang ldan pa ni bsdigs par mi bya'o// smad par mi</text></item>
<item><p>25a7</p><section>'dul ba</section><text>bya'o// bskrad par mi bya'o// spang bar mi bya'o// phyogs med par mi bya'o// zhum par mi bya'o// spa gong bar mi bya'o// dogs pa dang / the tshom dang / 'gyod pa rnams bskyed par mi bya'o// nar bar mi bya'o// gnad du phebs par mi bya'o// skyon</text></item>
<item><p>25b1</p><section>'dul ba</section><text>can du mi bya'o// dge 'dun gyi zhal ta ba gang gis chos ma yin pa la ni chos su brjod/ chos la ni chos ma yin par brjod pa'i chos de gnyis dang ldan pa ni nyes pa dang bcas par 'gyur te/ dogs pa dang bcas/ the tshom dang bcas/ 'gyod pa dang bcas/ bya</text></item>
<item><p>25b2</p><section>'dul ba</section><text>ba dang bcas pa dang / mi gtsang ba dang / bslang du med pa'o// dge 'dun gyi zhal ta ba gang chos la chos su brjod/ chos ma yin pa la chos ma yin par brjod pa'i chos de gnyis dang ldan pa ni nyes pa dang bcas par mi 'gyur te/ dogs pa dang bcas pa ma yin/ the</text></item>
<item><p>25b3</p><section>'dul ba</section><text>tshom dang bcas pa ma yin/ 'gyod pa dang bcas pa ma yin/ bya ba dang bcas pa ma yin/ gtsang ba dang / bslang du rung ba'o// dge 'dun gyi zhal ta ba gang gis chos ma yin pa la ni chos su brjod/ chos la ni chos ma yin par brjod pa'i chos de gnyis dang ldan</text></item>
<item><p>25b4</p><section>'dul ba</section><text>pa ni kha na ma tho ba dang bcas par 'gyur te/ nye ba'i kha na ma tho ba dang bcas pa dang / gnod pa dang bcas pa dang / rjes su gdung ba dang bcas pa dang / gdung bar bya ba dang bcas pa'o// dge 'dun gyi zhal ta ba gang gis chos la chos su brjod/ chos ma yin pa la</text></item>
<item><p>25b5</p><section>'dul ba</section><text>ni chos ma yin par brjod pa'i chos de gnyis dang ldan pa ni kha na ma tho ba dang bcas par mi 'gyur te/ nye ba'i kha na ma tho ba dang bcas pa ma yin/ gnod pa dang bcas pa ma yin/ rjes su gdung ba dang bcas pa ma yin/ gdung bar bya ba dang bcas pa ma yin no// dge</text></item>
<item><p>25b6</p><section>'dul ba</section><text>'dun gyi zhal ta ba gang gis chos ma yin pa la ni chos su brjod/ chos la ni chos ma yin par brjod pa'i chos de gnyis dang ldan pa ni byis pa glen pa mi gsal ba mi mkhas pa skyes bu dam pa ma yin par rig par bya ste/ bdag nyid dregs pa ma spangs pas kha na ma tho ba dang</text></item>
<item><p>25b7</p><section>'dul ba</section><text>bcas par 'gyur ro// nye ba'i kha na ma tho ba dang bcas pa cung zad tsam la yang mkhas pa rnams kyis smad par 'gyur te/ bsod nams ma yin pa mang po bgrang du med cing grangs med tshad med par 'phel nas ji ltar mda' 'phangs pa bzhin lus 'gyel nas shi ba'i</text></item>
<item><p>26a1</p><section>'dul ba</section><text>'og tu ngan song ngan 'gro log par ltung ba sems can dmyal bar skye ste/ ngan song du skye/ ngan 'gror skye/ log par ltung bar skye/ ngan song du 'gro/ ngan 'gror 'gro/ log par ltung bar 'gro/ ngan song du skye/ ngan 'gror skye/ log par ltung bar</text></item>
<item><p>26a2</p><section>'dul ba</section><text>skye bar 'gyur te/ yun ring por 'phyan cing 'khor bar 'phyan pas na 'khor ba las slar mi ldog go// dge 'dun gyi zhal ta ba gang gis chos la chos su brjod cing / chos ma yin pa la ni chos ma yin par brjod pa'i chos de gnyis dang ldan pa ni mkhas pa gsal ba yid</text></item>
<item><p>26a3</p><section>'dul ba</section><text>rno ba shes pa skyes bu dam pa yin par rig par bya ste/ bdag nyid dregs pa spangs pas kha na ma tho ba dang bcas pa ma yin par 'gyur/ nye ba'i kha na ma tho ba dang bcas pa ma yin pa cung zad tsam yang mkhas pa rnams kyis bsngags par 'gyur te/ bsod nams mang</text></item>
<item><p>26a4</p><section>'dul ba</section><text>po bgrang du med cing grangs med tshad med par 'phel nas ji ltar mda' 'phangs pa bzhin 'di nas lus 'gyel na yang bde bar 'gro ba mtho ris kyi lha'i 'jig rten du skye bar 'gyur te/ ngan song du mi skye/ ngan 'gror mi skye/ log par ltung bar mi skye/ ngan song du mi 'gro/</text></item>
<item><p>26a5</p><section>'dul ba</section><text>ngan 'gror mi 'gro/ log par ltung bar mi 'gro/ ngan song du skye bar mi 'gyur/ ngan 'gror skye bar mi 'gyur/ log par ltung bar mi 'gyur/ yun ring por 'khor ba na mi 'khyam ste 'khor ba las ldog go// ji ltar chos dang chos ma yin pa la nag po dang dkar</text></item>
<item><p>26a6</p><section>'dul ba</section><text>po'i phyogs su rnam grangs lngar smras pa de bzhin du 'dul ba dang 'dul ba ma yin pa la yang nag po dang dkar po'i phyogs su rnam grangs lngar brjod par bya'o// de bzhin du lhag ma dang bcas pa'i nyes pa dang / lhag ma ma lus pa'i nyes pa yang nag po dang dkar po'i</text></item>
<item><p>26a7</p><section>'dul ba</section><text>phyogs su rnam grangs lngar brjod par bya'o// de bzhin du nyes pa lci ba dang nyes pa yang ba yang nag po dang dkar po'i phyogs su rnam grangs lngar brjod par bya'o// de bzhin du smras pa dang ma smras par brjod par yang nag po dang dkar po'i phyogs su rnam grangs lngar brjod</text></item>
<item><p>26b1</p><section>'dul ba</section><text>par bya'o// de bzhin du sma phab pa dang sma ma phab par brjod pa yang nag po dang dkar po'i phyogs su rnam grangs lngar brjod par bya'o// de bzhin du bcas pa dang ma bcas par brjod pa yang nag po dang dkar po'i phyogs su rnam grangs lngar brjod par bya'o// de bzhin</text></item>
<item><p>26b2</p><section>'dul ba</section><text>du phyung ba dang ma phyung bar brjod pa yang nag po dang dkar po'i phyogs su rnam grangs lngar brjod par bya'o// tshul khrims nyams pa dang / lta ba nyams pa rnams kyang rgyas par nag po dang dkar po'i phyogs su 'di yang de bzhin du rnam grangs lngar brjod par bya'o//</text></item>
<item><p>26b3</p><section>'dul ba</section><text>mdor na/ bsdigs spang nan tur byas pa dang // dbyung bar bya ba'i bar du ste// bya ba dag la gnyis su bya// nyes dmigs rtsod pa de bzhin no// bsdigs par bya ba la gnyis te/ chad pa'i las dang / dge 'dun gyis bsgo ba'o// spang bar bya ba</text></item>
<item><p>26b4</p><section>'dul ba</section><text>la yang gnyis te/ chad pa'i las dang / dge 'dun gyis bsgo ba'o// gzhan yang spang bar bya ba la gnyis te/ chad pa'i las dang / dge 'dun gyis spang ba'o// bsnyen bkur byed pa la rnam pa gnyis te/ chad pa'i las dang / mu stegs can gyis</text></item>
<item><p>26b5</p><section>'dul ba</section><text>bsnyen bkur byed pa'o// gzhan yang bsnyen bkur byed pa la rnam pa gnyis te/ chad pa'i las dang / dngos po spyad pa'o// yid mgu bar bya ba la rnam pa gnyis te/ chad pa'i las dang / nga rgyal spang ba'o// gzhan yang yid mgu bar bya ba la</text></item>
<item><p>26b6</p><section>'dul ba</section><text>rnam pa gnyis te/ chad pa'i las dang / dngos po spyod pa'o// gzhi nas bslang ste yid mgu bar bya ba la rnam pa gnyis te/ chad pa'i las dang / smad pa'o// smad pa la yang rnam pa gnyis te/ chad pa'i las dang / so sor thar pa la smad pa'o// bskrad pa la rnam</text></item>
<item><p>26b7</p><section>'dul ba</section><text>pa gnyis te/ chad pa'i las dang / dge 'dun gyi 'og khrims su bcas pa'o// slar bsdum par bya ba la rnam pa gnyis te/ chad pa'i las dang / dge 'dun gyi 'og khrims bcas pa'o// bskar ba la rnam pa gnyis te/ chad pa'i las dang / dge 'dun gyis</text></item>
<item><p>27a1</p><section>'dul ba</section><text>mkhyen pa'o// tshangs pa la rnam pa gnyis te/ chad pa'i las dang / dge ba'i sems bskyed pa'o// gzhan yang tshangs pa la rnam pa gnyis te/ chad pa'i las dang / bslab pa yongs su rdzogs pa'o// gang zag gnyis la bsdigs pa'i las bya</text></item>
<item><p>27a2</p><section>'dul ba</section><text>ste smad pa dang / bskrad pa dang / bsdum pa dang / ma mthong ba'i phyir spang ba dang / slar las mi byed pa'i phyir spang ba dang / sdig pa la lta ba ma btang ba'i phyir spang ba'i las dang chad pa dang gzhi nas bslang ba'i chad pa dang / yid mgu bar bya ba dang / gzhi nas bslang</text></item>
<item><p>27a3</p><section>'dul ba</section><text>ba'i yid mgu bar bya ba dang / gzhi nas bslang ba dang / tshangs par spyod pa'i las rnams bya'o// dge slong dang dge slong ma gnyis la bsdigs pa'i las rnams bya ste/ smad pa dang / bskrad pa dang / slar bsdum pa dang / ma mthong ba'i phyir spang ba dang / slar las ma</text></item>
<item><p>27a4</p><section>'dul ba</section><text>byas pa dang / lta ba ma btang bas spang ba rnams kyi las bya'o// bsnyen par rdzogs pa dang / bsnyen par ma rdzogs pa gnyis la chad pa dang / gzhi nas bslang ba'i chad pa dang / yid mgu ba dang / gzhi nas bslang ba'i mgu ba dang / gzhi nas bslang ba dang / dbyung ba'i</text></item>
<item><p>27a5</p><section>'dul ba</section><text>las rnams bya'o// dge slob ma dang / dge tshul pha yang de bzhin no// nyes pa las byung ba la rnam pa gnyis te/ dmigs pa dang mi dmigs pa'o// nyes pa dbyung ba la rnam pa gnyis te/ dmigs pa dang / mi dmigs pa'o// rtsod pa la rnam pa gnyis te/ dge</text></item>
<item><p>27a6</p><section>'dul ba</section><text>slong pha dang / dge slong ma'o// gzhan yang rtsod pa la rnam pa gnyis te/ dge slong dang / dge slob ma'o// gzhan yang rtsod pa la rnam pa gnyis te/ dge slong dang / dge tshul ma'o// gzhan yang rtsod pa la rnam pa gnyis te/ dge slong dang / dge tshul pha'o//</text></item>
<item><p>27a7</p><section>'dul ba</section><text>'dul ba gcig po yan chad pa'i sgo dang po rdzogs // // 'dul ba gzhung dam pa/ bam po nyi shu drug pa/ de la sgo gnyis pa'i mdor bsdus pa ste/ nyes pa gsum dang mi rigs par// bcas pa 'das par bcas pa dang // chad pa de bzhin</text></item>
<item><p>27b1</p><section>'dul ba</section><text>las gnyis te// rjes su bstan dang dbyung de bzhin// mdor na/ rdul gyi nyes pa gsum po dang // 'dul ba dag dang sgo gsum dang // sdud pa gnyis dang las gnyis dang // bslab par bya ba rnam pa gnyis// rdul gsum la 'dod chags kyi rdul dang / zhe sdang</text></item>
<item><p>27b2</p><section>'dul ba</section><text>gi rdul dang / gti mug gi rdul to// lus las byung ba'i nyes pa gsum ste/ 'dod chags las byung ba dang / zhe sdang las byung ba dang / gti mug las byung ba'o// ngag las byung ba'i nyes pa gsum ste/ 'dod chags las byung ba dang / zhe sdang las byung ba dang /</text></item>
<item><p>27b3</p><section>'dul ba</section><text>gti mug las byung ba'o// 'dul ba ma yin pa las byung ba rnam pa gsum ste/ 'dod chags las byung ba dang / zhe sdang las byung ba dang / gti mug las byung ba'o// 'dul ba la rnam pa gsum ste/ 'dod chags 'dul ba dang / zhe sdang 'dul ba dang / gti mug</text></item>
<item><p>27b4</p><section>'dul ba</section><text>'dul ba'o// gnas gsum du nyes pa thams cad 'dus par 'gyur te byung ba dang / bcas pa dang / rnam par phye ba'o// las rnam pa gsum gyi nyes pa thams cad mnyam par 'jug par 'gyur te/ gsol ba dang / gsol ba dang gnyis dang / gsol ba dang</text></item>
<item><p>27b5</p><section>'dul ba</section><text>bzhi'i las rnams so// las rnam pa gsum gyis na gzu bor byed de/ las dang so sor thar pa'i las dang / chad pa'i las so// bslab pa la rnam pa gsum ste/ lhag pa'i tshul khrims la bslab pa dang / lhag pa'i sems la bslab pa dang / lhag pa'i shes</text></item>
<item><p>27b6</p><section>'dul ba</section><text>rab la bslab pa'o// gzhan yang bslab pa gsum ste/ kun tu spyod pa la slob pa dang / lhag pa'i 'dul ba dang / lhag pa'i so sor thar pa la slob pa'o// mdor na/ nyes par 'gyur ba gsum po dang // rtsod pa la yang rnam pa gsum// las dang dge 'dun 'byed</text></item>
<item><p>27b7</p><section>'dul ba</section><text>pa dang // shin tu bcas pa'ang de bzhin no// nyes par 'gyur ba'i las gsum gyis nyes par 'gyur te/ lus kyi las dang / ngag gi las dang / yid kyi las so// rtsod pa rnam pa gsum ste/ dge ba dang / mi dge ba dang / lung du mi ston pa'o// las gsum</text></item>
<item><p>28a1</p><section>'dul ba</section><text>ste/ chos kyi las dang / chos ma yin pa'i las dang / mthun pa'i las so// dge 'dun 'byed pa la rnam pa gsum ste/ dge ba dang / mi dge ba dang / lung du mi ston pa'o// gnas gsum gyis na bcas pas mi chags te/ byung ba dang /</text></item>
<item><p>28a2</p><section>'dul ba</section><text>bcas pa dang / rjes su bcas pa'o// mdor na/ gnas par mi rigs mi gnas dang // so sor gnas pa'ang de bzhin te// mchod pa bsnyen bkur phyag bya dang // ldang bar bya dang thal mo sbyar// gnas gsum gyis gnas pa'i 'os ma yin par</text></item>
<item><p>28a3</p><section>'dul ba</section><text>'gyur te/ nyes pa dang / nyes pa med pa dang bcas pa'o// rnam pa gsum gyis na mi gnas par 'gyur te/ nyes pa dang / nyes pa med pa dang bcas pa'o// rnam pa gsum gyis na so sor gnas par 'gyur te/ nyes pa dang / nyes pa med pa dang bcas</text></item>
<item><p>28a4</p><section>'dul ba</section><text>pa'o// mchod par 'os pa gsum ste/ de bzhin gshegs pa dgra bcom pa yang dag par rdzogs pa'i sangs rgyas dang / slob pa dang / mi slob pa rnams so// gzhan yang mchod par 'os pa rnam pa gsum ste/ slob dpon dang / mkhan po dang / tshangs pa</text></item>
<item><p>28a5</p><section>'dul ba</section><text>mtshungs par spyod pa shin tu rgan pa rnams so// ji ltar mchod par 'os pa de bzhin du bsnyen bkur bya ba dang / phyag bya ba dang / ldang ba dang / thal mo sbyar ba'i 'os rnams kyang rigs par shes par bya'o// mdor na/ bcas pa gnyis su bya ba dang // skabs</text></item>
<item><p>28a6</p><section>'dul ba</section><text>dbye rnam pa bzhi po dang // sdom pa dang ni grogs po dang // bzhag pa de ni tha ma'o// bcas pa rnam pa gsum ste/ byung ba las bcas pa dang / nyes pa las bcas pa dang / rnam par dbye bar bcas pa'o// gzhan yang bcas pa rnam pa gsum ste/ rjes su bsrung</text></item>
<item><p>28a7</p><section>'dul ba</section><text>bar bcas pa dang / rjes su bstan par bcas pa dang / rjes su phan par bcas pa'o// skabs dbye ba rnam pa gsum ste/ skabs dbye ba dang / so sor skabs dbye ba'o// gzhan yang skabs dbye ba rnam pa gsum ste/ dad pas skabs dbye ba dang / yongs su dag</text></item>
<item><p>28b1</p><section>'dul ba</section><text>pas skabs dbye ba dang / nor gyis skabs dbye ba'o// gzhan yang skabs dbye ba rnam pa gsum ste/ lhung bzed kyi skabs dbye ba dang / chos gos kyi skabs dbye ba dang / zang zing gi skabs dbye ba'o// gzhan yang skabs dbye ba rnam pa gsum ste/ sman gyi skabs</text></item>
<item><p>28b2</p><section>'dul ba</section><text>dbye ba dang / dus su skabs dbye ba dang / ma nges par skabs dbye ba'o// sdom pa rnam pa gsum ste/ dge 'dun gyi sdom pa dang / sbyin bdag gi sdom pa dang / sman pa'i sdom pa'o// grogs po rnam pa gsum ste/ tha ma dang / 'bring dang / dam pa'o// gzhag pa</text></item>
<item><p>28b3</p><section>'dul ba</section><text>rnam pa gsum ste/ rnyed pa gzhag pa dang / mtshams gzhag pa dang / gang zag gzhag pa'o// mdor na/ 'das dang bcas pa rnam bzhi dang // nyes pa rnam pa gnyis po dang // bsgo ba la yang rnam bzhi dang // zhal ta ba la rnam gnyis so// phyag byas na 'das</text></item>
<item><p>28b4</p><section>'dul ba</section><text>pa dang bcas par 'gyur ba rnam pa gsum ste/ sngon nyes pa byung ba dang / rkun gnas pa dang / so sor gnas pa la'o// gzhan yang phyag byas na 'das pa dang bcas par 'gyur ba rnam pa gsum ste/ ngo tsha ba med pa dang / 'khon pa dang / rjes su phyogs pa'o//</text></item>
<item><p>28b5</p><section>'dul ba</section><text>phyag ma byas na 'das pa dang bcas par 'gyur ba rnam pa gsum ste/ de bzhin gshegs pa dgra bcom pa yang dag par rdzogs pa'i sangs rgyas dang / btsun pa rnams dang / tshangs pa mtshungs par spyod pa shin tu rgan pa la'o// gzhan yang phyag ma byas na 'das pa</text></item>
<item><p>28b6</p><section>'dul ba</section><text>dang bcas par 'gyur ba rnam pa gsum ste/ de bzhin gshegs pa dgra bcom pa yang dag par rdzogs pa'i sangs rgyas dang / mkhan po dang / tshangs pa mtshungs par spyod pa shin tu rgan pa rnams so// phyag ma byas kyang nyes pa med pa rnam pa gsum ste/ sngar nyes</text></item>
<item><p>28b7</p><section>'dul ba</section><text>pa byung ba dang / rkun gnas dang / so sor gnas pa'o// gzhan yang phyag ma byas kyang nyes pa med pa rnam pa gsum ste/ ngo tsha ba med pa dang / 'khon pa dang / rjes su phyogs pa'o// bsgo ba rnam pa gsum ste/ dge 'dun gyis bsgo ba dang / gang zag gis</text></item>
<item><p>29a1</p><section>'dul ba</section><text>bsgo ba dang / so sor thar pas bsgo ba'o// gzhan yang bsgo ba rnam pa gsum ste/ dge 'dun gyis bsgo ba dang / sdes bsgo ba dang / dge 'dun gyi gnas brtan gyis bsgo ba'o// gzhan yang bsgo ba rnam pa gsum ste/ slob dpon gyis bsgo ba dang /</text></item>
<item><p>29a2</p><section>'dul ba</section><text>mkhan pos bsgo ba dang / dge 'dun gyis bsgo ba'o// gzhan yang bsgo ba la rnam pa gsum ste/ rgyal pos bsgo ba dang / rkun pos bsgo ba dang / rigs par byed pa'i rigs kyis bsgo ba'o// dge 'dun gyi zhal ta ba rnam pa gsum ste/ mkhas pa dang mkhas pa bas kyang mkhas</text></item>
<item><p>29a3</p><section>'dul ba</section><text>pa dang mkhas pa bas mkhas pa'i yang mkhas pa rnams so// gzhan yang dge 'dun gyi zhal ta ba rnam pa gsum ste/ bskos pa dang / ma bskos pa dang / gnang ba'o// mdor na/ chad pa shes pa dbyung ba dang // rten pa mkhan po sdud pa dang // sman gnyis spang bar bya</text></item>
<item><p>29a4</p><section>'dul ba</section><text>ba dang // rjes su gnang ba yul dang las// rgyu rnam pa bzhis na chad pa'i las dang yid mgu bar spyod pa'i dge slong gis zhag tu chad pa bgrang bar bya ste/ drang por gnas pa'i dge slong dang lhan cig skya rengs byung ba dang / dge slong med pa'i gnas su song ste skya</text></item>
<item><p>29a5</p><section>'dul ba</section><text>rengs byung ba dang / ma tshang ba la chad pa med pa dang / chad pa yid mgu ba dge slong rnams la brjod par mi 'dod pa rnams so// shes pa la rnam pa bzhi ste/ byung ba shes pa dang / nyes pa shes pa dang / nyes pa med pa shes pa dang / langs pa shes pa'o//</text></item>
<item><p>29a6</p><section>'dul ba</section><text>bslang ba la rnam pa bzhi ste/ mthong bas bslang ba dang / bshags pas bslang ba dang / snga nas ma byas pas bslang ba dang / mthol bas bslang ba'o// rton pa la rnam pa bzhi ste/ don la rton gyi yi ge la ma yin pa dang / chos la rton gyi gang zag la ma yin pa</text></item>
<item><p>29a7</p><section>'dul ba</section><text>dang / nges pa'i don gyi mdo sde la rton gyi bkri ba'i don la ma yin pa dang / ye shes la rton gyi rnam par shes pa la ma yin pa'o// mkhan po la rnam pa bzhi ste/ mkhan po chos kyis sdud la zang zing gis ma yin pa yang yod/ mkhan po zang zing gis sdud la chos</text></item>
<item><p>29b1</p><section>'dul ba</section><text>kyis ma yin pa yang yod/ mkhan po chos kyis kyang sdud cing zang zing gis kyang sdud pa yang yod/ mkhan po chos kyis kyang mi sdud cing zang zing gis ma yin pa yang yod do// de la mkhan po gang gis chos kyis sdud la zang zing gis ma yin pa de lta bu'i mkhan po la</text></item>
<item><p>29b2</p><section>'dul ba</section><text>ni shes par bya ste gnas par bya'o// de la mkhan po gang zang zing gis sdud la chos kyis ma yin pa de lta bu'i mkhan po la ni bltas te 'gro bar bya'o// de la mkhan po gang chos kyis kyang sdud la zang zing gis kyang sdud pa de lta bu'i mkhan po ni gsher zin</text></item>
<item><p>29b3</p><section>'dul ba</section><text>kyang nam 'tsho'i bar du gnas par gyis shig/ de la mkhan po gang chos kyis kyang mi sdud zang zing gis ma yin pa de lta bu'i mkhan po la ni ma 'gro zhes bsgo yang mi blta bar 'gro bar bya'o// bsdu ba'i dngos po bzhi ste/ sbyin pa dang / tshig snyan pa dang /</text></item>
<item><p>29b4</p><section>'dul ba</section><text>don spyad pa dang / don mthun pa rnams so// sman rnam pa bzhi ste/ sman nyid mi rung la nyen kor mi rung ba yang yod/ sman nyid mi rung la nyen kor rung ba yang yod/ sman nyid rung la nyen kor mi rung ba yang yod/ sman nyid rung la nyen kor rung ba yang yod do// don gyi mthu bzhi</text></item>
<item><p>29b5</p><section>'dul ba</section><text>la brten nas bcom ldan 'das kyis dge slong rnams kyi sman gnang ste/ dus kyi mthu dang / yul gyi mthu dang / gang zag gi mthu dang / byung ba'i mthu'o// spang ba la rnam pa bzhi ste/ kha na ma tho ba dang / chad pas gcad pa dang / phan gdags pa dang / dam</text></item>
<item><p>29b6</p><section>'dul ba</section><text>pa'i chos la gnas pa'o// rjes su gnang ba rnam pa bzhi ste/ kha na ma tho ba med pa dang / chad pas ma bcad pa dang / phan gdags pa dang / bde bar spyod pa'o// yul rnam pa bzhir de bzhin gshegs pa'i nyan thos kyi bslab pa bca' ste/ ye shes kyi yul dang /</text></item>
<item><p>29b7</p><section>'dul ba</section><text>chos kyi yul dang / gang zag gi yul dang / cho 'phrul gyi yul lo// las rnam pa bzhi ste/ phan gdags pa'i las dang / nan tur gyi las dang / chad pa'i las dang / spyod pa la gnas pa'i las rnams so// mdor na/ las la khas len dad pa dang // 'jebs</text></item>
<item><p>30a1</p><section>'dul ba</section><text>par bcas pa'i las lnga dang // rnam dag las dang 'dul ba dang // nan tur chad pa de bzhin no// las khas blang ba rnam pa lnga ste/ bdag nyid kyi las byed pa dang / mngon sum du gyur nas khas len pa dang / dad pa 'bul ba dang / rang gi lta ba khas brjod</text></item>
<item><p>30a2</p><section>'dul ba</section><text>pa dang / cang mi smra bar khas len pa rnams so// mtshams kyi nang du mngon sum du mi gnas pa lngas dad pa phyin pa'i las bya'i/ mang po mngon sum du 'dus pa'i nang du ni ma yin te/ rkun gnas dang / so sor gnas pa dang / mi gnas pa dang / rjes su phyogs pa dang /</text></item>
<item><p>30a3</p><section>'dul ba</section><text>dge slong ma sun phyung ba'o// ma byas par mi gnang ba'i las bya ba lnga ni gnas 'di zhes bya bar khyod la bya'o// 'dir dge 'dun gyi nang du khyod la bya'o// gnas gzhan gyi dge 'dun dag gi nang du khyod la bya'o// nyes pa de lta bu khyod la bya'o// zhes des de la nyes pas</text></item>
<item><p>30a4</p><section>'dul ba</section><text>bsdigs nas nyes pa rab tu bzhag ste/ dam dem dang bcas/ 'jebs pa dang bcas/ gsob tu dbyung ba dang / bcas par byas nas gtong ba'o// bshags pa'i las dang / byin gyis brlabs pa'i las dang / bsgo ba'i las dang / rjes su gnang ba'i las dang /</text></item>
<item><p>30a5</p><section>'dul ba</section><text>spyod pa la gnas pa'i las so// rnam par dag pa'i las lnga ste/ chad pa dang / gzhi nas bslang ba'i chad pa dang / yid mgu ba dang / gzhi nas bslang ba'i yid mgu ba dang / dbyung ba rnams so// gdul ba'i dngos po lnga ste/ bsdigs pa dang / smad pa dang / bskrad</text></item>
<item><p>30a6</p><section>'dul ba</section><text>pa dang / slar bsdum pa dang / spang ba rnams so// smad pa'i dngos po rnam pa lnga ste/ bsdigs pa dang / smad pa dang / bskrad pa dang / bsdum pa dang / spang ba rnams so// chad pa'i las rnam pa lnga ste/ de dag nas spang ba'i bar du brjod par bya'o// mdor na/ dge</text></item>
<item><p>30a7</p><section>'dul ba</section><text>'dun nang na spyod pa gnyis// gnas brtan bag med sgo gnyis dang // shen dman gyur dang rtsod pa dang // bdag dang bdag shes de bzhin no// dge 'dun gyi nang na spyod pa'i dge slong gis dge 'dun gyi drung du 'gro ba na chos rnam pa lngas dran pa nang du nye bar gzhag</text></item>
<item><p>30b1</p><section>'dul ba</section><text>ste/ dge 'dun gyi nang du 'gro bar bya'o// lnga gang zhe na/ rim gror bcas pa dang / bsti stang du bcas pa dang / 'jigs pa'i dbang du 'gyur bar bcas pa dang / dman pa'i yid du bcas pa dang / phyag dar ba dang mnyam pa'i sems dang stan la 'dug par mkhas</text></item>
<item><p>30b2</p><section>'dul ba</section><text>pa'o// dge 'dun gyi nang na spyod pa'i dge slong gis gzhan yang chos rnam pa lngas nang du dran pa nye bar gzhag ste/ dge 'dun gyi nang du 'gro bar bya'o// lnga gang zhe na/ byams pa'i sems dang / phan pa'i sems dang / snying brtse ba'i sems dang / snyan</text></item>
<item><p>30b3</p><section>'dul ba</section><text>par smra ba dang / tshig rtsub po mi smra ba rnams so// dge 'dun gyi nang na chos ma yin par rtsod pa'ang yod de/ de la dge 'dun gyi nang na spyod pa'i dge slong gis chos dang mthun pa'i phyogs la brten par bya'o// yang na rang gi lta ba brjod nas stan las langs te</text></item>
<item><p>30b4</p><section>'dul ba</section><text>'gro bar bya ste/ de'i gleng gzhi mi dkrug par rnal 'byor du brtson par gnas par bya'o// chos rnam pa lnga dang ldan pa'i gnas brtan gyi dge slong ni bsdigs par bya'o// tshar gcad par bya'o// spang bar bya'o// phyogs med par bya'o// sma dbab par bya'o//</text></item>
<item><p>30b5</p><section>'dul ba</section><text>spa gong bar bya'o// dogs pa dang / the tshom dang / 'gyod pa rnams skye bar bya'o// dam dem du bcas/ 'jebs par bcas/ gsog tu dbyung bar bcas par bya ste/ lnga gang zhe na/ tshul khrims ngan pa yin/ tshul khrims la nyes pa byung zhing log par lta ba yin/</text></item>
<item><p>30b6</p><section>'dul ba</section><text>phyin ci log tu lta zhing ngo tsha med pa yin/ 'khor ngo tsha med cing rgol ba dang / slar rgol ba'i dge slong rnams 'thab pa dang / mtshang 'dru ba dang / 'khon pa dang / 'khrugs pa rnams su bskul ba yin/ rgol ba dang / slar rgol ba'i dge slong rnams chos ma yin pa</text></item>
<item><p>30b7</p><section>'dul ba</section><text>la sten du 'jug pa'o// chos rnam pa lnga dang ldan pa'i dge slong ni dge bsnyen ma rnams kyis ma dad pa tshor bar bya bar rigs te/ lnga gang zhe na/ khyim pa rnams la kha zer ba dang / khyim pa rnams la mi snyan par smra ba dang / khyim pa rnams kyi skyon nas brjod pa dang / khyim</text></item>
<item><p>31a1</p><section>'dul ba</section><text>pa rnams la don ma yin pa dang / mi phan pa'i rnyed pa la zhugs pa yin no// gzhan yang chos rnam pa lnga dang ldan pa'i dge slong ni dge bsnyen phas ma dad pa tshor bar bya bar rigs te/ lnga gang zhe na/ sangs rgyas la ngan du brjod pa dang / chos la ngan du</text></item>
<item><p>31a2</p><section>'dul ba</section><text>brjod pa dang / dge 'dun la ngan du brjod pa dang / mi spyad pa spyod pa dang / dge slong gi bslab pa la ma mos pa'o// chos rnam pa lnga dang ldan pa'i dge bsnyen ni dge 'dun gyi lhung bzed khas phub par 'os te/ lnga gang zhe na/ dge slong dag la kha zer ba dang /</text></item>
<item><p>31a3</p><section>'dul ba</section><text>dge slong dag la mi snyan par smra ba dang / dge slong dag la ngan du brjod pa dang / dge slong rnams la mi phan pa dang / don ma yin par byed pa dang / rnyed par 'dod pa dang / zhugs pa rnams yin no// gzhan yang chos rnam pa lnga dang ldan pa'i dge bsnyen ni dge 'dun</text></item>
<item><p>31a4</p><section>'dul ba</section><text>gyi lhung bzed khas dbub par 'os te/ lnga gang zhe na/ sangs rgyas la ngan du brjod pa dang / chos la ngan du brjod pa dang / dge 'dun la ngan du brjod pa dang / mi spyad pa spyod pa dang / dge bsnyen gyi bslab pa la mi slob pa'o// chos rnam pa lnga dang ldan pa'i 'dul</text></item>
<item><p>31a5</p><section>'dul ba</section><text>ba 'dzin pa ni rtsod pa zhi bar byed mi nus pa ste/ lnga gang zhe na/ shen dman par gyur pa dang / log shig tu 'gro ba dang / mang du smra bar gyur pa dang / tshig kyal par smra ba dang / mi phan pa sdud par gyur pa yin te/ de rnam pa lnga las dkar po'i phyogs su bzlog pa</text></item>
<item><p>31a6</p><section>'dul ba</section><text>yang brjod par bya'o// gzhan yang chos rnam pa lnga dang ldan pa'i 'dul ba 'dzin pa ni rtsod pa zhi bar byed mi nus pa ste/ lnga gang zhe na/ 'khrul pa 'dzin pa dang / gsang ba'i tshig 'dzin pa dang / tshig mang po 'dzin pa dang / ma nges par 'dzin pa dang / lan gsum</text></item>
<item><p>31a7</p><section>'dul ba</section><text>gyi bar du dam bcar ma bcug par mchod pa yin te/ dkar po'i phyogs su bzlog par yang rnam pa lngar brjod par bya'o// gzhan yang chos rnam pa lnga dang ldan pa'i 'dul ba 'dzin pa ni rtsod pa zhi bar byed mi nus te/ lnga gang zhe na/ bdag gis smra ba mthar thug par mi</text></item>
<item><p>31b1</p><section>'dul ba</section><text>shes pa dang / gzhan gyi tshig mthar mi 'byin pa dang / mi nyan pa dang / grags par mi byed pa yin te/ dkar po'i phyogs su yang bzlog pa rnam pa lngar brjod par bya'o// gzhan yang chos rnam pa lnga dang ldan pa'i 'dul ba 'dzin pa ni rtsod pa shin tu zhi bar byed mi</text></item>
<item><p>31b2</p><section>'dul ba</section><text>nus pa yin te/ ma bsgo ba bsgo bar mi byed pa yin/ yang dag par ma bsgo ba yang dag par bsgo bar mi byed pa yin/ mi sems pa sems par mi byed pa yin/ rgol ba dang / slar rgol ba'i dge slong rnams 'thab pa dang / mtshang 'dru ba dang / 'khon pa dang /</text></item>
<item><p>31b3</p><section>'dul ba</section><text>rtsod pa rnams su skul ba yin/ rgol ba dang slar rgol ba'i dge slong rnams chos ma yin pa'i phyogs la sten pa yin te/ rnam pa lnga las dkar po'i phyogs su bzlog par yang brjod par bya'o// mdor na/ rjes su bstan dang rtsod pa dang // las dang rgol ba 'dzin</text></item>
<item><p>31b4</p><section>'dul ba</section><text>pa dang // chos ma yin pa mdo sde 'dul// ma bskos byung dang nyes de bzhin// chos rnam pa lnga dang ldan pa'i 'dul ba 'dzin pa ni rjes su ston par byed mi nus te/ lnga gang zhe na/ rjes su bstan pa'i ngag lnga mi shes pa dang / slar rgol ba mi shes pa dang / chos su</text></item>
<item><p>31b5</p><section>'dul ba</section><text>rjes su sbyor ba mi shes pa dang / chos ma yin pa'i rjes su sbyor ba mi shes pa dang / yi dam ma bcas pa yin te/ slar dkar po'i phyogs su bzlog pa'ang rnam pa lngar brjod par bya'o// chos rnam pa lnga dang ldan pa'i 'dul ba 'dzin pa ni rtsod pa zhi bar byed mi nus pa yin te/</text></item>
<item><p>31b6</p><section>'dul ba</section><text>lnga gang zhe na/ rtsod pa mi shes pa dang / rtsod pa ci las byung ba mi shes pa dang / rtsod pa bsdu ba mi shes pa dang / rtsod pa zhi bar bya ba mi shes pa dang / rtsod pa zhi bar byas kyang nyes pa phyis mi 'byung ba la mi mkhas pa yin te/ slar dkar po'i phyogs su bzlog pa'ang</text></item>
<item><p>31b7</p><section>'dul ba</section><text>rnam pa lngar brjod par bya'o// chos rnam pa lnga dang ldan pa'i 'dul ba 'dzin pa ni las byed mi nus pa yin te/ lnga gang zhe na/ des don sbyin pa la shin tu rnam par ma dag cing gcig nas gcig tu bsgo ba yin te/ kun dga' bo dge tshul gyi tshig gis bsgo zhing</text></item>
<item><p>32a1</p><section>'dul ba</section><text>mdo sde'i tshig mi shes pa yin/ gsol ba'i las mi shes pa/ gsol ba dang gnyis kyi las mi shes pa/ gsol ba dang bzhi'i las mi shes pa yin/ bsgo ba'i las mi shes pa dang / byin gyis brlabs pa'i las mi shes pa ste/ slar dkar</text></item>
<item><p>32a2</p><section>'dul ba</section><text>po'i phyogs su bzlog pa'ang rnam pa lngar brjod par bya'o// chos rnam pa lnga dang ldan na rgol ba'i dge slong gis tshig mi gzung ba yin te/ lnga gang zhe na/ de'i don sbyin pa shin tu rnam par ma dag cing gcig nas gcig tu bsgo bar mi byed pa dang / kun dga' bo'i dge tshul gyi</text></item>
<item><p>32a3</p><section>'dul ba</section><text>tshig gis ston pa dang / mdo sde'i gzhi mi shes pa dang / ji ltar gsungs pa mi mngon pa'i gnas nas gsungs pa mi shes pa dang / gang la gnas nas rnam par sbyong ba ste/ slar dkar po'i phyogs su bzlog pa'ang rnam pa lngar brjod par bya'o// chos rnam pa lnga dang</text></item>
<item><p>32a4</p><section>'dul ba</section><text>ldan na slar rgol ba'i dge slong gi tshig gzung du mi rung ba yin te/ lnga gang zhe na/ rgol ba'i dge slong gis dris pa gzhan la gzhan gyi rngod pa dang / gtam rlung skur ba dang / dag pa'i dge slong la 'tshe ba dang / phyogs la gnas nas nyes pa shes kyang nyes pa mi shes</text></item>
<item><p>32a5</p><section>'dul ba</section><text>so zhes zer ba ste/ slar dkar po'i phyogs su bzlog pa'ang rnam pa lngar brjod par bya'o// chos rnam pa lnga dang ldan pa'i 'dul ba 'dzin pa ni rtsod pa zhi bar byed mi nus pa yin te/ lnga gang zhe na/ rgol ba dang / slar rgol ba'i dge slong rnams chos ma yin pa'i phyogs la</text></item>
<item><p>32a6</p><section>'dul ba</section><text>bsnyen par byed pa dang / rgol ba dang / slar rgol ba'i dge slong rnams 'thab pa dang / mtshang 'dru ba dang / 'khon pa dang / rtsod pa rnams la skul ba yin/ dge slong gzu bo rnams kyi mdo sde'i tshig mi nyan pa dang / dge slong gtso bo rnams la skur pa 'debs pa dang /</text></item>
<item><p>32a7</p><section>'dul ba</section><text>rtsod pa'i thog ma dang bar ma dang tha ma la mi mkhas pa yin te/ slar dkar po'i phyogs su bzlog pa'ang rnam pa lngar brjod par bya'o// chos rnam pa lnga dang ldan pa'i 'dul ba 'dzin pa ni mdo sde'i yon tan shes par mi nus pa yin te/ lnga gang zhe na/ mdo sde la mi mkhas pa yin</text></item>
<item><p>32b1</p><section>'dul ba</section><text>'dul ba la mi mkhas pa yin/ ma lta bu la mi mkhas pa dang / rnam par 'byed pa la mi mkhas pa dang / lung kha ton du ma lobs pa yin te/ slar dkar po'i phyogs su bzlog pa'ang rnam pa lngar brjod par bya'o// gzhan yang chos rnam pa lnga dang ldan pa'i 'dul</text></item>
<item><p>32b2</p><section>'dul ba</section><text>ba 'dzin pa ni mdo sde'i yon tan shes par mi nus pa yin te/ lnga gang zhe na/ nyi tshe ba dang / thams cad dang ldan pa'i 'dul ba mi shes pa dang / re zhig pa dang / dus thams cad pa'i 'dul ba mi shes pa dang / nyes pa'i 'dul ba mi shes pa dang / rtsod pa'i 'dul ba mi</text></item>
<item><p>32b3</p><section>'dul ba</section><text>shes pa dang / nyon mongs pa'i 'dul ba mi shes pa ste/ slar dkar po'i phyogs su bzlog pa'ang rnam pa lngar brjod par bya'o// chos rnam pa lnga dang ldan pa'i 'dul ba 'dzin pas mdo sde'i yon tan shes par mi nus te/ lnga gang zhe na/ nyes pa'i 'dul ba dang / rtsod pa'i</text></item>
<item><p>32b4</p><section>'dul ba</section><text>'dul ba dang / nyi tshe ba dang / thams cad dang ldan pa dang / re zhig pa dang / dus thams cad pa'i rnams la nges par ma gyur pa yin no// chos rnam pa lnga dang ldan pa'i 'dul ba 'dzin pa ni rtsod pa zhi bar byed mi nus pa yin te/ lnga gang zhe na/ ma bskos pa las zhi bar</text></item>
<item><p>32b5</p><section>'dul ba</section><text>byed pa dang / nyes pa mi ston pa dang / chad pa'i las mi gcod pa dang / rnam par dag pa nye bar mi ston pa dang / 'dis dge 'dun gyis bsgo ba bzhin ma byas par gyur pa ste/ slar dkar po'i phyogs su bzlog pa'ang rnam pa lngar brjod par bya'o// chos rnam pa lnga dang ldan</text></item>
<item><p>32b6</p><section>'dul ba</section><text>pa'i 'dul ba 'dzin pa ni nyes pa ston par mi nus te/ lnga gang zhe na/ nyes pa mi shes pa dang / nyes pa med pa mi shes pa dang / lci ba mi shes pa dang / yang ba mi shes pa dang / 'dis so sor thar pa'i mdo kha thon ma lobs pa yin te/ slar dkar po'i phyogs su bzlog</text></item>
<item><p>32b7</p><section>'dul ba</section><text>pa'ang rnam pa lngar brjod par bya'o// gzhan yang chos rnam pa lnga dang ldan pa'i 'dul ba 'dzin pas nyes pa ston par mi nus te/ lnga gang zhe na/ byung ba mi shes pa dang / bcas pa mi shes pa dang / rjes su bcas pa mi shes pa dang / spang ba mi shes pa dang / rjes su gnang ba mi</text></item>
<item><p>33a1</p><section>'dul ba</section><text>shes pa ste/ slar dkar po'i phyogs su bzlog pa'ang rnam pa lngar brjod par bya'o// mdor na/ ldang dang las dang g.yogs pa dang // me byin pa dang mal stan rnams// sems 'khrugs pho mtshan khu ba dang // gaN+DI dang ni bskos pa'o// nyes</text></item>
<item><p>33a2</p><section>'dul ba</section><text>pa ldang ba rnam pa lnga ste/ lnga gang zhe na/ gsol bas ldang ba dang / gsol ba mi dgos pas ldang ba dang / brdas ldang ba dang / don dam pas ldang ba dang / dge slong ma dang thun mong ma yin pa las 'das shing mtshan gyur pa'o// rgyu lngas na chos ma yin pa'i las</text></item>
<item><p>33a3</p><section>'dul ba</section><text>dang 'dul ba ma yin pa'i las byas par 'gyur te/ lnga gang zhe na/ mngon sum du ma gyur par byed pa dang / ma glengs pa dang / dran par ma byas pa dang / dngos po med pa dang / yi dam ma bcas pa'o// rnam pa ldas na las byed pa'i dge slong mda' 'phangs</text></item>
<item><p>33a4</p><section>'dul ba</section><text>pa bzhin du lus 'gyel te shi ma thag tu ngan song ngan 'gro log par ltung ba sems can dmyal bar skye ste/ lnga gang zhe na/ 'dod pa'i phyir 'gro/ zhe sdang dang / gti mug dang / 'jigs pa'i phyir 'gro/ las byas pa dang / ma byas pa mi shes pa'o// rgyu lngas</text></item>
<item><p>33a5</p><section>'dul ba</section><text>na dge slong gi pha rol nas ma byin pa blangs na phas pham pa'i nyes par 'gyur te/ lnga gang zhe na/ bdag gi bar 'du shes med par blangs pa dang / skad cig brnya ba'i 'du shes med par blangs pa dang / yid gcugs pa'i 'du shes med par blangs pa dang / len</text></item>
<item><p>33a6</p><section>'dul ba</section><text>pa na gzhan shes par byas nas ma blangs pa dang / rku sems nye bar gnas pa yin te/ slar dkar po'i phyogs su bzlog pa'ang rnam pa lngar brjod par bya'o// mal stan mi spyad pa rnam pa lngar shes par bya ste/ lnga gang zhe na/ dud pa dang / rdul khrod dang / chu dang / 'dren</text></item>
<item><p>33a7</p><section>'dul ba</section><text>pa dang / drud pa dang lnga'o// rgyu lngas na sems 'khrugs par 'gyur te/ lnga gang zhe na/ gnyen bshes zad pa dang / longs spyod zad pa dang / khams ma mnyam pa dang / mi ma yin pas brlams pa dang / sngon gyi las kyi rnam par smin pa'o// gzhan yang rgyu lngas</text></item>
<item><p>33b1</p><section>'dul ba</section><text>na sems 'khrugs par 'gyur te/ lnga gang zhe na/ rlung bskyod pa dang / mkhris pa dang / bad kan dang / 'dus pa dang / sngon gyi las kyi rnam par smin pa'o// gzhan yang rgyu lngas na sems 'khrugs te/ lnga gang zhe na/ mi ma yin pas brdeg pa dang / mi ma yin</text></item>
<item><p>33b2</p><section>'dul ba</section><text>pas sems 'khrugs pa dang / mi ma yin pas mdangs phrogs pa dang / khams ma mnyam pa dang / sngon gyi las kyi rnam par smin pa'o// rgyu lngas 'dod chags dang ma bral ba'i pho mtshan las su rung bar 'gyur te/ bshang ba 'gags par gyur pa dang / gci ba 'gags</text></item>
<item><p>33b3</p><section>'dul ba</section><text>par gyur pa dang / rlung 'gags par gyur pa dang / srog chags u tsa ting kas zin par gyur pa dang / 'dod pa'i 'dod chags kyis kun tu dkris par gyur pa dang lnga'o// khu ba rnam pa lnga ste/ sngon po dang / ser po dang / dmar po dang / bska ba dang / sla ba dang</text></item>
<item><p>33b4</p><section>'dul ba</section><text>lnga'o// gaN+DI brdung ba la rnam pa lnga ste/ dge 'dun thams cad kyi gaN+DI dang / las kyi gaN+DI dang / shi ba'i gaN+DI dang / nyes pa'i gaN+DI dang / spang ba'i gaN+DI dang lnga'o// dge 'dun thams cad kyi gaN+DI de ni rgyud gsum dang drag po gsum mo// las kyi gaN+DI ni rgyud</text></item>
<item><p>33b5</p><section>'dul ba</section><text>gnyis dang drag po gcig go// shi ba'i gaN+DI ni rgyud gcig pa'o// nyes pa'i gaN+DI ni nam zhi bar gyur gyi bar du'o// spang ba'i gaN+DI ni khar gsil lo// chos rnam pa lnga dang ldan pa'i dge slong gis dge slong ma la lung bsgo bar bya ste/ lnga gang zhe na/ tshul khrims dang ldan</text></item>
<item><p>33b6</p><section>'dul ba</section><text>par gyur pa dang / mang du thos pa dang / gnas brtan rgyal por gyur pa dang / grong khyer gyi skad dang ldan par gyur pa dang / des dge slong ma la lus kyis bskyod pas sun ma phyung bar gyur pa'o// ji ltar na tshul khrims dang ldan pa yin zhe na/ phas pham pa bzhi las gang</text></item>
<item><p>33b7</p><section>'dul ba</section><text>yang rung ba 'das par ma gyur pa'o// ji ltar na mang du thos pa yin zhe na/ des so sor thar pa'i mdo bshad pa'am kha ton du byas par gyur pa'o// ji ltar na gnas brtan rgyal po lta bur gyur pa yin zhe na/ bsnyen par rdzogs nas lo nyi shu lon par gyur pa'am/ yang</text></item>
<item><p>34a1</p><section>'dul ba</section><text>na de las 'das pa'o// de ste dge slong ma la lus kyis bskyod pas sun phyung bar ma gyur tam/ yang na nyes pa de 'dis ji ltar chos bzhin du byas par gyur pa'o// sgo gnyis po rdzogs // // sgo gsum po'i mdo bsdus pa ste/ rtsod dang mgu</text></item>
<item><p>34a2</p><section>'dul ba</section><text>bar byed pa dang // nor rnyed gang zag de bzhin te// u pA li 'dul chad pa dang // rab 'byung sbyin pa de bzhin no// mdor na/ 'khrug pa'i rtsa ba bsgo ba drug/ las dang bstan pa'ang de bzhin te// bstabs par bya ba nyams pa dang // bzlog par bya ba'ang de bzhin</text></item>
<item><p>34a3</p><section>'dul ba</section><text>no// dge slong dag 'di la 'khrug pa'i rtsa ba ni drug ste/ dge slong khro zhing 'khon pa yang yod de/ dge slong dag dge slong khro zhing 'khon du 'dzin par gyur pa gang yin pa des ni ston pa la bla mar mi byed/ bkur stir mi byed/ phu dud du mi byed/ mchod par mi byed de/</text></item>
<item><p>34a4</p><section>'dul ba</section><text>des ston pa la bsti stang du ma byas/ bla mar ma byas/ bkur stir ma byas/ phu dud du ma byas/ mchod par ma byas pas na chos mi mthong ngo // chos ma mthong bas dge 'dun la rim gror byed par mi spyod do// dge 'dun la rim gro med par spyad pas dge sbyong nyid</text></item>
<item><p>34a5</p><section>'dul ba</section><text>la bag med par spyod do// dge sbyong nyid la bag med par spyod pas ji nas dge 'dun la 'thab pa dang / mtshang 'dru ba dang / 'khon pa dang / rtsod pa de lta bu skyed par 'gyur te/ 'thab pa dang / mtshang 'dru ba dang / 'khon pa dang / rtsod pa rnams ni skye bo mang po</text></item>
<item><p>34a6</p><section>'dul ba</section><text>la phan pa ma yin te/ skye bo mang po'i don ma yin gyi/ skye bo mang po la sdug bsngal bar byed do// lha dang mi rnams la yang don ma yin pa dang / mi phan pa dang / sdug bsngal bar byed do// dge slong khyed rnams la 'di lta bu'i rtsod pa'i rtsa ba nang ngam phyi rol na yod la bdag</text></item>
<item><p>34a7</p><section>'dul ba</section><text>nyid kyis ma spangs par rjes su mthong ba dang / de la khyed dang lhan cig tu mthun zhing shin tu dga' bar byos la rab tu dad pa'i brtson 'grus dang brtsal ba dang spro ba skyed cig/ spro ba bskyed nas rtsod pa'i rtsa ba de ma btang gi bar du dran pa dang / shes pa mi gtang bar brtson</text></item>
<item><p>34b1</p><section>'dul ba</section><text>par byos shig/ de bzhin du dge slong khyed cag gis rtsod pa'i rtsa ba nang ngam phyi rol na yod pa ma spangs pa mthong na/ der khyed dang lhan cig tu mthun zhing dga' bar byos la sems kyis shin tu bsrung ba'i dran pas rtsod pa'i rtsa ba de'i nyes pa zad par ma gyur gyi bar du</text></item>
<item><p>34b2</p><section>'dul ba</section><text>brtson par byos shig dang / khyed kyi rtsod pa'i rtsa ba de yang dag par bcom nas phyis kyang mi 'byung bar 'gyur ro// khon du 'dzin pa ji lta ba de bzhin du 'chab pa dang / 'tshig pa dang / phrag dog dang / 'jungs pa dang / g.yo dang / sgyu dang / ngo tsha med pa dang / mi</text></item>
<item><p>34b3</p><section>'dul ba</section><text>'dzem pa dang / rang gi lta ba snyems par gyur pa rnams yin te/ bab bab tu 'dzin pa spang dka' ba'i tshig rnams rgyas par brjod par bya'o// bsgo ba rnam pa drug ste/ sangs rgyas kyis bsgo ba dang / dge 'dun gyis bsgo ba dang / slob dpon gyis bsgo ba dang /</text></item>
<item><p>34b4</p><section>'dul ba</section><text>mkhan pos bsgo ba dang / rgyal pos bsgo ba dang / rkun pos bsgo ba'o// dge bsnyen phas byar mi rung ba'i las drug ste/ sems can 'tshong ba dang / mtshon cha 'tshong ba dang / chang 'tshong ba dang / dug 'tshong ba dang / rgya skyegs kyi las dang / 'bru mar byed pa'i</text></item>
<item><p>34b5</p><section>'dul ba</section><text>las so// nag por bstan pa drug ste/ 'di ltar dge slong dag la dge slong zhig 'di skad du tshe dang ldan pa kho bos ni bcom ldan 'das las mngon sum du thos/ mngon sum du blangs te/ 'di ni chos so// 'di ni 'dul ba'o// 'di ni ston pas bstan pa'o zhes zer na/ dge</text></item>
<item><p>34b6</p><section>'dul ba</section><text>slong des smras pa de la spro bar yang mi bya/ smad par yang mi bya ste/ spro bar yang mi bya/ smad par yang mi bya bar tshig dang don dang 'bru rnams zung la mdo sde dang gtugs shing 'dul ba la ltos shig/ de ste mdo sde dang gtugs/ 'dul ba la bltas kyang mdo sde dang yang mi</text></item>
<item><p>34b7</p><section>'dul ba</section><text>mthun/ 'dul ba las kyang mi 'byung chos nyid dang yang 'gal na dge slong de la 'di skad du ji ltar tshe dang ldan pa khyod kyi chos 'di ni bcom ldan 'das kyis ma gsungs so// yang na tshe dang ldan pas chos 'di log par bzung ngo // de lta bas na kho bos chos 'di mdo sde dang yang</text></item>
<item><p>35a1</p><section>'dul ba</section><text>gtugs/ 'dul ba la yang bltas na/ mdo sde dang yang mi mthun/ 'dul ba las kyang mi 'byung / chos nyid dang yang 'gal bas 'di ni chos ma yin/ 'di ni 'dul ba ma yin/ 'di ni ston pas bstan pa ma yin par shes par byos la bor cig ces sgo</text></item>
<item><p>35a2</p><section>'dul ba</section><text>shig/ gzhan yang dge slong dag la dge slong zhig 'di skad du tshe dang ldan pa dag gnas 'di zhes bya ba na gnas brtan du bcas so sor thar pa bcas pa'i dge slong gi dge 'dun chen po dag gnas te/ tshe dang ldan pa kho bos ni dge slong gi dge 'dun de dag las mngon sum du</text></item>
<item><p>35a3</p><section>'dul ba</section><text>thos/ mngon sum du blangs pas 'di ni chos so// 'di ni 'dul ba'o// 'di ni ston pas bstan pa'o zhes zer na/ dge slong des de la spro ba dang / smad par mi bya bar tshig dang don dang 'bru rnams zung la mdo sde dang gtugs shing / 'dul ba la ltos shig/ de ste</text></item>
<item><p>35a4</p><section>'dul ba</section><text>mdo sde dang gtugs/ 'dul ba la bltas kyang / mdo sde dang yang mi mthun/ 'dul ba las kyang mi 'byung la/ chos nyid dang 'gal na/ dge slong de la 'di skad du tshe dang ldan pa khyod kyis gnas brtan dang bcas/ so sor thar pa dang bcas pa'i dge slong gi</text></item>
<item><p>35a5</p><section>'dul ba</section><text>dge 'dun gyi chos su 'du shes/ 'dul bar 'du shes te chos ma yin 'dul ba ma yin pa smras so// yang na tshe dang ldan pa nyid kyis chos 'di la log par bzung ngo // de lta bas na chos 'di dag ni mdo sde dang yang gtugs/ 'dul ba la yang bltas na mdo sde dang yang</text></item>
<item><p>35a6</p><section>'dul ba</section><text>mi mthun/ 'dul ba las kyang mi 'byung la chos nyid dang yang 'gal bas na 'di ni chos ma yin/ 'di ni 'dul ba ma yin/ 'di ni ston pas bstan pa ma yin par shes par byos la bor cig ces sgo shig/ gzhan yang dge slong zhig 'di skad du dge slong dag gnas</text></item>
<item><p>35a7</p><section>'dul ba</section><text>'di zhes bya ba na dge slong mdo sde 'dzin pa/ 'dul ba 'dzin pa/ ma lta bu 'dzin pa mang zhig gnas te/ tshe dang ldan pa dge slong de dag la bdag gis mngon sum du thos/ mngon sum du blangs te/ 'di ni chos so// 'di ni 'dul ba'o// 'di ni ston pas bstan</text></item>
<item><p>35b1</p><section>'dul ba</section><text>pa'o zhes zer ba nas/ dge slong de la 'di skad ces bya ba smros shig ces bya ba'i bar du snga ma de bzhin te/ ji ltar tshe dang ldan pa dge slong de dag gis ni chos su 'du shes/ 'dul bar 'du shes te/ chos ma yin pa dang / 'dul ba ma yin par smras so// yang</text></item>
<item><p>35b2</p><section>'dul ba</section><text>na tshe dang ldan pa nyid kyis chos 'di dag log par bzung ngo // 'di ltar chos 'di mdo sde dang gtugs/ 'dul ba la bltas na mdo sde dang yang mi mthun/ 'dul ba las kyang mi 'byung / chos nyid dang yang 'gal te/ 'di ni chos ma yin/ 'dul ba ma yin/</text></item>
<item><p>35b3</p><section>'dul ba</section><text>ston pas bstan pa ma yin par shes par byos la bor cig ces sgo shig/ gzhan yang dge slong zhig dge slong dag la 'di skad du tshe dang ldan pa gnas 'di zhes bya ba'i nang na dge slong gi gnas brtan gyi nang nas gnas brtan gang yang rung ba dang / gtso bo'i nang na gtso</text></item>
<item><p>35b4</p><section>'dul ba</section><text>bo gang yang rung ba'i dge slong dag gnas te/ tshe dang ldan pa dge slong de dag las bdag gis mngon sum du thos/ mngon sum du bzung bas na 'di ni chos so// 'di ni 'dul ba'o// 'di ni ston pas bstan pa'o zhes bya ba nas/ dge slong de la 'di skad smros shig</text></item>
<item><p>35b5</p><section>'dul ba</section><text>ces bya ba'i bar du snga ma bzhin te/ ji ltar tshe dang ldan pa gnas brtan gyi nang na gnas brtan gang yang rung ba dang / gtso bo'i nang na gtso bo gang yang rung ba'i dge slong gis 'di la/ chos su 'du shes 'di la 'dul bar 'du shes te chos ma yin/ 'dul ba ma yin par</text></item>
<item><p>35b6</p><section>'dul ba</section><text>smras so// yang na tshe dang ldan pa nyid kyis chos 'di log par bzung ngo // zhes bya ba nas shes par byos la bor cig ces bya ba'i bar du snga ma bzhin no// gzhan yang dge slong zhig la dge slong zhig gis 'di skad ces smras te/ tshe dang ldan pa gnas 'di zhes bya ba na</text></item>
<item><p>35b7</p><section>'dul ba</section><text>dge bsnyen dad pa yid ches pa zhig yod de/ tshe dang ldan pa kho bos ni dge bsnyen de las mngon sum du thos/ mngon sum du blangs na 'di ni chos so// 'di ni 'dul ba'o// 'di ni ston pas bstan pa'o zhes bya ba nas/ dge slong de la 'di skad ces smros shig</text></item>
<item><p>36a1</p><section>'dul ba</section><text>ces bya ba'i bar du snga ma bzhin no// ji ltar tshe dang ldan pa khyod dge bsnyen gyis chos su 'du shes/ 'dul bar 'du shes nas chos ma yin pa dang / 'dul ba ma yin par smras so// yang na ni tshe dang ldan pa nyid kyis chos 'di dag log par bzung ngo zhes bya</text></item>
<item><p>36a2</p><section>'dul ba</section><text>ba nas shes par byos la bor cig ces bya ba'i bar du snga ma bzhin no// gzhan yang dge slong dag la dge slong zhig 'di skad smras te/ tshe dang ldan pa kho bos ni lha rnams las mngon sum du thos te/ 'di ni chos so// 'di ni 'dul ba'o// 'di ni ston pas bstan</text></item>
<item><p>36a3</p><section>'dul ba</section><text>pa'o zhes bya ba nas/ dge slong de la 'di skad smros shig ces bya ba'i bar du snga ma bzhin te/ ji ltar tshe dang ldan pa khyod la lha rnams kyis chos su 'du shes/ 'dul bar 'du shes nas chos ma yin pa dang / 'dul ba ma yin par smras so// yang na tshe dang ldan pa nyid</text></item>
<item><p>36a4</p><section>'dul ba</section><text>kyis chos 'di dag log par bzung ngo zhes bya ba nas shes par byos la bor cig ces bya ba'i bar du snga ma bzhin no// bstan pa chen po drug ces bya ba ni 'di ltar dge slong dag la dge slong zhig 'di skad du tshe dang ldan pa bdag gis bcom ldan 'das las mngon sum du thos/ mngon</text></item>
<item><p>36a5</p><section>'dul ba</section><text>sum du blangs te/ 'di ni chos so// 'di ni 'dul ba'o// 'di ni ston pas bstan pa'o zhes zer na/ dge slong des smras pa de la spro bar yang mi bya smad par mi bya ste/ spro bar mi bya smad par mi bya bar tshig dang don dang 'bru rnams bzung ste mdo sde dang gtugs par bya'o//</text></item>
<item><p>36a6</p><section>'dul ba</section><text>'dul ba la blta bar bya'o// de ste mdo sde dang gtugs/ 'dul ba la bltas kyang mdo sde dang mthun/ 'dul ba las kyang 'byung / chos nyid dang yang mi 'gal na dge slong de la 'di skad du smros shig/ ji ltar tshe dang ldan pa chos 'di dag ni bcom ldan 'das kyis</text></item>
<item><p>36a7</p><section>'dul ba</section><text>gsungs te/ tshe dang ldan pas kyang chos de dag legs par bzung ngo // de lta bas na chos 'di dag mdo sde dang gtugs/ 'dul ba la bltas na mdo sde dang yang mthun/ 'dul ba las 'byung la/ chos nyid dang yang mi 'gal bas na/ 'di ni chos so// 'di ni 'dul</text></item>
<item><p>36b1</p><section>'dul ba</section><text>ba'o// 'di ni ston pas bstan pa yin par shes par byos la gzung bar bya'o// lung bsgo ba chen po 'di drug rgyas par dkar po'i phyogs su yang de bzhin du brjod par bya'o// bstabs pa rnam pa drug ste/ dge slong la bstabs pa dang / dge slong ma la bstabs</text></item>
<item><p>36b2</p><section>'dul ba</section><text>pa dang / gnyis ka la bstabs pa dang / so sor bstabs pa dang / gang zag la bstabs pa dang / sems bskyed pas bstabs pa'o// gzhan yang bstabs pa drug ste/ dad pas bstabs pa dang / yongs su dag pas bstabs pa dang / zang zing</text></item>
<item><p>36b3</p><section>'dul ba</section><text>bstabs pa dang / yo byad bstabs pa dang / sman bstabs pa dang / dus su bstabs pa'o// nyams pa drug ste/ bdag nyams pa dang / gzhan nyams pa dang / tshul khrims nyams pa dang / lta ba nyams pa dang / spyod pa nyams pa dang / 'tsho ba</text></item>
<item><p>36b4</p><section>'dul ba</section><text>nyams pa'o// phun sum tshogs pa drug ste/ bdag phun sum tshogs pa dang / gzhan phun sum tshogs pa dang / tshul khrims phun sum tshogs pa dang / lta ba phun sum tshogs pa dang / spyod pa phun sum tshogs pa dang / 'tsho ba phun sum tshogs</text></item>
<item><p>36b5</p><section>'dul ba</section><text>pa'o// // 'dul ba gzhung dam pa/ bam po nyi shu bdun pa/ mdor na/ mgu bar byed dang rku ba dang // mngon sum gyur pa de bzhin te// nyams par gyur dang ma gyur dang // las rnams drug dang bstan pa'o// mgu bar byed ces</text></item>
<item><p>36b6</p><section>'dul ba</section><text>bya ba ni ston pa dang tshangs pa mtshungs par spyod pa mkhas pa rnams la bdag gi lus byams pa dang ldan pa nye bar gnas par gyur cig ces bya ba'i chos 'di ni mgu bar byed pa ste/ dga' bar byed/ bla mar byed pa yid du 'ong ba dga' bar bya ba dang / bla mar bya ba dang /</text></item>
<item><p>36b7</p><section>'dul ba</section><text>bkur stir bya ba dang / bsgom par bya ba dang / gzung bar bya ba dang / mthun par bya ba dang / mi 'khon par bya ba dang / mi rtsod par bya ba dang / dngos po gcig tu 'gyur ba'i phyir ngag gi las byams pa dang / yid kyi las byams pa 'jug go// gang chos</text></item>
<item><p>37a1</p><section>'dul ba</section><text>bzhin du chos kyi rnyed pa de chung ngu na lhung bzed kyi nang du 'ongs pa'am/ lhung bzed kyi 'khor du gtogs pa de lta bu'i rnyed pa ni tshangs pa mtshungs par spyod pa mkhas pa rnams dang thun mong bar spyad par bya'o zhes bya ba'i chos 'di ni mgu bar byed pa'o// dngos</text></item>
<item><p>37a2</p><section>'dul ba</section><text>po gcig tu 'gyur ba'i phyir 'jug go zhes bya ba'i bar du snga ma bzhin te/ gang tshul khrims 'di dag ma ral ba/ ma zhig pa/ ma 'dres pa/ rnyog pa can du ma gyur pa/ ma nyams pa/ skyon med pa/ legs par rdzogs pa/ legs par mnos pa/ mkhas pa</text></item>
<item><p>37a3</p><section>'dul ba</section><text>rnams kyis bstod pa de lta bu'i tshul khrims la tshangs pa mtshungs par spyod pa mkhas pa rnams dang lhan cig tu tshul khrims thun mong du gyur cig ces bya ba'i chos 'di ni mgu bar byed pa'o// gcig tu 'gyur ba'i phyir 'jug go zhes bya ba'i bar du snga ma bzhin te/ 'phags</text></item>
<item><p>37a4</p><section>'dul ba</section><text>pa rnams sdug bsngal yang dag par zad par bya ba dang / sdug bsngal gyi mthar phyin par bya ba'i phyir 'byung bar byed pa dang / nges par byung ba'i lta ba gang yin pa de tshangs pa mtshungs par spyod pa mkhas pa rnams dang lhan cig tu lta ba la thun mong bar gyur cig ces bya ba'i</text></item>
<item><p>37a5</p><section>'dul ba</section><text>chos 'di ni mgu bar byed pa ste/ gcig tu 'gyur ba'i phyir 'jug go zhes bya ba'i bar du snga ma bzhin no// rku ba drug la 'jab bus rku ba dang / sgyus rku ba dang / mthus rku ba dang / phyir sbyin no zhes nas rku ba dang / brnogs te rku ba dang / gzhan la bsdos</text></item>
<item><p>37a6</p><section>'dul ba</section><text>nas rku ba'o// gnas drug mngon sum du gyur pa la bsnyen par rdzogs par bya ste/ ston pa mngon sum du gyur pa dang / chos mngon sum du gyur pa dang / dge 'dun mngon sum du gyur pa dang / yongs su dag pa mngon sum du gyur pa dang / slob dpon mngon sum du</text></item>
<item><p>37a7</p><section>'dul ba</section><text>gyur pa dang / mkhan po mngon sum du gyur pa'o// chos drug ni ston pas bstan pa nyams par byed pa'i rgyur 'gyur te/ las la dga' bar gyur pa dang / smra ba la dga' bar gyur pa dang / nyal ba la dga' ba dang / 'du 'dzi'i gtam la dga' ba dang / rnyed pa dang</text></item>
<item><p>37b1</p><section>'dul ba</section><text>bkur sti dang grags pa mi spong ba la dga' zhing mi spong ba la mos pas spong ba la mi dga' zhing rnal 'byor du mi 'jug pa dang / sgom pa la mi dga' zhing sgom pa la mi mos par gyur pas sgom pa la mi dga' zhing rnal 'byor du mi 'jug pa'o// chos drug ni ston pas bstan</text></item>
<item><p>37b2</p><section>'dul ba</section><text>pa mi nyams pa'i rgyur 'gyur te/ las la mi dga' bar gyur pa dang / smra ba la mi dga' ba dang / nyal ba la mi dga' ba dang / 'du 'dzi'i gtam la mi dga' ba dang / rnyed pa dang bkur sti la mi dga' zhing / spong ba la dga' zhing spong ba la mos par gyur</text></item>
<item><p>37b3</p><section>'dul ba</section><text>pas spong ba la dga' zhing rnal 'byor du 'jug pa dang / sgom pa la dga' zhing sgom pa la mos par gyur pas sgom pa la dga' zhing sgom pa la mos te rnal 'byor du 'jug pa'o// chos de drug ni ston pas bstan pa'i rgyur 'gyur te/ dge slong khyed cag gis shes par</text></item>
<item><p>37b4</p><section>'dul ba</section><text>byos shig/ chos 'di dag ni kun tu 'dod chags pa'i rgyur 'gyur/ kun tu zhe sdang ba dang / kun tu gti mug pa dang / kun tu sbyor ba dang / kun tu nyon mongs pa dang / rab tu spros pa rnams kyi rgyur 'gyur ba 'di ni chos ma yin/ 'di ni 'dul ba ma yin/ 'di ni</text></item>
<item><p>37b5</p><section>'dul ba</section><text>ston pas bstan pa ma yin gyis khyed kyis rtogs par shes par gyis shig/ chos drug ni ston pas bstan pa'i rgyur 'gyur te/ dge slong dag khyed kyis 'di dag shes par gyis shig/ chos 'di dag ni kun tu 'dod chags pa'i rgyur mi 'gyur/ kun tu zhe mi sdang ba dang / kun</text></item>
<item><p>37b6</p><section>'dul ba</section><text>tu gti mi mug pa dang / kun tu mi sbyor ba dang / rnam par byang ba dang / ma spros pa rnams kyi rgyur 'gyur ba 'di ni chos so// 'di ni 'dul ba'o// 'di ni ston pas bstan pa ste khyod kyis rtogs par byos shig/ gzhan yang chos de drug ni ston pas bstan pa'i rgyur 'gyur</text></item>
<item><p>37b7</p><section>'dul ba</section><text>te/ dge slong dag khyed kyis 'di dag shes par gyis shig/ chos 'di dag ni chog mi shes pa'i rgyur 'gyur te/ mgu mi myong ba dang / dgang dka' ba dang / gso dka' ba dang / 'dod pa mang ba rnams kyi rgyur 'gyur ba 'di ni chos ma yin/ 'di ni 'dul ba ma yin/</text></item>
<item><p>38a1</p><section>'dul ba</section><text>'di ni ston pas bstan pa ma yin gyis khyod kyis rtogs par shes par gyis shig/ chos de drug ni ston pas bstan pa'i rgyur 'gyur te/ dge slong dag khyed kyis 'di dag shes par gyis shig/ chos 'di dag ni chog shes pa'i rgyur 'gyur te/ mgu sla</text></item>
<item><p>38a2</p><section>'dul ba</section><text>ba dang / gso sla ba dang / dgang sla ba dang / 'dod pa mi mang ba'i rgyur 'gyur ba 'di ni chos so// 'di ni 'dul ba'o// 'di ni ston pas bstan pa ste/ khyod kyis gtan la bab par shes par gyis shig/ mdor na/ nor dang stobs dang zhi gnas dang //</text></item>
<item><p>38a3</p><section>'dul ba</section><text>nyams pa dag dang gos rnams dang // yon tan 'gro bar mi byed dang // chos min dge 'dun spyod pa'o// nor bdun te dad pa'i nor dang / tshul khrims kyi nor dang / khrel yod pa'i nor dang / 'dzem pa'i nor dang / thos pa'i nor dang / gtong ba'i nor dang /</text></item>
<item><p>38a4</p><section>'dul ba</section><text>shes rab kyi nor dang bdun no// stobs bdun te/ dad pa'i stobs dang / brtson 'grus kyi stobs dang / dran pa'i stobs dang / ting nge 'dzin gyi stobs dang / shes rab kyi stobs dang / khrel yod pa'i stobs dang / 'dzem pa'i stobs so// rtsod pa zhi bar byed pa'i</text></item>
<item><p>38a5</p><section>'dul ba</section><text>chos bdun te/ mngon sum du 'dul ba dang / dran pas 'dul ba dang / ma rmongs pas 'dul ba dang / tshul shing gang mang ba dang / de'i dngos po nyid tshol ba dang / dam bcas 'jug pa dang / rtswa 'ding ba lta bu rnams so// nyams pa'i chos bdun te/ sangs rgyas la rim gro</text></item>
<item><p>38a6</p><section>'dul ba</section><text>med par spyod pa dang / chos dang / dge 'dun dang / bslab pa dang / bag yod pa dang / gding ba dang / ting nge 'dzin rnams la rim gro med par spyod pa'o// nyams pa med pa'i chos bdun te/ sangs rgyas la rim gro dang bcas par spyod pa dang / chos dang /</text></item>
<item><p>38a7</p><section>'dul ba</section><text>dge 'dun dang / bslab pa dang / bag yod pa dang / gding ba dang / ting nge 'dzin rnams la rim gro dang bcas pa spyod pa'o// gos su rung ba bdun te/ bal dang / ldum bu sha na ka dang / ras bal dang / zar ma dang / rtswa du gu la ka dang / rtswa ko Ta ba ka dang /</text></item>
<item><p>38b1</p><section>'dul ba</section><text>srin bal rnams so// gos su mi rung ba bdun te/ rnga mo'i bal dang / ba lang gi bal dang / re'u bal dang / kyi bal dang / 'bri'u bal dang / 'dres pa dang / thags su ma btags pa rnams so// 'dul ba 'dzin pa'i gang zag la yon tan bdun yod</text></item>
<item><p>38b2</p><section>'dul ba</section><text>de/ rgyal ba'i nang gi mdzod srung ba yin/ rang gi tshul khrims kyi phung po shin tu bsrungs shing shin tu sbas pa yin/ lung nod cing ston pa'i rag gzhan la ma lus pa yin/ 'khor bzhi 'du bar gyur pa yin/ the tshom skyes pa'i gang zag rnams kyi skyabs su gyur pa yin/</text></item>
<item><p>38b3</p><section>'dul ba</section><text>dge 'dun gyi nang du 'jigs pa med par spyod pa dang / sems la snang ba mang du spyod pa yin no// dge slong 'gro bar mi bya ba'i spyod yul bdun te/ shen pa'i khyim dang / rgyan po 'gyed pa'i khyim dang / smad 'tshong ma'i khyim dang / chang 'tshong ba'i khyim dang / rol</text></item>
<item><p>38b4</p><section>'dul ba</section><text>mo mkhan gyi khyim dang / rgyal po'i pho brang dang / rigs ngan gyi khyim mo// dam pa'i chos ma yin pa bdun te/ chos ma yin pa mi shes par gyur pa dang / don mi shes pa dang / dus mi shes pa dang / tshod mi shes pa dang / bdag nyid mi shes pa dang / 'khor</text></item>
<item><p>38b5</p><section>'dul ba</section><text>mi shes pa dang / gang zag pha rol dang tshu rol mi shes par gyur pa'o// dge 'dun gyi nang na spyod pa'i dge slong chos bdun dang ldan pa ni dge 'dun gyi nang du spyod par mi bya ste/ spro thung zhing mi srun par gyur pa dang / mang du smra bar gyur pa dang / tshig zlos shing smra bar</text></item>
<item><p>38b6</p><section>'dul ba</section><text>gyur pa dang / ma gtsigs par smra bar gyur pa dang / tshu rol mi shes par gyur pa yin no// dam pa'i chos bdun te/ chos shes par gyur pa dang / don shes par gyur pa dang / dus shes par gyur pa dang / tshod shes par gyur pa dang / bdag nyid shes par</text></item>
<item><p>38b7</p><section>'dul ba</section><text>gyur pa dang / 'khor shes par gyur pa dang / gang zag mi mdza' ba mang bar gyur pa dang / rtsod pa'i thog ma dang bar ma dang tha ma la mi mkhas par gyur pa dang / 'dra ba dang mi 'dra ba mi shes pa'o// bdun po rdzogs so// // mdor na/ rnyed pa gtan pa dbyung</text></item>
<item><p>39a1</p><section>'dul ba</section><text>ba dang // lham bya ba yang de bzhin te// 'jig rten gyi ni chos brgyad dang // dbyen dang rtsa ba med de bzhin// rnyed pa brgyad kyi mdo bar ma ste/ mtshams dang bya ba gnas dang ni// dbyar dang dge 'dun lnga po dang // gang zag mngon sum gyur pa</text></item>
<item><p>39a2</p><section>'dul ba</section><text>dang // so so'i yul gyi brgyad po'o// mtshams kyi nang du phul ba'i rnyed pa dang / bya ba'i tshe phul ba'i rnyed pa dang / gnas pa'i tshe phul ba'i rnyed pa dang / dbyar gyi rnyed pa dang / dge 'dun gyi bcas pa'i rnyed pa dang / gang zag gi bcas pa'i rnyed pa dang /</text></item>
<item><p>39a3</p><section>'dul ba</section><text>mngon sum du gyur pa'i rnyed pa dang / so sor gyur pa'i rnyed pa dang / brgyad yin no// ma lta bu'i gnas las gtan pa dbyung ba'i rgyur 'gyur ba brgyad de song ba dang / 'dzin pa dang / slar mi 'ong snyam pa dang / chud gsan pa dang / thos pa dang / mtshams las</text></item>
<item><p>39a4</p><section>'dul ba</section><text>'das pa dang / re thag chad pa dang / gsol ba'i las dang brgyad yin no// dge slong gis bcang bar mi bya ba'i lham brgyad de/ rtswa ku sha las byas pa'i lham dang / mun tsa las byas pa'i lham dang / bal pa dza las byas pa'i lham dang / 'bra go las byas pa'i lham</text></item>
<item><p>39a5</p><section>'dul ba</section><text>dang / smyug ma las byas pa'i lham dang / spa'i lo ma las byas pa'i lham dang / gro ba'i lham mo// gzhan yang dge slong gis bcang bar mi bya ba'i lham brgyad de/ skud pa las byas pa'i lham dang / sgra dang bcas pa'i lham dang / ko ba las byas pa'i lham dang /</text></item>
<item><p>39a6</p><section>'dul ba</section><text>shing lham dang / ba so las byas pa'i lham dang / lcags las byas pa'i lham dang / rin po che las byas pa'i lham dang / shun phrags las byas pa'i lham rnams so// 'jig rten gyi chos brgyad de/ rnyed pa dang / ma rnyed pa dang / grags pa dang / ma grags</text></item>
<item><p>39a7</p><section>'dul ba</section><text>pa dang / smad pa dang / bstod pa dang / bde ba dang / sdug bsngal ba rnams so// dge 'dun dbye bar 'gyur ba'i chos brgyad la/ 'di lta ste/ chos so// chos ma yin no zhes bya ba dang / 'dul ba'o 'dul ba ma yin no zhes bya ba dang / ltung ba'o ltung ba ma yin</text></item>
<item><p>39b1</p><section>'dul ba</section><text>no zhes bya ba dang / lci ba'o yang ba'o zhes bya ba dang / lhag ma dang bcas pa'o// lhag ma ma lus so zhes bya ba dang / mthol bar bya ba'o// bsdam par bya ba'o zhes pa dang / 'dul ba las 'das pa'o// log par bshad par 'gro ba'o zhes bya ba dang / mi dge ba'o//</text></item>
<item><p>39b2</p><section>'dul ba</section><text>lung du mi ston pa'o zhes bya ba rnams so// rnam pa brgyad kyis na rtsa ba med pas smad par 'gyur te/ 'khon pa dang / spro thung ba dang / khro ba dang / mi srun pa dang / yid mi dga' ba dang / mgu dka' ba dang / phrag dog dang / ser sna'o// mdor na/ gang zag</text></item>
<item><p>39b3</p><section>'dul ba</section><text>brtag par bya ba dang // rgol ba dang ni slar rgol dang // 'dul ba rdul dang rnam pa brgyad// so sor thar pa gzhag pa'o// gang zag brtag pa rnam pa brgyad de/ spyod pa dang / spyod yul dang / mdza' ba dang / grogs dang / 'tsho ba dang / thos pa dang / lus</text></item>
<item><p>39b4</p><section>'dul ba</section><text>kyi las dang / ngag gi las rnams so// gang zag ji lta ba de bzhin du rgol ba dang phyir rgol ba yang shes par bya'o// chos brgyad kyis 'dod chags 'dul ba'i mthar phyin par 'gyur ba ni 'phags pa'i lam yan lag brgyad pa ste/ yang dag pa'i lta ba dang / yang</text></item>
<item><p>39b5</p><section>'dul ba</section><text>dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin rnams so// ji ltar 'dod chags 'dul ba'i mthar phyin</text></item>
<item><p>39b6</p><section>'dul ba</section><text>par 'gyur ba de bzhin du zhe sdang 'dul ba dang / gti mug 'dul ba'i mthar phyin par 'gyur ba yang de bzhin no// rdul lta bu brgyad de/ bca' ba rdul lta bu dang / bza' ba rdul lta bu dang / btung ba rdul lta bu dang / bldag pa rdul lta bu dang / bzhib pa rdul</text></item>
<item><p>39b7</p><section>'dul ba</section><text>lta bu dang / sman rdul lta bu dang / rdul nyid kyi rdul dang brgyad do// chos ma yin pa'i so sor thar pa gzhag pa brgyad de/ rtsa ba med bzhin du byas pa'i tshul khrims nyams pa dang / lta ba nyams pa dang / spyod pa nyams pa dang / 'tsho ba nyams pa dang /</text></item>
<item><p>40a1</p><section>'dul ba</section><text>rtsa ba med pas ma byas pa'i tshul khrims nyams pa dang / lta ba nyams pa dang / spyod pa nyams pa dang / 'tsho ba nyams pa rnams so// chos dang ldan pa'i gso sbyin gzhag pa brgyad de/ rtsa ba dang bcas pas byas pa'i tshul khrims nyams pa</text></item>
<item><p>40a2</p><section>'dul ba</section><text>dang / lta ba nyams pa dang / spyod pa nyams pa dang / 'tsho ba nyams pa dang / rtsa ba dang bcas pas ma byas pa'i tshul khrims nyams pa dang / lta ba nyams pa dang / spyod pa nyams pa dang / 'tsho ba nyams pa rnams so// mdor na/ u pA li dang ma 'gags</text></item>
<item><p>40a3</p><section>'dul ba</section><text>dang // gau tas gau ta mI rid de// ma gnas rigs pa ma yin pa// gnod pa dang ni 'dul ba'o// bcom ldan 'das la tshe dang ldan pa u pA lis 'di skad ces gsol to// bcom ldan 'das ji ltar bdag gis chos dang 'dul ba 'tshal bar 'gyur ba de lta</text></item>
<item><p>40a4</p><section>'dul ba</section><text>bu'i chos bdag la mdor bshad na legs so zhes gsol pa dang / bcom ldan 'das kyis tshe dang ldan pa u pA li la 'di skad ces bka' stsal to// u pA li chos gang 'thab pa'i rgyur 'gyur ba dang / mtshang 'dru ba'i rgyur 'gyur ba dang / 'khon pa'i rgyur 'gyur ba</text></item>
<item><p>40a5</p><section>'dul ba</section><text>dang / rtsod pa'i rgyur 'gyur ba dang / so sor smra ba'i rgyur 'gyur ba dang / mi mthun par smra ba'i rgyur 'gyur ba dang / mi sdud pa'i rgyur 'gyur ba dang / dran pa nyams pa'i rgyur 'gyur ba dang / du mar 'gyur ba'i rgyur 'gyur ba ste/ de lta bu la 'di ni chos ma</text></item>
<item><p>40a6</p><section>'dul ba</section><text>yin/ 'di ni 'dul ba ma yin/ 'di ni ston pas bstan pa ma yin par shin tu rtogs par gyis shig/ u pA li chos gang mi 'thab pa'i rgyur 'gyur ba dang / mtshang mi 'dru ba dang / mi 'khon pa dang / mi rtsod pa dang / so sor mi smra ba dang / mthun par smra ba</text></item>
<item><p>40a7</p><section>'dul ba</section><text>dang / sdud pa dang / dran pa ma nyams pa dang / dngos po gcig tu 'gyur ba 'di rnams la 'di ni chos so// 'di ni 'dul ba'o// 'di ni ston pas bstan pa yin par shin tu rtogs par gyis shig/ u pA li brgyad po ji lta ba de bzhin no// ma 'gags</text></item>
<item><p>40b1</p><section>'dul ba</section><text>pa la yang nag po dang dkar po'i phyogs su brgyad du brjod par bya'o// gleng gzhi ni mnyan du yod pa na ste/ de'i tshe na gau ta mI skye dgu'i bdag mo chen mo bcom ldan 'das ga la ba der song ste phyin pa dang / bcom ldan 'das kyi zhabs la mgo bos phyag 'tshal nas phyogs</text></item>
<item><p>40b2</p><section>'dul ba</section><text>gcig tu 'dug go// phyogs gcig tu 'dug nas gau ta mI skye dgu'i bdag mo chen mos bcom ldan 'das la 'di skad ces gsol to// bcom ldan 'das bdag gis ji ltar chos dang 'dul ba 'tshal bar 'gyur ba de lta bu'i chos bdag la bshad na legs so zhes de skad</text></item>
<item><p>40b3</p><section>'dul ba</section><text>gsol pa dang / bcom ldan 'das kyis gau ta mI skye dgu'i bdag mo chen mo la 'di skad ces bka' stsal to// gau ta mI chos gang kun tu 'dod chags pa'i rgyur 'gyur gyi kun tu 'dod chags med pa'i rgyur ma yin/ kun tu zhe sdang ba'i rgyur 'gyur gyi kun tu zhe sdang med pa'i rgyur</text></item>
<item><p>40b4</p><section>'dul ba</section><text>ma yin/ kun tu gti mug gi rgyur 'gyur gyi kun tu gti mug med pa'i rgyur ma yin/ kun tu sbyor ba'i rgyur 'gyur gyi kun tu mi sbyor ba'i rgyur ma yin/ kun tu nyon mongs pa'i rgyur 'gyur gyi rnam par byang ba'i rgyur ma yin/ 'dod chen che ba'i rgyur 'gyur gyi 'dod chen mi</text></item>
<item><p>40b5</p><section>'dul ba</section><text>che ba'i rgyur ma yin/ chog mi shes pa'i rgyur 'gyur gyi chog shes pa'i rgyur ma yin/ dgang dka' ba'i rgyur 'gyur gyi dgang sla ba'i rgyur ma yin/ gso dka' ba'i rgyur 'gyur gyi gso sla ba'i rgyur ma yin te/ 'di dag ni chos ma yin/ 'dul ba ma yin/ ston pas</text></item>
<item><p>40b6</p><section>'dul ba</section><text>bstan pa ma yin par shin tu rtogs par byos shig/ gau ta mI chos gang kun tu 'dod chags med pa'i rgyur 'gyur gyi kun tu 'dod chags kyi rgyur ma yin/ kun tu zhe sdang med pa'i rgyur 'gyur gyi kun tu zhe sdang gi rgyur ma yin/ kun tu gti mug med pa'i rgyur 'gyur gyi kun tu gti</text></item>
<item><p>40b7</p><section>'dul ba</section><text>mug gi rgyur ma yin/ kun tu mi sbyor ba'i rgyur 'gyur gyi kun tu sbyor ba'i rgyur ma yin/ rnam par byang ba'i rgyur 'gyur gyi kun tu nyon mongs pa'i rgyur ma yin/ 'dod chen mi che ba'i rgyur 'gyur gyi 'dod chen che ba'i rgyur ma yin/ chog shes pa'i rgyur 'gyur gyi chog mi shes pa'i</text></item>
<item><p>41a1</p><section>'dul ba</section><text>rgyur ma yin/ dgang sla ba'i rgyur 'gyur gyi dgang dka' ba'i rgyur ma yin/ gso sla ba'i rgyur 'gyur gyi gso dka' ba'i rgyur ma yin te/ de dag la 'di ni chos so// 'di ni 'dul ba'o// 'di ni ston pas bstan pa'o zhes shin tu rtogs par shes par</text></item>
<item><p>41a2</p><section>'dul ba</section><text>byos shig/ gau ta mI'i skye dgu'i bdag mo chen mo la ji skad gsungs pa/ de bzhin du mdo brjod par bya'o// brgyad pa rdzogs so// // gnas dgu ste/ ston pa la gnas pa dang / chos la gnas pa dang / dge 'dun la gnas pa dang / slob dpon la</text></item>
<item><p>41a3</p><section>'dul ba</section><text>gnas pa dang / mkhan po la gnas pa dang / bla ma la gnas pa dang / gnas la gnas pa dang / gang zag la gnas pa dang / yul la gnas pa'o// mi rigs pa'i gnas dgu ste/ dgra bcom pa zag pa zad pas shes bzhin du srog chags 'tsho ba dang 'bral</text></item>
<item><p>41a4</p><section>'dul ba</section><text>bar byed pa mi rigs pa dang / ma byin par len pa dang / mi tshangs par spyod pa 'khrig pa'i chos la sten pa dang / shes bzhin du du smra ba dang / sbags pa la kun tu spyod par 'dod cing za ba dang / shes bzhin du bslab pa las 'da' bar byed pa dang / bslab</text></item>
<item><p>41a5</p><section>'dul ba</section><text>pa phul zhing 'babs par byed pa dang / 'di las phyi rol gzhan du ston pa tshol ba dang / mo dang ltas kyis rnam par 'dag par yid ches kyi las kyis ma yin pa rnams su mi rigs pa'o// 'dod pa'i dngos po dgu ste/ 'di ni bdag la gnod par 'dod do// mi phan</text></item>
<item><p>41a6</p><section>'dul ba</section><text>par 'dod do// mi bde bar 'dod do// bde ba dang ldan pa 'dod pa ma yin no// skyid pa dang mi ldan par 'dod pa'o// 'dis bdag la gnod par byas so// byed do// byed par 'gyur ro snyam nas des de la gnod par byed do// gang yang bdag la gnod par</text></item>
<item><p>41a7</p><section>'dul ba</section><text>'dod pa/ mi phan par 'dod pa/ mi bde bar 'dod pa/ bde bar 'dod pa ma yin no// skyid pa dang ldan par mi 'dod de/ 'dis mi gnod par 'dod/ phan par 'dod/ bde bar 'dod/ bde ba dang ldan par 'dod/ skyid pa la bde bar 'dod de/ 'dis de la gnod</text></item>
<item><p>41b1</p><section>'dul ba</section><text>pa ma byas so// mi byed do// byed par mi 'gyur ro zhes des de la gnod par byed do// su zhig yang bdag la mi gnod par 'dod/ phan par 'dod pa/ bde bar 'dod pa/ bde ba dang ldan par 'dod pa/ skyid pa dang ldan par 'dod pa de la 'di gnod par 'dod/</text></item>
<item><p>41b2</p><section>'dul ba</section><text>mi phan par 'dod/ mi bde bar 'dod/ bde ba dang mi ldan par 'dod/ skyid pa dang mi ldan par 'dod la gnod par byed do// gnod par byed pa dgu 'dul ba ste/ 'di ni bdag la gnod par 'dod/ mi phan par 'dod/ mi bde bar 'dod/ bde ba dang</text></item>
<item><p>41b3</p><section>'dul ba</section><text>mi ldan par 'dod/ skyid pa dang mi ldan par 'dod/ 'dis ni bdag la gnod pa byas so// byed do// byed par 'gyur ro snyam nas des de la gnod pa skyed pa slar 'jil bar byed do// gang yang bdag la gnod par 'dod pa/ mi phan par 'dod pa/ mi bde bar</text></item>
<item><p>41b4</p><section>'dul ba</section><text>'dod pa/ bde ba dang mi ldan par 'dod pa/ skyid pa dang mi ldan par 'dod pa de la 'di gnod par mi 'dod/ phan par 'dod/ bde bar 'dod/ bde ba dang ldan par 'dod/ skyid pa dang ldan par 'dod de/ de la 'dis gnod pa ma byas/ mi byed/ byed par</text></item>
<item><p>41b5</p><section>'dul ba</section><text>mi 'gyur ro snyam nas de 'di snyam du bdag 'di ltar gyur cig/ 'di ltar ma gyur par gzhan las thob par ga la 'gyur snyam du bsams nas/ des de la gnod pa skyed pa slar 'jil bar byed do// yang gang bdag la mi gnod par 'dod pa/ phan par 'dod pa/ bde ba dang ldan par 'dod</text></item>
<item><p>41b6</p><section>'dul ba</section><text>pa/ skyid pa dang ldan par 'dod pa de la 'di gnod par 'dod/ mi phan par 'dod/ bde ba dang mi ldan par 'dod/ skyid pa dang mi ldan par 'dod pa de la 'dis gnod pa byas/ byed byed par 'gyur ro snyam pa las de yang 'di snyam du bdag 'di ltar gyur cig 'di ltar ma gyur cig par</text></item>
<item><p>41b7</p><section>'dul ba</section><text>gzhan las thob par ga la 'gyur snyam du bsams nas/ des de la gnod pa skyed pa slar 'jil bar byed do// dgu pa rdzogs // // mdor na/ 'dul ba ma yin rnam gnyis dang // 'dul ba la yang rnam gsum ste// sbyin dang bsdu bar bya ba dang //</text></item>
<item><p>42a1</p><section>'dul ba</section><text>yon tan rnams ni tha ma'o// 'dul ba ma yin pa bcu ni mi dge ba bcu'i las kyi lam ste/ srog gcod pa dang / ma byin par len pa dang / 'dod pas log par spyod pa dang / du smra ba dang / phra ma dang / tshig rtsub mo dang / tshig 'khyal ba</text></item>
<item><p>42a2</p><section>'dul ba</section><text>dang / ngan du sems pa dang / chags pa dang / log par lta ba'o// gzhan yang 'dul ba ma yin pa bcu ni log pa'i yan lag bcu ste/ log par lta ba dang / log par rtog pa dang / log par smra ba dang / log pa'i las kyi mtha' dang / log par 'tsho ba</text></item>
<item><p>42a3</p><section>'dul ba</section><text>dang / log par rtsol ba dang / log pa'i dran pa dang / log pa'i ting nge 'dzin dang / log pa'i rnam par grol ba dang / log pa'i ye shes so// 'dul ba bcu ni dge ba'i las kyi lam bcu ste/ srog gcod pa las slar ldog pa dang / ma byin pa len pa las</text></item>
<item><p>42a4</p><section>'dul ba</section><text>slar ldog pa dang / 'dod pas log par spyod pa las slar ldog pa dang / du smra ba las slar ldog pa dang / phra ma las slar ldog pa dang / tshig rtsub mo smra ba las slar ldog pa dang / tshig 'khyal ba smra ba las slar ldog pa dang / ngan du sems pa dang / chags pa</text></item>
<item><p>42a5</p><section>'dul ba</section><text>dang / log par lta ba rnams las slar ldog pa rnams so// gzhan yang 'dul ba bcu ni yang dag pa'i yan lag bcu ste/ yang dag par lta ba dang / yang dag par rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho</text></item>
<item><p>42a6</p><section>'dul ba</section><text>ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin dang / yang dag pa'i rnam par grol ba dang / yang dag pa'i ye shes so// gzhan yang 'dul ba bcu ste/ sangs rgyas kyi dus su byung ba dang / dus thams cad du byung</text></item>
<item><p>42a7</p><section>'dul ba</section><text>ba dang / nyi tshe ba'i dus su byung ba dang / thams cad du 'gro ba dang / dus kyi 'dul ba dang / yul gyi 'dul ba dang / gang zag gi 'dul ba dang / gnas kyi 'dul ba dang / rtsol ba'i 'dul ba dang / nyon mongs pa'i 'dul ba'o// bsdu ba bcu ste/ lhung</text></item>
<item><p>42b1</p><section>'dul ba</section><text>bzed bsdu ba dang / chos gos bsdu ba dang / sman bsdu ba dang / zang zing bsdu ba dang / mal stan bsdu ba dang / mdo sde bsdu ba dang / 'dul ba bsdu ba dang / ma lta bu bsdu ba dang / yongs su dag pa bsdu ba dang / nyes pa las ldang ba bsdu ba'o// sbyin pa bcu ste/</text></item>
<item><p>42b2</p><section>'dul ba</section><text>lhung bzed sbyin pa dang / chos gos sbyin pa dang / sman sbyin pa dang / zang zing sbyin pa dang / mal stan sbyin pa dang / mdo sde sbyin pa dang / 'dul ba sbyin pa dang / ma lta bu sbyin pa dang / yongs su dag pa sbyin pa dang / nyes pa las ldang ba sbyin pa ste/ 'di dag</text></item>
<item><p>42b3</p><section>'dul ba</section><text>kyang bsdu ba'i dngos po bcu por shes par bya'o// 'dul ba 'dzin pa'i gang zag la yon tan bcu ste/ byung ba shes pa dang / bcas pa shes pa dang / rjes su bcas pa shes pa dang / mi gnang bar shes pa dang / rjes su gnang bar shes pa dang / nga'i phyogs</text></item>
<item><p>42b4</p><section>'dul ba</section><text>der snang bar grags pa dang / snang bar gyur pa dang / rab tu snang bar gyur pa dang / nga'i phyogs de ma stongs par grags pa dang / 'dul ba 'dzin pa'i gang zag de lta bu phyogs gang na gnas pa de'i phyogs su de bzhin gshegs pa phrin las chung bar 'gyur ro// mdor</text></item>
<item><p>42b5</p><section>'dul ba</section><text>na/ chad pa'i las dang mngon sum du// bar chad bsnyen par rdzogs pa dang // gleng ba dag dang bzhi pa dang // yid du 'ong dang rnam drug go// chad pa'i las bcu ste/ bsdigs pa dang / smad pa dang / bskrad pa dang / bsdum pa dang / ma mthong zhes bya ba'i</text></item>
<item><p>42b6</p><section>'dul ba</section><text>gzhi nas bslang ba'i chad pa dang / gnas nas dbyung ba dang / gso sbyong gzhag pa dang / dgag dbye gzhag pa dang / gsol bar brjod pa gzhag pa dang / yid mgu ba dang bcu'o// mngon sum du gyur nas bsnyen par rdzogs par 'gyur ba bcu ste/ ston pa</text></item>
<item><p>42b7</p><section>'dul ba</section><text>mngon sum du gyur nas bsnyen par rdzogs par 'gyur ba dang / sangs rgyas mngon sum du gyur pa dang / chos mngon sum du gyur pa dang / mkhan po mngon sum du gyur pa dang / slob dpon mngon sum du gyur pa dang / bsnyen par rdzogs par 'dod pa mngon sum du gyur</text></item>
<item><p>43a1</p><section>'dul ba</section><text>pa dang / bsnyen par rdzogs par 'dod pa'i yo byad mngon sum du gyur pa dang / yongs su dag pa mngon sum du gyur pa dang / gsol ba mngon sum du gyur pa dang / las mngon sum du gyur pa rnams so// bsnyen par rdzogs pa'i bar chad du 'gyur ba bcu</text></item>
<item><p>43a2</p><section>'dul ba</section><text>ste/ ma ning du gyur pa dang / dge slong ma sun phyung ba dang / pha bsad pa dang / ma bsad pa dang / dgra bcom pa bsad pa dang / dge 'dun phye ba dang / de bzhin gshegs pa la ngan sems kyis khrag phyung ba dang / rkun gnas dang / sngar nyes pa byung ba dang /</text></item>
<item><p>43a3</p><section>'dul ba</section><text>sngar 'khrugs pa dang / mu stegs can du song ba rnams so// bsnyen par rdzogs pa bcu ste/ de bzhin gshegs pa las slob dpon med par bsnyen par rdzogs pa dang / ye shes mngon par rtogs nas bsnyen par rdzogs pa lnga dang / 'od srung chen pos ston pa la khas</text></item>
<item><p>43a4</p><section>'dul ba</section><text>blangs te bsnyen par rdzogs pa dang / so da yas dris pa'i lan lon par shes nas bsnyen par rdzogs pa dang / gau ta mI skye dgu'i bdag mo chen mo bla ma'i chos khas blangs pas bsnyen par rdzogs pa dang / chos sbyin ma phrin pas bsnyen par rdzogs pa dang / mtha' 'khob</text></item>
<item><p>43a5</p><section>'dul ba</section><text>tu 'dul ba 'dzin pa dang / lngas bsnyen par rdzogs pa dang / slob dpon med mkhan po med par bsnyen par rdzogs pa dang / dge slong tshur shog ces gsungs pas bsnyen par rdzogs pa dang / gsol ba dang bzhi'i las kyis bsnyen par rdzogs pa'o// gleng ba</text></item>
<item><p>43a6</p><section>'dul ba</section><text>la bcu ste/ dus dang dus ma yin pa dang / bden pa dang / mi bden pa dang / don dang ldan pa dang / don dang mi ldan pa dang / snyan pa dang / tshig rtsub mo dang / byams par ldan pa dang / zhe sdang du ldan pa'o// chos bcu dang ldan pas gzhan la gleng bar</text></item>
<item><p>43a7</p><section>'dul ba</section><text>bya ste/ tshul khrims dang ldan par gyur pa dang / mang du thos pa dang / brtson 'grus brtsams pa dang / dran pa nye bar gnas pa dang / shes rab dang ldan pa dang / dus su gleng gi dus las 'das par ma yin pa dang / bden pa ste mi bden pa ma yin pa dang / don</text></item>
<item><p>43b1</p><section>'dul ba</section><text>dang ldan pa ste/ don dang mi ldan pa ma yin pa dang / snyan pa ste tshig rtsub mo ma yin pa dang / byams pa dang ldan pas te/ zhe sdang dang ldan pa ma yin pa'o// gzhan yang chos bcu dang ldan pas gzhan la gleng bar bya ste/ tshul khrims dang ldan par gyur pa dang / mang</text></item>
<item><p>43b2</p><section>'dul ba</section><text>du thos pa dang / brtson 'grus brtsams pa dang / ma g.yengs pa dang / shes rab dang ldan pa dang / dus su gleng gi dus las 'das par ma yin pa dang / bden pa ste mi bden pa ma yin pa dang / don dang ldan pa ste don dang mi ldan pa ma yin pa dang / snyan pa ste tshig</text></item>
<item><p>43b3</p><section>'dul ba</section><text>rtsub pos ma yin pa dang / byams pa dang ldan pa ste zhe sdang dang ldan pas ma yin pa'o// gzhan yang chos bcu dang ldan pas gzhan la gleng bar bya ste/ tshul khrims dang ldan pa dang / mang du thos pa dang / brtson 'grus brtsams pa dang / dran pa nye bar gnas pa dang / so</text></item>
<item><p>43b4</p><section>'dul ba</section><text>sor brtags pa'i stobs su gyur pa dang / dus su gleng gi dus las 'das par ma yin pa dang / bden pa ste mi bden pas ma yin pa dang / don dang ldan pa ste don dang mi ldan pas ma yin pa dang / ngag snyan pa ste rtsub pos ma yin pa dang / byams pa dang ldan pa ste zhe</text></item>
<item><p>43b5</p><section>'dul ba</section><text>sdang dang ldan pas ma yin pa'o// chos bcu dang ldan pa'i dge slong ni tshangs pa mtshungs pa rnams la dga' bar 'gyur te/ tshul khrims dang ldan pa dang / mang du thos pa dang / brtson 'grus brtsams pa dang / dran pa nye bar gnas pa dang / shes rab dang ldan pa dang /</text></item>
<item><p>43b6</p><section>'dul ba</section><text>mi slob pa'i tshul khrims kyi phung po dang ldan par gyur pa dang / shes rab kyi phung po dang / ting nge 'dzin gyi phung po dang / rnam par grol ba'i phung po dang / rnam par grol ba'i ye shes mthong ba'i phung po dang ldan par gyur pa'o// ji ltar dga' bar gyur pa de bzhin</text></item>
<item><p>43b7</p><section>'dul ba</section><text>du gnyis po yid du 'ong ba la yang bcur brjod par bya'o// gsum po bla mar byas pa yang bcur brjod par bya'o// bzhi po mos par bya ba la yang bcur brjod par bya'o// lnga po mchod pa la yang bcur brjod par bya'o// drug po bstod pa la yang bcur brjod par bya'o//</text></item>
<item><p>44a1</p><section>'dul ba</section><text>mdor na/ rab tu byung dang bzhi po ste// rnam par grol dang phun sum dang // yon tan de bzhin sbyin pa dang // gso sbyin rnams kyi gzhag pa'o// chos bcu dang ldan pas rab tu dbyung bar bya/ bsnyen par rdzogs par bya/ gnas sbyin par bya ste/</text></item>
<item><p>44a2</p><section>'dul ba</section><text>bsnyen par rdzogs nas lo bcu bcu lon nam de las lhag pa yang rung ba dang / lhan cig spyod pa dang nye gnas rnams kyang rung ste/ nad g.yog byed du 'jug par nus pa dang / lhan cig spyod pa dang nye gnas la 'gyod pa skyes na slar sel ba'am sel bar byed du 'jug par</text></item>
<item><p>44a3</p><section>'dul ba</section><text>nus pa dang / lhan cig spyod pa dang nye gnas rnams sdig pa dang ldan pa'i rnam pa zhig byung na slar gtong ngam slar gtong du 'jug nus pa dang / lhan cig spyod pa dang nye gnas yul der gnas par mi dga' na yul gzhan du gtang bar nus pa dang / tshul khrims dang ldan pa dang /</text></item>
<item><p>44a4</p><section>'dul ba</section><text>mang du thos pa dang / brtson 'grus brtsams pa dang / dran pa nye bar gnas pa dang / shes rab dang ldan pa'o// gzhan yang chos bcu dang ldan pas rab tu dbyung bar bya/ bsnyen par rdzogs par bya/ gnas sbyin par bya ste/ bcu gang zhe na/ nyes pa shes pa dang /</text></item>
<item><p>44a5</p><section>'dul ba</section><text>nyes pa med par shes pa dang / lci ba shes pa dang / yang ba shes pa dang / des so sor thar pa'i mdo kha ton du slob par gyur pa dang / slob pa'i tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang /</text></item>
<item><p>44a6</p><section>'dul ba</section><text>rnam par grol ba'i ye shes mthong ba'i phung po dang ldan par gyur pa'o// gzhan yang chos bcu dang ldan pas rab tu dbyung bar bya/ bsnyen par rdzogs par bya/ gnas sbyin par bya ste/ byung ba shes/ bcas pa shes/ rjes su bcas pa shes/ ma gnang ba shes/</text></item>
<item><p>44a7</p><section>'dul ba</section><text>rjes su gnang ba shes/ bar chad du 'gyur ba shes/ bar chad du mi 'gyur ba shes/ lung bsgo ba yin/ rjes su ston pa yin/ gnas bcur 'jug nus pa yin no// gzhan yang chos bcu dang ldan pas rab tu dbyung bar bya/ bsnyen par rdzogs par bya/ gnas</text></item>
<item><p>44b1</p><section>'dul ba</section><text>sbyin par bya ste/ dad pa phun sum tshogs pa yin/ tshul khrims phun sum tshogs pa yin/ thos pa phun sum tshogs pa dang / gtong ba phun sum tshogs pa dang / shes rab phun sum tshogs pa dang / tshul khrims phun sum tshogs pa dang / ting nge 'dzin phun sum</text></item>
<item><p>44b2</p><section>'dul ba</section><text>tshogs pa dang / shes rab phun sum tshogs pa dang / rnam par grol ba phun sum tshogs pa dang / rnam par grol ba'i ye shes mthong ba phun sum tshogs pa'o// chos bcus na rnam par grol bar yang dag par 'jug pa'i rgyur 'gyur te/ slob pa'i tshul khrims kyi</text></item>
<item><p>44b3</p><section>'dul ba</section><text>phung po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po dang / mi slob pa'i tshul khrims kyi phung po dang / ting nge 'dzin gyi phung po dang / shes rab kyi phung po dang / rnam</text></item>
<item><p>44b4</p><section>'dul ba</section><text>par grol ba'i phung po dang / rnam par grol ba'i ye shes mthong ba'i phung po'o// phun sum tshogs pa bcu ste/ ston pa phun sum tshogs pa dang / chos phun sum tshogs pa dang / dge 'dun phun sum tshogs pa dang / slob dpon phun sum tshogs pa dang / mkhan</text></item>
<item><p>44b5</p><section>'dul ba</section><text>po phun sum tshogs pa dang / tshul khrims phun sum tshogs pa dang / thos pa phun sum tshogs pa dang / shes rab phun sum tshogs pa dang / rnam par grol ba phun sum tshogs pa dang / rnam par grol ba'i ye shes mthong ba phun sum tshogs pa'o// yon tan bcu</text></item>
<item><p>44b6</p><section>'dul ba</section><text>ste/ dge 'dun bsdu ba dang / dge 'dun la dge ba dang / dge 'dun bde bar spyod pa dang / khrel med pa'i gang zag rnams la nan tur bya ba dang / khrel yod pa'i rnams la bde bar spyod pa dang / mngon par ma dad pa'i rnams mngon par dad par bya ba dang / mngon par dad</text></item>
<item><p>44b7</p><section>'dul ba</section><text>pa'i rnams phyi phyir dad par bya ba dang / da ltar gyi tshe 'di'i zag pa rnams bsdam pa dang / tshe phyi ma'i phyir 'byung ba'i rnams rab tu gzhom pa dang / tshangs par spyod pas rjes su phan gdags pa dang / tshangs par spyod pa dang mthun par bya ba'i phyir nga'i tshangs par</text></item>
<item><p>45a1</p><section>'dul ba</section><text>spyod pa ring du gnas par 'gyur zhing skye bo mang po la phan zhing rgyas par lha dang mi rnams la yang dag par bstan pa'i bar du yon tan de bcu de bzhin gshegs pas gzigs pas nyan thos rnams la bslab pa'i gnas bcas so// sbyin du mi rung ba bcu ste/</text></item>
<item><p>45a2</p><section>'dul ba</section><text>gang zag gang yang rung ba cig gis gang zag gcig la sbyin pa byin pa de gzhan la yang byin na chos dang mi ldan pa byin la chos dang mi ldan pas blangs te mi rung bar spyod pa'o// gang zag gcig la sbyin pa byin pa dge 'dun la yang dbul na chos dang mi ldan par byin</text></item>
<item><p>45a3</p><section>'dul ba</section><text>la chos dang mi ldan pa blangs pa ste mi rung bar spyod pa'o// de bzhin du gang zag gnyis la sbyin pa byin la gang zag gcig la byin nam mang po'am dge 'dun gnyis la byin na chos dang mi ldan par byin la chos dang mi ldan par blangs te mi rung bar spyod pa'o// de ltar gang</text></item>
<item><p>45a4</p><section>'dul ba</section><text>zag gcig la byin nam/ gnyis la'am/ mang po'am/ dge 'dun la phul na chos dang mi ldan par byin la chos dang mi ldan par blangs te mi rung bar spyod pa'o// de bzhin du dge 'dun la sbyin pa byin la gcig la'am/ gnyis la'am/ mang po la'am/ dge</text></item>
<item><p>45a5</p><section>'dul ba</section><text>'dun la phul na chos dang mi ldan par byin la chos dang mi ldan par blangs te/ mi rung bar spyod pa'o// de bzhin du dge slong gi dge 'dun la sbyin pa byin la dge slong ma'i dge 'dun la byin nam/ dge slong gi dge 'dun la sbyin pa byin pa dge 'dun gnyis ka la</text></item>
<item><p>45a6</p><section>'dul ba</section><text>phul lam/ dge slong ma'i dge 'dun la sbyin pa byin pa dge slong gi dge 'dun la phul lam/ dge slong ma'i dge 'dun la sbyin pa byin pa dge 'dun gnyis ka la phul lam/ dge 'dun gnyis ka la sbyin pa byin pa dge 'dun sde gnyis gzhan la phul lam/ dge</text></item>
<item><p>45a7</p><section>'dul ba</section><text>'dun phyogs dang gzhan gyi phyogs su tha dad par gnas la phyogs gcig la sbyin pa byin pa phyogs gnyis po la phul na chos dang mi ldan pa byin la chos dang mi ldan pas blangs pa ste mi rung bar spyod pa'o// de dag las slar bzlog na sbyin pa rung ba bcu dang dkar po'i</text></item>
<item><p>45b1</p><section>'dul ba</section><text>phyogs su brjod par bya'o// chos dang ldan pa'i gso sbyin gzhag pa bcu ste/ phas pham par gyur pa dang / phas pham par gyur pa'i gtam la zhugs pa dang / bslab pa phul bar gyur pa dang / bslab pa 'bul ba'i gtam la zhugs pa dang / dge 'dun la smad pa</text></item>
<item><p>45b2</p><section>'dul ba</section><text>dang / dge 'dun la smad pa'i gtam la zhugs par gyur pa dang / tshul khrims nyams par gyur pa dang / lta ba nyams par gyur pa dang / spyod pa nyams par gyur pa dang / 'tsho ba nyams par gyur pa'o// mdor na/ rgol ba rnams dang skabs dbye dang // gzung bar</text></item>
<item><p>45b3</p><section>'dul ba</section><text>bya dang zhi ba gnyis// rgol bar byed dang nyes pa dang // mngon sum byung ba chad pa'o// rgol ba'i dge slong gis don gzung bar 'dod na gnas bcur bsam pa shin tu bsams/ dpyad pa shin tu dpyad/ brtag pa shin tu brtags la don gzung bar bya'o// bcu</text></item>
<item><p>45b4</p><section>'dul ba</section><text>gang zhe na/ bdag gis don gzung bar 'dod pa de bden pas don de 'dzin tam/ 'on te mi bden pas don de gzung ba'i dus la 'bab bam/ 'on te dus la ma bab/ don gzung ba de skabs su bab bam/ 'on te skabs su ma bab/ don de gzung ba de don dang ldan</text></item>
<item><p>45b5</p><section>'dul ba</section><text>pa'am 'on te don dang mi ldan/ de la mthong ba'am/ thos pa'am/ dogs pa'am/ lus kyi nyes pa'am/ ngag gi nyes pa'am/ de dag gis smra bar bya/ tshe dang ldan pa 'di mi dge ba'i gnas nas bslang ste/ dge ba'i gnas su 'jog nus sam snyam du</text></item>
<item><p>45b6</p><section>'dul ba</section><text>bsams pa'o// lan 'debs pa'i dge slong gis kyang gnas bcur bsam pa shin tu bsams/ dpyad pa shin tu dpyad/ brtag pa shin tu brtags la/ slar rgol ba'i dge slong la skabs dbye ste/ bcu gang zhe na/ ci tshe dang ldan pa tshul khrims dang ldan</text></item>
<item><p>45b7</p><section>'dul ba</section><text>nam 'on te ma yin khrel ba can nam/ 'gyod pa can nam/ sdom pa can nam/ bslab pa la 'dod pa can nam/ mang du thos pa/ thos pa 'dzin pa/ 'chang ba can nam/ 'dul ba dang lhag pa'i 'dul ba la shin tu mkhas pa'am/ lung kha ton lobs</text></item>
<item><p>46a1</p><section>'dul ba</section><text>pa yin nam/ ci tshe dang ldan pa gzu bo'i dngos po yod dam snyam du sems pa'o// u pA li de la 'dul ba 'dzin pa'i gzu bos kyang gnas bcur bsam pa shin tu bsams/ dpyad pa shin tu dpyad/ brtag pa shin tu brtags la rtsod pa gzung</text></item>
<item><p>46a2</p><section>'dul ba</section><text>bar bya'o// bcu gang zhe na/ ci bdag rtsod pa de thog ma byung ba la mkhas sam/ ci bdag rtsod pa de thog ma byung ba'i nang du ma gtogs sam/ ci bdag la gzu bo'i dngos po yod dam/ rgol ba dang lan glon pa'i dge slong de dag bdag gis tshig nyan tam/</text></item>
<item><p>46a3</p><section>'dul ba</section><text>bdag gis rgol ba dang / lan glon pa'i dge slong de dag la chos bzhin bsgo bar nus sam/ bdag gis rgol ba dang lan glon pa'i dge slong de dag gis ltung ba rnam par sbyong nus sam/ bdag gis rgol ba dang / lan glon pa'i dge slong de dag la nan tur bya</text></item>
<item><p>46a4</p><section>'dul ba</section><text>nus sam/ bdag gis rtsod pa 'di chos bzhin 'dul ba bzhin ston pas bstan pa bzhin nye bar zhi bar bya nus sam/ bdag gis rgol ba dang / lan glon pa'i dge slong de dag mi dge ba'i gnas nas bslang ste/ dge ba'i gnas su rab tu gzhog nus sam/</text></item>
<item><p>46a5</p><section>'dul ba</section><text>bdag gis rtsod pa 'di ci nas phyin chad mi 'byung bar 'gyur ba de lta bur nye bar zhi bar byed nus sam snyam du bsams pa'o// de la u pA li gzu bo 'dul ba 'dzin pas rtsod pa gzung bar 'dod na gnas bcur bsam pa shin tu bsams/ dpyad pa shin tu dpyad/ brtag</text></item>
<item><p>46a6</p><section>'dul ba</section><text>pa shin tu brtags la rtsod pa zhi bar bya'o// bcu gang zhe na/ bdag gis 'dir 'chad pa'i gsung skad du smras pa de zin pa'i mdo sde 'dzin pa 'dul ba 'dzin pa/ ma lta bu 'dzin pa'i dge slong dge 'dun gyi nang na yod par 'gyur ram/ dge 'dun 'di dag gi nang na dge</text></item>
<item><p>46a7</p><section>'dul ba</section><text>slong rtsod pa 'di ji ltar chos dang / ji ltar 'dul ba dang / ji ltar ston pas bstan pa de ltar zhi bar byed pa bdag gi zla yod dam/ dge 'dun 'di dag gi nang na dge slong rtsod pa 'di phyi phyir rnam par mi 'phel bar 'gyur ba bdag gi zla yod dam/ dge 'dun 'di dag</text></item>
<item><p>46b1</p><section>'dul ba</section><text>gi nang na dge slong gang rtsod pa 'di chos bzhin zhi bar bya ste phyin chad mi 'byung bar byed pa'i bdag gi zla yod dam/ dge 'dun 'di dag gi nang na dge slong gang rgol ba dang lan glon pa'i dge slong 'di dag la rtsod pa 'di rgyal po'i 'khor du 'gyed pa/ nges pa'i rigs der</text></item>
<item><p>46b2</p><section>'dul ba</section><text>'gyed par gyur cig ces nas chos bzhin du bzlog par bya'o snyam du bsam pa yod dam/ ci bdag gis rtsod pa 'di dge 'dun 'di'i nang du zhi bar byed nus sam/ bdag gis rtsod pa 'di zhi bar bya ba phyi rol du btsal dgos par mi 'gyur grang / bdag gis</text></item>
<item><p>46b3</p><section>'dul ba</section><text>rtsod pa 'di la rgol ba dang lan glon pa'i dge slong de dag gnas nas gnas su 'dong mi dgos par nus par 'gyur ram/ bdag gis rtsod pa 'di ji ltar phyin chad mi 'byung ba'i chos su de lta bur zhi bar nus sam snyam du bsams pa'o// u pA li chos bcu dang ldan</text></item>
<item><p>46b4</p><section>'dul ba</section><text>pa'i 'dul ba 'dzin pas rtsod pa byung ba zhi bar byed nus so// bcu gang zhe na/ sangs rgyas kyis gsungs pa'i mdo sde ston nus par 'gyur ba dang / nyan thos kyis bshad pa'i mdo sde 'chad pa dang / sangs rgyas kyi dus byung ba'i mdo sde 'chad pa dang / dus</text></item>
<item><p>46b5</p><section>'dul ba</section><text>thams cad du byung ba'i mdo sde 'chad pa dang / phyogs gcig pa'i mdo sde 'chad pa dang / nag por gsungs pa dang dkar por gsungs pa'i mdo sde 'chad pa dang / mdo'i lugs 'tshal nas mdo 'chad pa thams cad du 'gro ba'i mdo sde 'chad pa dang / mthun pa'i mdo</text></item>
<item><p>46b6</p><section>'dul ba</section><text>sde 'chad pa dang / 'dul ba dang mthun pa'i mdo sde 'chad nus pa'o// u pA li gzu bo 'dul ba 'dzin pas rtsod pa bzung nas rnam pa bcus nye bar zhi bar bya'o// bcu gang zhe na/ dge slong rgol ba shes par bya/ dge slong lan 'debs pa shes par bya/ dge slong</text></item>
<item><p>46b7</p><section>'dul ba</section><text>rgol ba dpyad par bya/ lan glon pa'i dge slong dpyad par bya/ rgol ba'i dge slong yi dam bcar gzhug/ lan glon pa'i dge slong yi dam bcar gzhug/ rgol ba'i dge slong gtan la 'bebs su gzhug/ lan glon pa'i dge slong gtan la 'bebs su gzhug/</text></item>
<item><p>47a1</p><section>'dul ba</section><text>rgol ba'i dge slong ldang bar byed du gzhug/ lan glon pa'i dge slong ldang bar byed du gzhug go// chos bcu dang ldan na 'dul ba 'dzin pa nyes pa rnam par ston nus te/ bcu gang zhe na/ nyes pa lci ba shes/ yang ba shes/ lhag ma dang bcas pa</text></item>
<item><p>47a2</p><section>'dul ba</section><text>shes/ lhag ma med pa shes/ gnas ngan len shes/ gnas ngan len ma yin pa shes/ bcas pa shes/ ma bcas pa shes/ bshags pa shes/ bsdam par bya ba shes pa'o// chos bcu dang ldan pa'i 'dul ba 'dzin pa ni las byed nus pa yin te/</text></item>
<item><p>47a3</p><section>'dul ba</section><text>bcu gang zhe na/ mngon du gyur pa'i las shes/ mngon du ma gyur pa'i las shes/ skabs ma bye ba'i las shes/ skabs bye ba'i las shes/ gleng bar rigs pa shes/ mi gleng bar rigs pa shes/ dran par bya bar rigs pa shes/ mi dran par bya bar rigs</text></item>
<item><p>47a4</p><section>'dul ba</section><text>pa shes/ gtan tshigs su rigs par shes/ gtan tshigs su mi rigs par shes pa'o// chos bcu dang ldan pa'i 'dul ba 'dzin pas rtsod pa zhi bar byed nus pa yin te/ bcu gang zhe na/ byung ba ma nor bar byed pa yin/ bcas pa ma nor bar byed pa yin/</text></item>
<item><p>47a5</p><section>'dul ba</section><text>rjes su bcas pa ma nor bar byed pa yin/ ma gnang ba ma nor bar byed pa yin/ rjes su gnang ba ma nor bar byed pa yin/ dge slong mi gtsang ba'i nyes pa mi 'chad par byed pa yin/ rgol ba dang lan glon pa'i dge slong la yi dam bca' bar byed pa yin/ mdo sde'i</text></item>
<item><p>47a6</p><section>'dul ba</section><text>tshig nye bar ston par byed pa yin/ rjes su bcas pa nyams par mi byed pa yin/ 'dul ba la mthun pa yin/ chos bzhin rtsod pa zhi bar byed pa yin no// chos bcu dang ldan na 'dul ba 'dzin pas chad pa'i las kyis gcod nus pa yin te/ bcu gang zhe na/ tshangs</text></item>
<item><p>47a7</p><section>'dul ba</section><text>pa'i chad pa shes/ mi dga' bar 'gyur ba'i las shes/ mi spyod par 'gyur ba'i las shes/ ma rung bar bya ba'i las shes/ de'i ngo bo nyid tshol du gzhug pa'i las shes/ bzlog pa'i las shes/ spang ba'i las shes/ rnam par dag pa'i las shes/ byin</text></item>
<item><p>47b1</p><section>'dul ba</section><text>gyis brlab pa'i las shes/ rgol ba'i las shes pa'o// 'dul ba dam pa'i gzhung las gcig nas 'dzegs pa rdzogs // // 'dul ba gzhung dam pa/ bam po nyi shu brgyad pa/ 'dul ba las lnga pa'i mdor bsdus pa ste/ nyer bzhag</text></item>
<item><p>47b2</p><section>'dul ba</section><text>'jigs pa sel ba dang // byin len bya brku ba dang // bsnyen par rdzogs dang mtshams rnams dang // zas kyang de bzhin skabs dbye dang // dugs khang dang ni tha ma'o// mdor na/ nyer bzhag tshul khrims bden pa dang // smra bar bya dang phas pham dang //</text></item>
<item><p>47b3</p><section>'dul ba</section><text>nyes byas gnyis dang lta ba ste// nyams pa dang ni lci ba dang // ji lta bur ni rigs kyi bu// de min rim par bcas pa'o// sangs rgyas bcom ldan 'das la tshe dang ldan pa u pA lis zhus pa/ btsun pa dge slong gleng ba zhig gis gzhan la gleng bar 'tshal na</text></item>
<item><p>47b4</p><section>'dul ba</section><text>gnas dur gnas te gleng bar bgyi/ dge slong yang skabs 'byed du gzhug par bgyi/ u pA li dge slong zhig dge slong gzhan la gleng bar 'dod pas gnas lnga la gnas te gleng bar bya'o// dge slong skabs 'byed du gzhug pa lnga gang zhe na/ stod g.yogs phrag</text></item>
<item><p>47b5</p><section>'dul ba</section><text>pa gcig tu gzar te lham phud la rgan rims su 'dug nas dge slong gi dge 'dun la thal mo sbyar ba btud de byams pa'i sems nye bar gzhag la gleng ba'i dge slong de la skabs 'byed du gzhug/ gleng ba'i dge slong gis gzhan la gleng bar 'dod pas chos lngas nang du</text></item>
<item><p>47b6</p><section>'dul ba</section><text>dran pa nye bar gzhag la gzhan la gleng bar bya'o// lnga gang zhe na/ ci bdag tshul khrims dang ldan zhing sngon rdzogs pa yin nam/ ngo tsha zhing 'byed pa dang ldan nam/ sdom pas bsdams pa bslab par 'dod dam/ mang du thos shing thos pa 'dzin/ thos pa la</text></item>
<item><p>47b7</p><section>'dul ba</section><text>sogs pa lung kha ton lobs sam/ ci 'dul ba dang lhag pa'i 'dul ba la bdag shin tu rnam par gdon mi za bar gyur tam snyam du bsams nas gleng bar byed pa'i dge slong gis gzhan la gleng bar 'dod na/ de ltar gnas lngas nang du dran pa nye bar gzhag la gzhan la gleng</text></item>
<item><p>48a1</p><section>'dul ba</section><text>bar bya'o// gzhan yang dge slong gleng ba zhig gleng bar 'dod pas chos lngas nang du dran pa nye bar gzhag la gleng bar bya'o// lnga gang zhe na/ 'di ltar bdag gzhan la gleng bar 'dod pa de ci bden pas sam 'on te mi bden pas don du gzung ba 'di dus las</text></item>
<item><p>48a2</p><section>'dul ba</section><text>bab bam 'on te dus las ma bab/ ci don bzung ba skabs su bab bam 'on te skabs su ma bab/ ci don bzung ba 'di don dang ldan pa'am 'on te don dang ldan pa ma yin/ de la mthong bas sam/ thos pas sam/ dogs pas smra bar bya'am zhes gleng ba'i dge slong</text></item>
<item><p>48a3</p><section>'dul ba</section><text>gis gzhan la gleng bar 'dod pas/ chos de lngas nang du dran pa nye bar gzhag la gzhan la gleng bar bya'o// gleng bar byed pa'i dge slong gis gleng ba'i dge slong la rnam pa lngas skabs 'byed du gzhug par bya'o// lnga gang zhe na/ 'di ltar khyod la gleng gis shes par gyis</text></item>
<item><p>48a4</p><section>'dul ba</section><text>shig/ tshe dang ldan pa khyod la smra'o// tshe dang ldan pa khyod la gleng ngo // tshe dang ldan pa khyod la dran par bya'o// tshe dang ldan pa khyod kyis bdag la skabs dbye bar byos shig/ phas pham pa dang / dge 'dun gyi lhag ma dang / ltung ba dang / slar bshags pa dang /</text></item>
<item><p>48a5</p><section>'dul ba</section><text>nyes byas rnams las gang khyod la smra/ gang khyod la brjod/ gang khyod la gleng / gang khyod la dran par bya/ gang khyod la skabs su 'byed du gzhug/ nyes byas su gyur na phas pham pa las byung ba'am/ dge 'dun gyi lhag ma las byung ba'am/ ltung ba las byung</text></item>
<item><p>48a6</p><section>'dul ba</section><text>ba'am/ so sor bshags pa las byung ba'am/ bslab pa las byung ba rnams gang khyod la brjod par bya/ bshags par bya ba'am/ bsdam par bya ba'am/ 'dul ba las shin tu 'das pa'am/ ngan du smra ba las byung ba'am/ mngon du spyod pa rnams kyi nyes byas</text></item>
<item><p>48a7</p><section>'dul ba</section><text>gang khyod la brjod par bya/ khyod la mthong ba'am/ thos pa'am/ dogs pa gang smra bar bya/ lus kyi 'das pa dang / ngag gi 'das pa gang khyod la smra bar bya/ ltung ba lci ba'am/ yang ba'am/ lhag ma dang bcas pa'am/ lhag ma ma lus pa'am/ thams</text></item>
<item><p>48b1</p><section>'dul ba</section><text>cad las 'das pa'am/ ltung ba gang khyod la smra bar bya/ tshul khrims nyams pa'am/ lta ba nyams pa'am/ 'tsho ba nyams pa'am/ nyams pa thams cad gang khyod la smra bar bya/ khyod 'gro ba'am/ 'greng ba'am/ 'dug pa'am/ nyal ba'am/ 'chag</text></item>
<item><p>48b2</p><section>'dul ba</section><text>pa'am/ spyod lam gang khyod la smra bar bya/ grong du byas pa'am/ dgon pa la byas pa'am/ lam du byas pa'am/ lam las gol bar byas pa'am/ dben par byas pa rnams sam/ sa gang du byas pas khyod la gleng bar bya zhes dge slong gleng bar byed</text></item>
<item><p>48b3</p><section>'dul ba</section><text>pas gleng ba'i dge slong la rnam pa 'di lngas skabs phye nas yi dam 'char bcug la gdod gleng bar bya'o// de ste khas mi len na gleng bar byed pa'i dge slong gis byams pa'i sems dang / snying rje'i sems dang / phan pa'i sems dang / rjes su brtse ba'i sems dang /</text></item>
<item><p>48b4</p><section>'dul ba</section><text>bslang bar 'dod pa'i sems kyis gleng bar bya'o// lan 'debs pa'i dge slong gis kyang phas gleng bar byed pa'i tshe gnas lnga la gnas nas gleng bar byed pa'i dge slong la skabs dbye bar bya'o// gnas lnga gang zhe na/ stan las langs/ lham phud/ stod g.yogs</text></item>
<item><p>48b5</p><section>'dul ba</section><text>phrag pa gcig tu gzar te/ rgan rims la thal mo sbyar ba btud nas bsti stang du bcas/ 'jigs pa dang bcas pa'i dbang du byas la gleng bar byed pa'i dge slong la skabs dbye bar bya'o// gleng ba'i dge slong gis gleng bar byed pa'i dge slong la skabs dbye bar</text></item>
<item><p>48b6</p><section>'dul ba</section><text>'dod na gleng bar byed pa'i dge slong la gnas lngar brtag par bya'o// lnga gang zhe na/ ci tshe dang ldan pa 'di tshul khrims dang ldan zhing sngon rdzogs pa yin nam/ ngo tsha zhing 'gyod pa dang ldan nam/ sdom pas bsdams shing sdom par 'dod dam/ ci tshe dang ldan pa mang</text></item>
<item><p>48b7</p><section>'dul ba</section><text>du thos pa/ thos pa 'dzin pa/ thos pa bsags pa'am/ lung kha ton lobs sam/ 'dul ba dang / lhag pa'i 'dul ba dang / mdo sde la shin tu rnam par gdon mi za ba yin nam zhes glengs pa'i dge slong gis gleng bar byed pa'i dge slong la gnas 'di lngas</text></item>
<item><p>49a1</p><section>'dul ba</section><text>brtags la de'i 'og tu skabs dbye bar bya'o// glengs pa'i dge slong gis gleng bar byed pa'i dge slong la skabs dbye bar 'dod pas chos lnga nang du dran pa nye bar gzhag la skabs dbye bar bya'o// lnga gang zhe na/ bdag la gzhan gyis gleng ba de bden</text></item>
<item><p>49a2</p><section>'dul ba</section><text>pas gleng gi mi bden pas ma yin pa dang / dus su gleng gi dus las 'das par ma yin pa dang / don dang ldan pas gleng gi don dang mi ldan par ma yin pa dang / tshig 'jam pos gleng gi rtsub pos ma yin pa dang / byams pa dang ldan pas gleng gi zhe sdang dang ldan pas ma</text></item>
<item><p>49a3</p><section>'dul ba</section><text>yin pa 'di lta bu gzhan las rnyed par ga la 'gyur snyam du bsams nas/ glengs pa'i dge slong gis gleng bar byed pa'i dge slong la skabs dbye bar 'dod pas/ chos 'di lnga nang du dran pa nye bar bzhag nas gleng bar byed pa'i dge slong la tshig 'di skad smros shig/ kye gleng bar</text></item>
<item><p>49a4</p><section>'dul ba</section><text>byed pa'i tshe dang ldan pa khyod shes par gyis la bdag la smros shig/ tshe dang ldan pa khyod kyis bdag la sgo shig/ tshe dang ldan pa khyod kyis bdag la glengs shig/ tshe dang ldan pa khyod la skabs dbye bar byas pa dag la ji skad du smra/ bdag la ji skad du bsgo/ bdag la</text></item>
<item><p>49a5</p><section>'dul ba</section><text>ji skad du gleng / bdag la ji lta bur dran par bya/ gang gi phyir bdag gis skabs dbye bar bya/ nyes pa'i nang nas phas pham pa'am/ dge 'dun gyi lhag ma'am/ ltung ba'am so sor bshags pa rnams las gang smra bar bya/ nyes byas rnams las kyang phas pham</text></item>
<item><p>49a6</p><section>'dul ba</section><text>pa'am/ dge 'dun gyi lhag ma las byung ba'am/ ltung ba las byung ba'am/ so sor bshags pa las byung ba'am/ bslab pa las byung ba rnams skabs dbye bar bgyi/ bshags par bya ba'am/ bsdam par bya ba'am/ 'dul ba las 'das pa'am/ ngan</text></item>
<item><p>49a7</p><section>'dul ba</section><text>du smra ba las byung ba'am/ mngon par spyad pa las byung ba rnams kyi nyes byas gang gis skabs dbye bar bya/ bdag la mthong ngam/ thos pa'am/ dogs pa'am/ lus kyi 'das pa'am/ ngag gi 'das pa'am/ bdag la mngon par spyad pa gang smra/ bdag</text></item>
<item><p>49b1</p><section>'dul ba</section><text>la lci ba'am/ yang ba'am/ lhag ma dang bcas pa'am/ lhag ma ma lus pa'am/ thams cad las 'das pa'am/ bdag la nyes pa gang smra/ tshul khrims nyams pa'am/ lta ba nyams pa'am/ spyod pa nyams pa'am/ 'tsho ba nyams pa'am/ thams</text></item>
<item><p>49b2</p><section>'dul ba</section><text>cad nyams pa'am/ nyams pa gang smra/ 'gro ba dang / 'greng ba dang / 'dug pa dang / nyal ba dang / ma nyal ba rnams spyod lam gang byas pa las smra/ grong du byas pa'am/ dgon pa la byas pa'am/ lam du byas pa'am/ lam gol bar byas pa'am/</text></item>
<item><p>49b3</p><section>'dul ba</section><text>mtshan mo byas pa'am/ nyin par byas pa rnams las bdag gis gang du byas pa smros shig/ glengs pa'i dge slong gis gleng bar byed pa'i dge slong la rnam pa 'di lngas skabs phye la yi dam bcar chug ste tshig 'di skad smros shig/ gleng bar byed pa ji ltar yi dam</text></item>
<item><p>49b4</p><section>'dul ba</section><text>bcas pa'i nyes pa smros shig ces bya'o// mdor na/ 'jigs par gyur dang 'khrul ba dang // tshangs pa'i chad pa rim gro med// bsdigs pa'i chad pa mngon sum dang // bden pa rnams kyang de bzhin no// gang gi tshe gleng ba'i dge slong gis skabs phye bar</text></item>
<item><p>49b5</p><section>'dul ba</section><text>gyur pa de'i tshe na gleng bar byed pa'i dge slong gis gnas lngar yid brtan par bya ste/ tshe dang ldan pa ma 'jigs shig/ khyod 'jigs par ma byed/ khyod skrag par ma byed/ kun tu ma skrag shig/ kun tu skrag par ma byed cig/ ma sngangs shig/ sdangs par</text></item>
<item><p>49b6</p><section>'dul ba</section><text>ma byed cig/ ma 'dzem shig/ 'dzem par ma byed cig/ gleng bar byed pa'i dge slong gis glengs pa'i dge slong la gzhan yang gnas lngar yid brtan par bya ste/ tshe dang ldan pa khyod kyi 'khrul ba mi 'dzin to// khyod kyi sngangs pa'i skabs mi 'dzin gyi/ tshe dang ldan</text></item>
<item><p>49b7</p><section>'dul ba</section><text>pa khyod la gtan la bab par 'dzin to// tshe dang ldan pa lan gsum gyi bar du dam bca' ba la gzhag go// gleng ba'i dge slong gis gleng bar byed pa'i dge slong la gzhan yang gnas lngar yid brtan par bya'o// de ste tshe dang ldan pa khyod tshangs pa'i chad pas rigs par</text></item>
<item><p>50a1</p><section>'dul ba</section><text>'gyur na tshangs pa'i chad pas bsgo bar bya'o// de ste mi dga' bar tshor bas 'os par gyur na mi dga' bar 'gyur ba'i las bya'o// gleng bar byed pa'i dge slong gis glengs pa'i dge slong la gzhan yang gnas lngar yid brtan par bya'o// de ste tshe dang ldan pa khyod rim</text></item>
<item><p>50a2</p><section>'dul ba</section><text>gro med par byed na rim gro med pa'i nang du bgrang bar bya'o// de ste tshe dang ldan pa khyod nyes pa ngor brjod na ni nyes pa ngor brjod pa'i nang du bgrang bar bya'o// de ste khyod gzhan zer ro zhes phyas thogs na ni gzhan zer ro zhes phyas thogs pa'i nang du khyod bgrang bar bya'o// de ste</text></item>
<item><p>50a3</p><section>'dul ba</section><text>bsgo ba mi nyan na ni bsgo ba mi nyan par khyod bgrang bar bya'o// de ste cang mi smra bas bsgo ba mi nyan na ni yang cang mi smra ba'i nang du khyod bgrang bar bya'o// gleng bar byed pa'i dge slong gis glengs pa'i dge slong la gzhan yang gnas lngar yid brtan par bya ste/ de ste tshe dang</text></item>
<item><p>50a4</p><section>'dul ba</section><text>ldan pa khyod la bsdigs pa'i las bya bar 'os na ni khyod la bsdigs pa'i las bya'o// de ste longs spyod mi gcig par 'os na ni longs spyod mi gcig pa'i las bya'o// de ste mig lam na mi snang bar 'os na ni khyod la mig lam na mi snang ba'i las bya'o// de</text></item>
<item><p>50a5</p><section>'dul ba</section><text>ste bskrad par 'os na ni bskrad pa'i las bya'o// de ste smad pa'i las bya bar 'os na ni smad pa'i las bya'o// de ste slar bsdum par 'os na ni khyod la bsdum pa'i las bya'o// de ste spang bar 'os na ni khyod la spang ba'i las bya'o// gleng bar byed pa'i dge</text></item>
<item><p>50a6</p><section>'dul ba</section><text>slong gis glengs pa'i dge slong la gzhan yang gnas lngar yid brtan par bya ste/ de ste tshe dang ldan pa khyod la chad pas gcad par 'os na ni khyod la chad pas gcad par bya'o// gzhi nas blangs te chad pas gcad par 'os na ni khyod gzhi nas bslang ste chad pas gcad par</text></item>
<item><p>50a7</p><section>'dul ba</section><text>bya'o// de ste yid mgu bar 'os na ni khyod yid mgu bar byed du gzhug go// de ste gzhi nas bslang ste yid mgu bar byed par 'os na ni khyod gzhi nas bslang ste yid mgu bar byed du gzhug go// de ste slar gzhi nas bslang ste chad pa byed du gzhug par 'os</text></item>
<item><p>50b1</p><section>'dul ba</section><text>na ni khyod la slar gzhi nas bslang ste/ chad pa byed du gzhug pa'i las bya'o// de ste slar gzhi nas bslang ste yid mgu ba byed du gzhug par 'os na ni khyod slar gzhi nas bslang ste yid mgu bar byed du gzhug go// gleng bar byed pa'i dge slong gis glengs pa'i dge slong</text></item>
<item><p>50b2</p><section>'dul ba</section><text>la gzhan yang gnas lngar yid brtan par bya ste/ de ste tshe dang ldan pa khyod mngon sum gyis 'dul bar 'os na ni khyod la mngon sum du 'dul bar bya'o// de ste dran pas 'dul bar 'os na ni khyod dran pas 'dul bar bya'o// de ste ma rmongs pas 'dul bar 'os na ni khyod</text></item>
<item><p>50b3</p><section>'dul ba</section><text>ma rmongs pas 'dul bar bya'o// de ste de'i ngo bo tshol bas 'dul bar 'os na ni khyod de'i ngo bo tshol bas 'dul bar bya'o// de ste tshul shing mang por bya bar 'os na ni khyod la tshul shing mang por bya bar sbyin no// gleng bar byed pa'i dge slong gis glengs pa'i dge slong la</text></item>
<item><p>50b4</p><section>'dul ba</section><text>gzhan yang gnas lngar yid brtan par bya ste/ glengs pa khyod nyon cig/ khyod la gang dris pa de lta de lta bur khyod kyis smros shig/ ji ltar bdag nyid sun par mi 'gyur ba dang / gzhan la gnod par mi 'gyur ba dang / skyon med pa'i dge slong rnams la gtse bar mi</text></item>
<item><p>50b5</p><section>'dul ba</section><text>'gyur ba dang / mngon sum du gyur pa'i dge slong rnams la mngon sum du mi smod pa dang / gzu bo'i dge slong rnams la mdo sde'i tshig dang / mi mthun par ma byed cig/ de ltar byas na dge zhing shin tu dge bar 'gyur ro// mdor na/ nyes pa byas 'dogs de</text></item>
<item><p>50b6</p><section>'dul ba</section><text>bzhin te// khas len lta ba gso sbyin dang // slob dpon dang ni gang spyod dang // gnas 'jig pa dang bskrad pa'o// nyes pa byed pa lnga ste/ khrel med pa las nyes pa byung ba dang / the tshom las byung ba dang / mi shes pa las byung ba dang / blo zhan pa las</text></item>
<item><p>50b7</p><section>'dul ba</section><text>byung ba dang / dran pa nyams pa las byung ba'o// spang ba'i dngos po lnga ste/ gsol ba dang / 'dri bar byed pa dang / bsgo ba dang / kha cig la smra ba dang / brjod par bya ba'o// gsol ba gang zhe na/ tshe dang ldan pa khyod kyis dge sbyong du mi 'gyur ba cung zad</text></item>
<item><p>51a1</p><section>'dul ba</section><text>kyang ma byed cig par tshe dang ldan pa khyod la gsol lo// 'dri bar byed pa gang zhe na/ tshe dang ldan pa khyod kyis dge sbyong du mi 'gyur ba cung zad ma byas sam zhes tshe dang ldan pa khyod la dri'o// bsgo ba gang zhe na/ tshe dang ldan pa khyod kyis dge sbyong du mi 'gyur</text></item>
<item><p>51a2</p><section>'dul ba</section><text>bar ma byed cig ces khyod la bsgo bar bya'o// kha cig la smra ba gang zhe na/ tshe dang ldan pa khyod kyis ji ltar kha cig dge sbyong byed du mi 'gyur bar byed pa de ltar ma byed par bag yod par bsgrub par gyis shig/ brjod pa gang zhe na/ tshe dang ldan pa khyod dge sbyong du mi</text></item>
<item><p>51a3</p><section>'dul ba</section><text>'gyur bar mi bya ba'i phyir yang dang yang brjod do// chos bzhin ma yin par khas len pa yang lnga ste/ rgyal pos 'jigs te khas len pa dang / rkun pos 'jigs te khas len pa dang / rigs pa'i grong gis 'jigs te khas len pa dang / chad pas 'jigs te</text></item>
<item><p>51a4</p><section>'dul ba</section><text>khas len pa dang / dge sbyong nyid la ltos pa med par khas len pa'o// chos bzhin khas len pa yang lnga ste/ dkar po'i phyogs su rnam pa lngar bzlog par bya'o// chos bzhin ma yin par lta ba smra ba lnga ste/ lhag ma ma lus pa'i dngos po la lta ba smra ba dang /</text></item>
<item><p>51a5</p><section>'dul ba</section><text>bshags pa'i dngos po la lta ba smra ba dang / nyes pa gzhan byung bar gyur pa la nyes pa'i dngos po la lta ba smra ba dang / bshags par mi 'os pa'i dngos po la lta ba smra ba dang / mi ldang bar 'dod pa lta ba smra ba'o// chos bzhin du lta bar smra ba lnga yang dkar po'i</text></item>
<item><p>51a6</p><section>'dul ba</section><text>dge ba dang tshul nas byung ba'o// slob dpon lnga ste/ dge tshul gyi slob dpon dang / gsang ste ston pa dang / las byed pa dang / gnas bca' ba dang / klog par byed pa'o// dge tshul gyi slob dpon gang zhe na/ gang gis dge tshul gyi bslab pa'i</text></item>
<item><p>51a7</p><section>'dul ba</section><text>gnas byin pa'o// gsang ste ston pa'i slob dpon gang zhe na/ gang gis bsnyen par rdzogs pa'i tshe gsang ste ston pa'o// las byed pa'i slob dpon gang zhe na/ gang gis bsnyen par rdzogs pa'i las byas pa'o// gnas bca' ba'i slob dpon gang</text></item>
<item><p>51b1</p><section>'dul ba</section><text>zhe na/ gang las lan gsum gyi bar du nan tan du mnos shing gnas bcas pa'o// klog pa'i slob dpon gang zhe na/ gang las blang ba'i sems kyis tshig gcig tsam yang blangs pa'o// spyo ba rnam pa lnga ste/ mi smra bar bya ba dang / lung mi ston pa dang /</text></item>
<item><p>51b2</p><section>'dul ba</section><text>gcig tu mi spyod pa dang / dge ba'i phyogs gcad pa dang / gnas bcas pa slar gzhig pa dang lnga'o// mi smra bar bya ba gang zhe na/ de la smra bar mi bya kun tu smra bar mi bya'o// lung mi ston pa gang zhe na/ de la lung bsgo zhing rjes su mi ston pa'o// bstan</text></item>
<item><p>51b3</p><section>'dul ba</section><text>pa mi ston pa'o// gcig tu mi spyod pa gang zhe na/ des bsnyen bkur byas pa bdag gir mi bya'o// dge ba'i phyogs gcad pa gang zhe na/ de la bklag pa dang / rnal 'byor dang / yid la bya ba mi bstan pa'o// gnas bcas pa slar gzhig pa gang zhe na/</text></item>
<item><p>51b4</p><section>'dul ba</section><text>gnas bcar mi gzhug pa'o// rnam pa lngas na gnas bcas pa bshig par 'gyur te/ bskrad pa dang / langs te 'gro ba dang / slar 'bab pa dang / phyogs las gzhan gyi phyogs su 'gro ba dang / re ba med par sems bskyed pa dang lnga'o// chos lnga dang</text></item>
<item><p>51b5</p><section>'dul ba</section><text>ldan na gnas bca' ba sbyin te/ lnga gang zhe na/ dad pa yin/ rim gror bcas pa yin/ brtson 'grus brtsams pa yin/ ngag nyan pa yin/ dge ba'i bshes gnyen yin pa'o// chos lnga dang ldan na gnas bcas pa las gzhig par bya ste/ lnga gang zhe</text></item>
<item><p>51b6</p><section>'dul ba</section><text>na/ ma dad pa yin/ rim gro med pa yin/ le lo can yin/ ngag mi nyan pa yin/ sdig pa'i grogs po yin no// lhan cig spyod pa dang nye gnas chos lnga dang ldan na bskrad pa yin te/ lnga gang zhe na/ ma dad pa yin/ rim gro med pa yin/ le lo can</text></item>
<item><p>51b7</p><section>'dul ba</section><text>yin/ ngag mi nyan pa yin/ sdig pa'i grogs po yin no// lhan cig spyod pa dang / nye gnas chos lnga dang ldan na mi bskrad pa yin te/ lnga po dkar po'i phyogs su slar rnam pa lngar bzlog ste brjod par bya'o// lhan cig spyod pa dang nye gnas chos lnga dang</text></item>
<item><p>52a1</p><section>'dul ba</section><text>ldan na bzod par bya ba ma yin te/ ma dad pa yin/ rim gro med pa yin/ le lo can yin/ ngag mi nyan pa yin/ sdig pa'i grogs po yin no// lhan cig spyod pa dang nye gnas chos lnga dang ldan na bzod par bya ba yin te/ dkar po'i phyogs slar</text></item>
<item><p>52a2</p><section>'dul ba</section><text>rnam pa lngar bzlog ste brjod par bya'o// mdor na/ byin len gsum dang zhig pa dang // klu dang nyes pa bshags pa dang // ma ning pho dang ma ning mo// rung ba'i gnas dang rdul gnyis so// byin len rnam pa lnga ste/ lus kyis lus la bya ba dang / lus</text></item>
<item><p>52a3</p><section>'dul ba</section><text>kyis lus la zin pa dang / lus kyis zin pas lus la bya ba dang / lus kyis zin pas lus kyi zin pa la bya ba dang / bzhag pa'i byin len dang lnga'o// ji ltar lus kyis lus la bya zhe na/ lag nas phyin la lag gis blangs pa'o// ji ltar lus kyis lus la zin pa zhe</text></item>
<item><p>52a4</p><section>'dul ba</section><text>na/ lag nas byin la lhung bzed du blangs pa'o// ji ltar lus kyis zin pas lus la bya zhe na/ snod kyis byin la lag tu blangs pa'o// ji ltar lus kyis zin pas lus kyis zin pa la bya zhe na/ snod nas byin la snod du blangs pa'o// ji ltar bzhag pa'i byin len bya</text></item>
<item><p>52a5</p><section>'dul ba</section><text>zhe na/ smod pa zhes bya ba'i mi yod de/ de dag gi pha dang phu bo dag kyang smod na gzhan la lta ci smos te/ de dag gi mdun du lhung bzed bzhag nas 'di skad ces smra'o// bzhin de ste btang bar gyur na lhung bzed 'o ni'i nang du lugs shig/ de dag gis kyang lhung</text></item>
<item><p>52a6</p><section>'dul ba</section><text>bzed der blugs par gyur na de ni bzhag pa'i byin len zhes bya'o// gzhan yang byin len lnga ste/ khri'i steng du byin len bya ba dang / khri'u dang / khri'u chung ngu dang / thu ba dang / lhung bzed kyi gzhir ro// rnam pa lngas ni byin len byas kyang byin len byas par mi</text></item>
<item><p>52a7</p><section>'dul ba</section><text>'gyur te/ ma btang bzhin len pa dang / bza' bar mi sems par len pa dang / gzhan du 'du shes te len pa dang / mdun du ma 'dug par len pa dang / rang bzhin can ma yin pa las blangs pa'o// rnam pa lngas byin len byas kyang byin len 'jig par 'gyur</text></item>
<item><p>52b1</p><section>'dul ba</section><text>te/ lnga gang zhe na/ phrogs pa dang / shor ba dang / bor ba dang / slar babs pa dang / dus byas pa'o// klu'i rang bzhin lnga ste/ lhag ma rnams ni sprul pa yin te/ rang bzhin 'byung ba dang / rang bzhin gyis 'chi ba dang / rang bzhin gyis nyal ba dang /</text></item>
<item><p>52b2</p><section>'dul ba</section><text>rang bzhin gyis khro ba dang / rang bzhin gyis mi tshangs par spyod pa 'khrig pa'i chos byed pa'o// nyes pa lnga ste/ phas pham pa dang / dge 'dun gyi lhag ma dang / ltung ba dang / so sor bshags pa dang / nyes byas so// nyes pa byung ba rnam pa lnga ste/</text></item>
<item><p>52b3</p><section>'dul ba</section><text>lus las nyes pa 'byung gi ngag las ma yin pa yang yod/ ngag las nyes pa 'byung gi lus las ma yin pa yang yod/ lus dang sems las nyes pa 'byung gi ngag las ma yin pa yang yod/ ngag dang sems las nyes pa 'byung gi lus las ma yin pa yang yod/</text></item>
<item><p>52b4</p><section>'dul ba</section><text>lus dang sems dang ngag las nyes pa 'byung ba yang yod do// nyes pa las 'byung ba yang lnga ste/ mthong bas 'byung ba dang / bsgrags pas 'byung ba dang / thog ma nas ma byas pas 'byung ba dang / byin gyis brlabs pas 'byung ba dang / bshags pas</text></item>
<item><p>52b5</p><section>'dul ba</section><text>'byung ba dang lnga'o// ma ning pho la rnam pa lnga ste/ rang bzhin gyi ma ning dang / zla ba phyed kyi ma ning dang / phrag dog gi ma ning dang / chags pa'i ma ning dang / nyams pa'i ma ning ngo // rang bzhin gyi ma ning gang zhe na/ rang bzhin gyis ma ning du gyur pa'o//</text></item>
<item><p>52b6</p><section>'dul ba</section><text>zla ba phyed kyi ma ning gang zhe na/ zla ba phyed ni phor 'gyur/ zla ba phyed ni mor 'gyur ba'o// phrag dog gi ma ning gang zhe na/ gzhan log par zhugs pa mthong nas de yang gdod log pa byed par gyur pa'o// chags pa'i ma ning gang zhe na/ de la gzhan gyis spyod</text></item>
<item><p>52b7</p><section>'dul ba</section><text>cing btsir na gdod byed pa'o// nyams pa'i ma ning gang zhe na/ gang gis pho mtshan srog chags kyis zos pa'am mtshon gyis chod pa'o// ma ning mo yang rnam pa lnga ste/ mtshan gnyis ka yod pa dang / sgo gnyis 'brel ba dang / rgyun du zag pa dang / zla</text></item>
<item><p>53a1</p><section>'dul ba</section><text>mtshan med pa dang / mtshan ma tsam yod pa'o// rung ba'i gnas lnga ste/ dngos po zin pa dang / dngos po ma zin pa dang / dngos po bor ba dang / snga nas yod pa dang / ma 'dug pa dang lnga'o// rung ba'i gnas dngos po zin pa gang zhe</text></item>
<item><p>53a2</p><section>'dul ba</section><text>na/ dngos po de rnams thams cad yongs su rdzogs pa yin no// gang byin gyis brlabs pa rnam pa gsum gyis byin gyis brlabs te sems bskyed pa dang / gcig la gcig tu smras pa dang / gsol ba byas pa'o// rung ba'i gnas dngos po ma zin pa gang</text></item>
<item><p>53a3</p><section>'dul ba</section><text>zhe na/ chung ngu na rmang rdo tsam yang brtsigs pa'o// de yang byin gyis brlabs pa rnam pa gsum po de bzhin byin gyis brlabs pa yin no// rung ba'i gnas dngos po bor ba gang zhe na/ gang mngon du rung ba'i gnas su byin gyis brlabs pa las bor te/ slar rung ba'i</text></item>
<item><p>53a4</p><section>'dul ba</section><text>gnas su byin gyis brlabs pa rnam pa gsum po des byin gyis brlabs pa yin no// rung ba'i gnas snga nas yod pa gang zhe na/ mu stegs can ya mtshan sna tshogs rnams thun mong du gyur pa ste/ dge 'dun gyis byin gyis brlabs pa 'di gsum gyis byin gyis</text></item>
<item><p>53a5</p><section>'dul ba</section><text>brlabs pa yin no// rung ba'i gnas su ma 'dug pa gang zhe na/ de ni snga nas rung ba'i gnas med pa las rtsig pas bskor tam/ sab mos bskor tam/ 'obs kyis bskor kyang rung der dge 'dun gyis sa la ri mo bris sam/ phur pa btab bam/ rtsig</text></item>
<item><p>53a6</p><section>'dul ba</section><text>pas bskor tam/ mtshan ma gzhan ci btsugs kyang rung ste/ byin gyis brlabs pa rnam pa gsum po des rung ba'i gnas su byin gyis brlabs pa yin no// rdul rnam pa lnga ste/ zas rdul dang / btung ba rdul dang / dri rdul dang / sman rdul dang / rdul nyid</text></item>
<item><p>53a7</p><section>'dul ba</section><text>rdul dang lnga yin no// gzhan yang rdul rnam pa lnga ste/ bza' ba rdul dang / bca' ba rdul dang / thug pa rdul dang / bzhib pa rdul dang / bldag pa rdul dang lnga'o// mdor na/ rku ba dang yang skabs 'byed pa// sbyin pa dag dang gso sbyin gnas// bka'</text></item>
<item><p>53b1</p><section>'dul ba</section><text>lung ston par byed pa dang // grong du nye bar 'gro ba gnyis// rku ba rnam pa lnga ste/ sgyus rku ba dang / mthus rku ba dang / phyir sbyin no zhes zer zhing rku ba dang / brnogs te rku ba dang / bsngos te rku ba dang lnga'o// gang zag skabs 'byed par mi bya ba lnga ste/ ngo tsha ba med</text></item>
<item><p>53b2</p><section>'dul ba</section><text>pa dang / bar chad yod pa dang / tshig mi brtan pa dang / rang bzhin du mi gnas pa dang / phas pham pa byung ba dang lnga'o// sbyin pa lnga bsod nams ma yin par bgrang ste/ mtshon byin pa dang / chang byin pa dang / dug byin pa dang / bud med byin pa dang / chos</text></item>
<item><p>53b3</p><section>'dul ba</section><text>ma yin pa byin pa dang lnga'o// rgyu dang rkyen lngas gso sbyin gyi gnas su ma song yang nyes par mi 'gyur te/ rgyal pos bar chad byas pa dang / chus khyer ba dang / mes tshig pa dang / mi ma yin pas bar chad du byas pa dang lnga'o// bka' lung ston pa la rnam pa lnga ste/</text></item>
<item><p>53b4</p><section>'dul ba</section><text>smyon pa yin te sems 'khrugs pa nad kyis gzir bas bka' lung ston pa dang / tshul 'chos pa yin te/ sdig pa la dad pas tshul 'chos pas bka' lung ston pa dang / blun pa yin te blun pa nyam chung ba rmongs pas bka' lung ston pa dang / mngon pa'i nga rgyal can</text></item>
<item><p>53b5</p><section>'dul ba</section><text>yin te/ mngon pa'i nga rgyal gyis bka' lung ston pa dang / yang dag par rnam par grol ba yin te/ yang dag par rnam par grol bas bka' lung ston pa'o// grong du nye bar 'gro ba'i dge slong grong du song na nyes pa'i dmigs rnam pa lngar rig par bya ste/ lnga gang</text></item>
<item><p>53b6</p><section>'dul ba</section><text>zhe na/ dge slong 'khod bzhin du shes par ma byas par dus ma yin par grong gi nang du 'gro ba dang / legs par ma brtags par stan la 'dug pa dang / bud med la tshig lnga las lhag par chos 'chad pa dang / bud med dang lhan cig gnyis su stan gcig la</text></item>
<item><p>53b7</p><section>'dul ba</section><text>'dug pa dang / smen ngan dang bcas pa'i grong du nan gyis stan la 'dug pa'o// grong du nye bar 'gro ba'i dge slong dran pa nyams par grong du song na gzhan yang nyes pa'i dmigs lngar rig par bya'o// bud med la rgyun du blta ba dang / blta zhing gtam zer ba dang /</text></item>
<item><p>54a1</p><section>'dul ba</section><text>gtam zer ba la 'dris pa dang / 'dris nas tshul bzhin ma yin pa yid la byed pa dang / tshul bzhin ma yin pa yid la byas nas tshangs par spyod pa la mi dga' bar 'gyur zhing nyes pa lci ba 'byung ba'am/ bslab pa phul ba'am/ slar babs par</text></item>
<item><p>54a2</p><section>'dul ba</section><text>'gyur ba'i bar du'o// mdor na/ bsnyen rdzogs so sor thar pa dang // yid gcugs 'dul ba thar pa dang // gtan pa lnga dang dman pa dang // ma skyes pa dang dogs pa'o// rnam pa lnga'i phyir na bsnyen par rdzogs pa zhes brjod de/ mkhan po'i ming nas</text></item>
<item><p>54a3</p><section>'dul ba</section><text>'byin pa dang / dge 'dun gyi ming nas 'byin pa dang / bsnyen par rdzogs par 'dod pa'i ming nas 'byung ba dang / gsol ba byed pa dang / las nyams par mi byed pa dang lnga'o// sangs rgyas byung ba'i dus na bsnyen par rdzogs pa lnga ste/ ye shes mngon par</text></item>
<item><p>54a4</p><section>'dul ba</section><text>chud pa dang / ston par khas blangs pa dang / btsun pa'i chos khas blangs pa dang / dge slong tshur shog ces smra ba dang / slob dpon dang mkhan po med pa ste de ltar lnga'o// so sor thar pa klog pa lnga ste/ gsol ba byas nas gleng gzhi brjod de lhag ma thos</text></item>
<item><p>54a5</p><section>'dul ba</section><text>pa'o// zhes bsgrags pa 'di ni so sor thar pa bsgrags pa dang po'o// gsol ba byas te gleng gzhi dang phas pham pa bzhi bklags te/ lhag ma thos pa'o zhes bsgrags pa 'di ni so sor thar pa'i mdo klog pa gnyis pa'o// gsol ba byas te gleng gzhi dang phas</text></item>
<item><p>54a6</p><section>'dul ba</section><text>pham pa bzhi dang / dge 'dun gyi lhag ma bcu gsum bklags te/ lhag ma rnams thos pa'o zhes bsgrags pa 'di ni so sor thar pa'i mdo klog pa gsum pa'o// gsol ba byas te gleng gzhi dang phas pham pa bzhi dang / dge 'dun gyi lhag ma bcu gsum dang mi</text></item>
<item><p>54a7</p><section>'dul ba</section><text>mngon pa gnyis bklags te/ lhag ma thos pa'o zhes bsgrags pa 'di ni so sor thar pa'i mdo klog pa bzhi pa'o// mdo rdzogs par klog pa dang lnga'o// yid gcugs par 'dzin pa lnga ste/ mdza' ba yin te yid du 'ong ba dang / bzod pa yin te mi mthun pa med pa</text></item>
<item><p>54b1</p><section>'dul ba</section><text>dang / bla ma yin te btsun par bya ba dang / gcugs pa yin te ci 'dod pa bzhin byed pa dang / 'dug 'tsho skyong ba ste de 'di snyam du sems so// blangs pa de thos na yang dga' bar 'gyur ba'o// 'dul ba lnga ste/ sangs rgyas kyi tshe dang / rtag pa dang /</text></item>
<item><p>54b2</p><section>'dul ba</section><text>phyogs gcig pa dang / thams cad du 'gro ba dang / nyon mongs pa 'dul ba'o// gzhan yang 'dul ba lnga ste/ yul 'dul ba dang / dus 'dul ba dang / gnas 'dul ba dang / gang zag 'dul ba dang / 'khrug pa 'dul ba'o// gang zag lnga la</text></item>
<item><p>54b3</p><section>'dul ba</section><text>'dul ba mi brjod de/ skabs tshol bas 'dri ba dang / gtse bar bsams te 'dri ba dang / phyas gdags par bsams te 'dri ba dang / bgam par bsams te 'dri ba dang / nyes par brjod par 'dod pas 'dri ba'o// gtan pa la yon tan lnga ste/ zhag</text></item>
<item><p>54b4</p><section>'dul ba</section><text>gcig gis 'brel bar mi 'gyur ba dang / zhag bcus mi 'gyur ba dang / zhag bcu las 'das kyang mi 'gyur ba dang / ma bsngos par gos lhag par 'chang ba dang / stod g.yogs dang mthang gos kyis ljongs rgyu zhing spyod pa'o// gzhan yang gtan pa la</text></item>
<item><p>54b5</p><section>'dul ba</section><text>yon tan lnga ste/ 'dus te za ba med/ yang yang za ba med/ spyan ma drangs par 'gro ba dang / chos gos ci dgar tshol ba dang / ston zla tha nas dpyid zla ra ba'i bar du rnyed pa ci yod pa dbyar lhan cig tu gnas pa'i dge 'dun dang 'dra bar bgo ba'o// gang zag lnga</text></item>
<item><p>54b6</p><section>'dul ba</section><text>gtan pa 'ding bar mi bsko ste/ dbyar med pa dang / dbyar chad pa dang / dbyar phyi mar zhugs pa dang / gzhan du dbyar tshul du zhugs pa dang / spang ba byas pa'o// gzhan yang gang zag lnga gtan pa 'ding bar mi bsko ste/ so sor gnas pa dang / mi gnas pa</text></item>
<item><p>54b7</p><section>'dul ba</section><text>dang / rjes su phyogs pa dang / bslab pa byin pa dang / zhig pa'o// gzhan yang gang zag lnga gtan pa 'ding bar mi bsko ste/ ma mthong bas spang bar byas pa dang / slar las mi byed pa'i phyir spangs pa dang / sdig par lta ba slar ma gtang ba spangs pa dang / rjes</text></item>
<item><p>55a1</p><section>'dul ba</section><text>su phyogs pa dang / mi gnas pa'o// gzhan yang gang zag lnga gtan pa 'ding bar mi bsko ste/ chad pa byed pa dang / gzhi nas bslang ste chad pa byed pa dang / yid mgu bar byed pa dang / gzhi nas bslang ste mgu bar byed pa dang / yid mgu bar</text></item>
<item><p>55a2</p><section>'dul ba</section><text>spyad pa'o// gang zag lnga rnams rnyed pa dbang la yon tan med de/ dbyar med pa dang / dbyar chad pa dang / dbyar phyi mar tshul du zhugs pa dang / dge tshul pha dang / bslab pa byin pa'o// gzhan yang gang zag lnga rnams rnyed pa dbang la yon tan med de/ ma</text></item>
<item><p>55a3</p><section>'dul ba</section><text>mthong ba'i phyir spangs pa dang / slar las mi byed pas spangs pa dang / sdig pa la lta ba slar ma btang bas spangs pa dang / nye bar phyogs pa dang / mi gnas pa'o// gang zag lnga rnams rnyed pa yang mi dbang la yon tan yang med de/ pha bsad pa dang / ma bsad</text></item>
<item><p>55a4</p><section>'dul ba</section><text>pa dang / dgra bcom pa bsad pa dang / dge 'dun gyi dbyen byas pa dang / de bzhin gshegs pa la ngan sems kyis khrag phyung ba'o// gzhan yang gang zag lnga dag rnyed pa yang mi dbang la yon tan yang med de/ ma ning dang / dge slong ma sun phyung ba dang / mu</text></item>
<item><p>55a5</p><section>'dul ba</section><text>stegs can du song ba dang / rkun gnas dang / sngon nyes pa byung ba'o// bla mar mi byed pa'i chos lnga ste/ ma dad pa yin/ tshul khrims ngan pa yin/ nyung ngu thos pa yin/ ser sna can yin/ shes rab 'chal ba yin no// gang zag lnga ni chos dang 'dul ba</text></item>
<item><p>55a6</p><section>'dul ba</section><text>'di las mi skye ba'i chos can yin te/ pha bsad pa dang / ma bsad pa dang / dgra bcom pa bsad pa dang / dge 'dun gyi dbyen byas pa dang / de bzhin gshegs pa la ngan sems kyis khrag phyung ba'o// gzhan yang gang zag lnga ni chos dang 'dul ba 'di las mi</text></item>
<item><p>55a7</p><section>'dul ba</section><text>skye ba'i chos can te/ ma ning dang / dge slong ma sun phyung ba dang / mu stegs can du song ba dang / rkun gnas dang / sngon nyes pa byung ba'o// chos lnga dang ldan pa'i dge slong sdig pa la dogs pa can yin te/ gnod sbyin mo la sten pa dang / smad 'tshong ma</text></item>
<item><p>55b1</p><section>'dul ba</section><text>la sten pa dang / yugs sa mo la sten par byed pa dang / gzhon nu ma chen mo la sten par byed pa dang / ma ning mo dang sten par byed pa'o// mdor na/ mtshams gsum lhag mar byas pa dang // myur du gnas pa 'gro ba dang // gos dang rung bas sman rnams</text></item>
<item><p>55b2</p><section>'dul ba</section><text>dang // khab ral yang ni de bzhin no// rnam pa lngas mtshams slar zhig par 'gyur te/ dge 'dun thams cad dong ba dang / dge 'dun thams cad babs pa dang / dge 'dun thams cad shi ste dus byas pa dang / dge 'dun thams cad phyogs phyogs su</text></item>
<item><p>55b3</p><section>'dul ba</section><text>dong zhing chad pa dang / gsol ba dang las byas pa dang lnga'o// gzhan yang rnam pa lngas na mtshams phyir zhig par 'gyur te/ mtshan ma med pa dang / dge slong med pa dang / re ba med pa dang / mtshams gzhan bskor ba dang / gsol ba dang las</text></item>
<item><p>55b4</p><section>'dul ba</section><text>dang lnga'o// rnam pa lngas na lhag mar ma byas pa zhes brjod de/ mngon sum du ma gyur par bza' ba dang bca' ba lhag mar byed pa dang / byin len ma byas par bza' ba dang bca' ba lhag mar byed pa dang / gzhan la ma bsgo bar lhag mar byed pa dang / bsnyen</text></item>
<item><p>55b5</p><section>'dul ba</section><text>par ma rdzogs pa'i mdun du lhag mar byed pa dang / rang bzhin du mi gnas pa'i mdun du lhag mar byed pa'o// lhag mar byas pa dkar po'i phyogs su rnam pa lngar bzlog ste brjod do// myur du smra ba'i gang zag la nyes pa'i dmigs rnam pa lngar rig par bya'o// lnga</text></item>
<item><p>55b6</p><section>'dul ba</section><text>gang zhe na/ lus ngal bar 'gyur/ dran pa nyams par 'gyur/ sems la gnod par 'gyur/ mid pa 'gag par 'gyur/ zur mi phyin cing go bar mi 'gyur te/ myur du smra ba'i gang zag la nyes pa'i dmigs su 'gyur ro// myur du mi smra ba'i gang zag</text></item>
<item><p>55b7</p><section>'dul ba</section><text>la ni yon tan rnam pa lngar 'gyur te/ dkar po'i phyogs su rnam pa lngar bzlog ste brjod par bya'o// gnas gcig na yun ring du gnas pa'i gang zag la nyes pa'i dmigs rnam pa lngar 'gyur te/ bya ba mang por 'gyur/ snod spyad mang du 'gyur/ yo</text></item>
<item><p>56a1</p><section>'dul ba</section><text>byed mang zhing gnas la ser sna can du 'gyur/ gnas la chags shing khyim la ser sna can du 'gyur/ rigs la chags shing khyim pa dang rab tu byung ba de dag lhan cig 'dres par 'gyur ro// gnas gcig na yun ring du mi gnas pa'i gang</text></item>
<item><p>56a2</p><section>'dul ba</section><text>zag la yon tan lnga ste/ dkar po'i phyogs su bzlog ste rnam pa lngar brjod par bya'o// rtag tu 'gro ba la nyes pa'i dmigs rnam pa lngar 'gyur te/ khong du ma chud pa chud par mi 'gyur ba dang / khong du chud pa rnams nyams par 'gyur ba dang / chos thos</text></item>
<item><p>56a3</p><section>'dul ba</section><text>pa rnams kyang brjed par 'gyur/ gnod pa cher myong bar 'gyur/ mdza' bo dang ldan par mi 'gyur ro// rtag par mi 'gro ba la yon tan lnga ste/ de dkar po'i phyogs su bzlog ste rnam pa lngar brjod par bya'o// rung ba'i gos la rnam pa lnga ste/ bal dang / ras</text></item>
<item><p>56a4</p><section>'dul ba</section><text>bal dang / srin bal dang / ldum bu sha na dang / zar ma'i gos so// chos gos la rnam pa lngas na chos gos byin gyis brlabs pa las slar zhig par 'gyur te/ phrogs pa dang / btang ba dang / slar phyung ba dang / babs pa dang / dus byas pa'o// bsngos</text></item>
<item><p>56a5</p><section>'dul ba</section><text>pa las kyang rnam pa lngas na slar zhig par 'gyur te/ phrogs pa dang / byin pa dang / slar phyung ba dang / babs pa dang / dus byas pa'o// de bzhin du lhung bzed byin gyis brlabs pa'ang brjod par bya'o// de bzhin du sman byin gyis brlabs pa dang / sman</text></item>
<item><p>56a6</p><section>'dul ba</section><text>bsngos pa yang brjod par bya'o// khab ral gang zag lnga'i dbang du mi bya ste/ ngo tsha med pa dang / khon yod pa dang / chog mi shes pa dang / dran pa nyams pa dang / rang bzhin du mi gnas pa'o// mdor na/ bza' ba phyi bzhin dge sbyong dang // dge bsnyen</text></item>
<item><p>56a7</p><section>'dul ba</section><text>dang ni nad pa gnyis// rab tu 'byung ba lnga po dang // yon tan mang po de bzhin no// zas tshod med pa la nyes pa'i dmigs rnam pa lnga ste/ lus lci bar 'gyur/ las su mi rung zhing spong ba la mi bzod pa dang / dbugs phyi nang du rgyu ba la mi bde ba dang / bshang</text></item>
<item><p>56b1</p><section>'dul ba</section><text>gci mang du 'gyur ba dang / snyom pa dang gnyid kyis sems kun tu non par 'gyur ba dang / sems rtse gcig tu mi 'gyur zhing gzhan du 'gyur ba'o// zas tshod zin pa la yon tan lngar 'gyur te/ de dkar po'i phyogs su bzlog ste rnam pa lngar brjod par bya'o// chos</text></item>
<item><p>56b2</p><section>'dul ba</section><text>lnga dang ldan na phyi bzhin 'brang ba'i dge sbyong bkri mi dgos te/ shin tu mdun du ring du 'gro ba dang / shin tu phyi nas nur zhing 'ong ba dang / snyogs shing 'gro ba dang / gtam gyi bar du 'jug pa dang / rigs shing 'os par rnyed pa rnams len mi nus pa'o//</text></item>
<item><p>56b3</p><section>'dul ba</section><text>lhung bzed gnyis dang lhung bzed du thogs pa rnyed pa blang bar yang dkar po'i phyogs su rnam pa lngar bzlog ste brjod par bya'o// chos lnga dang ldan pa'i dge bsnyen ni dge bsnyen dri ma can no// dge bsnyen slu ba'o// dge bsnyen rul ba'o// dge bsnyen</text></item>
<item><p>56b4</p><section>'dul ba</section><text>rigs ngan du rig par bya ste/ tshul khrims ngan pa can yin te/ bslab pa yongs su rdzogs par mi byed pa'o// ltas dang bkra shis pa la brten pa yin te/ ltas dang bkra shis pas 'dag par yid ches kyi las kyis ma yin pa dang / log par lta ba yin</text></item>
<item><p>56b5</p><section>'dul ba</section><text>te log par lta zhing dge slong la mi dga' ba mang du yin/ gnas brtan dang bar ma dang / gsar bu'i dge 'dun la dbang bzas pa yin te/ des de na 'khod pa'i dge slong la smad pa'o// chos lnga dang ldan pa'i dge bsnyen ni dge bsnyen pad ma lta bu/ dge</text></item>
<item><p>56b6</p><section>'dul ba</section><text>bsnyen pu N+Da rI ka lta bu/ dge bsnyen dam par lta ste/ dkar po'i phyogs su rnam pa lngar bzlog ste brjod par bya'o// chos lnga dang ldan pa'i nad pa la nad g.yog bya bar dka' ba yin no// tshig mi srun pa tshig mi srun par gyur pa'i chos rnams dang ldan pa dang /</text></item>
<item><p>56b7</p><section>'dul ba</section><text>nad g.yog gis lung bstan pa bzhin du mi btub pa dang / gang phan pa dang gang mi phan pa mi shes pa dang / sman la mi sten pa yin te/ gang bdag la yo byad 'byor ba de thams cad gzhan la 'tsho ba dang / nad rnams dub pa dang ma dub pa mi shes pa'o// de nyid la</text></item>
<item><p>57a1</p><section>'dul ba</section><text>dkar po'i phyogs su rnam pa lngar bzlog ste brjod par bya'o// chos lnga dang ldan na nad pa'i nad g.yog du bcug pa'i mi rigs so// tshig mi srun pa yin te/ tshig mi srun par gyur pa'i chos rnams dang ldan pa dang / nad pa la lung bstan pa bzhin mi</text></item>
<item><p>57a2</p><section>'dul ba</section><text>byed pa dang / nad pa la phan pa dang mi phan pa mi shes pa dang / nad pa'i sman sbyor mi nus pa dang / nad pa la kha zas kyi phyir nad g.yog byed kyis chos kyi phyir ma yin zhing smod pa can yin te/ nad pa la rab tu smad nas nad pa'i bshang gci dang / mchil ma dang /</text></item>
<item><p>57a3</p><section>'dul ba</section><text>skyugs pa dang / tshad pa 'dor du mi btub cing smod pa'o// dkar po'i phyogs su rnam pa lngar bzlog ste brjod par bya'o// chos lnga dang ldan zhing lo bcu lon pas rab tu dbyung bar bya/ bsnyen par rdzogs par bya/ gnas sbyin par bya ste/ lnga gang zhe na/ tshul</text></item>
<item><p>57a4</p><section>'dul ba</section><text>khrims dang ldan pa dang / mang du thos pa dang / mdo sde 'dzin pa dang / 'dul ba 'dzin pa dang / ma lta bu 'dzin pa'o// gzhan yang rnam pa lngar brjod de/ tshul khrims dang ldan pa dang / mang du thos pa dang / mdo sde la mkhas pa dang / 'dul ba la</text></item>
<item><p>57a5</p><section>'dul ba</section><text>mkhas pa dang / ma lta bu la mkhas pa'o// gzhan yang rnam pa lngar brjod de/ tshul khrims dang ldan pa dang / mang du thos pa dang / mdo sde rig pa dang / 'dul ba rig pa dang / ma lta bu rig pa'o// gzhan yang rnam pa lngar brjod de/ tshul khrims dang</text></item>
<item><p>57a6</p><section>'dul ba</section><text>ldan par gyur pa dang / mang du thos pa dang / mdo sde la gsal ba dang / 'dul ba la gsal ba dang / ma lta bu la gsal ba'o// gzhan yang rnam pa lngar brjod de/ tshul khrims can dang / mang du thos pa dang / lhan cig spyod pa dang / nye gnas mdo sde</text></item>
<item><p>57a7</p><section>'dul ba</section><text>dang / 'dul ba dang / ma lta bu slob tu 'jug nus pa'o// gzhan yang rnam pa lngar brjod de/ tshul khrims can dang / mang du thos pa dang / lhag pa'i tshul khrims dang / lhag pa'i sems dang / lhag pa'i 'dul ba la bslabs pa yin no// gzhan yang</text></item>
<item><p>57b1</p><section>'dul ba</section><text>rnam pa lngar brjod de/ tshul khrims can dang / mang du thos pa dang / bslab pa las lhag par spyod pa'i bslab pa dang / 'dul ba lhag pa dang / so sor thar pa lhag pa rnams slob pa'o// gzhan yang rnam pa lngar brjod de/ dad pa dang ldan pa yin te/ tshul</text></item>
<item><p>57b2</p><section>'dul ba</section><text>khrims dang ldan pa dang / thos pa dang ldan pa dang / gtong ba dang ldan pa dang / shes rab dang ldan par gyur pa'o// gzhan yang rnam pa lngar brjod de/ tshul khrims dang ldan pa dang / shes rab dang ldan pa dang / ting nge 'dzin dang ldan pa dang / rnam par grol</text></item>
<item><p>57b3</p><section>'dul ba</section><text>ba dang ldan pa dang / rnam par grol ba'i ye shes mthong ba dang ldan pa'o// gzhan yang rnam pa lngar brjod de/ tshul khrims can dang / mang du thos pa dang / brtson 'grus rtsom pa dang / dran pa nye bar 'jog pa dang / shes rab can du gyur pa'o// gzhan</text></item>
<item><p>57b4</p><section>'dul ba</section><text>yang rnam pa lngar brjod de/ tshul khrims can dang / mang du thos pa dang / brtson 'grus brtsams pa dang / mnyam par 'jog pa dang / shes rab can du gyur pa'o// gzhan yang rnam pa lngar brjod de/ tshul khrims can dang / mang du thos pa dang / brtson</text></item>
<item><p>57b5</p><section>'dul ba</section><text>'grus brtsams pa dang / nang du yang dag 'jog la brtson pa dang / shes rab can yin no// gzhan yang rnam pa lngar brjod de/ slob pa'i tshul khrims kyi phung por ldan pa dang / ting nge 'dzin gyi phung po dang / shes rab kyi phung po dang / rnam par grol ba'i</text></item>
<item><p>57b6</p><section>'dul ba</section><text>phung po dang / rnam par grol ba'i ye shes mthong ba'i phung po dang ldan par gyur pa'o// gzhan yang rnam pa lngar brjod de/ mi slob pa'i tshul khrims kyi phung po dang ldan pa dang / ting nge 'dzin gyi phung po dang / shes rab kyi phung po dang / rnam par grol ba'i phung</text></item>
<item><p>57b7</p><section>'dul ba</section><text>po dang / rnam par grol ba'i ye shes mthong ba'i phung po dang ldan par gyur pa'o// gzhan yang rnam pa lngar brjod de/ nyes pa byung ba shes/ bcas pa shes/ rjes su bcas pa shes/ gnang ba shes/ rjes su gnang ba shes pa'o// gzhan yang rnam pa</text></item>
<item><p>58a1</p><section>'dul ba</section><text>lngar brjod de/ bar chad du 'gyur ba shes/ bar chad du mi 'gyur ba shes/ lung bstan pa dang / rjes su bstan pa dang / gnas bca' ba byed nus pa'o// gzhan yang rnam pa lngar brjod de/ nyes pa shes/ nyes pa med pa shes/ lci ba</text></item>
<item><p>58a2</p><section>'dul ba</section><text>shes/ yang ba shes/ des so sor thar pa'i mdo rgyas par go zhing kha ton du lobs pa yin no// chos 'di lnga dang ldan na des rab tu dbyung bar bya/ bsnyen par rdzogs par bya/ gnas sbyin par bya/ bdag nyid kyang gnas mi bca' bar 'dug par bya ste/ thog ma'i</text></item>
<item><p>58a3</p><section>'dul ba</section><text>lnga po nyams pa gnyis te/ bsnyen par rdzogs nas lo bcu lon nam de bas lhag kyang rung ste/ lhan cig spyod pa'am nye gnas kyang rung ste/ nad pa'i nad g.yog byed dam/ nad g.yog byed du 'jug nus pa dang / lhan cig spyod pa'am nye gnas kyang rung ste/ the</text></item>
<item><p>58a4</p><section>'dul ba</section><text>tshom byung na slar sel tam sel du 'jug nus pa dang / lhan cig spyod pa'am nye gnas sdig pa la lta bar gyur na/ slar gtong ngam gtong nus par gyur pa dang / lhan cig spyod pa'am nye gnas gnas 'di na mi dga' bar gyur na/ yul gud du len du 'jug par byed</text></item>
<item><p>58a5</p><section>'dul ba</section><text>nus pa yin te/ chos 'di lnga dang ldan na rab tu dbyung bar bya/ bsnyen par rdzogs par bya/ gnas sbyin par bya/ bdag dang gnas mi bca' bar 'dug par bya'o// // 'dul ba gzhung dam pa/ bam po nyi shu dgu pa/ lnga po rnams kyi mdo</text></item>
<item><p>58a6</p><section>'dul ba</section><text>bar ma'i tshigs su bcad pa brjod par bya'o// lo bcu mdo sde bzhi pa dang // lhag mar spyod dang rdzogs pa dang // gnyis su byas te brtson 'grus brtsams// gzhan yang gsum pa phung po dang // byung ba la yang gnyis su bya// bar du gcod dang nyes pa</text></item>
<item><p>58a7</p><section>'dul ba</section><text>dang // tha mar byas nas sder bsdus so// 'dul ba mi 'dzin pa la nyes pa'i dmigs lnga dang ldan pa ni zab pa dang / spobs pa med pa dang / bsam pa mang ba dang / 'jig rten gyi yi ger ldan pa dang / go dka' ba'o// gang zag 'dul ba 'dzin pa la</text></item>
<item><p>58b1</p><section>'dul ba</section><text>yon tan rnam pa lnga ste/ rgyal ba'i nang gi mdzod srung bar 'gyur ba yin/ bdag gi tshul khrims kyi phung po sbas shing shin tu sbas par gyur pa dang / de la lung bsgo ba dang / bstan pa gzhan la rag ma lus pa yin/ 'khor bzhi 'du bar 'gyur ba yin/</text></item>
<item><p>58b2</p><section>'dul ba</section><text>mkhas pa tshangs pa mtshungs par spyod pa'i gang zag 'gyod pa skyes pa rnams kyi skyabs su gyur pa yin no// gzhan yang 'dul ba 'dzin pa'i gang zag la yon tan rnam pa lnga ste/ mi 'jigs par dge 'dun gyi nang du gnas pa dang / des bslab pa'i gnas</text></item>
<item><p>58b3</p><section>'dul ba</section><text>shin tu zin par gyur pa dang / ston pas bstan pa dag 'phel bar byed pa dang / chos kyi rjes su sgrogs par byed pa dang / 'di ltar bslab pa'i dbang du byas nas 'di las phyi rol pa'i spyi bor bsgrubs te 'dug pa yin no// gzhan yang gang zag 'dul ba</text></item>
<item><p>58b4</p><section>'dul ba</section><text>'dzin pa la yon tan rnam pa lnga ste/ 'dul ba 'dzin pa'i gang zag phyogs gang na gnas pa der nga snang bar gyur pa dang / mngon du snang bar gyur pa dang / rab tu snang bar gyur pa dang / phyogs de ngas stongs par ma gyur pa dang / 'dul ba 'dzin pa'i gang zag</text></item>
<item><p>58b5</p><section>'dul ba</section><text>phyogs gang na 'dug pa de'i phyogs su de bzhin gshegs pa phrin las chung ba yin no// gzhan yang 'dul ba 'dzin pa'i gang zag la yon tan rnam pa lnga ste/ byung ba shes pa dang / bcas pa shes pa dang / rjes su bcas pa shes pa dang / spangs pa shes pa dang /</text></item>
<item><p>58b6</p><section>'dul ba</section><text>rjes su gnang ba shes pa'o// gzhan yang 'dul ba 'dzin pa la yon tan rnam pa lnga ste/ nyes pa shes pa dang / nyes pa med pa shes pa dang / lci ba shes pa dang / yang ba shes pa dang / des so sor thar pa'i mdo klog cing rgyas par bsgrags pa yin no// gzhan</text></item>
<item><p>58b7</p><section>'dul ba</section><text>yang 'dul ba 'dzin pa'i gang zag la yon tan rnam pa lnga ste/ bar chad du 'gyur ba shes/ bar chad ma yin pa shes/ lung bsgo ba dang / rjes su ston pa dang / gnas bcar 'jug nus pa yin no// mdor na/ spangs par gyur dang gnyis pa dang // phyag</text></item>
<item><p>59a1</p><section>'dul ba</section><text>der khrod pa gnyis su bya// rung ba gnyis pa bza' ba dang // bca' ba bu ram de bzhin no// rnam pa lngas na spangs pa zhes bya ste/ bza' bar mngon pa dang / bza' ba sbyin par mngon pa dang / bza' ba byin len byed par mngon pa dang /</text></item>
<item><p>59a2</p><section>'dul ba</section><text>bza' ba spong bar mngon pa dang / stan las langs par mngon pa'o// ji ltar na bza' bar mngon pa zhe na/ bza' ba rnam pa lnga dang bca' ba rnam pa lnga slar spong bar byed pa'o// ji ltar na bza' ba sbyin pa mngon pa zhe na/ skyes pa dang bud med dang ma ning du mngon pa'o</text></item>
<item><p>59a3</p><section>'dul ba</section><text>ji ltar na bza' ba byin len byed pa mngon pa zhe na/ bza' ba lnga dang bca' ba lnga 'brim par gyur pa'o// ji ltar na bza' ba spong bar mngon pa zhe na/ bza' ba lnga dang bca' ba lnga mi 'dod ces spangs pa yin/ ji ltar na stan las langs par mngon pa gang zhe na/ gang</text></item>
<item><p>59a4</p><section>'dul ba</section><text>stan las langs pa'o// rnam pa lngas na ma spangs pa zhes bya ste/ de lta bu las slar bzlog pa rnam pa lngar brjod par bya'o// gzhan yang rnam pa lnga'i phyir ma spangs pa zhes bya ste/ mi rung ba'i bza' ba bza' ba dang bca' ba bca' ba mi rung bar 'dres pas spong</text></item>
<item><p>59a5</p><section>'dul ba</section><text>ba dang / bzhag pa'am bzhag par 'dres pas spong ba dang / mi phan pa'am mi phan par 'dres pas spong ba dang / mi 'dod pa'am mi 'dod par 'dres pas spong ba dang / ma 'grangs pa'am rdzogs par ma gyur pa'o// rnam pa lngas spangs pa zhes bya ste/ de las</text></item>
<item><p>59a6</p><section>'dul ba</section><text>slar bzlog pa rnam pa lngar brjod par bya'o// gzhan yang rnam pa lngas lhag ma dang bcas pa'i tshig gis spangs pa ni ma spangs pa zhes bya ste/ re zhig chog go zhes zer ba dang / re zhig zhog cig ces zer ba dang / re zhig bza'o zhes zer ba dang / re zhig mi dgos</text></item>
<item><p>59a7</p><section>'dul ba</section><text>so zhes zer ba dang / re zhig 'grangs sam ma 'grangs blta'o zhes zer ba 'di lnga ni ma spangs pa zhes bya'o// rnam pa lnga'i phyir spangs pa zhes bya ste/ chog go zhes zer ba dang / zhog cig ces zer ba dang / zos zin to zhes zer ba dang / mi dgos so zhes zer ba</text></item>
<item><p>59b1</p><section>'dul ba</section><text>dang / 'grangs so zhes zer ba'i tshig lnga po lhag ma med pa de lnga ni spangs pa zhes bya'o// phyag dar khrod kyi gos rnam pa lnga ste/ srang gi phyag dar khrod kyi gos dang / chus khyer ba dang / phyag dar khrod pa dang / dgon pa na 'dug pa dang / mdzod rnying khyer ba dang</text></item>
<item><p>59b2</p><section>'dul ba</section><text>lnga'o// gzhan yang phyag dar khrod kyi gos la rnam pa lnga ste/ ba lang gis zos pa dang / byi bas zos pa dang / bye'us zos pa dang / mes tshig pa dang / ma mas bor ba'i phyag dar khrod dang lnga'o// rung bar byed pa la rnam pa lnga ste/ mes rung bar</text></item>
<item><p>59b3</p><section>'dul ba</section><text>bya ba dang / mtshon gyis rung bar bya ba dang / sen mos rung bar bya ba dang / ne tshos rung bar bya ba dang / rnyis pas rung bar bya ba dang lnga'o// gzhan yang rung ba lnga ste/ bton pa dang / btsal ba dang / bcad pa dang / gshegs pa dang / sa bon ma yin</text></item>
<item><p>59b4</p><section>'dul ba</section><text>pa'i chos dang lnga'o// bza' ba la rnam pa lnga ste/ 'bras chan dang / phye tshal btsos pa dang / sha dang / nya dang / khur ba'o// bca' ba la rnam pa lnga ste/ rtsa ba bca' ba dang / sdong bu bca' ba dang / lo ma bca' ba dang / me tog bca' ba dang /</text></item>
<item><p>59b5</p><section>'dul ba</section><text>'bru bca' ba'o// gzhan yang bca' ba rnam pa lnga ste/ bag tsos bca' ba dang / brngos pa bca' ba dang / khur skam bca' ba dang / bu ram bca' ba dang / chan bca' ba'o// nyam dma' ba lngas na byin gyis brlabs pa'i bu ram bca' bar bya ste/</text></item>
<item><p>59b6</p><section>'dul ba</section><text>zan chung ngu zos pa dang / zan ma zos pa dang / nad kyis gzir ba dang / lam du zhugs pa dang / las gsar du byed pa'o// mdor na/ dugs khang tshul khrims mi bzod pa// dam chos ma yin mdza' mang ba// lhung bzed dang ni bza' ba dang //</text></item>
<item><p>59b7</p><section>'dul ba</section><text>gos dang bsod snyoms de bzhin no// dugs khang la yon tan rnam pa lnga ste/ lus kyi dri ma med par byed pa dang / pags pa dang mdangs gsal bar byed pa dang / pags pa'i nang na nad yod pa 'byin pa dang / rlung dang bad kan dang / mi mthun par byed pa dang /</text></item>
<item><p>60a1</p><section>'dul ba</section><text>dge slong dag gi nad mang po dugs khang gis med par gyur pa dang lnga'o// dge slong chos 'di lnga dang ldan na dge 'dun bde bar gnas pa'o// so sor thar pa'i sdom pas bsdams pa dang / spyad pa dang spyod lam du ldan pa dang / kha na ma tho ba rdul tsam</text></item>
<item><p>60a2</p><section>'dul ba</section><text>la yang 'jigs par byed cing bslab pa'i gnas la dam bca' ste bslab pa dang / bdag la lta'i gzhan la mi lta ba dang / bshes nyung ba shes pa rab tu nyung ba'o// de la bshes pa nyung ba ni phrad 'dod pa'i sdug bsngal med par 'gyur ba dang / bde bar gnas shing</text></item>
<item><p>60a3</p><section>'dul ba</section><text>gzhan la gnod pa med pas bde bar gyur pa yin/ gzhan gyis mi snyan par smras pa dang / tshig rtsub por smras kyang gzhan gyis mi gdung zhing mi bzod par mi 'gyur ba'o// gang zag mi bzod pa la nyes pa'i dmigs rnam pa lnga ste/ ma rung ba yin/ gtum</text></item>
<item><p>60a4</p><section>'dul ba</section><text>po yin/ skye bo mang po la mi sdug pa yin/ yid du mi 'ong ba yin/ phyis 'gyod pa yin no// bzod pa'i skyes bu gang zag la yon tan rnam pa lnga ste/ de yang dkar po'i phyogs su rnam pa lngar bzlog ste brjod par bya'o// mi bzod pa la nyes pa'i dmigs rnam pa</text></item>
<item><p>60a5</p><section>'dul ba</section><text>lnga ste/ dgra mang du 'gyur ba dang / sdug bsngal ba dang yid mi bde ba mang du 'gyur/ 'bye ba mang du 'gyur/ 'gyod bzhin du dus byed par 'gyur/ lus dang bral te shi ba'i 'og tu ngan song gi rgyud sems can dmyal bar skye bar 'gyur ba'o// bzod pa la yon</text></item>
<item><p>60a6</p><section>'dul ba</section><text>tan rnam pa lnga ste/ de las dkar po'i phyogs su bzlog ste rnam pa lngar brjod do// dam pa'i chos 'jig pa na 'jig rten du dam pa'i chos dang mi mthun par gyur pa'i tshe 'jig rten du dam pa'i chos ma yin pa rnam pa lnga 'byung bar 'gyur te/ lnga gang zhe na/ dam pa'i</text></item>
<item><p>60a7</p><section>'dul ba</section><text>chos 'jig pa na/ 'jig rten du dam pa'i chos dang mi mthun par gyur pa'i tshe dge slong ma dad pa dang / ngo tsha med pa dang / khrel med pa dang / le lo can dang / dran pa nyams pa dang / sems rtse gcig tu mi btub cing sems 'khrugs par 'gyur te/ de ltar na dam</text></item>
<item><p>60b1</p><section>'dul ba</section><text>pa'i chos 'jig pa na 'jig rten du dam pa'i chos dang mi mthun par gyur pa de ni/ 'jig rten du dam pa'i chos ma yin pa 'byung ba dang po yin no// dam pa'i chos 'jig pa na 'jig rten du dam pa'i chos dang mi mthun par gyur pa'i tshe dge slong rnams 'thab pa dang / mtshang</text></item>
<item><p>60b2</p><section>'dul ba</section><text>'dru ba dang / 'khon pa dang / rtsod par 'gyur te/ de ltar na dam pa'i chos 'jig pa na 'jig rten du dam pa'i chos dang mi mthun par gyur pa 'di ni/ 'jig rten du dam pa'i chos ma yin pa 'byung ba gnyis pa yin no// dam pa'i chos 'jig pa na 'jig rten</text></item>
<item><p>60b3</p><section>'dul ba</section><text>du dam pa'i chos dang mi mthun par gyur pa'i tshe dge slong kha cig tshul 'chos shing sdig pa la lta ba'i chos pas zhi gnas tsam la rten cing bka' la lung ston te/ de ltar na dam pa'i chos 'jig pa na 'jig rten du dam pa'i chos dang mi mthun par gyur pa 'di ni 'jig rten</text></item>
<item><p>60b4</p><section>'dul ba</section><text>du dam pa'i chos ma yin pa 'byung ba gsum pa yin no// dam pa'i chos 'jig pa na 'jig rten du dam pa'i chos dang mi mthun par gyur pa'i tshe dge slong rnams tshul khrims nyams bzhin du 'chi ba'i dus byed pa dang / tshul khrims dang ldan pa la skur ba 'debs pa ste/ de</text></item>
<item><p>60b5</p><section>'dul ba</section><text>ltar na dam pa'i chos 'jig pa na 'jig rten du dam pa'i chos dang mi mthun par gyur pa 'di ni 'jig rten du dam pa'i chos ma yin pa 'byung ba bzhi pa yin no// dam pa'i chos 'jig pa na 'jig rten du dam pa'i chos dang mi mthun par gyur pa'i tshe khyim bdag gis rab tu byung ba la bya ba byas</text></item>
<item><p>60b6</p><section>'dul ba</section><text>pas de dag ni lus dang bral te shi nas yang bde 'gro mtho ris kyi lhar skye'o// rab tu byung ba ni mang du ngan song du lhung ste/ de ltar na dam pa'i chos 'jig pa na 'jig rten du dam pa'i chos dang mi mthun par gyur pa 'di ni 'jig rten du dam pa'i chos ma yin pa 'byung ba lnga pa yin no//</text></item>
<item><p>60b7</p><section>'dul ba</section><text>chos rnam pa lnga dang ldan pa'i grogs po dang mi 'grogs par bya/ mi bsten par bya ste/ las la zhugs pa dang / rtsod pa la zhugs pa dang / rgyun du 'gro ba la nan tan byed par gyur pa dang / gces pa dang lhan cig tu sngo bar byed pa dang / rgyal po'i 'khor du gnas</text></item>
<item><p>61a1</p><section>'dul ba</section><text>pa'o// dkar po'i phyogs su bzlog ste rnam pa lngar brjod de/ tha dad pa lnga ste/ ston pa tha dad pa dang / chos tha dad pa dang / dge 'dun tha dad pa dang / las tha dad pa dang / lam tha dad pa'o// lhung bzed 'di lnga med na yang ma tshol cig/ yod</text></item>
<item><p>61a2</p><section>'dul ba</section><text>na yang bcang bar ma byed cig/ lnga gang zhe na/ shel gyi lhung bzed dang / rdo'i lhung bzed dang / khar ba'i lhung bzed dang / rin po che'i lhung bzed dang / lhag pa'i lhung bzed do// rnam pa lngar dge slong gis zan zos na 'das pa dang bcas par 'gyur te/</text></item>
<item><p>61a3</p><section>'dul ba</section><text>'dab ma'i snod du zan za ba dang / snyim par zan za ba dang / lce phyung la zan za ba dang / mchus len cing zan za ba dang / lag pas phugs su phul te zan za ba'o// brtad pa'i gos rnam pa lnga ste/ 'gro bas na sbyin pa dang / 'gro ba'i phyir sbyin pa dang /</text></item>
<item><p>61a4</p><section>'dul ba</section><text>nad pas na sbyin pa dang / nad pa'i phyir sbyin pa dang / brtad pa byung nas sbyin pa'o// rings pa'i zan la lnga ste/ 'gro ba dang / na ba dang / nad g.yog dang / las byed pa dang / khang skyong rnams so// stan rnam pa lnga'i steng du mi 'dug par bya ste/ de</text></item>
<item><p>61a5</p><section>'dul ba</section><text>bzhin gshegs pa'i dang / dge 'dun gyi gnas brtan gyi dang / slob dpon gyi dang / mkhan po'i dang / chos 'chad pa'i'o// 'dul ba'i gzhung dam pa las lnga pa rdzogs // // 'dul ba bcu drug ste/ mdor na/ smra bar bya dang rgol</text></item>
<item><p>61a6</p><section>'dul ba</section><text>ba dang // lan 'debs gzu bo 'dzin gnyis dang // rjes su rigs dang yon tan dang // gnas dang bshad pa de bzhin te// ltung ba gnyis dang chad pa'i las// rnam par zhi gnyis bsod nams mang // tha mar byas nas sder bsdus pa'o// sangs rgyas</text></item>
<item><p>61a7</p><section>'dul ba</section><text>bcom ldan 'das la tshe dang ldan pa u pA lis zhus pa/ btsun pa rgol ba'i dge slong gis don gyis rgol bar 'tshal na gnas dur shin tu bsam pa bsams/ shin tu dpyad pa dpyad/ shin tu brtag pa brtags nas don gyis rgal bar bgyi/ u pA li rgol</text></item>
<item><p>61b1</p><section>'dul ba</section><text>ba'i dge slong gis don gyis brgal bar 'dod na gnas bcu drug tu shin tu bsam pa bsams/ shin tu dpyad pa dpyad/ shin tu brtag pa brtags la don gyis brgal bar bya'o// bcu drug po gang zhe na/ bdag don gang gis brgal bar 'dod pa'i don</text></item>
<item><p>61b2</p><section>'dul ba</section><text>'di ci bden pa yin nam 'on te / don gyis brgal ba de'i dus la bab bam 'on te dus la ma bab/ don 'dis brgal ba'i skabs su bab bam 'on te skabs su ma bab/ don gyis brgal ba 'di don dang ldan pa 'am 'on te don dang mi ldan/ de'i 'og tu</text></item>
<item><p>61b3</p><section>'dul ba</section><text>yang brtag par bya ste/ de la mthong ba dang thos pa dang dogs pa gang gis smra bar bya/ lus kyis 'das pa'am/ ngag gis 'das pa'am/ grong du byas sam/ dgon par byas sam/ nub mo byas sam/ nyin par byas sam/ lhag ma dang bcas</text></item>
<item><p>61b4</p><section>'dul ba</section><text>sam/ lhag ma med dam/ tshe dang ldan pa 'di dge ba'i gnas nas bslangs nas dge ba'i gnas su gzhag par nus sam/ u pA li don gyis rgol ba'i dge slong gis don gyis rgol bar 'dod pas gnas bcu drug po 'di la shin tu bsam pa bsams</text></item>
<item><p>61b5</p><section>'dul ba</section><text>shin tu dpyad pa dpyad/ shin tu brtag pa brtags la don gyis brgal bar bya'o// chos rnam pa 'di lnga dang ldan na don gyis rgol ba'i dge slong gi tshig gzung bar mi bya ste/ lnga gang zhe na/ don gyis rgol ba de rnam par dag pa ma yin pa dang / gcig nas</text></item>
<item><p>61b6</p><section>'dul ba</section><text>gcig tu zer ba las rgol ba dang / kun dga'i gnas byung ba dang / dge tshul pha'i tshig las rgol ba dang / ji ltar nges par gsungs pa'i mdo sde'i tshig mi shes pa dang / gang la gnas nas rnam par sbyang ba de'i gnas mi shes pa ste/ u pA li chos rnam</text></item>
<item><p>61b7</p><section>'dul ba</section><text>pa 'di lnga dang ldan na don gyis rgol ba'i dge slong gi tshig gzung bar mi bya'o// u pA li chos rnam pa lnga dang ldan na don gyis rgol ba'i dge slong gi tshig gzung bar bya ste/ don gyis rgol ba de rab tu dag pa yin/ gcig nas gcig zer bas mi rgol ba dang /</text></item>
<item><p>62a1</p><section>'dul ba</section><text>kun dga' nas byung ba yin pa dang / dge tshul pha'i tshig las rgol ba ma yin pa dang / ji ltar nges par gsungs pa'i mdo sde'i tshig shes pa dang / gang la gnas nas rnam par sbyang ba de'i gnas shes pa des u pA li chos rnam pa de lnga dang ldan na don</text></item>
<item><p>62a2</p><section>'dul ba</section><text>gyis rgol ba'i dge slong gi tshig gzung bar bya'o// u pA li lan glon pa'i dge slong gnas bcu drug tu shin tu bsam pa bsams/ shin tu dpyad pa dpyad/ shin tu brtag pa brtags nas brgal ba'i dge slong la skabs dbye bar gyis shig/ bcu drug po gang zhe</text></item>
<item><p>62a3</p><section>'dul ba</section><text>na/ ci tshe dang ldan pa 'di tshul khrims dang ldan pa yin nam/ thog ma nas bsnyen par rdzogs pa yin nam/ ngo tsha can nam/ 'gyod pa can nam/ sdom pa can nam/ slob par 'dod pa'am/ mang du thos pa'am/ thos pa 'dzin pa'am/ thos pa bsags</text></item>
<item><p>62a4</p><section>'dul ba</section><text>pa'am/ 'dul ba'am/ lhag pa'i 'dul ba las nges par shes pa'am/ lung kha ton du lobs pa'am/ de'i 'og tu yang brtag par bya ste/ bdag la mthong bas sam/ thos pas sam/ dogs pas sam/ lus kyis 'das pas sam/ tshig gis 'das</text></item>
<item><p>62a5</p><section>'dul ba</section><text>pas sam/ grong du byas sam/ dgon par byas sam/ nub mo byas pa'am/ nyin par byas pa'am/ lhag mar bcas pa'am/ lhag ma med pa gang gis smra bar byed/ tshe dang ldan pa des bdag mi dge ba'i gnas nas bslangs te/ dge ba'i gnas su 'jog</text></item>
<item><p>62a6</p><section>'dul ba</section><text>par nus sam/ u pA li lan glon pa'i dge slong gis gnas bcu drug po 'di la shin tu bsam pa bsams/ shin tu dpyad pa dpyad/ shin tu brtag pa brtags nas rgol ba'i dge slong la skabs dbye bar gyis shig/ u pA li chos rnam pa 'di lnga dang ldan na</text></item>
<item><p>62a7</p><section>'dul ba</section><text>lan glon pa'i dge slong gi tshig gzung bar mi bya ste/ lnga gang zhe na/ rgol ba'i dge slong gis dris pa bzhin du lan mi 'debs pa dang / dris nas bsam pa ma yin pa ston pa dang / gzhan gyis gzhan la smra ba dang / phyi rol gyi gtam sdud pa dang / byang ba'i</text></item>
<item><p>62b1</p><section>'dul ba</section><text>dge slong ma rung bar byed pa dang / phyogs 'dzin pa la brten pa dang / nyes pa mi shes nyes pa med pa mi shes pa ste/ u pA li chos rnam pa 'di lnga dang ldan na lan glon pa'i dge slong gi tshig gzung bar mi bya'o// u pA li chos rnam pa 'di lnga dang ldan na lan glon</text></item>
<item><p>62b2</p><section>'dul ba</section><text>pa'i dge slong gi tshig gzung bar bya ste/ lnga gang zhe na/ rgol ba'i dge slong gis dris pa bzhin du lan 'debs pa dang / dris pa'i don gzhan dang gzhan du mi smra ba dang phyi rol gyi gtam gzhan mi smra ba dang / byang ba'i dge slong la ma rung bar mi byed pa dang / phyogs</text></item>
<item><p>62b3</p><section>'dul ba</section><text>'dzin pa la mi brten pa dang / nyes pa shes nyes pa med pa shes pa ste/ u pA li chos rnam pa 'di lnga dang ldan na dge slong lan glon pa'i tshig gzung bar bya'o// u pA li de la rgol ba dang lan glon pa'i dge slong dag rtsod pa zhi bar 'dod pas chos bcu drug dang</text></item>
<item><p>62b4</p><section>'dul ba</section><text>ldan pa'i gzu bo 'dul ba 'dzin pa tshol cig/ bcu drug gang zhe na/ tshul khrims dang ldan pa dang / thog mar bsnyen par rdzogs pa dang / ngo tsha can dang / 'gyod pa can dang / sdom pa can dang / slob pa 'dod pa dang / mang du thos pa dang / thos pa 'dzin</text></item>
<item><p>62b5</p><section>'dul ba</section><text>pa dang / thos pa bsags pa dang / 'dul ba dang / lhag pa'i 'dul ba nges par shes pa dang / mdo sde dang / lung kha ton du lobs pa dang / de las yang de'i 'og tu yang brtag par bya ste/ ci tshe dang ldan pa 'di la gzu bo'i dngos po yod dam/ ci</text></item>
<item><p>62b6</p><section>'dul ba</section><text>tshe dang ldan pa 'dis snga nas ma 'dres pa'am/ ci tshe dang ldan pa 'di rtsod pa sngar byung ba la mkhas pa'am/ ci tshe dang ldan pa 'di lhung bzed kyi phyir ma yin nam/ chos gos kyi phyir ma yin nam/ zang zing cung zad tsam gyi phyir ma yin nam/ 'dod pa'i phyir</text></item>
<item><p>62b7</p><section>'dul ba</section><text>'gro ba ma yin nam/ zhe sdang dang / gti mug dang / 'jigs pas 'gro ba ma yin nam/ ci tshe dang ldan pa 'di 'dod chags kyis gzir ba ma yin nam/ zhe sdang gis gzir ba ma yin nam/ gti mug gis gzir ba ma yin nam/ rgyal ba'i gsung</text></item>
<item><p>63a1</p><section>'dul ba</section><text>las 'da' bar byed pa ma yin nam/ ci tshe dang ldan pa 'dis rigs pa mi rigs par mi byed dam/ rigs pa gcod par mi byed dam/ ci tshe dang ldan pa 'di ston pas bstan pa chos dang 'dul bas rab tu zhi bar byed dam/ ci tshe dang ldan pa</text></item>
<item><p>63a2</p><section>'dul ba</section><text>'dis tshe dang ldan pa 'di mi dge ba'i gnas nas bslangs te/ dge ba'i gnas su 'jog par byed dam/ u pA li rgol ba dang lan glon pa'i dge slong dag rtsod pa zhi bar 'dod pas chos bcu drug po de dag dang ldan pa'i gzu bo 'dul ba 'dzin pa btsal bar</text></item>
<item><p>63a3</p><section>'dul ba</section><text>bya'o// u pA li gzu bo 'dul ba 'dzin pa chos rnam pa lnga dang ldan na rtsod pa zhi bar byed mi nus te/ lnga gang zhe na/ rgol ba dang lan glon pa'i dge slong la chos ma yin pa'i phyogs su 'jug pa dang / rgol ba dang lan glon pa'i dge slong la 'thab pa dang /</text></item>
<item><p>63a4</p><section>'dul ba</section><text>mtshang 'dru ba dang / 'khon pa dang / rtsod par skul ba dang / gzu bo'i dge slong rnams kyi mdo sde'i tshig mi brtsan par byed pa dang / dge slong gces pa rnams la phyas 'dogs pa dang / rtsod pa'i thog ma dang / bar ma dang / tha mal mi mkhas</text></item>
<item><p>63a5</p><section>'dul ba</section><text>par gyur pa'o// u pA li gzu bo 'dul ba 'dzin pa chos rnam pa 'di lnga dang ldan na rtsod pa zhi bar byed nus par 'gyur ro// lnga gang zhe na/ rgol ba dang lan glon pa'i dge slong la chos kyi phyogs su 'jug pa dang / rgol ba dang lan glon pa'i dge slong 'thab</text></item>
<item><p>63a6</p><section>'dul ba</section><text>pa dang / mtshang 'dru ba dang / 'khon pa dang / rtsod par mi skul ba dang / gzu bo'i dge slong rnams kyi mdo sde'i gzhung brtsan par byed pa dang / dge slong gces pa la phyas mi 'dogs pa dang / rtsod pa'i thog ma dang bar ma dang tha ma la mkhas par gyur</text></item>
<item><p>63a7</p><section>'dul ba</section><text>pa'o// u pA li de la gzu bo 'dul ba 'dzin pa des rtsod pa rab tu gzung bar 'dod na gnas bcu drug tu bdag dang gzhan la shin tu brtags la gdod rtsod pa gzung bar bya ste/ rnam pa brgyad kyis ni bdag nyid shin tu brtag par bya/ rnam pa brgyad kyis</text></item>
<item><p>63b1</p><section>'dul ba</section><text>ni gzhan shin tu brtag par bya'o// bdag nyid brtag pa brgyad gang zhe na/ ci bdag rtsod pa'i thog ma dang bar ma dang tha ma la mkhas pa yin nam/ ci bdag rtsod pa de la thog ma nas ma 'dres sam/ rgol ba dang lan glon pa'i dge slong gi bdag gis tshig 'dzin tam/</text></item>
<item><p>63b2</p><section>'dul ba</section><text>rgol ba dang lan glon pa'i dge slong gi bdag gis tshig nyan tam rgol ba dang lan glon pa'i dge slong dag gi nyes pa bdag gis rnam par sbyang nus sam/ so so'i phyogs la bdag gis chos bzhin bsgo bar nus sam/ bdag gis rtsod pa 'di ltar 'dul ba dang ji ltar ston</text></item>
<item><p>63b3</p><section>'dul ba</section><text>pas bstan pa de ltar rnam par zhi bar nus sam/ rgol ba dang lan glon pa'i dge slong dag bdag gis mi dge ba'i gnas nas bslangs te/ dge ba'i gnas su 'jog nus sam snyam pa ste/ rnam pa brgyad kyis bdag nyid shin tu brtag par bya'o// gzhan la brtag pa rnam</text></item>
<item><p>63b4</p><section>'dul ba</section><text>pa brgyad gang zhe na/ dge 'dun de dag gi nang na mdo sde 'dzin pa dang / 'dul ba 'dzin pa dang / ma lta bu 'dzin pa'i dge slong la ji ltar bdag gis rgyal ba'i gsung rab smras pa la 'dzin par 'gyur ba yod dam/ de'i tshe mdo sde 'dzin pa dang / 'dul ba 'dzin pa dang /</text></item>
<item><p>63b5</p><section>'dul ba</section><text>ma lta bu 'dzin pa'i dge slong gang gis rtsod pa 'di ji ltar chos bzhin ji ltar 'dul ba bzhin/ ji ltar ston pas bstan pa de lta bur zhi bar bya snyam du sems pa yod dam/ dge 'dun de dag las dge slong gnas brtan dang bar ma dang gsar bu dag gis so so'i phyogs kyi dge</text></item>
<item><p>63b6</p><section>'dul ba</section><text>slong de dag la ji ltar chos bzhin du slar bzlog par bya'o snyam du sems pa yod dam/ ci rtsod pa 'di rgyal po'i pho brang du 'gyed par 'gyur ram/ rigs pa'i rigs la 'gyed par mi 'gyur ram/ ci tshe dang ldan pa de dag rtsod pa zhi bar bya ba 'di las phyi rol tu mi tshol lam/</text></item>
<item><p>63b7</p><section>'dul ba</section><text>ci tshe dang ldan pa de dag dge 'dun 'di nyid du rtsod pa zhi bar bya ba tshol lam snyam pa ste/ rnam pa 'di brgyad ni gzhan brtag par bya ste/ u pA li de lta bur rnam pa bcu drug gis bdag dang gzhan brtags nas rtsod pa rab tu gzung bar bya'o// u pA li gzu bo 'dul ba</text></item>
<item><p>64a1</p><section>'dul ba</section><text>'dzin pa chos rnam pa 'di lnga dang ldan na rtsod pa zhi bar byed mi nus par 'gyur ro// lnga gang zhe na/ rtsod pa mi shes pa dang / rtsod pa 'byung ba mi shes pa dang / rtsod pa yang dag par gzung ba mi shes pa dang / rtsod pa zhi bar byed mi shes pa dang / rtsod</text></item>
<item><p>64a2</p><section>'dul ba</section><text>pa zhi nas phyis mi 'byung bar byed mi shes pa ste/ u pA li gzu bo 'dul ba 'dzin pa chos rnam pa de lnga dang ldan na rtsod pa zhi bar byed mi nus pa yin no// u pA li gzu bo 'dul ba 'dzin pa chos rnam pa 'di lnga dang ldan na rtsod pa zhi bar byed nus pa yin no// lnga gang</text></item>
<item><p>64a3</p><section>'dul ba</section><text>zhe na/ rtsod pa shes pa dang / rtsod pa byung ba shes pa dang / rtsod pa yang dag par gzung bar shes pa dang / rtsod pa zhi bar bya ba shes pa dang / rtsod pa zhi bar gyur nas phyis rtsod pa mi 'byung bar byed shes pa'o// u pA li gzu bo 'dul ba 'dzin pa chos rnam</text></item>
<item><p>64a4</p><section>'dul ba</section><text>pa de lnga dang ldan na rtsod pa zhi bar byed nus pa yin no// de la u pA li gzu bo 'dul ba 'dzin pas rtsod pa rab tu bzung la gnas bcu drug gis rgol ba dang lan glon pa'i dge slong brtag par bya ste/ rnam pa brgyad kyis lan glon pa'i dge slong brtag par bya'o//</text></item>
<item><p>64a5</p><section>'dul ba</section><text>rnam pa brgyad po gang gis rgol ba'i dge slong brtag par bya zhe na/ spyod pa dang / spyod yul dang / mdza' ba dang / grogs byed pa dang / lus kyi las dang / ngag gi las dang / 'tsho ba dang / mang du thos pa rnams so// de ste u pA li gzu bo 'dul</text></item>
<item><p>64a6</p><section>'dul ba</section><text>ba 'dzin pa'ang 'di snyam du gyur te/ tshe dang ldan pa 'di ni sdig pa can te sdig par spyod pa/ mdza' ba sdig pa can/ grogs po sdig pa can/ lus kyi las sdig pa can/ ngag gi las sdig pa can/ 'tsho ba sdig pa can/ thos pa sdig pa can te/ tshe dang</text></item>
<item><p>64a7</p><section>'dul ba</section><text>ldan pa 'dis ni dag pa'i dge slong la ma rung bar byed nus/ dge 'dun la yang de lta bur rtsod pa 'byin par nus te/ de skad du ma smra shig ces bsgo shig/ de ste u pA li gzu bo 'dul ba 'dzin pas 'di snyam du gyur te/ tshe dang ldan pa 'di ni dge ba can te/</text></item>
<item><p>64b1</p><section>'dul ba</section><text>spyod pa dge/ spyod yul dge/ mdza' bo dge/ grogs po dge/ lus kyi las dge/ ngag gi las dge/ 'tsho ba dge/ thos pa dge ba can te/ tshe dang ldan pa 'dis ni dag pa'i dge slong la ma rung bar byed mi nus te/ dge 'dun gyi nang du yang rnam</text></item>
<item><p>64b2</p><section>'dul ba</section><text>pa de lta bur mi 'byin to snyam nas de lta bu la ni smros shig ces bsgo'o// u pA li rnam pa brgyad po de lta bus rgol ba'i dge slong la brtag par bya'o// lan glon pa'i dge slong la rnam pa 'di brgyad kyis brtag par bya ste/ spyod pa dang / spyod yul dang / mdza'</text></item>
<item><p>64b3</p><section>'dul ba</section><text>ba dang / grogs po dang / lus kyi las dang / ngag gi las dang / 'tsho ba dang / mang du thos pa'o// de ste u pA li gzu bo 'dul ba 'dzin pas 'di snyam du gyur te/ tshe dang ldan pa 'di ni sdig pa can te/ spyod pa sdig pa can/ spyod yul sdig pa can/</text></item>
<item><p>64b4</p><section>'dul ba</section><text>mdza' bo sdig pa can/ grogs po sdig pa can/ lus kyi las sdig pa can/ ngag gi las sdig pa can/ 'tsho ba sdig pa can/ thos pa sdig pa can te/ tshe dang ldan pa 'dis ni rnam pa 'di lta bu'i gnas su 'jug par nus so snyam nas de na rgol ba'i dge</text></item>
<item><p>64b5</p><section>'dul ba</section><text>slong la tshig 'jam por smros la lan glon pa'i dge slong la tshig 'di skad du smros shig/ tshe dang ldan pa khyod de'i tshe na lus kyi 'dus byas ji lta bur gyur/ ngag gi 'dus byas ji lta bur gyur/ yid kyi 'dus byas ji lta bur gyur ces ji lta bur khas len pa de lta bur byed</text></item>
<item><p>64b6</p><section>'dul ba</section><text>du chug cig/ u pA li de ste gzu bo 'dul ba 'dzin pas 'di snyam du gyur te/ tshe dang ldan pa 'di ni dge ba can te/ spyod pa dge/ spyod yul dge/ mdza' bo dge/ grogs po dge/ lus kyi las dge/ ngag gi las dge/ 'tsho ba dge/ thos pa</text></item>
<item><p>64b7</p><section>'dul ba</section><text>dge ste/ tshe dang ldan pa 'di ni gnas de lta bu la 'jug par mi byed do snyam na/ lan glon pa'i dge slong la tshig 'jam por smros te/ rgol ba'i dge slong la chos nyid kyis shes par byos shig/ rnam pa 'di brgyad kyis ni gzhan la brtag par byos shig/</text></item>
<item><p>65a1</p><section>'dul ba</section><text>u pA li gzu bo 'dul ba 'dzin pa chos rnam pa lnga dang ldan na rtsod pa zhi bar byed mi nus pa yin no// lnga gang zhe na/ 'khrul pa 'dzin pa/ gsang ba'i tshig 'dzin pa/ tshig mang po 'dzin pa/ ma nges par 'dzin pa/ ji tsam lan gsum gyi</text></item>
<item><p>65a2</p><section>'dul ba</section><text>bar du dam 'char mi 'jug pa yin te/ gzu bo 'dul ba 'dzin pa chos rnam pa 'di lnga dang ldan na rtsod pa zhi bar byed mi nus par 'gyur ro// u pA li gzu bo 'dul ba 'dzin pa chos rnam pa 'di lnga dang ldan na rtsod pa zhi bar byed nus par 'gyur ro// lnga gang zhe na/</text></item>
<item><p>65a3</p><section>'dul ba</section><text>'khrul pa mi 'dzin pa/ gsang ba'i tshig mi 'dzin pa/ tshig mang po mi 'dzin pa/ ma nges par mi 'dzin pa/ lan gsum gyi bar du dam 'char 'jug pa yin te/ u pA li gzu bo 'dul ba 'dzin pa rnam pa de lnga dang ldan na rtsod pa zhi bar byed nus par 'gyur</text></item>
<item><p>65a4</p><section>'dul ba</section><text>ro// de la u pA li gzu bo 'dul ba 'dzin pas gnas bcu drug gis rgol ba dang lan glon pa'i dge slong dag brtags la gnas bcu drug tu rigs pas gzhag par bya ste/ bcu drug po gang zhe na/ rgol ba'i dge slong de rigs par bya/ rgol ba'i dge</text></item>
<item><p>65a5</p><section>'dul ba</section><text>slong de brtag par bya/ lan glon pa'i dge slong de rigs par bya/ lan glon pa'i dge slong de brtag par bya/ rgol ba'i dge slong la bzod pa gsol bar bya/ lan glon pa'i dge slong la bzod pa gsol bar bya/ rgol ba'i dge slong de gtong du gzhug/</text></item>
<item><p>65a6</p><section>'dul ba</section><text>lan glon pa'i dge slong de gtong du gzhug/ rgol ba'i dge slong de dri bar bya/ lan glon pa'i dge slong de dri bar bya/ rgol ba'i dge slong de byed du gzhug/ lan glon pa'i dge slong de byed du gzhug/ rgol ba'i dge slong tshugs par byed du gzhug/ lan</text></item>
<item><p>65a7</p><section>'dul ba</section><text>glon pa'i dge slong tshugs par byed du gzhug/ rgol ba'i dge slong yi dam 'char gzhug/ lan 'debs pa'i dge slong yi dam 'char gzhug/ mdo sde brjod par bya/ mdo sde brjod nas ji ltar chos bzhin ji ltar 'dul ba bzhin/ ji ltar ston pas</text></item>
<item><p>65b1</p><section>'dul ba</section><text>bstan pa de ltar rtsod pa de zhi bar bya ste/ u pA li de ltar na gzu bo'i dge slong gis gnas bcu drug tu rigs pas gzhag par bya'o// u pA li gzu bo 'dul ba 'dzin pa chos rnam pa lnga dang ldan na rigs pa'i gnas su 'jog nus par mi 'gyur ro// lnga gang zhe na/</text></item>
<item><p>65b2</p><section>'dul ba</section><text>rjes su 'brang ba'i chos lnga mi shes pa ste/ lnga gang zhe na/ rgol ba mi shes pa/ lan glon mi shes pa/ chos bzhin mi shes pa/ chos bzhin ma yin pa mi shes pa/ yi dam ma blangs par gyur pa ste/ u pA li gzu bo 'dul ba 'dzin pa chos rnam pa de lnga dang ldan</text></item>
<item><p>65b3</p><section>'dul ba</section><text>na rigs pa'i gnas su 'jog mi nus pa'o// u pA li gzu bo 'dul ba 'dzin pa chos rnam pa lnga dang ldan na rigs pa'i gnas su 'jog nus par 'gyur ro// rjes su 'brang ba'i chos lnga shes par 'gyur ro// lnga gang zhe na/ rgol ba shes pa/ lan glon shes</text></item>
<item><p>65b4</p><section>'dul ba</section><text>pa/ chos bzhin shes pa/ chos bzhin ma yin pa shes pa/ yi dam blangs par gyur pa'o// gzu bo 'dul ba 'dzin pa chos rnam pa de lnga dang ldan na rigs pa'i gnas su 'jog nus par 'gyur ro// de la u pA li gzu bo 'dul ba 'dzin pa rigs pa'i gnas</text></item>
<item><p>65b5</p><section>'dul ba</section><text>bcu drug tu gzhag la yon tan bcu drug mthong nas mdo sde bsgrag par bya ste/ bcu drug gang zhe na/ bdag gis mdo sde bstan to snyam nas mdo sde bsgrag par bya/ bdag gis mdo sde dpyad par bya'o snyam nas/ mdo sde bsgrag par bya/ bdag gis 'dul</text></item>
<item><p>65b6</p><section>'dul ba</section><text>ba rjes su 'brang bar 'gyur ro snyam nas mdo sde bsgrag par bya/ bdag gi tshig brtsan par 'gyur ro snyam nas mdo sde bsgrag par bya/ bdag gis ngo tsha ba med pa'i phyogs la chad pas gcad par 'gyur ro snyam nas mdo sde bsgrag par bya/ bdag gis</text></item>
<item><p>65b7</p><section>'dul ba</section><text>thams cad mkhyen pa'i gsung la bsgo nus par 'gyur ro snyam nas mdo sde bsgrag par bya/ dge 'dun mthun par bstan par 'gyur ro snyam nas mdo sde bsgrag par bya/ bdag gis gzhan la bsgo bar 'gyur ro snyam nas mdo sde bsgrag par bya/ bdag gi</text></item>
<item><p>66a1</p><section>'dul ba</section><text>tshig gzhan gyis gzung bar 'gyur ro snyam nas mdo sde bsgrag par bya/ bdag gis dge slong dag gdon par 'gyur ro snyam nas mdo sde bsgrag par bya/ bdag gis ma dad pa dag dad pa la zhugs par 'gyur ro snyam nas mdo sde bsgrag par</text></item>
<item><p>66a2</p><section>'dul ba</section><text>bya/ dad pa la slar 'phel bar 'gyur ro snyam nas mdo sde bsgrag par bya/ ngo tsha med pa'i phyogs la bdag gis chad pas gcad par 'gyur ro snyam nas mdo sde bsgrag par bya/ ngo tsha shes pa'i phyogs la bdag gis gzung bar 'gyur ro snyam nas mdo sde</text></item>
<item><p>66a3</p><section>'dul ba</section><text>bsgrag par bya/ rtsod pa 'byung ba mi 'byung bar 'gyur ro snyam nas mdo sde bsgrag par bya/ rtsod pa zhi bar 'gyur ro snyam nas mdo sde bsgrag par bya/ rtsod pa zhi nas phyis mi skye bar 'gyur ro snyam nas mdo sde bsgrag par bya/ bdag yun ring du tshangs par</text></item>
<item><p>66a4</p><section>'dul ba</section><text>spyod par 'gyur ro snyam nas mdo sde bsgrag par bya/ u pA li gzu bo 'dul ba 'dzin pas bdag gi yon tan bcu drug po 'di mthong na mdo sde bsgrag par bya'o// u pA li gzu bo 'dul ba 'dzin pa chos rnam pa 'di lnga dang ldan na mdo sde'i yon tan mi shes</text></item>
<item><p>66a5</p><section>'dul ba</section><text>par 'gyur ro// lnga gang zhe na/ mdo sde la mi mkhas pa dang / 'dul ba la mi mkhas pa dang / ma lta bu la mi mkhas pa dang / rnam par 'byed pa la mi mkhas pa dang / lung kha ton du ma byas par gyur pa'o// u pA li gzu bo 'dul ba 'dzin</text></item>
<item><p>66a6</p><section>'dul ba</section><text>pa chos rnam pa lnga dang ldan na mdo sde'i yon tan shes par 'gyur ro// lnga gang zhe na/ mdo sde la mkhas pa dang / 'dul ba la mkhas pa dang / ma lta bu la mkhas pa dang / rnam par 'byed pa la mkhas pa dang / lung kha ton du lobs pa ste/ u pA</text></item>
<item><p>66a7</p><section>'dul ba</section><text>li gzu bo 'dul ba 'dzin pa chos rnam pa de lnga dang ldan na mdo sde'i yon tan shes par 'gyur ro// u pA li gzu bo 'dul ba 'dzin pa gang gis mdo sde shes par nus pa des ni mdo sde 'di las yon tan bcu drug mthong bas na mdo sde brjod par bya'o// gzhan</text></item>
<item><p>66b1</p><section>'dul ba</section><text>yang gnas bcu drug tu mdo sde brjod par bya ste/ bcu drug po de gang zhe na/ sangs rgyas kyis gsungs pa'i mdo sde brjod par bya/ nyan thos kyis bshad pa'i mdo sde brjod par bya/ sangs rgyas byung ba'i dus kyi mdo sde brjod par bya/ phyogs gcig pa'i</text></item>
<item><p>66b2</p><section>'dul ba</section><text>mdo sde brjod par bya/ thams cad du yod pa'i mdo sde brjod par bya/ de nyid dang 'dra ba'i mdo sde brjod par bya/ 'dul ba dang ldan pa'i mdo sde brjod par bya/ 'dul ba las lhag pa'i mdo sde brjod par bya/ mdo sde'i yon tan btsal la mdo sde brjod par</text></item>
<item><p>66b3</p><section>'dul ba</section><text>bya/ mdo sde'i rgyan btsal la mdo sde brjod par bya/ mdo sde'i gleng gzhi btsal la mdo sde brjod par bya/ mdo sde'i cha tsam btsal la mdo sde brjod par bya/ mdo sde'i sgra btsal la mdo sde brjod par bya/ u pA li gzu bo 'dul ba 'dzin pas yon tan bcu</text></item>
<item><p>66b4</p><section>'dul ba</section><text>drug po de mthong na mdo sde brjod par bya'o// u pA li gzu bo 'dul ba 'dzin pa chos rnam pa lnga dang ldan na mdo sde brjod par mi nus par 'gyur ro// lnga gang zhe na/ dge slong gi 'dul ba mi shes pa/ dge slong ma'i 'dul ba mi shes pa/ nyes pa</text></item>
<item><p>66b5</p><section>'dul ba</section><text>'dul ba mi shes pa/ rtsod pa 'dul ba mi shes pa/ nyon mongs pa 'dul ba mi shes pa'o// u pA li gzu bo 'dul ba 'dzin pa chos rnam pa de lnga dang ldan na mdo sde brjod mi nus par 'gyur ro// u pA li gzu bo 'dul ba 'dzin pa chos rnam pa</text></item>
<item><p>66b6</p><section>'dul ba</section><text>lnga dang ldan na mdo sde brjod nus par 'gyur ro// lnga gang zhe na/ dge slong gi 'dul ba shes pa dang / dge slong ma'i 'dul ba shes pa dang / nyes pa 'dul ba shes pa dang / rtsod pa 'dul ba shes pa dang / nyon mongs pa 'dul ba shes pa dang / u pA</text></item>
<item><p>66b7</p><section>'dul ba</section><text>li gzu bo 'dul ba 'dzin pa chos rnam pa de lnga dang ldan na mdo sde brjod nus par 'gyur ro// // 'dul ba gzhung dam pa/ bam po sum bcu pa/ de la u pA li gzu bo 'dul ba 'dzin pas gnas bcu drug tu brjod nas gnas bcu drug tu 'dul ba la</text></item>
<item><p>67a1</p><section>'dul ba</section><text>brtag par bya ste/ bcu drug gang zhe na/ lung dang / lung bsgo ba dang / dngos po dang / rnam par 'byed pa dang / spyod pa dang / spyod yul dang / nyung ngu 'dod pa dang / mang du 'dod pa dang / mgu ba dang / mi mgu ba dang / dgang dka' ba</text></item>
<item><p>67a2</p><section>'dul ba</section><text>dang / dgang sla ba dang / gso dka' ba dang / gso sla ba dang / rab tu gces pa dang / chog shes pa ste/ u pA li gnas 'di bcu drug gis 'dul ba la brtag par bya'o// u pA li gzu bo 'dul ba 'dzin pa rnam pa lnga dang ldan na nyes pa 'byin mi nus</text></item>
<item><p>67a3</p><section>'dul ba</section><text>par 'gyur te/ lnga gang zhe na/ byung ba mi shes/ bcas pa mi shes/ rjes su bcas pa mi shes/ gnang bar mi shes/ rjes su gnang bar mi shes pa'o// u pA li gzu bo 'dul ba 'dzin pa chos rnam pa de lnga dang ldan na nyes pa 'byin mi nus par 'gyur</text></item>
<item><p>67a4</p><section>'dul ba</section><text>ro// u pA li gzu bo 'dul ba 'dzin pa chos rnam pa lnga dang ldan na nyes pa 'byin nus par 'gyur te/ lnga gang zhe na/ byung ba shes pa dang / bcas pa shes pa dang / rjes su bcas pa shes pa dang / gnang ba shes pa dang / rjes su gnang ba shes pa'o//</text></item>
<item><p>67a5</p><section>'dul ba</section><text>u pA li gzu bo 'dul ba 'dzin pa chos rnam pa de lnga dang ldan na nyes pa 'byin nus par 'gyur ro// u pA li gzu bo 'dul ba 'dzin pas gnas bcu drug gis 'dul ba shes par byas la gnas bcu drug gis nyes pa brjod par bya ste/ bcu drug gang zhe na/ lci ba</text></item>
<item><p>67a6</p><section>'dul ba</section><text>dang / yang ba dang / lhag ma yod pa dang / lhag ma med pa dang / gnas ngan len dang / lus kyi dang / ngag gi dang / mi dge ba dang / lung du mi ston pa dang / bcas pa dang / ma bcas pa dang / mthol bar byed pa dang / sdom par byed pa dang / 'dul</text></item>
<item><p>67a7</p><section>'dul ba</section><text>ba las 'das par byed pa dang / ngan du smra bar 'gro ba ste/ u pA li gnas bcu drug po 'dis 'dul ba shes par byas la gnas bcu drug gis nyes pa brjod par bya'o// u pA li gzu bo 'dul ba 'dzin pa chos rnam pa lnga dang ldan na nyes pa brjod mi nus par</text></item>
<item><p>67b1</p><section>'dul ba</section><text>'gyur te/ lnga gang zhe na/ nyes pa mi shes pa dang / nyes pa med pa mi shes pa dang / lci ba mi shes pa dang / yang ba mi shes pa dang / lung kha ton mi shes par gyur pa ste/ u pA li gzu bo 'dul ba 'dzin pa chos rnam pa de lnga dang ldan na nyes pa brjod</text></item>
<item><p>67b2</p><section>'dul ba</section><text>mi nus par 'gyur ro// u pA li gzu bo 'dul ba 'dzin pa chos rnam pa lnga dang ldan na nyes pa brjod nus par 'gyur te/ lnga gang zhe na/ nyes pa shes pa dang / nyes pa med pa shes pa dang / lci ba shes pa dang / yang ba shes pa dang / gzhung kha ton du shes</text></item>
<item><p>67b3</p><section>'dul ba</section><text>par gyur pa ste/ u pA li gzu bo 'dul ba 'dzin pa chos rnam pa de lnga dang ldan na nyes pa brjod nus par 'gyur ro// de la u pA li gzu bo 'dul ba 'dzin pas gnas bcu drug po 'di dag gis nyes pa brjod nas gnas bcu drug gis chad pa'i las kyis sma dbab par</text></item>
<item><p>67b4</p><section>'dul ba</section><text>bya'o// bcu drug po gang zhe na/ nyes pa ngor brjod pa dang / dpyas 'dogs pa dang / bsgo ba bzhin du mi nyan pa dang / cang mi zer zhing mi nyan pa dang / bsdigs pa dang / dgar ba dang / bskrad pa dang / slar bsdum par bya ba dang / ma mthong ba'i</text></item>
<item><p>67b5</p><section>'dul ba</section><text>phyir spang ba dang / slar las mi byed pa'i phyir spang ba dang / sdig pa la lta ba slar ma btang ba'i phyir spang ba dang / chad pa byed pa dang / gzhi nas bslangs te chad pa byed pa dang / yid mgu bar byed pa dang / gzhi nas bslangs te yid mgu bar byed pa dang /</text></item>
<item><p>67b6</p><section>'dul ba</section><text>gzhi nas bslangs te smos pa'o// de la u pA li gzu bo 'dul ba 'dzin pas gnas bcu drug gis 'dul ba brjod nas gnas bcu drug po 'dis chad pa'i las kyis sma dbab par bya'o// u pA li gzu bo 'dul ba 'dzin pa chos rnam pa lnga dang ldan na chad</text></item>
<item><p>67b7</p><section>'dul ba</section><text>pa'i las kyis sma dbab mi nus par 'gyur te/ lnga gang zhe na/ 'dod pas 'gro ba dang / zhe sdang gis 'gro ba dang / gti mug gis 'gro ba dang / 'jigs pas 'gro ba dang / chad pa'i las byas pa dang / ma byas pa mi shes pa'o// u pA li</text></item>
<item><p>68a1</p><section>'dul ba</section><text>gzu bo 'dul ba 'dzin pa chos rnam pa lnga dang ldan na chad pas gcad pa'i las kyis sma dbab nus par 'gyur te/ lnga gang zhe na/ 'dod pas mi 'gro bar 'gro ba dang / zhe sdang gis mi 'gro bar 'gro ba dang / gti mug gis mi 'gro bar 'gro</text></item>
<item><p>68a2</p><section>'dul ba</section><text>ba dang / 'jigs pas mi 'gro bar 'gro ba dang / chad pa'i las byas pa dang ma byas pa shes pa'o// de la gzu bo 'dul ba 'dzin pas gnas bcu drug gis chad pas gcad pa'i las kyis sma phab la gzhan yang gnas bcu drug gis chad pa'i las kyis sma</text></item>
<item><p>68a3</p><section>'dul ba</section><text>dbab par bya ste/ bcu drug po gang zhe na/ tshangs pa'i chad pas bsdigs par bya ba dang / dad par mi 'gyur bar tshor ba'i las byed du gzhug pa dang / longs spyod mi myong ba'i las byed du gzhug pa dang / mig lam na mi snang bar bya ba'i las bya</text></item>
<item><p>68a4</p><section>'dul ba</section><text>ba dang / de'i ngo bo tshol du gzhug pa dang / gnod par bya ba dang / smad par bya ba dang / spang bar bya ba dang / phyogs med par bya ba dang / spa gong bar bya ba dang / zhum par bya ba dang / 'gyod pa bskyed par bya ba dang / rnam par 'gyod pa dang / rnam</text></item>
<item><p>68a5</p><section>'dul ba</section><text>par slar 'gyod pa dang / dam dem du gzhag pa dang / gnad du dbab pa dang / nyes so zhes brjod pa'o// de la u pA li gzu bo 'dul ba 'dzin pas gnas bcu drug gis chad pa'i las kyis sma dbab par bya'o// u pA li gzu bo 'dul ba 'dzin</text></item>
<item><p>68a6</p><section>'dul ba</section><text>pa chos rnam pa lnga dang ldan na chad pa'i las kyis sma dbab mi nus par 'gyur te/ lnga gang zhe na/ 'dul ba'i dngos po lnga mi shes pa ste/ lnga gang zhe na/ bsdigs pa dang / smad pa dang / bskrad pa dang / slar bsdum pa dang / spang ba dang</text></item>
<item><p>68a7</p><section>'dul ba</section><text>lnga'o// u pA li gzu bo 'dul ba 'dzin pa chos rnam pa lnga dang ldan na chad pa'i las kyis sma dbab nus par 'gyur te/ lnga gang zhe na/ 'dul ba'i dngos po lnga shes pa'o// lnga gang zhe na/ bsdigs pa dang / smad pa dang / bskrad pa dang / slar bsdum</text></item>
<item><p>68b1</p><section>'dul ba</section><text>pa dang / spang ba dang lnga'o// u pA li gzu bo 'dul ba 'dzin pa chos rnam pa de lnga dang ldan na chad pas gcad pa'i las kyis sma dbab nus par 'gyur ro// de la u pA li gzu bo 'dul ba 'dzin pas gnas bcu drug po 'di dag gis chad pas gcad pa'i las kyis sma</text></item>
<item><p>68b2</p><section>'dul ba</section><text>phab nas gnas bcu drug gis las bya'o// bcu drug gang zhe na/ mngon sum du gyur pa la las bya ba dang / mngon du ma gyur kyang las bya ba dang / skabs phye nas las bya ba dang / skabs ma phye yang las bya ba dang / glengs la las bya ba dang / ma glengs kyang las</text></item>
<item><p>68b3</p><section>'dul ba</section><text>bya ba dang / dran par byas pa la las bya ba dang / dran par ma byas kyang las bya ba dang / dris la las bya ba dang / ma dris kyang las bya ba dang / rjes su sbyar ba la las bya ba dang / rjes su ma sbyar kyang las bya ba dang / so sor shes pa la las bya ba dang / so sor</text></item>
<item><p>68b4</p><section>'dul ba</section><text>mi shes kyang las bya ba dang / gtan la phab la las bya ba dang / gtan la ma phab kyang las bya ba ste/ gnas bcu drug po 'di dag gis las bya'o// u pA li gzu bo 'dul ba 'dzin pa chos 'di lnga dang ldan na las byed mi nus pa yin te/ lnga gang zhe na/</text></item>
<item><p>68b5</p><section>'dul ba</section><text>gsol ba'i las mi shes pa dang / gsol ba dang gnyis kyi las mi shes pa dang / gsol ba dang bzhi'i las mi shes pa dang / bsgo ba'i las mi shes pa dang / byin gyis brlabs pa'i las mi shes pa ste/ u pA li gzu bo 'dul ba 'dzin pa chos de lnga dang ldan na</text></item>
<item><p>68b6</p><section>'dul ba</section><text>las byed mi nus pa yin no// u pA li gzu bo 'dul ba 'dzin pa chos 'di lnga dang ldan na las byed nus pa yin te/ lnga gang zhe na/ gsol ba'i las shes pa dang / gsol ba dang gnyis kyi las shes pa dang / gsol ba dang bzhi'i las shes pa dang /</text></item>
<item><p>68b7</p><section>'dul ba</section><text>bsgo ba'i las shes pa dang / byin gyis brlab pa'i las shes pa ste/ u pA li gzu bo 'dul ba 'dzin pa chos de lnga dang ldan na las byed nus pa yin no// u pA li gzu bo 'dul ba 'dzin pas gnas bcu drug po de dag gis las byas la gnas bcu drug gis rtsod</text></item>
<item><p>69a1</p><section>'dul ba</section><text>pa zhi bar byed na nyes par zhi ba yin te/ bcu drug gang zhe na/ des dge 'dun la gsol ba ma byas par gyur pa dang / rgyal ba'i bka' dang mi mthun par gyur pa dang / phyogs dang phyogs ma yin pa'i dge slong rnams la ma bsgo bar ma gyur pa</text></item>
<item><p>69a2</p><section>'dul ba</section><text>dang / rgol ba'i dge slong gi 'dul ba nyams par gyur pa dang / ma dag pa'i dge slong gis nyes pa bcabs par gyur pa dang / byung ba ma rung bar gyur pa dang / bcas pa ma rung bar gyur pa dang / rjes su bcas pa ma rung bar gyur pa dang / gnang ba</text></item>
<item><p>69a3</p><section>'dul ba</section><text>ma rung bar gyur pa dang / rjes su gnang ba ma rung bar gyur pa dang / rgol ba'i dge slong yi dam 'char ma bcug par gyur pa dang / lan glon pa'i dge slong yi dam 'char ma bcug par gyur pa dang / mdo sde'i tshig ma rung bar gyur pa dang / 'dul ba dang mi mthun</text></item>
<item><p>69a4</p><section>'dul ba</section><text>par gyur pa dang / chos kyi mig rgyas par ma gyur pa dang / ji ltar chos bzhin/ ji ltar 'dul ba bzhin/ ji ltar ston pas bstan pa de lta bur rtsod pa de zhi bar ma gyur pa ste/ u pA li rnam pa bcu drug po de lta bus rtsod pa zhi bar byas pa ni nyes pa zhi ba yin no//</text></item>
<item><p>69a5</p><section>'dul ba</section><text>u pA li chos rnam pa 'di lnga dang ldan na rtsod pa zhi ba nyes pa zhi bar gyur pa yin te/ lnga gang zhe na/ ma bsgos par zhi bar byed pa dang / nyes pa mi brjod pa dang / chad pa'i las kyis sma mi dbab pa dang / rnam par dag pa mi ston pa dang / des dge 'dun la gsol</text></item>
<item><p>69a6</p><section>'dul ba</section><text>ba ma byas par gyur pa ste/ u pA li chos rnam pa 'di lnga dang ldan pas rtsod pa zhi bar byas kyang zhi bar byas pa ma yin no// u pA li chos rnam pa bcu drug po 'di dag dang ldan na rtsod pa zhi ba legs par zhi ba yin te/ bcu drug gang zhe na/ des dge 'dun la gsol</text></item>
<item><p>69a7</p><section>'dul ba</section><text>ba byas par gyur pa dang / rgyal ba'i bka' dang mthun par gyur pa dang / phyogs dang phyogs ma yin pa'i dge slong rnams la bsgo bar gyur pa dang / rgol ba'i dge slong dag gi 'dul ba ma nyams par gyur pa dang / ma dag pa'i dge slong gis nyes pa ma bcabs</text></item>
<item><p>69b1</p><section>'dul ba</section><text>par gyur pa dang / byung ba ma rung bar ma gyur pa dang / bcas pa ma rung bar ma gyur pa dang / rjes su bcas pa ma rung bar ma gyur pa dang / mi gnang ba ma rung bar ma gyur pa dang / rjes su gnang ba ma rung bar ma gyur pa dang / rgol</text></item>
<item><p>69b2</p><section>'dul ba</section><text>ba'i dge slong la shin tu yi dam 'char bcug pa dang / lan glon pa'i dge slong la shin tu yi dam 'char bcug pa dang / mdo sde'i tshig rung bar gyur pa dang / 'dul ba dang mthun par gyur pa dang / chos kyi mig rgyas par gyur pa dang / ji ltar chos bzhin/</text></item>
<item><p>69b3</p><section>'dul ba</section><text>ji ltar 'dul ba bzhin/ ji ltar ston pas bstan pa de lta bur rtsod pa de zhi ba yin te/ u pA li chos rnam pa 'di bcu drug dang ldan na rtsod pa zhi ba legs par zhi ba yin no// u pA li chos rnam pa 'di lnga dang ldan pas rtsod pa zhi na legs par zhi ba yin te/ lnga gang</text></item>
<item><p>69b4</p><section>'dul ba</section><text>zhe na/ bsgos te zhi bar byed pa dang / nyes pa brjod pa dang / chad pa'i las kyis sma mi 'bebs pa dang / rnam par dag pa ston pa dang / des dge 'dun la gsol ba byas par gyur pa ste/ u pA li chos rnam pa 'di lnga dang ldan pas rtsod pa zhi ba legs par zhi ba</text></item>
<item><p>69b5</p><section>'dul ba</section><text>yin no// de la u pA li gzu bo 'dul ba 'dzin pas rnam pa bcu drug gis rtsod pa zhi bar byas na bsod nams mang du 'phel bar 'gyur te/ bcu drug gang zhe na/ des bdag nyid la bsod nams kyi phung po mang pos bsgos par gyur pa dang / des gzhan la</text></item>
<item><p>69b6</p><section>'dul ba</section><text>yang bsod nams kyi phung po chen pos bsgos par gyur pa dang / rgol ba dang phyir rgol ba'i dge slong dag gis nyes pa sbyangs par gyur pa dang / rgol ba dang phyir rgol ba dag gi nyes pa choms par gyur pa dang / phyogs rnam pa bzhi pa'i nyon mongs pa'i rgyud rnams zhi</text></item>
<item><p>69b7</p><section>'dul ba</section><text>bar gyur pa dang / dge 'dun bsdu ba'i phyir zhugs par gyur pa dang / dam pa'i chos gnas par bya ba'i phyir chos kyi mig rgyas par gyur pa dang / ngo tsha ba med pa'i phyogs rnams la nan thur byas par gyur pa dang / ngo tsha ba'i phyogs rnams yang dag par bsdus par</text></item>
<item><p>70a1</p><section>'dul ba</section><text>gyur pa dang / dam pa'i chos ma yin pa bzlog par gyur pa dang / dam pa'i chos rab tu zin par gyur pa dang / chos nyid brjod par gyur pa dang / phyis 'ong ba'i skye bo rnams la snang ba spros par gyur pa dang / dam pa'i chos gnas pa dang / skye</text></item>
<item><p>70a2</p><section>'dul ba</section><text>bo mang po la phan pa'i phyir zhugs par gyur pa ste/ u pA li gzu bo 'dul ba 'dzin pas rnam pa bcu drug gis rtsod pa zhi bar byas na bsod nams mang du 'phel bar 'gyur ro// u pA li gzu bo 'dul ba 'dzin pas rnam pa 'di lnga dang ldan pas rtsod pa zhi bar byas na</text></item>
<item><p>70a3</p><section>'dul ba</section><text>bsod nams mang du 'phel bar 'gyur te/ lnga gang zhe na/ nyes pa la nyes par brjod cing nyes pa med pa la nyes pa med par brjod pa dang / lci ba la lci bar brjod cing yang ba la yang bar brjod pa dang / lhag ma dang bcas pa la lhag ma dang bcas par brjod cing</text></item>
<item><p>70a4</p><section>'dul ba</section><text>lhag ma med pa la lhag ma med par brjod pa dang / nyes pa med pa'i gang zag la nyes pa med par brjod cing nyes pa yod pa'i gang zag la nyes pa yod par brjod pa dang / nyes pa med pa'i gang zag la nyes pa med par rtog par byed cing / nyes pa yod pa'i gang zag</text></item>
<item><p>70a5</p><section>'dul ba</section><text>la nyes pa yod par rtog par byed pa ste/ u pA li gzu bo 'dul ba 'dzin pa chos rnam pa de lnga dang ldan pas rtsod pa zhi bar byas na bsod nams mang du 'phel bar 'gyur ro// u pA li de lta bas na de bzhin du bslab par bya ste/ rtsod pa byung zhing skyes pa la ji ltar</text></item>
<item><p>70a6</p><section>'dul ba</section><text>chos bzhin/ ji ltar 'dul ba bzhin/ ji ltar ston pas bstan pa bzhin zhi bar bya'o snyam du/ u pA li khyod kyis de bzhin du bslab par gyis shig/ 'dul ba las byung ba rnam pa bcu drug ces bya ba rdzogs // // sgo rnams kyi mdo bsdus pa ste/</text></item>
<item><p>70a7</p><section>'dul ba</section><text>bsnyen par rdzogs pa dang po dang // so sor phye dang dkyil 'khor dang // de bzhin sgo leb byang sems te// gleng gzhi rnams ni 'dir bsdus so// mdor bsdus pa ste/ bsnyen par rdzogs dang lhag pa dang // yongs su dag dang bskor ba sa// phyed dang</text></item>
<item><p>70b1</p><section>'dul ba</section><text>gsum dang sde dag dang // chad pa dag kyang de bzhin no// blangs pa dang ni sha rjen dang // bsdus pa rnams kyi mdor bshad pa'o// mdor na/ bsnyen par rdzogs par byed pa na// bud med skyes pa mngon du gnas// rab tu ma byung bsnyen par rdzogs// bar</text></item>
<item><p>70b2</p><section>'dul ba</section><text>chad dag kyang rnam pa bzhi// mkhan po med dang bya rog dang // dang po'i sder yang brjod pa'o// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs pa'i tshe sangs rgyas bcom ldan 'das la tshe dang ldan pa</text></item>
<item><p>70b3</p><section>'dul ba</section><text>u pA lis zhus pa/ btsun pa bsnyen par rdzogs pa'i tshe mtshan 'phos na de bsnyen par rdzogs pa zhes bgyi'am/ bsnyen par ma rdzogs pa zhes bgyi/ bcom ldan 'das kyis bka' stsal pa/ u pA li bsnyen par ni rdzogs mod kyi dge slong ma'i nang du ni</text></item>
<item><p>70b4</p><section>'dul ba</section><text>thong shig/ btsun pa dge slong dag gis bud med skyes pa 'dra ba skyes pa'i dbyangs can/ skyes pa'i skad du smra ba/ skyes pa'i sgra can/ skyes pa'i dbyibs lta bu zhig bsnyen par rdzogs par bgyis na bsnyen par rdzogs pa zhes bgyi'am/ bsnyen par ma</text></item>
<item><p>70b5</p><section>'dul ba</section><text>rdzogs pa zhes bgyi/ u pA li bsnyen par ni rdzogs mod kyi bsnyen par rdzogs par byed pa ni 'das pa dang bcas par 'gyur ro// btsun pa skyes pa zhig las bud med 'dra ba/ bud med kyi dbyangs can/ bud med kyi skad du smra ba/ bud med kyi sgra can/</text></item>
<item><p>70b6</p><section>'dul ba</section><text>bud med kyi dbyibs lta bu zhig bsnyen par rdzogs par bgyis na de bsnyen par rdzogs pa zhes bgyi'am/ bsnyen par ma rdzogs pa zhes bgyi/ u pA li bsnyen par ni rdzogs mod kyi bsnyen par rdzogs par byed pa ni 'das pa dang bcas par 'gyur ro// btsun pa rab</text></item>
<item><p>70b7</p><section>'dul ba</section><text>tu ma byung bar dge slong dag gis bsnyen par rdzogs par bgyis na de bsnyen par rdzogs pa zhes bgyi'am/ bsnyen par ma rdzogs pa zhes bgyi/ u pA li bsnyen par ni rdzogs mod kyi bsnyen par rdzogs par byed pa ni 'das pa dang bcas par 'gyur ro// btsun pa bsnyen par</text></item>
<item><p>71a1</p><section>'dul ba</section><text>ma rdzogs par mkhan po bgyis te/ dge slong dag gis bsnyen par rdzogs par bgyis na bsnyen par rdzogs pa zhes bgyi'am/ bsnyen par ma rdzogs pa zhes bgyi/ u pA li bsnyen par ni rdzogs mod kyi bsnyen par rdzogs par byed pa ni 'das pa dang</text></item>
<item><p>71a2</p><section>'dul ba</section><text>bcas par 'gyur ro// btsun pa bar chad kyi chos dang ldan la bdag bar chad kyi chos dang ldan no zhes mchi bzhin du dge slong dag gis bsnyen par rdzogs par bgyis na bsnyen par rdzogs pa zhes bgyi'am/ bsnyen par ma rdzogs pa zhes bgyi/ u pA li bsnyen par yang</text></item>
<item><p>71a3</p><section>'dul ba</section><text>ma rdzogs la bsnyen par rdzogs par byed pa yang 'das pa dang bcas par 'gyur ro// btsun pa bar chad kyi chos dang mi ldan la bdag bar chad kyi chos dang ldan no zhes mchi ba zhig dge slong dag gis bsnyen par rdzogs par bgyis na de bsnyen par rdzogs pa zhes bgyi'am/</text></item>
<item><p>71a4</p><section>'dul ba</section><text>bsnyen par ma rdzogs pa zhes bgyi/ u pA li bsnyen par ni rdzogs mod kyi bsnyen par rdzogs par byed pa de dag ni 'das pa dang bcas par 'gyur ro// btsun pa bar chad kyi chos dang yang mi ldan la bdag bar chad kyi chos dang mi ldan no zhes mchi ba zhig dge slong dag</text></item>
<item><p>71a5</p><section>'dul ba</section><text>gis bsnyen par rdzogs par bgyis na de bsnyen par rdzogs pa zhes bgyi'am/ bsnyen par ma rdzogs pa zhes bgyi/ u pA li bsnyen par yang rdzogs la bsnyen par rdzogs par byed pa la yang 'das pa dang bcas par mi 'gyur ro// btsun pa mkhan po ma mchis</text></item>
<item><p>71a6</p><section>'dul ba</section><text>bzhin du dge slong dag gis bsnyen par rdzogs par bgyis na de bsnyen par rdzogs pa zhes bgyi'am/ bsnyen par ma rdzogs pa zhes bgyi/ u pA li bsnyen par ni rdzogs mod kyi bsnyen par rdzogs par byed pa dag ni 'das pa dang bcas par 'gyur ro// btsun pa mkhan</text></item>
<item><p>71a7</p><section>'dul ba</section><text>po dang ldan par dge slong dag gis bsnyen par rdzogs par bgyis na de bsnyen par rdzogs pa zhes bgyi'am/ bsnyen par ma rdzogs pa zhes bgyi/ u pA li bsnyen par yang rdzogs la bsnyen par rdzogs par byed pa la yang 'das pa dang bcas par mi 'gyur ro//</text></item>
<item><p>71b1</p><section>'dul ba</section><text>sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis lo bdun lon la bya rog skrod nus na rab tu phyung shig ces gsungs na/ btsun pa lo drug lon pa de yang dge 'dun gyi sko sar bya rog kyang skrod nus na de rab tu dbyung</text></item>
<item><p>71b2</p><section>'dul ba</section><text>bar bgyi'am/ rab tu mi dbyung bar bgyi/ u pA li lo bdun lon par bya ba'i phyir te rab tu dbyung bar mi bya'o// btsun pa lo bdun ni lon la dge 'dun gyi sko sa nas bya rog skrod mi nus na de yang rab tu dbyung bar bgyi'am/ u pA li bya rog skrod nus par bya</text></item>
<item><p>71b3</p><section>'dul ba</section><text>ba'i phyir te/ rab tu dbyung bar mi bya'o// gleng gzhi'i nang na sgo thog ma'i mdo'i tshigs su bcad pa dang po'o// // mdor na/ bram ze dang yang nyin par dang // dkor ba tshes grangs de bzhin te// lhag ma dag dang lo drug dang // drug tu bya dang bcu</text></item>
<item><p>71b4</p><section>'dul ba</section><text>bzhi dang // shol ba'i zla bar sbyar ba ste// 'dri ba rnams la'ang de bzhin bya// dge slong 'khod pa'i gnas na ni// bslab pa byin pas bklag par bya'o// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga'</text></item>
<item><p>71b5</p><section>'dul ba</section><text>ra ba na bzhugs pa'i tshe/ bram ze dang khyim bdag rnams dge slong dag gi gan du 'ongs nas/ 'phags pa de ring tshes grangs du zhes dris pa dang / de dag gis smras pa kye mi shes so// bram ze dang khyim bdag dag gis smras pa/ mu stegs can gyis</text></item>
<item><p>71b6</p><section>'dul ba</section><text>kyang tshes grangs dang / nyi ma dang / skar ma dang / yud tsam yang shes na/ khyed cag rab tu byung na tshes grangs tsam yang mi shes sam/ de dag lan med nas cang mi zer bar 'dug go// de ltar gyur pa dge slong dag gis bcom ldan 'das la gsol pa dang /</text></item>
<item><p>71b7</p><section>'dul ba</section><text>bcom ldan 'das kyis bka' stsal pa/ de lta bas na tshes grangs bgrang bar ngas rjes su gnang ngo zhes gsungs pa dang / dge slong thams cad kyang bgrang ba la zhugs so// de ltar gyur pa dge slong dag gis bcom ldan 'das la gsol pa dang / bcom</text></item>
<item><p>72a1</p><section>'dul ba</section><text>ldan 'das kyis bka' stsal pa/ thams cad kyis ma bgrang bar dge 'dun gyi gnas brtan dang / gtsug lag khang skyong gnyis kyis grongs shig/ dge 'dun gyi gnas brtan dang / khang skyong gnyis kyis kyang ma dran nas de dag nyes pa'i</text></item>
<item><p>72a2</p><section>'dul ba</section><text>dmigs su gyur pa dang / de ltar gyur pa dge slong dag gis/ bcom ldan 'das la gsol pa dang / 'jim pa'i ril bu bco lnga byos la srad bu la brgyus te zhog la nyin re re zhing drang bar gyis shig/ srad bu 'phyongs par gyur pa dang / bcom ldan 'das kyis 'od</text></item>
<item><p>72a3</p><section>'dul ba</section><text>ma'i byang bu bco lnga byos la srad bu la brgyus te zhog la de la nyin gcig re re bzhin drongs shig ces gsungs pa dang / dge slong thams cad kyis de bzhin drangs pa dang / dran pa nyams par gyur te/ bcom ldan 'das kyis bka' stsal pa/ dge 'dun gyi gnas brtan</text></item>
<item><p>72a4</p><section>'dul ba</section><text>gyis drang bar gyis shig/ bram ze dang khyim bdag dag gis kyang der 'ongs nas 'phags pa de ring tshes grangs du zhes dris pa dang / dge slong dag gis dge 'dun gyi gnas brtan dang / khang skyong gis shes so zhes der gtad pa dang / de dag gis smras pa/</text></item>
<item><p>72a5</p><section>'dul ba</section><text>'phags pa de dag khyed kyi tshes grangs kyi mdzod pa yin nam/ khyed la dris na ci'i phyir gzhan la gtod/ khyed cag nyid kyis smros shig/ de dag la lan med nas cang mi zer bar 'khod do// bram ze dang khyim bdag rnams 'phya zhing gtsug lag khang nas byung</text></item>
<item><p>72a6</p><section>'dul ba</section><text>ste dong ngo // de ltar gyur pa dge slong dag gis bcom ldan 'das la gsol pa dang / bcom ldan 'das kyis dgongs pa/ bram ze dang khyim bdag dag 'phya ba ni yus te/ de bas na dge 'dun gyi nang du tshes grangs brjod par bya'o snyam du dgongs nas/ dge</text></item>
<item><p>72a7</p><section>'dul ba</section><text>slong rnams la bka' stsal pa/ bram ze dang khyim bdag rnams 'phya ba ni yus kyis/ de lta bas na dge 'dun gyi nang du tshes grangs brjod par gyis shig/ bcom ldan 'das kyis dge 'dun gyi nang du tshes grangs brjod par gyis shig ces bka' stsal pa dang /</text></item>
<item><p>72b1</p><section>'dul ba</section><text>dge slong rnams kyis dge 'dun gyi nang du tshes grangs brjod kyis zla ba phyed po 'dzin par mi byed do// khyim bdag dang bram ze dag gis smras pa/ 'phags pa khyed kyis zla ba phyed po gzung ba yang mi shes te/ de ltar ma bzung na yar gyi zla ba phyed dang / mar gyi zla ba phyed</text></item>
<item><p>72b2</p><section>'dul ba</section><text>po ji lta bur shes par 'gyur/ de dag lan med nas cang mi smra bar 'khod do// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ zla ba phyed po zung la tshes grangs brjod par bya'o// brjod pa ni</text></item>
<item><p>72b3</p><section>'dul ba</section><text>'di bzhin du brjod par bya ste/ dge 'dun thams cad 'dus shing 'khod pa dang / dge slong gcig gis rgan rims kyi dang por 'dug la rim gro dang bcas pas thal mo sbyar la tshig 'di skad du smros shig/ de ring ni zla ba mar gyi tshes gcig ste/ gtsug lag</text></item>
<item><p>72b4</p><section>'dul ba</section><text>khang gi bdag po dang lha rnams kyi phyir tshigs su bcad pa re re rjod cig/ dge slong rnams kyis tshes grangs ni brjod kyis/ gtsug lag khang gi bdag po'i ming nas ma smos pa dang / bcom ldan 'das kyis bka' stsal pa/ gtsug lag khang gi bdag po'i ming</text></item>
<item><p>72b5</p><section>'dul ba</section><text>nas kyang brjod par bya'o// 'di skad du sbyin bdag ming 'di zhes bya bas sang dge slong gi dge 'dun rnams bshos la spyan drangs kyis/ de la btsun pa rnams kyis dge ba'i yid kyis brtse bar mdzod cig/ gtsug lag khang gi bdag po la ji lta ba gzhan yang</text></item>
<item><p>72b6</p><section>'dul ba</section><text>sbyin par byed pa dang / sbyin pa'i bdag po la yang dge ba'i yid kyis brtse bar mdzod cig/ ji ltar dge ba'i yid kyis brtse bar mdzad pas na/ de'i dge ba'i chos rnams 'phel bar 'gyur gyis 'grib par mi 'gyur ro// de bzhin du gzhan yang de na rkyen</text></item>
<item><p>72b7</p><section>'dul ba</section><text>du gnas pa'i sems can thams cad la yang so so'i ming nas brjod par bya'o// dge slong dag gis kyang tshig thams cad rdzogs pa'i rjes la so so nas tshigs su bcad pa re re lhogs shig/ bram ze dang khyim bdag dag kyang der 'ongs nas/ 'phags pa de</text></item>
<item><p>73a1</p><section>'dul ba</section><text>ring tshes du zhes dris pa dang / de dag gis smras pa/ kye deng ni bco lnga'o// bram ze dang khyim bdag gis smras pa/ 'phags pa 'jig rten pa thams cad kyi ni de ring bcu bzhi na khyed cag gi ji ltar na bco lnga/ ci khyed cag zhag 'dums par mi</text></item>
<item><p>73a2</p><section>'dul ba</section><text>byed dam/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ zhag 'dums par yang byos shig/ bcom ldan 'das kyis zhag 'dums par byos shig ces gsungs pa dang / dge slong dag</text></item>
<item><p>73a3</p><section>'dul ba</section><text>zla ba phyed phyed cing zhag 'dums par byed do// bram ze dang khyim bdag dag kyang der lhags nas/ 'phags pa de ring tshes grangs du zhes dris pa dang / dge slong dag gis smras pa/ kye de ring nged kyi bcu bzhi'o// de dag gis yang smras pa/ 'phags pa</text></item>
<item><p>73a4</p><section>'dul ba</section><text>de ring 'jig rten pa thams cad kyi ni bco lnga na khyed cag gi ji ltar bcu bzhi/ ci khyed cag zla ba phyed phyed cing zhag re 'dums par byed dam/ de dag gis smras pa/ 'dums par byed do// bram ze dang khyim bdag dag de ltar gyur pa dge slong dag gis bcom ldan</text></item>
<item><p>73a5</p><section>'dul ba</section><text>'das la gsol pa dang / bcom ldan 'das kyis bka' stsal pa/ dge slong dag bram ze dang khyim bdag rnams 'phya ba ni yus te/ de lta bas na zla ba phyed phyed cing zhag 'dums par ma byed cig/ dus gcig gi zla ba phyed dang gnyis 'das shing zhag 'dums</text></item>
<item><p>73a6</p><section>'dul ba</section><text>par byos shig/ de ltar na lo gcig la gso sbyin bcu bzhi pa ni drug go// de'i lhag ma rnams ni bco lnga pa'o// de nas yang bram ze dang khyim bdag rnams lhags nas/ 'phags pa da ltar gyi zla ba 'di khyed kyi gang zhes dris pa dang / dge slong dag gis</text></item>
<item><p>73a7</p><section>'dul ba</section><text>smras pa/ kye nged kyi ni 'di dbyar zla tha // de dag gis smras pa/ 'phags pa 'jig rten thams cad kyi ni zla ba 'di dbyar zla 'bring po na ji ltar na khyed kyi dbyar zla tha / ci khyed kyis zla ba shol ma bor ram/ de dag gis smras pa/ ma bor ro//</text></item>
<item><p>73b1</p><section>'dul ba</section><text>bram ze dang khyim bdag dag 'phya bar gyur nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag bram ze dang khyim bdag rnams 'phya ba ni yus kyis/ de lta bas na zla ba shol bor</text></item>
<item><p>73b2</p><section>'dul ba</section><text>cig/ bcom ldan 'das kyis zla ba shol bor cig ces gsungs pa dang / dge slong dag gis lo re re zhing shol bor ro// bram ze dang khyim bdag rnams yang der lhags nas/ 'phags pa da ltar gyi zla ba 'di khyed kyi gang zhes dris pa dang / dge slong dag</text></item>
<item><p>73b3</p><section>'dul ba</section><text>gis smras pa/ kye nged cag gi da ltar ni dbyar zla 'bring po'o// de dag gis yang smras pa/ 'phags pa 'jig rten pa thams cad kyi ni zla ba 'di dbyar zla tha na/ khyed cag gi ji ltar dbyar zla 'bring po/ ci khyed cag lo re re zhing shol 'dor ram/ de dag</text></item>
<item><p>73b4</p><section>'dul ba</section><text>gis smras pa/ 'dor ro// bram ze dang khyim bdag dag 'phya nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag khyim bdag dang bram ze rnams 'phya ba ni yus kyis de lta bas</text></item>
<item><p>73b5</p><section>'dul ba</section><text>na lo re re zhing zla ba shol ma 'dor bar lo drug drug cing shol bor cig/ drug lnga sum bcu ste/ de lta bur zhag dang / zla ba phyed dang / zla ba dang lor bsgres na mnyam par 'gyur te/ mu stegs can gyis glags btsal kyang glags mi rnyed par 'gyur ro// bcom</text></item>
<item><p>73b6</p><section>'dul ba</section><text>ldan 'das kyis lo drug drug cing zla ba shol bor cig ces gsungs pa dang / dge slong dag gis lo drug drug cing zla ba shol 'dor ro// rgyal po dag ni lo gsum gsum zhing shol 'dor bar byed do// dge slong dag gis de bzhin ma byas pa dang / blon po dag 'phya</text></item>
<item><p>73b7</p><section>'dul ba</section><text>bar gyur nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag blon po rnams 'phya ba ni yus te/ de lta bas na rgyal po'i gzhung bzhin du yang gyis shig/ skar ma mi mthun par</text></item>
<item><p>74a1</p><section>'dul ba</section><text>gyur te/ dge slong dag gis de lta bur mi sbyor ba dang / skar ma rtsi ba la mkhas pa dag dge slong dag la 'phya nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong rnams</text></item>
<item><p>74a2</p><section>'dul ba</section><text>skar ma rtsi ba dag 'phya ba ni yus te/ de lta bas na skar ma rtsi ba'i rjes su yang 'jug par yang byos shig/ gleng gzhi'i nang nas sgo dang po'i tshigs su bcad pa gnyis pa'o// // mdor na/ yongs su dag pa gnyis bya dang // mtshams kyang rnam</text></item>
<item><p>74a3</p><section>'dul ba</section><text>pa bzhir bya ste// de bzhin dad pa nam mkha' las// ma bkrol ba yang snga ma bzhin// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// bcom ldan 'das la tshe dang ldan pa u pA lis</text></item>
<item><p>74a4</p><section>'dul ba</section><text>zhus pa/ btsun pa mtshams kyi nang na mchis pas mtshams kyi slad rol na mchis pa rnams la/ yongs su dag pa stsal du rung ngam/ u pA li mi rung ngo // btsun pa mtshams kyi slad rol na mchis pas mtshams kyi nang na mchis pa la yongs su dag pa</text></item>
<item><p>74a5</p><section>'dul ba</section><text>stsal du rung ngam/ u pA li mi rung ngo // btsun pa mtshams kyi nang na mchis pas mtshams kyi slad rol na mchis pa'i las bgyir rung ngam/ u pA li mi rung ngo // btsun pa mtshams kyi slad rol na mchis pas mtshams kyi nang na mchis pa'i las bgyir</text></item>
<item><p>74a6</p><section>'dul ba</section><text>rung ngam/ u pA li mi rung ngo // btsun pa las bgyid pa mtshams kyi nang na mchis bzhin du mtshams kyi slad rol na mchis pa rnams la las bgyir rung ngam/ u pA li mi rung ngo // btsun pa las bgyid pa mtshams kyi slad rol na mchis bzhin du mtshams kyi</text></item>
<item><p>74a7</p><section>'dul ba</section><text>nang na mchis pa rnams la las bgyir rung ngam/ u pA li mi rung ngo // sangs rgyas bcom ldan 'das la tshe dang ldan pa u pA lis zhus pa/ btsun pa dad pa len pa'i dge slong gis dad pa blangs nas nam mkha' la mchis na dad pa blangs pa zhes bgyi'am/ ma</text></item>
<item><p>74b1</p><section>'dul ba</section><text>blangs pa zhes bgyi/ u pA li ma blangs pa ste/ gdod long shig/ btsun pa mtshams snga ma ma bkrol bar slad ma dgum du rung ngam/ u pA li mi rung ngo // gleng gzhi'i nang nas sgo dang po'i mdo'i tshigs su bcad pa gsum pa'o// //</text></item>
<item><p>74b2</p><section>'dul ba</section><text>'dul ba gzhung dam pa/ bam po sum bcu rtsa gcig pa/ mdor na/ bskor ba dang ni 'jig pa dang // shing dang sa yi skye ba dang // mi 'byung ba dang 'byung ba dang // 'chi ba yang ni de bzhin no// sangs rgyas bcom ldan 'das mnyan du yod pa na dze ta'i</text></item>
<item><p>74b3</p><section>'dul ba</section><text>tshal mgon med zas sbyin gyi kun dga' ra ba na bzhugs pa'i tshe na/ sangs rgyas bcom ldan 'das la tshe dang ldan pa u pA lis zhus pa/ btsun pa mtshams la mtshams kyis bskor du rung ngam/ u pA li dkyil 'khor dang / chus bskor ba dang / dge slong ma'i</text></item>
<item><p>74b4</p><section>'dul ba</section><text>dbyar mo khang ma gtogs par gzhan mi rung ngo // mtshams la mtshams kyis gzhig tu rung ngam/ u pA li mi rung ngo // btsun pa rnam pa dus mtshams gzhig par 'gyur// u pA li lnga ste/ dge 'dun thams cad kyis bor te dong ba dang / dge 'dun thams</text></item>
<item><p>74b5</p><section>'dul ba</section><text>cad mtshan 'phos pa dang / dge 'dun thams cad slar babs pa dang / dge 'dun thams cad dus byas pa dang / gsol ba'i las dang lnga'o// btsun pa shing gcig las gtsug lag khang gnyis kyi mtshams dgum du rung ngam/ u pA li rung ngo // de bzhin</text></item>
<item><p>74b6</p><section>'dul ba</section><text>du gtsug lag khang gsum mam bzhi yang rung ste/ shing nyid ni gcal bar byos shig/ sangs rgyas bcom ldan 'das gzhongs ka shir spyad pa spyod pa na gnas gzhan zhig tu 'dzum pa mdzad do// chos nyid kyis nam sangs rgyas bcom ldan 'das 'dzum pa mdzad pa</text></item>
<item><p>74b7</p><section>'dul ba</section><text>de'i tshe 'od sngon po/ ser po/ dmar po/ dkar po'i rnams zhal nas 'byung ste/ kha cig ni 'og tu 'gro/ kha cig ni steng du 'gro/ 'og tu song ba de rnams ni sems can dmyal ba yang 'tsho dang / thig nag po dang / kun dmyal dang / 'o dod 'bod pa dang /</text></item>
<item><p>75a1</p><section>'dul ba</section><text>'o dod 'bod pa chen po dang / 'tshig pa dang / rab tu 'tshig pa dang / bstir med pa dang / chu bur dang / rgyun du chu bur dang / a ta ta dang / ha ha pa dang / hu hu pa dang / ut+pal lta bu dang / pad ma lta bu dang / pad ma chen po lta bu</text></item>
<item><p>75a2</p><section>'dul ba</section><text>rnams su phyin nas/ gang tsha ba'i sems can dmyal ba de dag la bab na bsil bar gyur/ grang ba'i sems can dmyal ba de dag la bab na dro bar gyur te/ des sems can de dag la gnod pa ni bde ba'i khyad par du gyur pa dang / de dag 'di snyam du kye ci bdag</text></item>
<item><p>75a3</p><section>'dul ba</section><text>cag 'di nas shi 'phos sam/ 'on te gzhan du skyes snyam du bsams pa dang / de dag dad pa bskyed pa'i phyir bcom ldan 'das kyis sprul pa btang ngo // de dag gis sprul pa mthong ba dang 'di snyam du kye bdag cag 'di nas shi 'phos pa yang med/ gud</text></item>
<item><p>75a4</p><section>'dul ba</section><text>du skyes pa yang ma yin gyi/ sngon ma mthong ba'i sems can 'di'i mthus na/ bdag cag gnod pa las bde ba'i khyad par du gyur to snyam bsams nas de dag sprul pa la sems dad par gyur nas/ sems can dmyal ba'i gnod pa'i las med par gyur te/</text></item>
<item><p>75a5</p><section>'dul ba</section><text>gang du bden pa rnams kyi snod du gyur pa der lha dang mi'i nang du mtshams 'dzin par gyur to// gang steng du song ba de ni rgyal chen bzhi'i lha dang sum bcu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed dang /</text></item>
<item><p>75a6</p><section>'dul ba</section><text>tshangs ris dang / tshangs lha nye phan dang / tshangs chen dang / snang ba dang / tshad med snang ba dang / kun snang dang ba dang / chung dge dang / tshad med dge ba dang / dge rgyas dang / sprin med dang / bsod nams 'phel dang / 'bras bu che dang / mi che</text></item>
<item><p>75a7</p><section>'dul ba</section><text>ba dang / mi gdung ba dang / shin tu mthong ba dang / gya nom snang ba dang / 'og min la sogs par song nas mi rtag pa dang / sdug bsngal ba dang / stong pa dang / bdag med pa brjod cing tshigs su bcad pa gnyis kyang brjod do// 'byung bar bya phyir</text></item>
<item><p>75b1</p><section>'dul ba</section><text>brtsam par byos// sangs rgyas bstan la brtson par byos// 'dam bu'i khyim la glang chen bzhin// 'chi bdag sde rnams gzhom par byos// gang zhig rab tu bag yod par// chos 'dul 'di la spyod 'gyur ba// skye ba'i 'khor ba rab spangs</text></item>
<item><p>75b2</p><section>'dul ba</section><text>nas// sdug bsngal tha mar 'byin par 'gyur// de nas 'od zer de dag stong gsum gyi stong chen po'i 'jig rten gyi khams su bskor nas slar bcom ldan 'das kyi slad bzhin du 'brang zhing dong ngo // de ste bcom ldan 'das kyis 'das pa'i las lung ston par</text></item>
<item><p>75b3</p><section>'dul ba</section><text>bzhed na ni bcom ldan 'das kyi snam logs su mi snang bar 'gyur ro// ma 'ongs pa'i las lung ston par bzhed na ni mdun du mi snang bar 'gyur ro// sems can dmyal bar lung ston par bzhed na ni zhabs kyi mthil du mi snang bar 'gyur ro// byol song</text></item>
<item><p>75b4</p><section>'dul ba</section><text>du skye bar lung ston par bzhed na ni zhabs kyi rting par mi snang bar 'gyur ro// su skye bar lung ston par bzhed na ni zhabs kyi mthe bor mi snang bar 'gyur ro// mir skye bar lung ston par bzhed na ni pus mo gnyis su mi snang bar 'gyur ro// stobs</text></item>
<item><p>75b5</p><section>'dul ba</section><text>kyi 'khor los sgyur bar lung ston par bzhed na ni phyag g.yon pa'i mthil du mi snang bar 'gyur ro// 'khor los sgyur ba'i rgyal por lung ston par bzhed na ni phyag g.yas pa'i mthil du mi snang bar 'gyur ro// lhar skye bar lung ston par bzhed na ni lte bar mi snang</text></item>
<item><p>75b6</p><section>'dul ba</section><text>bar 'gyur ro// nyan thos pa'i byang chub tu lung ston par bzhed na ni zhal du mi snang bar 'gyur ro// rang byang chub tu lung ston par bzhed na ni mdzod spur mi snang bar 'gyur ro// bla na med pa yang dag par rdzogs pa'i byang chub tu lung ston par bzhed na ni</text></item>
<item><p>75b7</p><section>'dul ba</section><text>gtsug tor du mi snang bar 'gyur ro// de nas 'od zer de dag bcom ldan 'das la lan gsum du bskor ba byas nas bcom ldan 'das kyi gtsug tor du mi snang bar gyur to// de nas tshe dang ldan pa kun dga' bos thal mo gnyis sbyar te/ bcom ldan</text></item>
<item><p>76a1</p><section>'dul ba</section><text>'das la gsol pa/ kha dog sna tshogs du ma stong // zhal nas byung ba mang po ste// phyogs kun des ni snang gyur pa// nyi ma ji ltar shar ba bzhin// tshigs su bcad de yang smras pa/ rgod dang zhum las rnam bral nga rgyal spangs// sangs</text></item>
<item><p>76a2</p><section>'dul ba</section><text>rgyas skye bo mchog gi rgyur gyur pa// rkyen med dung dang pad mo'i rtsa ltar dkar// rgyal ba dgra thul 'dzum pa nye bar ston mi mdzad// de tshe rang gis mkhyen cing blo brtan pa// rgyal dbang nyan pa thos su re ba'i rnams// thub pa'i khyu mchog brtan pa'i gsung</text></item>
<item><p>76a3</p><section>'dul ba</section><text>rab kyis// the tshom skyes pa dge bas bsal bar mdzod// rgya mtsho las ni ri rgyal brtan pa bzhin// yang dag mgon pos rgyu med 'dzum mi sten// brtan pas gang phyir 'dzum pa nyer bstan pa// de ni skye bo mang po thos par 'tshal// btsun pa de bzhin</text></item>
<item><p>76a4</p><section>'dul ba</section><text>gshegs pa dgra bcom pa yang dag par rdzogs pa'i sangs rgyas rnams ni rgyu ma mchis rkyen ma mchis par 'dzum par mi mdzad na/ btsun pa ci'i rgyu ci'i rkyen gyis na 'dzum pa mdzad/ kun dga' bo de ni de bzhin no// de ni de bzhin te/ de bzhin gshegs pa dgra bcom</text></item>
<item><p>76a5</p><section>'dul ba</section><text>pa yang dag par rdzogs pa'i sangs rgyas rgyu med rkyen med par 'dzum pa mi mdzad do// kun dga' bo phyogs 'dir yang dag par rdzogs pa'i sangs rgyas 'od srung bzhugs nas chos bstan to// de nas tshe dang ldan pa kun dga' bo rings shing myur bar stod g.yogs</text></item>
<item><p>76a6</p><section>'dul ba</section><text>bzhi ltab tu bltab ste bting nas/ bcom ldan 'das la 'di skad ces gsol to// bcom ldan 'das gdan bting ba 'di la bzhugs par gsol/ gnas 'dir yang dag par rdzogs pa'i sangs rgyas 'od srung dang / da ltar gyi bcom ldan 'das dang yang dag</text></item>
<item><p>76a7</p><section>'dul ba</section><text>par rdzogs pa'i sangs rgyas gnyis bzhugs par 'gyur ro zhes gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to// legs so kun dga' bo ngas ma smras par khyod kyis shes pa ni legs so zhes</text></item>
<item><p>76b1</p><section>'dul ba</section><text>gsungs nas gdan bting ba de la bzhugs so// bzhugs nas tshe dang ldan pa kun dga' bo la bka' stsal pa/ kun dga' bo phyogs 'di ni yang dag par rdzogs pa'i sangs rgyas 'od srung gi gtsug lag khang ngo // 'di ni 'chag sa'o// 'di ni stegs</text></item>
<item><p>76b2</p><section>'dul ba</section><text>bu'o// 'di ni sgo khang ngo // 'di ni zhabs 'khru ba'i sa'o// 'di ni bsro khang ngo // 'di ni rung ba'i khang pa'o// 'di ni dugs khang ngo // sangs rgyas bcom ldan 'das la tshe dang ldan pa u pA lis zhus pa/ btsun pa rung ba'i sa zhes kyang bgyi</text></item>
<item><p>76b3</p><section>'dul ba</section><text>mi rung ba'i sa zhes kyang bgyi na/ btsun pa ji tsam gyis na rung ba'i sar rig par bgyi/ u pA li dam pa'i chos yod pa'i tshe rung ba dang mi rung bar 'gyur/ dam pa'i chos zhig par gyur na thams cad kyang rung ba'o// btsun pa ji tsam gyis na dam pa'i chos</text></item>
<item><p>76b4</p><section>'dul ba</section><text>mchis pa zhes bgyi/ ji tsam gyis na zhig pa zhes bgyi/ u pA li ji srid du las byed cing nan tan byed pa yang yod pa'i bar du ste/ las byed la nan tan byed pa yang yod na dam pa'i chos yod pa zhes bya'o// las kyang mi byed la nan tan byed pa dag</text></item>
<item><p>76b5</p><section>'dul ba</section><text>kyang med na de ni dam pa'i chos zhig pa zhes bya'o// sangs rgyas bcom ldan 'das la tshe dang ldan pa u pA lis zhus pa/ btsun pa mtshams kyi nang na rgyal ba bzhugs bzhin las bgyir rung ngam/ u pA li rung ngo // rgyal bas grangs su bskangs la las bgyir</text></item>
<item><p>76b6</p><section>'dul ba</section><text>rung ngam/ u pA li mi rung ngo // de ci'i phyir zhe na/ u pA li sangs rgyas dkon mchog kyang gzhan/ dge 'dun dkon mchog kyang gzhan no// sangs rgyas bcom ldan 'das la tshe dang ldan pa u pA lis zhus pa/ btsun pa mi bskyed pa'i mtshams bskyed du rung</text></item>
<item><p>76b7</p><section>'dul ba</section><text>ngam/ u pA li mi rung ngo // btsun pa ji tsam gyis na mtshams bskyed du mi rung ba zhes bgyi/ u pA li gsum gyis te/ dkyil 'khor dang / chus bskor ba dang / mtshams kyi nang ngo // btsun pa chu klung 'bab pa'i pha rol tu mtshams dgum du dung</text></item>
<item><p>77a1</p><section>'dul ba</section><text>ngam/ u pA li mi rung ngo // de ste zam pa brtan po zhig yod na rung ngo // de ste btsun pa zam pa chad dam zhig par gyur na/ ji tsam gyis na mi 'jig pa zhes bgyi/ u pA li slar yang bcing bar bya ba'i sems yod na zhag bdun du 'jig</text></item>
<item><p>77a2</p><section>'dul ba</section><text>par mi 'gyur ro// sangs rgyas bcom ldan 'das la tshe dang ldan pa u pA lis zhus pa/ btsun pa dge slong gis mtshams 'gum pa'i tshe las byed pa'i dge slong gum ste/ dus bgyis na bkum pa zhes bgyi'am ma bkum pa zhes bgyi/ u pA li mtshan</text></item>
<item><p>77a3</p><section>'dul ba</section><text>ma rnams brjod la las kyang mang du byas na bcad pa zhes bya'o// bzlog pa ni ma bcad pa'o// btsun pa dge slong ma'i mtshams gcod pa'i tshe las bgyid pa'i dge slong ma gum ste/ dus bgyis na bkum pa zhes bgyi'am ma bkum pa zhes bgyi/ de ste u</text></item>
<item><p>77a4</p><section>'dul ba</section><text>pA li mtshan ma rnams brjod la las kyang mang du byas na bcad pa zhes bya'o// bzlog pa ni ma bcad pa zhes bya'o// gleng gzhi'i nang nas sgo dang po'i mdo'i tshigs su bcad pa bzhi'o// // mdor na/ sa dang nam mkhar las bya ba// mtshams dang</text></item>
<item><p>77a5</p><section>'dul ba</section><text>yongs su dag pa dang // gnas gcig 'dug pa'i dge slong gis// las rnams kun la blta ba'o// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs pa'i tshe sangs rgyas bcom ldan 'das</text></item>
<item><p>77a6</p><section>'dul ba</section><text>la tshe dang ldan pa u pA lis zhus pa/ btsun pa sa la mchis pa dag gis sa la mchis pa dag dang lhan cig tu las bgyir rung ngam/ u pA li mi rung ngo // dad pa byin pa ni rung ste/ de ste sa la gnas pas grangs su tshang la sa la gnas pa'i rnams las dad</text></item>
<item><p>77a7</p><section>'dul ba</section><text>pa yang blangs par gyur pa'o// btsun pa sa la mchis pas rtsig pa la mchis pa dang lhan cig tu las bgyir rung ngam/ u pA li mi rung ngo // dad pa byin pa ni rung ste/ de ste sa la gnas pa dag mang por tshang la rtsig pa la gnas pa'i rnams las dad pa yang</text></item>
<item><p>77b1</p><section>'dul ba</section><text>blangs par gyur pa'o// sa la mchis pa dag gis shing la mchis pa dag dang lhan cig tu las bgyir rung ngam/ u pA li mi rung ngo // dad pa byin pa ni rung ste/ de ste sa la gnas pa dag mang por tshang la shing la gnas pa rnams las dad pa yang blangs par</text></item>
<item><p>77b2</p><section>'dul ba</section><text>gyur pa'o// btsun pa sa la mchis pa dag gis nam mkha' la mchis pa dag dang lhan cig tu las bgyir rung ngam/ u pA li mi rung ngo // btsun pa rtsig pa'i steng na mchis pa dag gis rtsig pa'i steng na mchis pa dag dang lhan cig tu las bgyir rung ngam/</text></item>
<item><p>77b3</p><section>'dul ba</section><text>u pA li mi rung ngo // dad pa byin na rung ste/ de ste rtsig pa'i steng na gnas pa dag grangs su tshang la rtsig pa'i steng na gnas pa'i rnams las dad pa yang blangs par gyur pa'o// btsun pa rtsig pa'i steng na mchis pa dag gis sa la mchis pa dag dang</text></item>
<item><p>77b4</p><section>'dul ba</section><text>lhan cig tu las bgyir rung ngam/ u pA li mi rung ngo // dad pa byin pa ni rung ste/ de ste rtsig pa'i steng na gnas pa dag gis grangs su tshang la sa la gnas pa'i rnams las dad pa yang blangs par gyur na'o// btsun pa rtsig pa'i steng na mchis pa dag gis</text></item>
<item><p>77b5</p><section>'dul ba</section><text>shing gi steng na mchis pa dag dang lhan cig tu las bgyir rung ngam/ u pA li mi rung ngo // dad pa byin na rung ste/ de ste rtsig pa la gnas pa dag grangs su tshang la shing gi steng na gnas pa rnams las dad pa yang blangs par gyur pa'o// btsun pa rtsig pa'i</text></item>
<item><p>77b6</p><section>'dul ba</section><text>steng na mchis pa dag gis nam mkha' la mchis pa dag dang lhan cig tu las bgyir rung ngam/ u pA li mi rung ngo // btsun pa shing la mchis pa dag gis shing la mchis pa dag dang lhan cig tu las bgyir rung ngam/ u pA li mi rung ngo // dad pa byin na</text></item>
<item><p>77b7</p><section>'dul ba</section><text>rung ste/ de ste shing la gnas pa dag grangs su bskangs la shing la gnas pa'i rnams las dad pa yang blangs par gyur pa'o// shing la mchis pa dag gis sa la mchis pa dag dang lhan cig tu las bgyir rung ngam/ u pA li mi rung ngo // dad pa</text></item>
<item><p>78a1</p><section>'dul ba</section><text>byin na rung ste/ de ste shing la gnas pa dag gis grangs su bskangs la sa la gnas pa rnams las dad pa yang blangs par gyur pa'o// btsun pa shing la gnas pa dag gis rtsig pa la mchis pa dag dang lhan cig tu las bgyir rung ngam/ u</text></item>
<item><p>78a2</p><section>'dul ba</section><text>pA li mi rung ngo // de ste shing la gnas pa dag gis grangs su bskangs la sa la gnas pa'i rnams las dad pa yang blangs par gyur na'o// btsun pa shing la mchis pa dag gis nam mkha' la mchis pa dag dang lhan cig tu las bgyir rung ngam/</text></item>
<item><p>78a3</p><section>'dul ba</section><text>u pA li mi rung ngo // btsun pa nam mkha' la mchis pa dag gis nam mkha' la mchis pa dag dang lhan cig tu las bgyir rung ngam/ u pA li mi rung ngo // btsun pa nam mkha' la mchis pa dag gis sa la mchis pa dag dang lhan cig tu las</text></item>
<item><p>78a4</p><section>'dul ba</section><text>bgyir rung ngam/ u pA li mi rung ngo // btsun pa nam mkha' la mchis pa dag gis rtsig pa la mchis pa dag dang lhan cig tu las bgyir rung ngam/ u pA li mi rung ngo // btsun pa nam mkha' la mchis pa dag gis shing la mchis pa dag dang</text></item>
<item><p>78a5</p><section>'dul ba</section><text>lhan cig tu las bgyir rung ngam/ u pA li mi rung ngo // sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis 'dul ba 'di'i dkyil 'khor las las brgya rtsa gcig tu gsungs pa/ btsun pa las</text></item>
<item><p>78a6</p><section>'dul ba</section><text>brgya rtsa gcig pa de'i nang nas las dus na dad pa dang bcas par 'gyur/ dus na dad pa ma mchis par 'gyur/ u pA li thams cad kyang dad pa dang bcas pa ste/ mtshams bcad pa ni ma gtogs so// btsun pa rdzu 'phrul lam sgyu mas mtshams</text></item>
<item><p>78a7</p><section>'dul ba</section><text>dgum du rung ngam/ u pA li mi rung ste/ de ci'i phyir zhe na/ u pA li rdzu 'phrul dang sgyu ma la ni tha snyad du gdags pa med do// btsun pa gza' dang / 'od zer dang / nyi ma dang / zla ba dang / skar ma rnams kyis mtshams dgum du rung ngam/</text></item>
<item><p>78b1</p><section>'dul ba</section><text>u pA li mi rung ste/ de ci'i phyir zhe na/ u pA li gza' dang / 'od zer dang / nyi ma dang / zla ba dang / skar ma rnams mi brtan pa'i phyir ro// btsun pa chu rlabs kyis mtshams dgum du rung ngam/ u pA li mi rung ste/ de ci'i phyir zhe na/ u</text></item>
<item><p>78b2</p><section>'dul ba</section><text>pA li chu rlabs ni mi brtan pa'i phyir ro// sangs rgyas bcom ldan 'das la tshe dang ldan pa u pA lis zhus pa/ btsun pa yongs su dag pa len pa'i dge slong gis yongs su dag pa blangs nas steng gi nam mkha' las mchis na des yongs su dag pa blangs</text></item>
<item><p>78b3</p><section>'dul ba</section><text>pa zhes bgyi'am/ u pA li ma blangs pa ste/ gdod blang dgos so// btsun pa las bgyid pa gcig gis las kyi tshig kyang gcig gsol ba yang gcig gis gnas bzhir sde bzhi la las bgyir rung ngam/ u pA li rung ste/ de ste gnas bzhir</text></item>
<item><p>78b4</p><section>'dul ba</section><text>dge slong gsum gsum gnas la/ gsol ba dang las kyang mngon du gyur cing der gsol bar byed pa'i dge slong gis gnas bzhi'i mtshams su sab mo'am/ re lde'am/ khri 'am/ gzhan dag kyang rung / des mnan te de'i steng du 'dug nas las bya'o//</text></item>
<item><p>78b5</p><section>'dul ba</section><text>las byed pa de nyid de dag gi grangs su skong ba'o// btsun pa dge slong gcig gis gnas gcig tu mchis la gnas bzhir las bgyir rung ngam/ u pA li rung ste/ de yang gnas bzhir 'di lta ste/ bsdigs pa'i las dang / smad pa dang / bskrad</text></item>
<item><p>78b6</p><section>'dul ba</section><text>pa dang / slar bsdum pa dang / ma mthong ba'i phyir spang ba dang / slar las mi byed pas spang ba'i las dang / sdig pa la lta ba slar ma btang bas spang ba'i las dang / chad pa'i las de rnams la mngon du gnas par gyur la/ las byed pa'i dge slong gis</text></item>
<item><p>78b7</p><section>'dul ba</section><text>gnas bzhi'i mtshams sab mo'am re ldes mnan te 'dug pa'o// gleng gzhi'i sgo dang po'i tshigs su bcad pa lnga pa'o// // mdor na/ phyed dang gsum las 'das pa dang // phyed dang gsum yang ri yi steng // dge 'dun bye ba skya rengs dang //</text></item>
<item><p>79a1</p><section>'dul ba</section><text>mtshams kyi nang du byin gyis brlabs// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// de nas sangs rgyas bcom ldan 'das la tshe dang ldan pa u pA lis zhus pa/ btsun pa</text></item>
<item><p>79a2</p><section>'dul ba</section><text>bcom ldan 'das kyis mtshams chen po chod cig ces gsungs na/ btsun pa mtshams chen po de'i tshad ji tsam lags/ u pA li dpag tshad phyed dang gsum mo// btsun pa phyed dang gsum phan chad kyang mtshams zhes bgyi'am/ u pA li ma yin te/ dpag</text></item>
<item><p>79a3</p><section>'dul ba</section><text>tshad phyed dang gsum tshun chad mtshams so// btsun pa 'og gi khams kyi mtshams gang lags/ u pA li ji tsam chu la thug par gyur pa'i bar du'o// btsun pa dpag tshad phyed dang gsum las 'das te/ chu la thug par gyur na ci de yang mtshams zhes</text></item>
<item><p>79a4</p><section>'dul ba</section><text>bgyi'am/ u pA li ma yin no// dpag tshad phyed dang gsum tshun chad ni mtshams yin gyi/ de phan chad ni mtshams ma yin no// btsun pa steng gi khams su mtshams gang lags/ u pA li ji tsam shing gi rtse mo 'am rtsig pa'i steng la thug par</text></item>
<item><p>79a5</p><section>'dul ba</section><text>gyur pa'i bar du'o// btsun pa dpag tshad phyed dang gsum phan chad kyi shing gi rtse mo 'am/ rtsig pa'i steng du gyur na ci de yang mtshams zhes bgyi'am/ u pA li ma yin no// u pA li dpag tshad phyed dang gsum tshun chad ni mtshams so// de phan</text></item>
<item><p>79a6</p><section>'dul ba</section><text>chad ni mtshams ma yin no// btsun pa ri'i mtshams gang lags/ u pA li ji tsam chus bskor ba la thug pa'i bar du'o// btsun pa dpag tshad phyed dang gsum phan chad gcig tu chus bskor bar gyur na ci de yang mtshams zhes bgyi'am/ u pA li</text></item>
<item><p>79a7</p><section>'dul ba</section><text>ma yin no// u pA li dpag tshad phyed dang gsum tshun chad ni mtshams so// de phan chad ni mtshams ma yin no// btsun pa dbyar gyi nang du dge 'dun bye ste/ de na dge slong zhig zhag bdun du byin gyis brlabs te/ bdag chos la phyogs par</text></item>
<item><p>79b1</p><section>'dul ba</section><text>bsams bzhin du chos ma lags pa'i phyogs kyi nang du mchis na dbyar chad pa zhes bgyi'am/ dbyar ma chad pa zhes bgyi/ u pA li de ste de dag gis lta ba la yang dad la der song nas/ skya rengs shar na dbyar chad pa zhes bya'o// de ste lta ba la yang</text></item>
<item><p>79b2</p><section>'dul ba</section><text>ma dad la der song nas/ skya rengs ma shar na de dbyar ma chad pa zhes bya'o// btsun pa bcom ldan 'das kyis dbyar tshul na gnas pa'i tshe/ dge slong gis zhag bdun du byin gyis brlabs te/ mtshams kyi slad rol du song shig ces gsungs</text></item>
<item><p>79b3</p><section>'dul ba</section><text>na/ gang du byin gyis brlab par bgyi/ u pA li mtshams kyi nang du'o// ji lta bur bgyi/ dge slong gi mdun du 'dug nas thal mo sbyar ba bya ste/ tshig 'di skad ces smros shig/ dgongs shig tshe dang ldan pa bdag dge slong ming 'di zhes bgyi</text></item>
<item><p>79b4</p><section>'dul ba</section><text>ba mtshams kyi nang gnas 'dir dbyar dang po'am tha ma yang rung ste tshul du zhugs pa las/ bdag ming 'di zhes bgyi ba dge 'dun gyi don la mtshams kyi slad rol du mchi ba'i slad du zhag bdun byin gyis brlabs te/ bdag dbyar 'dir ro//</text></item>
<item><p>79b5</p><section>'dul ba</section><text>bdag dbyar 'dir gnas so zhes kun rgyas par bya ste snga ma bzhin no// gleng gzhi'i sgo dang po'i mdo'i tshigs su bcad pa drug go// / mdor na/ sde lnga rnams te bsams bzhin du// kun rgyu gnyen la'ang de bzhin te// lung la the tshom</text></item>
<item><p>79b6</p><section>'dul ba</section><text>byung ba dang // ma thob phyir yang 'gro ba'o// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa</text></item>
<item><p>79b7</p><section>'dul ba</section><text>bcom ldan 'das kyis dbyar tshul du 'jug par gyis shig ces gsungs na/ gang dag tshul du 'jug par bgyi/ u pA li de ni lnga ste/ dge slong dang / dge slong ma dang / dge slob ma dang / dge tshul pha dang / dge tshul ma'o// ji ltar 'jug par</text></item>
<item><p>80a1</p><section>'dul ba</section><text>bgyi/ thams cad kyang snga ma bzhin du'o// btsun pa bcom ldan 'das kyis zhag bdun du byin gyis brlab par byas na/ dge bsnyen gyi don la mtshams kyi slad rol du song shig ces gsungs na/ btsun pa de ste mu stegs can zhig mchis na/</text></item>
<item><p>80a2</p><section>'dul ba</section><text>de'i don la yang mchi bar bgyi'am/ u pA li de ste sdig pa la lta ba de las dbral bar 'dod na 'gro bar bya'o// btsun pa gnyen zhig mchis na/ de'i don la yang mchi bar bgyi'am/ 'gro bar bya'o// btsun pa dge slong zhig gzhung la the tshom mam dogs</text></item>
<item><p>80a3</p><section>'dul ba</section><text>pa zhig mchis na/ de yang mchi bar bgyi'am/ u pA li de yang 'gro bar bya'o// btsun pa dge slong gis ma thob pa las thob pa'i slad du/ ma chud pa las chud pa'i slad du/ mngon du ma bgyis pa las mngon du bgyi ba'i slad du/ the tshom mam dogs</text></item>
<item><p>80a4</p><section>'dul ba</section><text>pa zhig mchis na/ de yang mchi bar bgyi'am/ u pA li de yang 'gro bar bya'o// gleng gzhi'i sgo dang po'i mdo'i tshigs su bcad pa bdun no// // mdor na/ ma dras gos kyang de bzhin te// 'on te grong du 'gro ba dang // kun tu rgyu dang de bzhin pa//</text></item>
<item><p>80a5</p><section>'dul ba</section><text>gtan la bab na gong lugs so// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa ma dras pa'i gos byin</text></item>
<item><p>80a6</p><section>'dul ba</section><text>gyis brlab par rung ngam/ u pA li mi rung mod kyi rnam pa de lta bu'i rkyen gyis na rung ngo // btsun pa ma dras pa'i gos 'tshal nas grong du mchir rung ngam/ u pA li mi rung mod kyi de lta bu'i rkyen gyis na rung ngo // btsun pa ma dras pa'i gos 'tshal te/ khyim</text></item>
<item><p>80a7</p><section>'dul ba</section><text>pa'i khyim du mchir rung ngam/ u pA li mi rung mod kyi de lta bu'i rkyen gyis na rung ngo // btsun pa ma dras pa'i gos 'tshal te/ khyim pa'i khyim du gnas su mchis su rung ngam/ u pA li mi rung mod kyi de lta bu'i rkyen gyis na rung ngo // btsun pa ma dras</text></item>
<item><p>80b1</p><section>'dul ba</section><text>pa'i gos 'tshal te/ kun tu rgyu ba'i khyim du mchir rung ngam/ u pA li mi rung mod kyi de lta bu'i rkyen gyis na rung ngo // btsun pa ma dras pa'i gos 'tshal te/ kun tu rgyu ba'i gnas su mchis su rung ngam/ u pA li mi rung mod kyi de lta bu'i rkyen gyis na rung ngo //</text></item>
<item><p>80b2</p><section>'dul ba</section><text>btsun pa ma dras pa'i gos 'tshal te/ slad rol du mchir rung ngam/ u pA li mi rung mod kyi de lta bu'i rkyen gyis na rung ngo // sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis chos gos khru tshad du byos</text></item>
<item><p>80b3</p><section>'dul ba</section><text>shig ces gsungs na/ btsun pa la la zhig khru thung zhing lus ring na des kyang khru tshad du bgyi'am/ u pA li de ni khru tshad du bya ba ma yin gyi/ de'i lus kyi tshad du byos shig/ btsun pa gang la thabs kyis chos gos mi langs na/ des ji ltar bgyi/</text></item>
<item><p>80b4</p><section>'dul ba</section><text>u pA li des gong lugs su gyis la chongs shig/ gleng gzhi'i sgo dang po'i mdo'i tshigs su bcad pa brgyad pa'o// // mdor na/ lham la rnam pa lngar bya ste// seng ge gcan gzan mi srun dang // 'dug par yang ni mi rung ste// pags pa la</text></item>
<item><p>80b5</p><section>'dul ba</section><text>ni nyal mi bya'o// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis bal glang cang</text></item>
<item><p>80b6</p><section>'dul ba</section><text>shes kyi pags pa las bgyis pa'i lham ma 'chang shig gsungs na/ btsun pa ci bal glang phal gyi pags pa la yang lham bgyis te/ bcang bar mi bgyi'am/ u pA li de dag gi pags pa la yang lham byas te bcang bar mi bya'o// u pA li de</text></item>
<item><p>80b7</p><section>'dul ba</section><text>ci'i phyir zhe na/ de dag kyang sna stobs dang ldan pa/ so stobs dang ldan pa/ rkang stobs dang ldan pa'o// btsun pa bcom ldan 'das kyis rta cang shes kyi pags pa las bgyis pa'i lham ma 'chang shig ces gsungs na/ btsun pa ci rta phal gyi pags pa'i</text></item>
<item><p>81a1</p><section>'dul ba</section><text>lham yang bcang bar mi bgyi'am/ u pA li de'i pags pa'i lham yang bcang bar mi bya'o// de ci'i phyir zhe na/ u pA li de dag mgyogs pa dang ldan/ stobs dang ldan pa'i phyir ro// btsun pa bcom ldan 'das kyis seng ge dang / stag dang</text></item>
<item><p>81a2</p><section>'dul ba</section><text>gzig gi pags pa las bgyis pa'i lham ma 'chang shig ces gsungs na/ btsun pa gcan gzan mi srun pa gzhan dag kyang mchis na/ de dag gi pags pa las bgyis pa'i lham bcang bar mi bgyi'am/ u pA li de dag gi pags pa la lham byas pa</text></item>
<item><p>81a3</p><section>'dul ba</section><text>yang ma 'chang shig/ u pA li de ci'i phyir zhe na/ de dag kyang sen mo'i stobs dang ldan/ mche ba'i stobs dang ldan pa'i phyir ro// btsun pa bcom ldan 'das kyis pags pa'i steng du ma 'dug shig ces gsungs na/ btsun pa ji tsam gyis na pags</text></item>
<item><p>81a4</p><section>'dul ba</section><text>pa'i steng du mchis pa zhes bgyi/ u pA li de ni ji tsam rkub bzhag par gyur pas so// btsun pa bcom ldan 'das kyis pags pa'i steng du ma nyal cig ces gsungs na/ btsun pa ji tsam gyis na pags pa'i steng du nyal ba zhes bgyi/ de ni u pA li</text></item>
<item><p>81a5</p><section>'dul ba</section><text>ji tsam 'phres par gyur pa'o// gleng gzhi'i sgo dang po'i mdo'i tshigs su bcad pa dgu pa'o// // mdor na/ sha rjen dang ni rtsab mo dang // yongs su btsags par gyur pa dang // gzhang 'brum gcad par mi bya ste// gtsug lag khang dang</text></item>
<item><p>81a6</p><section>'dul ba</section><text>bca' ba'o// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis dge slong</text></item>
<item><p>81a7</p><section>'dul ba</section><text>se ka ta bro 'tshal ba la sha rjen byin cig ces gsungs na/ btsun pa su las blang bar bgyi/ u pA li de ni sha 'tshong ba rnam pa lnga las so// rnam pa lnga gang zhe na/ shen pa dang / khyim bya gsod pa dang / ri bya gsod pa dang / phag gsod pa</text></item>
<item><p>81b1</p><section>'dul ba</section><text>dang / gsod pa rnams so// 'o na btsun pa sus blang zhing byin len bgyi/ u pA li dge bsnyen dad pas so// gleng gzhi ni mnyan du yod pa na ste/ de'i dus na dge slong gzhan zhig na bar gyur nas de sman pa'i drung du song ste/ nad med cig ces smras nas</text></item>
<item><p>81b2</p><section>'dul ba</section><text>bzhin bdag nad 'di dang 'di lta bu zhig gis btab na dpyad cig ston cig/ des 'phags pa mar 'thung shig dang 'tsho bar 'gyur ro zhes smras pa dang / des bzhin bcom ldan 'das kyis ma gnang ngo zhes smras pa dang / sman pas khyod kyi ston</text></item>
<item><p>81b3</p><section>'dul ba</section><text>pa ni thugs rje can yin gyis gnang bar 'gyur ro zhes smras pa dang / de ltar gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de ste sman pas mar gyis 'tsho bar 'gyur zhes bsgo na 'thung shig/ dge slong</text></item>
<item><p>81b4</p><section>'dul ba</section><text>des mar 'thungs na skom gyis gzir bar gyur te/ des sman pa la bzhin bdag ni skom pas gzir to// des smras pa 'phags pa rtsab mo skyur po 'thung shig/ des smras pa/ bcom ldan 'das kyis dus ma yin pa'i zas ma gnang na ji ltar 'thung bar</text></item>
<item><p>81b5</p><section>'dul ba</section><text>bya/ sman pas smras pa/ 'phags pa khyod kyi ston pa ni thugs rje can yin te gnang du gdon mi za'o// de ltar gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de ltar na rtsab mo skyur po 'thung shig</text></item>
<item><p>81b6</p><section>'dul ba</section><text>ces rjes su gnang ba dang / dge slong dag gis rtsab mo skyur po ji ltar btung ba mi shes so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag rtsab mo skyur po ni rnam pa 'di lnga'o//</text></item>
<item><p>81b7</p><section>'dul ba</section><text>lnga gang zhe na/ 'di lta ste/ 'bras bu'i chang las tshar gyur pa dang / 'bru'i chang las tshar gyur pa dang / zho'i chu dang / dar ba dang / rtsab mo dang lnga'o// de la 'bras bu'i chang las tshar gyur pa ni gang 'bras bu rnams las byas pa dang / ma rung ste skyur por</text></item>
<item><p>82a1</p><section>'dul ba</section><text>gyur pa'o// 'bru'i chang las tshar gyur pa ni gang 'bru rnams las sbyar nas ma rung ste skyur por gyur pa'o// zho'i chu ni zho las chu byung ba'o// dar ba'i khu ba ni dar ba zho'i chu lta bur gyur pa'o// rtsab mo ni rtsab mo nyid yin no// de dag gi nang du</text></item>
<item><p>82a2</p><section>'dul ba</section><text>chus bslad la ras kyi nang du btsags te/ ji ltar mda' rgyu'i kha dog bzhin du gyur pa de ni dus dang / dus ma yin pa dang / na ba dang / mi na ba'i dge slong dag btung bar bya ste/ de la the tshom ni ma byed cig/ gleng gzhi ni mnyan du yod pa na ste/ de'i tshe na</text></item>
<item><p>82a3</p><section>'dul ba</section><text>dge slong gzhan zhig gzhang 'brum gyi nad kyis btab nas des 'brum bu sen mos bcad pa dang / de slar sdug bsngal zhing rtsub la tsha zhing gnod la na bar gyur pa dang / de sdug bsngal gyis rab tu gzir nas des 'di snyam du bdag la bcom ldan 'das kyis</text></item>
<item><p>82a4</p><section>'dul ba</section><text>sdug bsngal zhing dog pa dag tu gyur kyang ma dgongs snyam bsams pa dang / de nas bcom ldan 'das kyi thugs rje chen pos bskul nas de'i gnas su byon te/ dge slong ci nyes zhes rmas pa dang / de snying rje zhing mi dga' nas mig mchi mas gang mchil mas</text></item>
<item><p>82a5</p><section>'dul ba</section><text>brnangs bzhin du tshig ngal nas/ bcom ldan 'das la ji ltar gyur pa rgyas par gsol pa dang / bcom ldan 'das kyis bka' stsal pa/ dge slong dag ngas snga nas kyang gzhang 'brum ma gcod cig ces ma bsgo'am/ bcom ldan 'das kyis bka' stsal</text></item>
<item><p>82a6</p><section>'dul ba</section><text>lags so// 'o na khyod kyis ci'i phyir de ltar bya/ bcom ldan 'das sdug bsngal gyis gzir ba'i slad du'o// de nas bcom ldan 'das kyis dge slong dag la bka' stsal pa/ dge slong dag dge slong 'di ni sdug bsngal gyis gzir bas na nyes pa med kyis/</text></item>
<item><p>82a7</p><section>'dul ba</section><text>ngas yang 'di ltar bsgo ba ni dge slong dag gzhang 'brum gyi nad kyis gzir na sen mo la sogs pas bdag nyid kyis kyang ma gcad cig/ gzhan yang gcod du ma gzhug shig/ de la dpyad rnam pa gnyis su sbyar zhing bya ste/ sman dang sngags kyis so// dge slong gzhang</text></item>
<item><p>82b1</p><section>'dul ba</section><text>'brum gyi nad kyis gzir ba la sen mo la sogs pas bcad dam/ gcod du bcug na 'das pa dang bcas par 'gyur ro// sangs rgyas bcom ldan 'das shAkya'i grong 'dab tshong pa sbu bu can zhes bya ba na bzhugs so// de'i tshe na khyim bdag gzhan zhig bdag</text></item>
<item><p>82b2</p><section>'dul ba</section><text>nyid dang / bdag nyid mos/ bdag nyid dga' nas gtsug lag khang zhig brtsigs te/ tshe dang ldan pa sgra can 'dzin gang zag gcig pu la phul lo// de nas tshe dang ldan pa sgra can 'dzin ji srid cig gi bar du gtsug lag khang der gnas nas lhung</text></item>
<item><p>82b3</p><section>'dul ba</section><text>bzed dang chos gos khyer te gzhongs spyod du song ngo // khyim bdag des 'phags pa sgra can 'dzin ji srid kyi bar du gtsug lag khang der gnas nas lhung bzed dang chos gos khyer te gzhongs spyod du song zhes thos so// de skad ces thos nas khyim bdag</text></item>
<item><p>82b4</p><section>'dul ba</section><text>des gtsug lag khang de dge 'dun la phul lo// de nas tshe dang ldan pa sgra can 'dzin ji srid dga' ba'i bar du gzhongs spyad nas lhung bzed dang chos gos khyer te/ shAkya'i grong 'dab tshong pa sbu bu can zhes bya ba gang na ba der spyod cing song ste/ rim bzhin</text></item>
<item><p>82b5</p><section>'dul ba</section><text>du spyod pa spyod cing tshong pa sbu bu can zhes bya bar phyin pa dang / tshe dang ldan pa sgra can 'dzin gyis khyim bdag des gtsug lag khang de dge 'dun la phul lo zhes thos so// de skad ces thos nas bcom ldan 'das gang na ba der song ste phyin pa dang / bcom ldan 'das</text></item>
<item><p>82b6</p><section>'dul ba</section><text>kyi zhabs la mgo bos phyag 'tshal nas phyogs gcig tu 'dug go// phyogs gcig tu 'dug nas tshe dang ldan pa sgra can 'dzin gyis bcom ldan 'das la 'di skad ces gsol to// btsun pa 'di ni khyim bdag gzhan zhig bdag nyid dang / bdag nyid mos/</text></item>
<item><p>82b7</p><section>'dul ba</section><text>bdag nyid dga' nas gtsug lag khang zhig brtsigs te/ bdag gang zag gcig pu la stsal nas gtsug lag khang der bdag ji srid cig gi bar du mchis te/ lhung bzed dang chos gos 'tshal nas gzhongs spyod du mchis pa dang / khyim bdag des</text></item>
<item><p>83a1</p><section>'dul ba</section><text>'phags pa sgra can 'dzin gtsug lag khang der ji srid cig gi bar du 'dug nas lhung bzed dang chos gos khyer te gzhongs spyod du song ngo zhes thos so// de skad thos pa dang / khyim bdag des yang gtsug lag khang de dge 'dun la phul na btsun</text></item>
<item><p>83a2</p><section>'dul ba</section><text>pa de la bdag gis da ji ltar bgyi zhes gsol pa dang / sgra can 'dzin tshur shog/ khyim bdag de gang na ba der song ste drung du phyin pa dang / khyim bdag de la 'di skad ces smros shig/ khyim bdag bdag gis lus dang ngag dang yid kyis nyes par gyur pa lta</text></item>
<item><p>83a3</p><section>'dul ba</section><text>yod dam zhes smros shig/ btsun pa de bzhin du bgyi'o zhes tshe dang ldan pa sgra can 'dzin bcom ldan 'das las mnyan te/ khyim bdag de gang na ba der song nas phyin pa dang / khyim bdag de la 'di skad ces smras so// khyim bdag bdag gis lus dang</text></item>
<item><p>83a4</p><section>'dul ba</section><text>ngag dang yid kyis nyes par gyur pa lta yod dam/ 'phags pa sgra can 'dzin gyis lus dang ngag dang yid kyi sgo nas cung zad tsam yang nongs par gyur pa ma mchis so// de nas tshe dang ldan pa sgra can 'dzin gyis khyim bdag de la legs par shin tu brtags</text></item>
<item><p>83a5</p><section>'dul ba</section><text>shing smras te/ bcom ldan 'das gang na ba der song nas drung du phyin pa dang / bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to// btsun pa bdag gis khyim bdag de la khyim bdag bdag gis</text></item>
<item><p>83a6</p><section>'dul ba</section><text>lus dang ngag dang yid kyis cung zad tsam yang nyes par gyur pa lta yod dam zhes bgyis na/ de 'di skad ces 'phags pa sgra can 'dzin khyod kyis lus dang ngag dang yid kyi sgo nas cung zad tsam yang nongs par bgyis pa ma mchis so zhes mchi'o// de'i</text></item>
<item><p>83a7</p><section>'dul ba</section><text>tshe na tshe dang ldan pa kun dga' bo bcom ldan 'das kyi snam logs na bsil yab thogs te/ bcom ldan 'das la g.yob cing 'dug pa dang / de nas bcom ldan 'das kyis tshe dang ldan pa kun dga' bo la/ kun dga' bo song la shAkya'i grong 'dab</text></item>
<item><p>83b1</p><section>'dul ba</section><text>tshong pa sbu bu can zhes bya ba na gnas shing 'khod pa'i dge slong thams cad 'dun khang du sdus shig ces bka' stsal pa dang / btsun pa bka' bzhin 'tshal lo zhes gsol nas/ tshe dang ldan pa kun dga' bos bcom ldan 'das las mnyan te/ shAkya'i grong</text></item>
<item><p>83b2</p><section>'dul ba</section><text>'dab tshong pa sbu bu can zhes bya ba na dge slong ji snyed gnas shing 'khod pa de dag thams cad 'dun khang du bsdus nas/ bcom ldan 'das gang na ba der song ste phyin pa dang / bcom ldan 'das kyi zhabs la mgo bos phyag 'tshal nas bcom ldan 'das la 'di</text></item>
<item><p>83b3</p><section>'dul ba</section><text>skad du btsun pa bcom ldan 'das dus la bab par dgongs na shAkya'i grong 'dab tshong pa sbu bu can zhes bgyi ba na/ dge slong ji snyed gnas shing 'khod pa de dag thams cad 'dun khang du 'dus nas mchis so zhes gsol pa dang / de nas bcom ldan 'das 'dun</text></item>
<item><p>83b4</p><section>'dul ba</section><text>khang gang na ba der gshegs te byon nas/ dge slong gi dge 'dun gyi mdun na gdan bting ba la bzhugs so// bzhugs nas bcom ldan 'das kyis dge slong dag la bka' stsal pa/ dge slong dag gang gis gang zag gcig la sbyin pa byin te/ gzhan la</text></item>
<item><p>83b5</p><section>'dul ba</section><text>byin na chos ma yin par byin pa ste/ chos ma yin par blangs pa'o// mi rung bar spyod pa'o// gnyis las mang ba'am/ dge 'dun la byin na yang chos ma yin par byin pa'o// chos ma yin par blangs pa'o// mi rung bar spyod pa'o// dge</text></item>
<item><p>83b6</p><section>'dul ba</section><text>slong dag gang gis gang zag gnyis la sbyin pa byin pa gcig la byin nam/ gzhan la'am/ gnyis la'am/ mang po la'am/ dge 'dun la byin na chos ma yin par byin pa'o// chos ma yin par blangs pa'o// mi rung bar spyod pa'o// dge</text></item>
<item><p>83b7</p><section>'dul ba</section><text>slong dag gang gis gang zag mang po la sbyin pa byin na gcig la byin nam/ gnyis la'am/ mang po gzhan la'am/ dge 'dun la byin na chos ma yin par byin pa'o// chos ma yin par blangs pa'o// mi rung bar spyod pa'o// dge 'dun la</text></item>
<item><p>84a1</p><section>'dul ba</section><text>byin te gang zag gcig la byin nam/ gnyis la'am/ mang po la byin nam/ dge 'dun gzhan la byin na chos ma yin par byin pa'o// chos ma yin par blangs pa'o// mi rung bar spyod pa'o// de bzhin gshegs pa'i nyan thos kyi</text></item>
<item><p>84a2</p><section>'dul ba</section><text>dge 'dun dag bye ste/ phyogs dang phyogs ma yin par gnas pa las phyogs gcig la sbyin pa de gzhan la byin na chos ma yin par byin pa'o// chos ma yin par blangs pa'o// mi rung bar spyod pa'o// dge slong dag gang gis gang zag gcig la</text></item>
<item><p>84a3</p><section>'dul ba</section><text>sbyin pa byin pa gzhan la ma byin na chos bzhin du byin pa'o// chos bzhin du blangs pa'o// rung bar spyod pa'o// gnyis la ma yin/ mang po la ma yin/ dge 'dun la ma byin na chos bzhin du byin pa'o// rung bar spyod pa'o// dge slong dag gang</text></item>
<item><p>84a4</p><section>'dul ba</section><text>gis gang zag gnyis la sbyin pa byin pa de gcig la ma yin/ gzhan la ma yin/ mang po la ma yin/ dge 'dun la ma byin na chos bzhin du byin pa'o// chos bzhin du blangs pa'o// rung bar spyod pa'o// dge slong dag gang gis gang zag mang po la sbyin</text></item>
<item><p>84a5</p><section>'dul ba</section><text>pa byin pa de gcig la ma byin gnyis la'am/ mang po gzhan la'am/ dge 'dun la ma byin na chos bzhin du byin pa'o// chos bzhin du blangs pa'o// rung bar spyod pa'o// dge slong dag gang gis dge 'dun la sbyin pa byin pa de gang zag gcig la ma byin/</text></item>
<item><p>84a6</p><section>'dul ba</section><text>gnyis la'am/ mang po 'am/ dge 'dun gzhan la ma byin na chos bzhin du byin pa'o// chos bzhin du blangs pa'o// rung bar spyod pa'o// yang de bzhin gshegs pa'i nyan thos kyi dge 'dun bye ste/ phyogs dang phyogs ma yin par gnas pa la phyogs</text></item>
<item><p>84a7</p><section>'dul ba</section><text>gcig la sbyin pa byin pa de gzhan la ma byin na chos bzhin du byin pa'o chos bzhin du blangs pa'o// rung bar spyod pa'o// dge slong dag rgyal po ni sa gzhi la dbang ngo // bdag po ni mal stan la dbang ngo // dge slong ni lhung bzed dang chos gos la dbang ngo // sbyin</text></item>
<item><p>84b1</p><section>'dul ba</section><text>pa byed pa dang / sbyin pa'i bdag po ni bdag gis byin pa'i chos rnams la slar 'chos pa'i rigs kyi gzhan la sbyin par ni ma yin no// de ci'i phyir zhe na/ dge slong dag sbyin pa ni snga ma yin te/ phyi ma ni ma yin no// de bas na sgra can 'dzin la gtsug lag khang</text></item>
<item><p>84b2</p><section>'dul ba</section><text>slar byin cig/ dge slong dag gang gis sbyin pa gzhan la byin pa de yang gzhan la byin na/ de lta bu'i rkyen ma gtogs te/ 'das pa dang bcas par 'gyur ro// dge slong dag gis kyang tshe dang ldan pa sgra can 'dzin la gtsug lag khang slar byin no//</text></item>
<item><p>84b3</p><section>'dul ba</section><text>'dul ba gzhung dam pa/ bam po sum bcu rtsa gnyis pa/ gleng gzhi ni mnyan du yod pa na ste/ bcom ldan 'das kyis lo lnga pa dang / lo drug pa dang / gtsug lag khang gi dus ston dang / dus ston chen po dag byos shig ces gsungs pa dang / bram ze dang</text></item>
<item><p>84b4</p><section>'dul ba</section><text>khyim bdag dag gis kyang de bzhin byed do// der yul so so na gnas pa'i dge slong dag kyang 'dus nas de dag la bram ze dang khyim bdag dad pa can dag gis bca' ba mang du byin pa dang / de dag gis cung zad cig zos nas lhag ma de dge tshul pha dag la byin no//</text></item>
<item><p>84b5</p><section>'dul ba</section><text>de dag gis kyang phyi de nyin dge slong de dag la de nyid byin len byas pa dang / de dag gis dge tshul pha dag la khyed cag gi bza' ba 'di gang nas 'ongs zhes dris pa dang / de dag gis smras pa/ khyed cag gis khar rtsang bdag cag la byin pa de nyid lags so// dge</text></item>
<item><p>84b6</p><section>'dul ba</section><text>slong rnams kyis nged kyis 'di khyed la byin pa yin no// zhes smras te the tshom du gyur nas mi len pa dang / de ltar gyur pa dge slong dag gis bcom ldan 'das la gsol to// bcom ldan 'das kyis bka' stsal pa/ re ba yod bzhin du des byin la re ba</text></item>
<item><p>84b7</p><section>'dul ba</section><text>yod bzhin du slar zos na de dag gis byin ni nyes byas te/ zos na ltung ba'o// re ba yod bzhin du des byin la re ba med bzhin du slar zos na de dag gis byin pa'i tshe ni nyes byas/ zos na nyes pa med do// des re ba med bzhin du byin la re ba yod bzhin du</text></item>
<item><p>85a1</p><section>'dul ba</section><text>zos na de dag gis byin pa'i tshe ni nyes pa med/ zos na ltung ba'o// re ba med bzhin du byin la re ba med bzhin du zos na de dag gis byin pa'i tshe yang nyes pa med la za ba'i tshe yang nyes pa med do// gleng gzhi'i sgo dang po'i mdo'i tshigs su bcad pa bcu</text></item>
<item><p>85a2</p><section>'dul ba</section><text>pa rdzogs te/ sgo dang po rdzogs // // mdor bsdus pa ste/ bsgo ba dang yang bsgrags pa dang // ma bting ba yang de bzhin te// bslab pa byin dang las byed dang // bzod par bya dang bskrad pa dang // chos dang mnyam pa'i tshul bzhin te//</text></item>
<item><p>85a3</p><section>'dul ba</section><text>rtsig pa chad pas gcad pa dang // mdo rnams bsdus pa'i gnyis pa'o// mdor na/ bsgo ba dris la lan glon pa'i// dge slong dus las 'das pa ste// mnyan du yod na rtsod pa dang // dge 'dun gnyis dang chos gos so// sangs rgyas bcom ldan</text></item>
<item><p>85a4</p><section>'dul ba</section><text>'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// mnyan du yod pa na khyim bdag gzhan zhig 'dug pa des rigs mnyam pa las chung ma zhig blangs nas de de dang lhan cig tu rtse dga' yongs su spyod do// de rtse dga'</text></item>
<item><p>85a5</p><section>'dul ba</section><text>zhing yongs su spyad pa las de'i chung ma sems can dang ldan par gyur te/ de zla ba brgyad dam dgu lon pa dang bu pho zhig btsas te/ de zhag bdun gsum nyi shu rtsa gcig gi bar du btsas pa'i btsas ston chen po rgya cher byas nas rigs dang mthun par ming btags</text></item>
<item><p>85a6</p><section>'dul ba</section><text>so// de dus phyi zhig na/ bcom ldan 'das kyi bstan pa la rab tu byung nas/ de yang dus phyi zhig na nad kyis btab ste/ dus las 'das pa dang / dge slong dag gis de lhung bzed dang / chos gos dang bcas te dur khrod du bor ba bram ze dang khyim bdag</text></item>
<item><p>85a7</p><section>'dul ba</section><text>lam der byung ba dong ba de dag gis mthong nas/ de dag gcig la gcig gtam du 'dzer cing 'dong ste/ kye bdag cag khyim pa khyim na gnas pas thabs rnam pa du mas nor rdzas dag bsgrubs kyang snod spyad dang gos dag ni mi 'dor na dge sbyong shAkya'i bu 'di</text></item>
<item><p>85b1</p><section>'dul ba</section><text>dag ni sgo'i them pa brgya rgal zhing dka' bzhin du lto 'gengs shing bsod snyoms sgrub na ci'i phyir lhung bzed dang chos gos 'dor zhes smra ba na dge slong dag kyang de'i mdun nas tshur 'ongs pa dang / de dag gis de dag la smras pa/ 'phags pa bdag cag khyim pa</text></item>
<item><p>85b2</p><section>'dul ba</section><text>khyim na gnas te/ thabs rnam pa du mas nor rdzas bsgrubs kyang snod spyad dang gos mi 'dor na khyed cag sgo'i them pa brgya rgal zhing dka' bzhin du lto 'gengs pa'i bsod snyoms bsgrubs te/ lhung bzed dang chos gos 'di ga las 'ong na de ci'i phyir khyed</text></item>
<item><p>85b3</p><section>'dul ba</section><text>kyis dge slong 'di'i lhung bzed dang chos gos su bcas te dur khrod du bor zhes smras pa dang / de dag gis bcom ldan 'das kyis ma gnang ngo zhes smras pa dang / de dag cang mi zer bar dong ngo // de ltar gyur pa dge slong dag la smras pa dang / dge slong dag gis</text></item>
<item><p>85b4</p><section>'dul ba</section><text>bcom ldan 'das la gsol to// bcom ldan 'das kyis bka' stsal pa/ lhung bzed dang chos gos su bcas te ma dor cig/ bcom ldan 'das kyis lhung bzed dang chos gos su bcas te ma dor cig ces gsungs pa dang / dge slong dag gis gcer bur</text></item>
<item><p>85b5</p><section>'dul ba</section><text>bor nas/ bcom ldan 'das kyis bka' stsal pa/ gcer bur ma dor bar smad g.yogs dang rngul gzan gyis dkris te bor cig/ de nas dge slong dag gis gos bzang po dang bor nas bcom ldan 'das kyis bzang po dang ma dor cig ces bka' stsal pa dang</text></item>
<item><p>85b6</p><section>'dul ba</section><text>de dag gis ngan pa dang bor ro// bcom ldan 'das kyis ngan pa yang ma dor bar 'bring po dang bor cig ces bka' stsal to// bcom ldan 'das kyis lhung bzed dang chos gos su bcas te ma dor cig ces bka' stsal pa dang / dge slong dag gis ji ltar bya</text></item>
<item><p>85b7</p><section>'dul ba</section><text>ba mi shes nas/ bcom ldan 'das kyis dge slong gang phongs pa de la byin cig ces bka' stsal to// drug sde dag rtag tu phongs pa ltar byed nas/ bcom ldan 'das kyis drug sde dag la ma sbyin par ji ltar rgan rims bzhin du byin cig ces bka' stsal pa</text></item>
<item><p>86a1</p><section>'dul ba</section><text>dang / gsar bu dag ma thob par gyur nas bcom ldan 'das kyis dris pa la lan 'debs pa'i dge slong gis dge 'dun la bsgo la dge slong gi dge 'dun thams cad 'dus shing 'khod pa dang / gtsug lag khang skyong gis dge 'dun gyi nang du rin</text></item>
<item><p>86a2</p><section>'dul ba</section><text>thang bskyed par byos shig ces bka' stsal to// gleng gzhi ni mnyan du yod pa na ste/ mnyan du yod pa na dge slong gzhan zhig dus 'das nas de'i lhung bzed dang chos gos dge slong ma zhig gi lag tu bzhag go// dge slong dag gis de'i ro bsregs nas slar</text></item>
<item><p>86a3</p><section>'dul ba</section><text>gtsug lag khang du phyin nas lhung bzed dang chos gos dag btsal na ma rnyed de/ de dag gis dge slong ma'i dbyar mo khang na dge slong ma ming 'di zhes bya ba zhig la yod par shes nas de dag gis dge slong ma'i dbyar mo khang du dong ste/ 'phags ma dge slong 'di zhes</text></item>
<item><p>86a4</p><section>'dul ba</section><text>bya ba dus 'das pa de'i lhung bzed dang chos gos 'di na gtams shing 'dug pa de tshur byin cig ces smras pa dang / des smras pa/ 'phags pa dge slong de gang du dus 'das nged kyi gtsug lag khang du dus las 'das so// 'phags pa khyed kyi de na mchis</text></item>
<item><p>86a5</p><section>'dul ba</section><text>pa ni khyed dbang / bdag cag gi de na mchis pa ni bdag cag dbang ngo // ji ltar zhe na/ bdag cag gi yang chos kyi ming po lags so zhes smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis</text></item>
<item><p>86a6</p><section>'dul ba</section><text>dge slong gi lhung bzed dang chos gos ni dge slong dag dbang gis dge slong ma dag ma 'chang shig ces bka' stsal to// mnyan du yod pa na dge slong ma gzhan zhig dus las 'das nas de'i lhung bzed dang chos gos dge slong zhig la bzhag go// dge slong ma</text></item>
<item><p>86a7</p><section>'dul ba</section><text>dag gis de'i ro bsregs nas/ dge slong ma'i dbyar mo khang du lhags te/ lhung bzed dang chos gos btsal na ma rnyed nas gtsug lag khang zhig na dge slong ming 'di zhes bya ba zhig la yod par shes nas/ de dag gtsug lag khang du 'ongs te dge slong dag</text></item>
<item><p>86b1</p><section>'dul ba</section><text>gi rkang pa la phyag 'tshal nas/ 'phags pa dge slong ma ming 'di zhes bgyi ba dus las 'das te/ de'i lhung bzed dang chos gos 'di na mchis na/ de bdag cag 'tshal gyis slar stsol cig ces smras pa dang / des smras pa/ dge slong ma de gang du</text></item>
<item><p>86b2</p><section>'dul ba</section><text>dus las 'das/ bdag cag gi dbyar mo khang du dus las 'das so// de ltar na 'phags ma khyed kyi de na 'dug pa ni khyed dbang mod/ nged kyi de na yod pa ni nged dbang ba ste/ de yang nged kyi chos kyi sring mo yin no zhes smras pa dang / de ltar gyur pa</text></item>
<item><p>86b3</p><section>'dul ba</section><text>dge slong ma dag gis dge slong dag la smras pa dang / dge slong dag gis bcom ldan 'das la gsol nas/ bcom ldan 'das kyis de ste dge slong ma'i lhung bzed dang chos gos yin na de dge slong ma dag gi yin te/ dge slong ma dag dbang bas na</text></item>
<item><p>86b4</p><section>'dul ba</section><text>dge slong dag ma 'chang shig ces bka' stsal to// gleng gzhi ni mnyan du yod pa na ste/ mnyan du yod pa na dge slong gzhan zhig gzhongs spyad pa spyod cing ri brags kyi grong gzhan zhig tu phyin nas/ de khyim pa'i khyim zhig tu dus las 'das te/ de des</text></item>
<item><p>86b5</p><section>'dul ba</section><text>dur khrod du bor nas lhung bzed dang chos gos sbas te bzhag go// dus phyi zhig na dge slong ma mang zhig gzhongs spyad pa spyod cing ri brags kyi grong der phyin pa dang / khyim bdag des de dag mthong ste/ 'phags ma bdag gi khyim du dge slong zhig dus</text></item>
<item><p>86b6</p><section>'dul ba</section><text>las 'das pa'i lhung bzed dang chos gos 'di lags kyis snoms shig ces smras pa dang / de dag gis smras pa/ khyim bdag 'di ni bcom ldan 'das kyis ma gnang bas dge slong dbang ngo // de ltar gyur pa dge slong ma dag gis dge slong dag la smras so//</text></item>
<item><p>86b7</p><section>'dul ba</section><text>dge slong dag gis bcom ldan 'das la gsol pa dang / bcom ldan 'das kyis gang na dge slong med pa de dag tu ni dge slong ma dag gis blang bar bya ste/ de la the tshom ma byed cig ces bka' stsal to// gleng gzhi ni mnyan du yod pa na ste/ mnyan du yod par</text></item>
<item><p>87a1</p><section>'dul ba</section><text>dge slong ma mang zhig gzhongs spyad pa spyod cing dong ba na de dag las dge slong ma zhig na bar gyur nas/ de dal bus 'gro zhing phyi nas 'ong ba las de lam stor te/ ri brags kyi grong gzhan zhig tu phyin nas de khyim pa'i khyim du dus las 'das so// des</text></item>
<item><p>87a2</p><section>'dul ba</section><text>de dur khrod du bor nas lhung bzed dang chos gos sbas te bzhag go// de nas dus phyi zhig na dge slong mang zhig gzhongs spyad pa spyod cing ri brags kyi grong der phyin pa dang / khyim bdag des de dag mthong nas 'phags pa dag bdag gi khyim du dge slong ma zhig</text></item>
<item><p>87a3</p><section>'dul ba</section><text>dus las 'das te/ de'i lhung bzed dang chos gos 'di lags kyis snoms shig ces smras pa dang / de dag gis smras pa/ khyim bdag bcom ldan 'das kyis ma gnang ste/ 'di dag ni dge slong ma dbang ngo // de ltar gyur pa dge slong rnams kyis</text></item>
<item><p>87a4</p><section>'dul ba</section><text>bcom ldan 'das la gsol pa dang / bcom ldan 'das kyis gang na dge slong ma med pa der ni dge slong rnams kyis blang bar bya ste/ de la the tshom ma byed cig ces bka' stsal to// gleng gzhi ni mnyan du yod pa na ste/ sangs rgyas bcom ldan 'das la tshe dang</text></item>
<item><p>87a5</p><section>'dul ba</section><text>ldan pa u pA lis zhus pa/ btsun pa dge slong zhig dus las 'das te/ de dbang ba'i lhung bzed dang chos gos khyim pa'i de na mchis na/ de gang dbang bcom ldan 'das kyis gang de sngar 'ongs pa dbang ngo zhes bka' stsal to// gnyis mchis na gang dbang /</text></item>
<item><p>87a6</p><section>'dul ba</section><text>gang sngar bslangs pa'o// gnyis kas bslangs na gang dbang / gang gis sngar thob pa'o// gnyis kas thob na gnyis ka dbang ngo // de ste gnyis kas thob na gang la khyim gyi bdag po dad de byin pa de dbang ngo // gleng gzhi ni mnyan du yod pa na ste/ de'i tshe na</text></item>
<item><p>87a7</p><section>'dul ba</section><text>dze ta'i tshal na dge slong gnyis shig 'thab par gyur te/ dge slong gzhan dag gis bskor cing 'khod do// bram ze dang khyim bdag gis de mthong nas/ de dag gis 'phags pa bdag cag gis khyim pa 'thab pa dag mthong ba yang bdag cag gis gcugs</text></item>
<item><p>87b1</p><section>'dul ba</section><text>par bya na khyed cag gis ci 'di mi gcugs par bskor te 'khod dam zhes smras pa dang / de na gzhan dag gis smras pa/ 'di dag nyid 'thab mo byed pa yin na ci'i phyir gcugs zhes smras pa dang / de dag lan med nas cang mi zer bar 'khod do// de ltar gyur</text></item>
<item><p>87b2</p><section>'dul ba</section><text>pa dge slong dag gis bcom ldan 'das la gsol pa dang / bcom ldan 'das kyis de dag la bskor cing ma 'khod par gcugs par byos shig ces bka' stsal pa dang / de dag gcugs kyang gtong du ma btub nas/ de ltar gyur pa dge slong dag gis bcom</text></item>
<item><p>87b3</p><section>'dul ba</section><text>ldan 'das la gsol pa dang / bcom ldan 'das kyis de ste gcugs kyang ma btub na spang ba'i las byos shig ces bka' stsal to// bcom ldan 'das kyis spang ba'i las byos shig ces bka' stsal pa dang / dus phyi zhig na dge slong gnyis</text></item>
<item><p>87b4</p><section>'dul ba</section><text>shig nges pa'i gtam byed de/ de gnyis na re 'di ni 'thob pa'o// 'di ni 'thob pa'o zhes nges pa'i gtam smra ba na gcig la gcig ngag rtsub po smras pa dang / de gnyis kyang dge slong dag gis spang ba'i las byas nas/ de gnyis kyis smras pa/ tshe dang ldan pa</text></item>
<item><p>87b5</p><section>'dul ba</section><text>dag bdag cag ni nges pa'i gtam smra na gcig la gcig ngag rtsub po smras su zad na/ ci'i phyir khyed kyis nged gnyis la spang ba'i las kyis bcad ces smras pa dang / de dag gis tshe dang ldan pa dag bcom ldan 'das kyis 'thab pa rnams la spang ba'i las byos shig</text></item>
<item><p>87b6</p><section>'dul ba</section><text>ces gsungs pas na nged kyis khyed gnyis la spang ba'i las byas so zhes smras pa dang / de dag cang mi smra bar 'khod do// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de gnyis la spang ba'i las</text></item>
<item><p>87b7</p><section>'dul ba</section><text>mi bya bar gcugs par byos shig/ de ste gnas 'cha' ba zhig na ni de'i mkhan po dang slob dpon gyis sgo shig/ de ste rgan pa zhig na ni des dge 'dun thams cad 'dus la rtsod pa zhi bar byos shig/ de ste des kyang ma slon na sdod de gnyis la spang ba'i las byos shig/</text></item>
<item><p>88a1</p><section>'dul ba</section><text>gleng gzhi ni mnyan du yod pa na ste/ sangs rgyas bcom ldan 'das la tshe dang ldan pa u pA lis zhus pa/ btsun pa mtshams kyi bar du dge slong zhig dus las 'das na gum pa de'i yo byad rnams su dbang bar 'gyur/ u pA li de ni mgo gang logs su</text></item>
<item><p>88a2</p><section>'dul ba</section><text>bor ba'o// btsun pa gnyis kar mgo bor na/ gang dbang bar 'gyur/ u pA li de ni gnyis ka'o// gleng gzhi'i sgo gnyis pa ste tshigs su bcad pa dang po'o// // mdor na/ bsgrag par bya dang shing rta dang // de nas phreng ba gos rnams dang // dge</text></item>
<item><p>88a3</p><section>'dul ba</section><text>'dun gos kyang de bzhin te// the tshom so so'i skye bo'o// sangs rgyas bcom ldan 'das dze ta'i tshal mgon med zas sbyin gyi kun dga' ra ba na bzhugs so// mnyan du yod pa na ya mtshan can du ma gnas shing 'khod do// gang gi tshe bcom ldan 'das mnyan du yod pa na</text></item>
<item><p>88a4</p><section>'dul ba</section><text>bzhugs pa de'i tshe na mu stegs can rnams kyi mthu nyams nas rnyed pa chung bar gyur te/ de dag gis ji tsam 'dod pa blangs nas mu stegs su bya ba bya bar brtsams pa dang / khyim bdag mgon med zas sbyin pa chos kyis nang par sngar langs nas bcom ldan 'das la blta ba'i</text></item>
<item><p>88a5</p><section>'dul ba</section><text>phyir 'gro'o// ji tsam dus phyi zhig na khyim bdag mgon med pa la zas sbyin pa nang par sngar langs nas dze ta'i tshal du song ba dang / mu stegs can dag ci 'dod pa blangs te/ de dag gis de yang dag par bskul nas des bsams pa 'di dag ni ngan du smra ba'i chos dang 'dul</text></item>
<item><p>88a6</p><section>'dul ba</section><text>ba'i mu stegs can dag ste/ ci 'dod pa dag bslangs te mu stegs can gyi bya ba byed de/ bcom ldan 'das kyis kyang mdo sde de dang de dag las ma dad pa dag ni dad pa phun sum tshogs par yang dag par bskul bar byos shig/ gzhug par byos shig/ dgod par</text></item>
<item><p>88a7</p><section>'dul ba</section><text>byos shig ces gsungs te/ bcom ldan 'das kyis rjes su gnang na ni bdag gis skye bo mang po dag kyang dge 'dun la yon 'bul ba la rab tu dgod do snyam du bsams nas/ bcom ldan 'das gang na ba der song ste phyin nas bcom ldan 'das kyi zhabs la mgo</text></item>
<item><p>88b1</p><section>'dul ba</section><text>bos phyag 'tshal nas phyogs gcig tu 'dug go// phyogs gcig tu 'dug nas khyim bdag mgon med zas sbyin pas bcom ldan 'das la 'di skad ces gsol to// btsun pa ngan du smra ba'i chos dang 'dul ba'i mu stegs can 'di dag ci 'dod pa blangs nas mu</text></item>
<item><p>88b2</p><section>'dul ba</section><text>stegs su bgyi ba bgyid na/ bcom ldan 'das kyis gnang na ni de dang de dag tu zhes bya ba nas dge 'dun la yon 'bul bar dgod do zhes bya ba'i bar du snga ma bzhin no// bcom ldan 'das kyis bka' stsal pa/ de ltar na ngas khyim bdag rjes su gnang</text></item>
<item><p>88b3</p><section>'dul ba</section><text>gis ci 'dod pa bslangs te/ sangs rgyas dang chos dang dge 'dun la bya ba byed par byos shig/ bcom ldan 'das kyis ci 'dod pa blangs te/ sangs rgyas dang chos dang dge 'dun la bya ba byos shig ces bka' stsal nas/ khyim bdag mgon med zas sbyin</text></item>
<item><p>88b4</p><section>'dul ba</section><text>gyis yang dag par bskul bar brtsams pa dang / bram ze dang khyim bdag dag gis 'phags pa dag kyang yang dag par bskul na ni bdag cag la bsod nams de bas kyang rab tu mang bar 'gyur ro zhes smras pa dang / bcom ldan 'das kyis bka' stsal pa/ dge</text></item>
<item><p>88b5</p><section>'dul ba</section><text>slong dag gis kyang grogs gyis shig/ bram ze dang khyim bdag dag gis de ste bdag cag gi ming nas brjod na ni legs par 'gyur ro zhes smras pa dang / bcom ldan 'das kyis sbyin bdag gis byin na brjod par byos shig ces bka' stsal pa dang / khyim bdag</text></item>
<item><p>88b6</p><section>'dul ba</section><text>gis kyang brjod par byas nas bram ze dang khyim bdag gis de ste 'phags pa dag gis brjod na ni bdag cag la de bas kyang bsod nams mang du 'gyur ro zhes smras pa dang / bcom ldan 'das kyis bka' stsal pa/ dge slong dag gis kyang brjod par byos shig/</text></item>
<item><p>88b7</p><section>'dul ba</section><text>bram ze dang khyim bdag dag gtsug lag khang du 'ongs nas phul ba dang / bcom ldan 'das kyis gtsug lag khang du yang brjod par byos shig ces bka' stsal to// rjod par byed pa de skye bo mang po dag gis bskor nas mi snang bar gyur pa dang / bcom ldan 'das</text></item>
<item><p>89a1</p><section>'dul ba</section><text>kyis shing rta'i steng du 'dzegs la brjod cig ces bka' stsal pa dang / tsha ba dang char pa dang rlung rnams byung bar gyur nas/ bcom ldan 'das kyis khang bu rtseg ma byos shig ces bka' stsal to// skye bo mang po dag gis sgo bsgribs pas na/</text></item>
<item><p>89a2</p><section>'dul ba</section><text>bcom ldan 'das kyis bka' stsal pa/ sgo bzhi thod la brjod pa bzhi zhog shig/ de nas khyim bdag mgon med zas sbyin ci 'dod pa blangs nas gos zung mang po gos zung brgya stong mang po rnams bsogs pa dang / des 'di snyam du gos mang zhig tshogs kyis da ni bdag</text></item>
<item><p>89a3</p><section>'dul ba</section><text>gis sangs rgyas la sogs pa dge slong gi dge 'dun dag bshos gsol la sangs rgyas la sogs pa dge slong gi dge 'dun rgan rims su yon dbul lo snyam bsams nas/ des dze ta'i tshal gos sna tshogs kyis brgyan te gos kyi phreng bas steng kun tu sbyangs nas</text></item>
<item><p>89a4</p><section>'dul ba</section><text>srung ma yang bzhag ste/ mdza' bo dang gnyen dang phu nu dag kyang mgron du bos so// de nas gtsang zhing bsod pa'i bza' ba dang bca' ba dag sbyar nas bcom ldan 'das dang dge slong gi dge 'dun du bcas te/ dze ta'i tshal du bshos la spyan drangs so// de nang par</text></item>
<item><p>89a5</p><section>'dul ba</section><text>sngar langs te gdan bting nas bum pa chus bkang ste bzhag nas/ bcom ldan 'das dang nyan thos kyi dge 'dun du bcas te bshos gsol nas/ bcom ldan 'das la btsun pa 'jig rten na yon gnas su mchis zhes zhus pa dang / khyim bdag gnyis te slob pa dang</text></item>
<item><p>89a6</p><section>'dul ba</section><text>mi slob pa'o// de la yang khyim bdag slob pa la rnam pa brgyad yod do// mi slob pa la rnam pa dgu'o// slob pa rnam pa brgyad po gang zhe na/ rgyun du 'jug pa'i 'bras bu mngon du bya ba'i phyir zhugs pa dang / rgyun du zhugs pa dang / lan gcig phyir</text></item>
<item><p>89a7</p><section>'dul ba</section><text>'ong ba'i 'bras bu mngon du bya ba'i phyir zhugs pa dang / lan gcig phyir 'ong ba dang / phyir mi 'ong ba'i 'bras bu mngon du bya ba'i phyir zhugs pa dang / phyir mi 'ong ba dang / dgra bcom pa'i 'bras bu mngon du bya ba'i phyir zhugs pa dang / dad pas rjes su 'brang ba dang /</text></item>
<item><p>89b1</p><section>'dul ba</section><text>chos kyi rjes su 'brang ba dang / dad pas rnam par grol ba dang / lta bas thob pa dang / gong nas gong du 'gro ba dang / tshe gcig gis thogs pa dang / bar ma dor mya ngan las 'da' ba dang / skyes ma thag tu mya ngan las 'da' ba mngon par 'du byed pa dang bcas</text></item>
<item><p>89b2</p><section>'dul ba</section><text>pas yongs su mya ngan las 'da' ba dang / mngon par 'dus ma byas pas yongs su mya ngan las 'da' ba dang / gong du 'phar ba rnams te 'di dag ni slob pa brgyad ces bya'o// mi slob pa dgu gang zhe na/ chos 'gribs pa dang / chos ma 'gribs pa</text></item>
<item><p>89b3</p><section>'dul ba</section><text>dang / gsang ba'i chos dang / rjes su srung ba'i chos dang / mi g.yo bar 'dug pa dang / so sor rtogs nas skal ba can du mi 'gyur ba dang / mi bskyod pa'i chos dang / shes rab kyis rnam par grol ba dang / gnyis ka'i cha las rnam par grol ba 'di</text></item>
<item><p>89b4</p><section>'dul ba</section><text>dag ni mi slob pa dgu zhes bya'o// bcom ldan 'das kyis de skad ces gsungs so// bde bar gshegs pas de skad gsungs nas/ ston pas yang gsungs pa/ lus dang ngag yid drang por gyur pa yi// slob dang mi slob 'jig rten 'di na bzhugs//</text></item>
<item><p>89b5</p><section>'dul ba</section><text>de dag sbyin zhing mchod par 'os pa ste// mchod pa'i zhing rab der byin 'bras bu che// de nas khyim bdag mgon med zas sbyin rgan rims kyi mdun du 'dug ste/ brjod pa bskos nas 'phags pa brjod pa'i tshe 'di skad du gang bcom ldan 'das kyi nyan thos kyi dge 'dun</text></item>
<item><p>89b6</p><section>'dul ba</section><text>la sbyin par rigs pa/ rab tu sbyin par rigs pa/ thal mo sbyar bar rigs pa/ phyag bya bar rigs pa/ bla na med pa'i bsod nams kyi zhing 'jig rten gyi yon gnas su gyur pa gang yin pa de dag la gos 'di dag 'bul gyis ci bder bzhes shig ces gsung</text></item>
<item><p>89b7</p><section>'dul ba</section><text>shig/ de nas dge slong rjod par byed pa des rgan rims kyi mdun du 'dug la 'di skad du gson cig/ btsun pa'i dge 'dun rnams bcom ldan 'das kyi nyan thos kyi dge 'dun sbyin par rigs pa/ rab tu sbyin par rigs pa/ thal mo sbyar bar rigs pa/ phyag bya</text></item>
<item><p>90a1</p><section>'dul ba</section><text>bar rigs pa/ bla na med pa'i bsod nams kyi zhing / 'jig rten gyi yon gnas gang yin pa de dag la gos rnyed pa 'di dag 'bul gyis ci bder bzhes shig ces brjod do// de nas dge slong 'dod chags dang bral ba zhe sdang dang bral ba gti</text></item>
<item><p>90a2</p><section>'dul ba</section><text>mug dang bral ba gang yin pa de dag ni 'di snyam du gyur to// khyim bdag mgon med zas sbyin ni 'di skad du brjod de/ gang bcom ldan 'das kyi nyan thos kyi dge 'dun sbyin par rigs pa/ rab tu sbyin par rigs pa/ thal mo sbyar bar rigs pa/ phyag bya bar</text></item>
<item><p>90a3</p><section>'dul ba</section><text>rigs pa/ bla na med pa'i bsod nams kyi zhing 'jig rten gyi yon gnas de dag la gos rnyed pa rnams 'bul gyis ci bder bzhes shig ces brjod de/ bdag cag ni bla na med pa yin pas na bdag gis rnyed pa 'di dbang mod kyis/ bcom ldan 'das kyis dge</text></item>
<item><p>90a4</p><section>'dul ba</section><text>slong dag khyed kyis dge ba rnams ni bcab par bya'o// sdig pa rnams ni bsgrag par bya'o zhes gsungs na/ bdag cag gos rnyed pa'i phyir bdag nyid brjod pa lta ga la rung / bdag cag ni 'dod chags dang bral ba/ zhe sdang dang bral ba/ gti mug dang bral</text></item>
<item><p>90a5</p><section>'dul ba</section><text>ba'o zhes smras nas cang mi zer bar 'khod do// kun tu sbyor ba'i lhag ma dang bcas pa gang yin pa de dag kyang 'di snyam du/ bla na med pa la bsngos pas na bdag cag ni kun tu sbyor ba'i lhag ma dang bcas pa yin pas bdag cag ni mi dbang ngo snyam bsams nas cang</text></item>
<item><p>90a6</p><section>'dul ba</section><text>mi zer bar 'khod do// bcing ba thams cad kyis bcings pa gang yin pa de dag ni 'di snyam du/ bla na med pa la de 'bul lo snyam du bsams nas de dag cang mi smra bar 'khod do// kun tu sbyor ba'i lhag ma dang bcas pa dag kyang cang mi zer bar 'khod do//</text></item>
<item><p>90a7</p><section>'dul ba</section><text>bdag cag ni bcing ba thams cad kyis bcings pas na/ bdag cag ni thams cad kyi thams cad du mi dbang ngo snyam du bsams nas de dag kyang cang mi smra bar 'khod do// de'i tshe khyim bdag mgon med zas sbyin gyis gos phul ba de dag dge slong gcig</text></item>
<item><p>90b1</p><section>'dul ba</section><text>gis kyang ma blangs pa dang / de yang 'di snyam du bdag 'phags pa'i dge 'dun dag gis lhung bzed khas phub par ma gyur grang snyam du bsams nas/ de'i lus skya bo bseng bseng po rid cing skem la rmya bar gyur nas/ bcom ldan 'das gang na ba der song ste drung du</text></item>
<item><p>90b2</p><section>'dul ba</section><text>phyin pa dang / bcom ldan 'das kyi zhabs la mgo bos phyag 'tshal nas phyogs gcig tu 'dug go// phyogs gcig tu 'dug ste/ khyim bdag mgon med zas sbyin gyis don de bcom ldan 'das la gsol pa dang / sangs rgyas ni mkhyen bzhin du 'dri ste/</text></item>
<item><p>90b3</p><section>'dul ba</section><text>sangs rgyas bcom ldan 'das kyis tshe dang ldan pa kun dga' bo la/ kun dga' bo khyim bdag mgon med zas sbyin pas dge slong dag la gos sbyar te byin na/ ci'i phyir ma blangs zhes rmas pa dang / des btsun pa khyim bdag mgon med zas sbyin gyis/ 'di</text></item>
<item><p>90b4</p><section>'dul ba</section><text>skad du gang bcom ldan 'das kyi nyan thos kyi dge 'dun sbyin par rigs pa/ rab tu sbyin par rigs pa/ thal mo sbyar bar bgyi ba nas de dag cang mi mchi bar mchis so zhes bgyi ba'i bar du snga ma bzhin brjod de/ de ltar na khyim bdag mgon med zas sbyin</text></item>
<item><p>90b5</p><section>'dul ba</section><text>gyis stsal ba dge slong gcig gis kyang ma blangs so zhes gsol pa dang / de nas bcom ldan 'das kyis tshe dang ldan pa kun dga' bo la kun dga' bo song la mnyan du yod pa na dge slong ji snyed gnas shing 'khod pa de dag thams cad 'dun khang du sdus shig/ ces bka'</text></item>
<item><p>90b6</p><section>'dul ba</section><text>stsal pa dang / btsun pa de bzhin bgyi'o zhes tshe dang ldan pa kun dga' bos bcom ldan 'das las mnyan te/ mnyan du yod pa na dge slong ji snyed gnas shing 'khod pa de dag thams cad 'dun khang du bsogs nas/ bcom ldan 'das gang na ba der song ste phyin</text></item>
<item><p>90b7</p><section>'dul ba</section><text>pa dang / bcom ldan 'das kyi zhabs la mgo bos phyag 'tshal nas phyogs gcig tu 'dug go// phyogs gcig tu 'dug nas bcom ldan 'das la tshe dang ldan pa kun dga' bos/ btsun pa bcom ldan 'das da dus la bab par dgongs shig/ mnyan du</text></item>
<item><p>91a1</p><section>'dul ba</section><text>yod pa na dge slong ji snyed gnas shing mchis pa de dag thams cad 'dun khang du 'dus shing tshogs so zhes de skad ces gsol pa dang / de nas bcom ldan 'das 'dun khang gang na ba der gshegs te byon pa dang / gdan bting ba la bzhugs</text></item>
<item><p>91a2</p><section>'dul ba</section><text>so// bzhugs nas bcom ldan 'das kyis dge slong dag la 'di skad ces bka' stsal te/ dge slong khyed khyim bdag mgon med zas sbyin gyis gos mang po bsdus te byin na ci'i phyir ma blangs zhes gsungs pa dang / dge slong rnams cang mi zer bar 'khod</text></item>
<item><p>91a3</p><section>'dul ba</section><text>do// sangs rgyas bcom ldan 'das ni mkhyen bzhin du 'dri ba ste/ sangs rgyas bcom ldan 'das kyis tshe dang ldan pa kun dga' bo la yang kun dga' bo dge slong rnams ci'i phyir mi smra bar 'khod ces rmas pa dang / de ltar gyur pa bcom ldan 'das la yang</text></item>
<item><p>91a4</p><section>'dul ba</section><text>rgyas par gsol to// de nas bcom ldan 'das kyis dge slong rnams la bka' stsal pa/ dge slong dag khyed nga'i drung du mya ngan las 'da' bar bsams te rab tu byung ngam/ btsun pa de bzhin no zhes gsol to// dge slong dag de lta bas na nga'i drung du mya</text></item>
<item><p>91a5</p><section>'dul ba</section><text>ngan las 'da' bar bsams te rab tu byung ba de la ni ba na phrag stong ri ba'i gos dang / mig lnga brgya yod pa'i khang pa brtsegs pa dang / ro sna brgya dang ldan pa'i zas rnams rjes su gnang ngo // dge slong dag tshul khrims nyams pa dag ni dge 'dun gyi kun</text></item>
<item><p>91a6</p><section>'dul ba</section><text>dga' ra ba la rkang pa'i rting pa gcig tsam yang yongs su spyad pa mi gnang ngo // de ci'i phyir zhe na/ tshul khrims nyams pa'i gang zag la ni nyes pa'i dmigs 'di bcu yod de/ bcu gang zhe na/ tshul khrims kyis bdag smad pa dang / gzhan dang lha dang</text></item>
<item><p>91a7</p><section>'dul ba</section><text>ston pas smad pa dang / tshangs pa mtshungs par spyod pa mkhas pa dang / chos nyid kyis smad pa dang / phyogs phyogs su sdig pa mi snyan pa'i sgra dang tshigs su bcad pas grags par 'gyur ba dang / ma rtogs pa rnams rtogs par mi 'gyur ba dang / rtogs</text></item>
<item><p>91b1</p><section>'dul ba</section><text>pa rnams nyams pa dang / sngon thos pa rnams brjed par 'gyur ba dang / rnam par 'gyod bzhin du dus byed pa dang / lus dang bral nas shi ba'i 'og tu ngan 'gro ngan song du log par ltung nas sems can dmyal bar skye'o// 'on kyang dge slong dag gis spyad</text></item>
<item><p>91b2</p><section>'dul ba</section><text>pa ni bzhi ste/ bdag po med cing yongs su spyod pa dang / byin pas yongs su spyod pa dang / gnang bas yongs su spyod pa dang / bu lon gyis yongs su spyod pa'o// de las dge slong 'dod chags dang bral/ zhe sdang dang bral/ gti mug dang bral</text></item>
<item><p>91b3</p><section>'dul ba</section><text>ba de dag ni bdag po med cing yongs su spyod pa'o// kun tu sbyor ba'i lhag ma dang bcas pa dag ni byin pas yongs su spyod pa'o// so so'i skye bo dge ba can bsam gtan dang klog pa la zhugs pa rnams ni gnang bas yongs su spyod pa'o// le lo can dag</text></item>
<item><p>91b4</p><section>'dul ba</section><text>ni bu lon gyis yongs su spyod pa'o// tshul khrims nyams pa ni yongs su spyod pa thams cad mi gnang ngo // de lta bas na rnyed pa zhig yod na dge 'dun gyis mnyam par bgo bar bya'o// gleng gzhi'i sgo gnyis pa'i mdo'i tshigs su bcad pa gnyis</text></item>
<item><p>91b5</p><section>'dul ba</section><text>pa'o// // mdor na/ bting ba dang ni ma bting ba// phyung ba dang yang ma phyung ba// de bzhin mtshams kyi phyi rol gnas// thos pa yi rang bsams pas so// sangs rgyas bcom ldan 'das mnyan du yod pa na dze ta'i tshal mgon med zas sbyin gyi</text></item>
<item><p>91b6</p><section>'dul ba</section><text>kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa dge 'dun gyis gtan pa bting ba dge slong gis shin tu myong bzhin du gtan pa bting bar mi 'gyur bar mchis sam/ u pA li</text></item>
<item><p>91b7</p><section>'dul ba</section><text>yod de 'di lta ste/ dge 'dun gyi gtan pa 'ding ba'i tshe dge slong des dad pa ma byin la gnyid kyis log ste/ dge 'dun gyi gtan pa bting bar 'gyur ro// u pA li de ltar na dge slong gtan pa shin tu myong bzhin gtan pa bting bar mi 'gyur ro// btsun</text></item>
<item><p>92a1</p><section>'dul ba</section><text>pa dge 'dun gyi gtan pa shin tu ma myong bzhin du gtan pa bting bar 'gyur ba mchis sam/ u pA li yod de/ dge slong zhig gis dge 'dun gyi gtan pa bting ba'i tshe dad pa byin la nyal la dge 'dun gyis gtan pa yang bting bar 'gyur te/</text></item>
<item><p>92a2</p><section>'dul ba</section><text>de ltar na dge 'dun gyi gtan pa bting ba shin tu ma myong ba yang gtan pa bting bar 'gyur ro// u pA li de bzhin du dge slong gis dge 'dun gyi gtan pa 'ding ba'i tshe dad pa byin pa la gnyid kyis log gam snyoms par zhugs pa ste/ shin tu ma myong yang gtan</text></item>
<item><p>92a3</p><section>'dul ba</section><text>pa bting bar 'gyur ro// btsun pa dge slong gi dge 'dun gyi gtan pa 'byin pa'i tshe myong bar gyur kyang gtan pa ma phyung bar 'gyur ba mchis sam/ u pA li yod de/ 'di lta ste/ dge slong gis dge 'dun gyi gtan pa 'ding ba'i tshe dad pa ma byin la gnyid</text></item>
<item><p>92a4</p><section>'dul ba</section><text>kyis log gam snyoms par zhugs pa ste/ u pA li de ltar na dge slong gi dge 'dun gyi gtan pa 'byin pa'i tshe myong bar gyur kyang gtan pa ma phyung bar 'gyur ro// btsun pa dge slong zhig gis dge 'dun gyi gtan pa 'byin pa'i tshe myong bar ma gyur kyang gtan pa phyung bar 'gyur</text></item>
<item><p>92a5</p><section>'dul ba</section><text>ba mchis sam/ u pA li yod de/ 'di ltar dge slong gi dge 'dun gyis gtan pa 'byin pa'i tshe dad pa byin la gnyid kyis log gam snyoms par zhugs sam/ mtshams kyi phyi rol tu song yang rung ste/ dge 'dun gyis gtan pa phyung ngo zhes thos te/ thos nas</text></item>
<item><p>92a6</p><section>'dul ba</section><text>kyang legs par phyung ngo // shin tu byung ba'o zhes rjes su yi rang ba'o// gleng gzhi'i sgo gnyis pa'i mdo'i tshigs su bcad pa gsum pa'o// // mdor na/ bslab pa byin dang tshul shing dang // gang la las rnams bya ba dang // bcu gnyis rnams la</text></item>
<item><p>92a7</p><section>'dul ba</section><text>slar 'khyal dang // mi gtsang ba dang mi brtsan pa// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa</text></item>
<item><p>92b1</p><section>'dul ba</section><text>bslab pa stsal bas/ tshul shing brim zhing las bgyir rung ngam/ u pA li mi rung ngo // ma ning dang za ma dang / dge slong ma sun phyung ba dang / pha bsad pa dang / ma bsad pa dang / dgra bcom pa bsad pa dang / de bzhin gshegs pa la ngan</text></item>
<item><p>92b2</p><section>'dul ba</section><text>sems kyis khrag phyung ba dang / mu stegs can dang / mu stegs can du song ba dang / rkun gnas dang / so sor gnas pa dang / mi gnas pas tshul shing brim zhing las bgyir rung ngam/ u pA li mi rung ngo // btsun pa bcom ldan 'das kyis</text></item>
<item><p>92b3</p><section>'dul ba</section><text>gang la las bya ba de slar 'khyal yang mi brtsan no zhes gsungs na/ btsun pa gang la chos bzhin ma lags par las bgyis pa de ltar 'khyal na yang mi brtsan par 'gyur ram/ u pA li de ni brtsan no// btsun pa gang zag gis las bcu gnyis bskos pa'i</text></item>
<item><p>92b4</p><section>'dul ba</section><text>tshe de dag 'di skad du nged cag la ma bsko shig ces mchi na/ ci de dag de ltar 'khyal ba yang mi brtsan nam/ u pA li brtsan no// de ni ngas chad pas gnas pa rnams kyi phyir bsams te gsungs so// btsun pa bcom ldan 'das kyis mi gtsang ba rnams</text></item>
<item><p>92b5</p><section>'dul ba</section><text>slar 'khyal na mi brtsan no zhes gsungs na/ btsun pa ji tsam gyis na mi gtsang ba zhes bgyi/ u pA li de ni gang la phas pham pa bzhi'i nang nas gang yang rung ba zhig byung bar gyur pa ste/ de tsam gyis na mi gtsang bar 'gyur ro// gleng gzhi'i sgo gnyis pa'i</text></item>
<item><p>92b6</p><section>'dul ba</section><text>mdo'i tshigs su bcad pa bzhi pa'o// // mdor na/ bslab pa byin dang las byed dang // rkun gnas kyang ni de bzhin te// bsnyen rdzogs mtshams kyi phyi rol dang // mngags te gtang bar mi bya ba'o// sangs rgyas bcom ldan 'das mnyan du yod pa na</text></item>
<item><p>92b7</p><section>'dul ba</section><text>dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa las bgyid pa bslab pa stsal bas las bgyis na/ bgyis pa zhes bgyi'am/ 'on te ma bgyis pa zhes bgyi/</text></item>
<item><p>93a1</p><section>'dul ba</section><text>u pA li ma byas pa zhes bya ste/ slar yang bya dgos so// de bzhin du ma ning dang za ma dang mi gnas pa'i bar du snga ma bzhin du bya'o// gleng gzhi ni mnyan du yod pa na ste/ dge slong gzhan zhig la dge slong zhig bsnyen par rdzogs par 'dod</text></item>
<item><p>93a2</p><section>'dul ba</section><text>nas des bsnyen par rdzogs par bya ba'i dge slong rnams sbran te/ des bsnyen par rdzogs par bya ba'i phyir des dge tshul pha de khrid de/ dkyil 'khor du dong nas dge slong dag dang lhan cig tu dkyil 'khor du phyin nas/ de mtshams kyi phyi rol du mngags</text></item>
<item><p>93a3</p><section>'dul ba</section><text>te btang ba dang / de gnyen dag gis khrid de song ngo // tshe dang ldan pa de dag rab tu 'byung zhing bsnyen par rdzogs nas dge slong gi dngos por gyur pa'i bar chad du gyur pa dang / de ltar gyur pa dge slong dag gis sangs rgyas bcom ldan 'das la gsol pa</text></item>
<item><p>93a4</p><section>'dul ba</section><text>dang / sangs rgyas bcom ldan 'das kyis bka' stsal pa/ de lta bas na dge slong dag gis bsnyen par rdzogs par 'dod pa de mtshams kyi phyi rol du ma mngags shig/ 'di lta ste/ dge slong dag 'khor los sgyur ba'i rgyal po'i bu rab dbang bskur ba'i</text></item>
<item><p>93a5</p><section>'dul ba</section><text>rigs pa dbang ma bskur na rgyal tshab 'thob pa de rab tu bsrung bar bya ba dang / rab tu bskyang bar bya ba de bzhin du dge slong gis bsnyen par rdzogs par 'dod pa de yang rab tu bsrung zhing bskyang ba'i rigs so// de lta bas na dge slong dag gis bsnyen par</text></item>
<item><p>93a6</p><section>'dul ba</section><text>rdzogs par 'dod pa'i dge tshul pa de rnams mi thos pa'i nye 'khor tsam du spangs la/ mthong ba'i nye 'khor tsam du thal mo sbyar te mngon du lta bzhin zhog shig/ de ltar na nyes pa'i dmigs su mi 'gyur ro// gleng gzhi'i sgo gnyis pa'i mdo'i tshigs</text></item>
<item><p>93a7</p><section>'dul ba</section><text>su bcad pa lnga pa'o// // mdor na/ bzod pa gsol bar byed dang mtshams// spu bsnyal ba yang de bzhin no// thab mo rgod pa bsdigs pa dang // smad par bya dang rigs sun pa'o// sangs rgyas bcom ldan 'das mnyan du yod pa'i</text></item>
<item><p>93b1</p><section>'dul ba</section><text>dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis bsdigs pa'i las bgyis pas bzod pa gsol cig ces gsungs na/ gang du</text></item>
<item><p>93b2</p><section>'dul ba</section><text>bzod pa gsol bar bgyi/ u pA li de ni mtshams kyi nang du'o// ji ltar bzod pa gsol bar bgyi/ spu langs shing rab tu langs pa las dge 'dun la spu nyal bar byed pa byung bar stsol/ phyag 'tshal ba mngon du ston cing / thab mo rgod pa de</text></item>
<item><p>93b3</p><section>'dul ba</section><text>yang slar gtong ba'o// btsun pa bcom ldan 'das kyis thab mo rgod pa'i dge slong dag la bsdigs pa'i las byos shig ces gsungs na/ de ste btsun pa de la bsdigs pa'i las bgyid pa'i tshe ma rangs par gyur na/ de la thabs ji ltar bgyi/ u pA li de'i yo</text></item>
<item><p>93b4</p><section>'dul ba</section><text>byad dang rdzas las kha cig gis lhung bzed dang chos gos khyer cig/ kha cig gis ni bar bur gyi snod dag khyer la phyi rol du phyung ste bor cig/ de ste ka ba la 'jus na yang ka ba chod cig/ de ste sgo skyes la 'jus na yang sgo skyes phyung la de la ngo zlog mi phod pa</text></item>
<item><p>93b5</p><section>'dul ba</section><text>ma byed cig/ de slar sus bcos par bgyi/ dge 'dun gyis so// su la bcos pa'i yo byad dgug/ sbyin bdag la slongs la de ste ma 'byor na dge 'dun thams cad kyi nor las byos shig/ de la the tshom du ma byed cig/ de ste btsun pa dge slong</text></item>
<item><p>93b6</p><section>'dul ba</section><text>ma zhig thab mo rgod par gyur na de la yang bsdigs pa'i las bgyi'am/ u pA li de la yang bsdigs pa'i las bya'o// de ste ma rangs par gyur na zhes pa nas/ the tshom ma byed cig ces bya ba'i bar du snga ma bzhin no// btsun pa de ste dge slob ma dang / dge</text></item>
<item><p>93b7</p><section>'dul ba</section><text>tshul pha dang / dge tshul ma zhig thab mo rgod par gyur pa dang / de dag la yang bsdigs par bgyi'am/ de la the tshom du ma byed cig ces bya ba'i bar du snga ma bzhin no// btsun pa bcom ldan 'das kyis rigs sun pa'i dge slong la bskrad pa'i las</text></item>
<item><p>94a1</p><section>'dul ba</section><text>byos shig ces gsungs na/ de ste btsun pa de la bskrad pa'i las bgyid pa'i tshe de ma rangs par gyur na de la ji ltar bgyi/ u pA li de la yo byad rnams zhes bya ba nas/ the tshom ma byed cig ces bya ba'i bar du snga ma bzhin no// de bzhin du dge slong</text></item>
<item><p>94a2</p><section>'dul ba</section><text>mas rigs sun pa dang / dge slob ma dang / dge tshul pha dang / dge tshul ma dag la yang bskrad pa'i las bgyi'am/ de la the tshom du ma byed cig ces bya ba'i bar du snga ma bzhin no// gleng gzhi'i sgo gnyis pa'i mdo'i tshigs su bcad pa drug pa'o// //</text></item>
<item><p>94a3</p><section>'dul ba</section><text>'dul ba gzhung dam pa/ bam po sum bcu rtsa gsum pa/ btsun pa bcom ldan 'das kyis tshul khrims nyams pa'i dge slong skrod cig ces gsungs na/ sus bskrad par bgyi/ de ni dge 'dun gyis bskrad par bya'o// de'i yo byad la kha cig gis lhung</text></item>
<item><p>94a4</p><section>'dul ba</section><text>bzed dang chos gos khyer/ kha cig gis ni bar bur gyi snod dag khyer te phyi rol tu phyung la bor cig/ de ste ka ba la 'jus na ka ba chod cig/ sgo skyes la 'jus na sgo skyes kyang phyung la de la ngo zlog mi phod par ma byed cig/ slar sus bcos par bgyi/ dge 'dun</text></item>
<item><p>94a5</p><section>'dul ba</section><text>gyis so// 'chos pa'i yo byad su la dgug/ yon bdag la bskul lo// des kyang ma 'byor na dge 'dun thams cad kyi nor gyis slar bcos par bya ste/ de la the tshom du ma byed cig/ tshul khrims nyams pa'i dge slong la ji lta bar dge slong ma dang /</text></item>
<item><p>94a6</p><section>'dul ba</section><text>dge slob ma dang / dge tshul pha dang / dge tshul ma dag kyang de bzhin no// btsun pa bcom ldan 'das kyis khyim pa la smod par byed pa'i dge slong de la slar bsdum pa'i las byos shig ces gsungs na/ btsun pa de snye dge slong mas kyang khyim pa la smad</text></item>
<item><p>94a7</p><section>'dul ba</section><text>par gyur na de la yang slar bsdum pa'i las bgyi'am/ u pA li de yang slar bsdum pa'i las byed du chug shig/ dge slob ma dang / dge tshul pha dang / dge tshul ma la yang de bzhin no// btsun pa bcom ldan 'das kyis dge slong khyim pa la smod na</text></item>
<item><p>94b1</p><section>'dul ba</section><text>bsdum pa'i las byed du chug shig ces gsungs na/ dge slong gis dge slong la smod na de la yang slar bsdum pa'i las bgyi'am/ u pA li de la yang slar bsdum pa'i las bya'o// dge slong gis dge slong ma dang / dge slob ma dang / dge tshul</text></item>
<item><p>94b2</p><section>'dul ba</section><text>pha dang / dge tshul ma yang de bzhin du bya'o// dge slob mas dge slong ma dang / dge slong dang / dge slob ma dang / dge tshul pha dang / dge tshul ma la yang de bzhin du bya'o// dge slob mas dge slob ma dang / dge slong dang dge slong ma dang / dge</text></item>
<item><p>94b3</p><section>'dul ba</section><text>tshul pha dang / dge tshul ma la yang de bzhin du bya'o// dge tshul phas dge tshul pha dang / dge slong dang / dge slong ma dang / dge slob ma dang / dge tshul ma la yang de bzhin du bya'o// dge tshul mas dge tshul ma dang / dge slong dang / dge slong ma dang /</text></item>
<item><p>94b4</p><section>'dul ba</section><text>dge slob ma dang / dge tshul pha la yang de bzhin du bya'o// de ltar 'khor lo bzhin du rgyas par brjod do// gleng gzhi'i sgo gnyis pa'i mdo'i tshigs su bcad pa bdun pa'o// // mdor na/ dge tshul dag dang bsdigs pa dang // lnga las nyung ba mi</text></item>
<item><p>94b5</p><section>'dul ba</section><text>gnas dang // u pA lis ni ji ltar dris// nub mo lnga yang byin pa'o// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/</text></item>
<item><p>94b6</p><section>'dul ba</section><text>btsun pa dge slong gis bsdigs pa'i las bgyis pa'i dge tshul pha bsnyen par rdzogs par bgyis na/ de bsnyen par rdzogs pa zhes bgyi'am/ bsnyen par ma rdzogs pa zhes bgyi/ u pA li bsnyen par ni rdzogs mod kyi/ bsnyen par rdzogs par byed pa ni 'das</text></item>
<item><p>94b7</p><section>'dul ba</section><text>pa dang bcas pa'o// bzod pa ni gsol ba zhes bya'o// btsun pa bcom ldan 'das kyis lo lnga lon la chos rnam pa lnga dang ldan na gnas ma bcas kyang gzhongs spyad pa spyod du gnang ngo zhes gsungs na/ btsun pa lo bzhi lon la chos rnam pa lnga dang ldan na/ de</text></item>
<item><p>95a1</p><section>'dul ba</section><text>yang gnas ma bcas par gzhongs spyad pa spyod du gnang ngam/ u pA li mi gnang ngo // de ci'i phyir zhe na/ lo lnga ma lon pa mi rung ba'i phyir ro// de ste lo drug gam lo dgu lon la/ de yang chos lnga dang mi ldan na de gnas ma bcas par gzhongs</text></item>
<item><p>95a2</p><section>'dul ba</section><text>spyad pa spyod du gnang ngam/ u pA li mi gnang ngo // de ci'i phyir zhe na/ chos lnga dang ldan par bya ba'i phyir ro// btsun pa dge slong bsnyen par rdzogs nas lo gsum lon la de yang sde snod gsum dang ldan pa/ rig pa gsum dang ldan pa dri ma gsum dang bral na de</text></item>
<item><p>95a3</p><section>'dul ba</section><text>yang gzhan la gnas bca' bar bgyi'am/ u pA li de yang de bzhin no// de ci'i phyir zhe na/ bcas pa'i tshul du bya ba'i phyir ro// ji srid du gnas ma bcas pa la rnyed pa stsal bar bgyi/ u pA li de mang na yang zhag lnga'i bar du ste/ de yang gnas bca' ba</text></item>
<item><p>95a4</p><section>'dul ba</section><text>tshol zhing sbyor ba ma btang ba'o// gleng gzhi'i sgo gnyis pa'i mdo'i tshigs su bcad pa brgyad pa'o// // mdor na/ mthun pa dag dang mi mthun pa// tshad gzung du yang med pa dang // bcabs pa dang ni ma bcabs pa// de bzhin ming dang rigs kyang ngo //</text></item>
<item><p>95a5</p><section>'dul ba</section><text>sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa nongs pa mthun pa zhes kyang bgyi/ mi mthun pa zhes kyang bgyi na/</text></item>
<item><p>95a6</p><section>'dul ba</section><text>btsun pa nongs pa mthun pa gang lags/ mi mthun pa gang lags/ u pA li phas pham pa rnams ni phas pham par mthun gyi gzhan dang mi mthun pa'o// dge 'dun gyi lhag ma ni dge 'dun gyi lhag mar mthun no// ltung ba ni ltung bar mthun no// so sor bshags pa so sor</text></item>
<item><p>95a7</p><section>'dul ba</section><text>bshags par mthun no// nyes byas ni nyes byas su mthun no// btsun pa nongs pa tshad dang ldan pa zhes kyang bgyi/ nongs pa tshad dang mi ldan pa zhes kyang bgyi na/ btsun pa tshad dang ldan pa ni gang lags/ mi ldan pa ni gang lags/ u pA li gang zhag gi</text></item>
<item><p>95b1</p><section>'dul ba</section><text>mtha' dang nyes pa'i mtha' dran par 'gyur ba ste tshad dang ldan zhes bya'o// gang zhag dang nyes pa'i mtha' mi dran par gyur pa de ni tshad dang mi ldan zhes bya'o// btsun pa nongs pa bcabs pa zhes kyang bgyi/ ma bcabs pa zhes kyang bgyi na/ btsun pa bcabs pa</text></item>
<item><p>95b2</p><section>'dul ba</section><text>gang lags/ ma bcabs pa gang lags/ u pA li de ni rnam pa gnyis kyis bcabs pa ste/ sems kyis bcabs pa dang / zhag tu bcabs pa'o// de la zhag tu bcabs pa gang yin pa de ni ma bcabs pa'o// sems kyis bcabs pa gang</text></item>
<item><p>95b3</p><section>'dul ba</section><text>yin pa de ni bcabs pa zhes bya'o// btsun pa nongs pa rnams kyi ming dang rus zhes bgyi ba/ btsun pa ming gang lags/ rus gang lags/ u pA li phas pham pa rnams ni ming ngo // de las byung ba ni rus so// dge 'dun gyi lhag ma zhes bya ba ni</text></item>
<item><p>95b4</p><section>'dul ba</section><text>ming ngo // de las byung ba ni rus so// ltung ba dang so sor bshags pa dang / nyes byas rnams ni ming ngo // de las byung ba ni rus so// gleng gzhi'i sgo gnyis pa'i mdo'i tshigs su bcad pa dgu pa'o// // mdor na/ gcig la chad pas bcad pa</text></item>
<item><p>95b5</p><section>'dul ba</section><text>dang // bslab pa byin la mi spyad de// de dag la ni dad mi sbyin// dge slong byed dam mi len to// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// drug sde dag dge 'dun gyi lhag ma</text></item>
<item><p>95b6</p><section>'dul ba</section><text>rnams byung bar gyur nas/ de dag chad pas bcad pa dang / de dag ra ba'i nang du dkyil 'khor byas nas chad pa byed do// de dag la dge slong dag gis tshe dang ldan pa dag ci zhig byed ces de dag gis smras pa dang / chad pa byed do zhes smras pa dang / dge</text></item>
<item><p>95b7</p><section>'dul ba</section><text>slong dag gis 'di ni slar bcabs pa yin gyis chad pa ma yin no zhes smras pa dang / de dag spa gong nas cang mi zer bar 'dug go// de ltar gyur pa dge slong dag gis bcom ldan 'das la gsol pa dang / bcom ldan 'das kyis dge slong dag gang na</text></item>
<item><p>96a1</p><section>'dul ba</section><text>dge slong gcig pur gnas pa der chad pa'i las ma byed cig ces bka' stsal to// gang dge slong gnyis sam gsum gnas pa der yang dge slong dag gis chad pa'i las ma byed cig/ gang na dge slong bzhi'am/ de las lhag pa yang</text></item>
<item><p>96a2</p><section>'dul ba</section><text>rung ba gnas pa der dge slong dag gis chad pa dang / gzhi nas bslang ba'i chad pa dang / gzhi nas slar bslang ba dang / yid mgu bar bya ba dang / gzhi nas bslang ba'i yid mgu bar bya ba dang / gzhi nas slar bslang ste yid mgu ba dag byos shig/</text></item>
<item><p>96a3</p><section>'dul ba</section><text>bcom ldan 'das kyis gang na dge slong bzhi'am de las lhag par gnas pa de dag tu dge slong gis chad pa dang / gzhi nas bslang ba'i chad pa dang / gzhi nas slar bslang ba dang / yid mgu bar bya ba dang / gzhi nas bslang ba'i yid mgu bar bya ba dang /</text></item>
<item><p>96a4</p><section>'dul ba</section><text>gzhi nas slar bslang ste yid mgu ba dag byos shig ces bka' stsal pa dang / dge slong pha dag gis bslab pa byin pa'i dge slong bzhi la chad pa byed pa dang / bcom ldan 'das kyis bka' stsal pa/ bslab pa byin pa'i dge slong bzhi la yang chad pa byed</text></item>
<item><p>96a5</p><section>'dul ba</section><text>du mi gnang ngo // bcom ldan 'das kyis bslab pa byin pa'i dge slong bzhi la chad pa byed du mi gnang ngo zhes bka' stsal pa dang / dge slong dag gis bslab pa byin pa gsum dang / tshul bzhin gnas pa gcig la byed do// bslab pa byin pa gnyis dang /</text></item>
<item><p>96a6</p><section>'dul ba</section><text>tshul bzhin gnas pa gnyis la byed do// bslab pa byin pa gcig dang / tshul bzhin gnas pa gsum la chad pa byed do// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ bslab pa byin pa bzhi</text></item>
<item><p>96a7</p><section>'dul ba</section><text>la yang chad pa ma byed cig/ bslab pa byin pa gsum dang / tshul bzhin gnas pa gcig la yang ma byed cig/ bslab pa byin pa gnyis dang / tshul bzhin gnas pa gnyis la yang ma byed cig/ bslab pa byin pa gcig dang / tshul bzhin gnas</text></item>
<item><p>96b1</p><section>'dul ba</section><text>pa gsum la yang chad pa ma byed par yongs su dag pa bzhi'am/ de las mang ba rnams la chad pa byos shig/ chad pa gcad pa la ji lta ba chad pa gzhi nas bslang ba dang / gzhi nas slar bslang ba dang / yid mgu bar byed pa dang / gzhi nas bslang ste yid</text></item>
<item><p>96b2</p><section>'dul ba</section><text>mgu bar byed pa dang / gzhi nas slar bslang ba'i yid mgu bar byed pa rnams kyang de bzhin no// sangs rgyas bcom ldan 'das la u pA lis zhus pa/ bslab pa stsal ba la dad pa stsal du rung ngam/ u pA li mi rung ngo // chos nyid la reg na ni rung ngo //</text></item>
<item><p>96b3</p><section>'dul ba</section><text>btsun pa bslab pa stsal ba las dad pa blang du rung ngam/ u pA li de la dge slong du 'du shes bzhag na gdod rung ngo // gleng gzhi'i sgo gnyis pa'i mdo'i tshigs su bcad pa bcu pa rdzogs te sgo gnyis pa rdzogs // // mdor bsdus pa ni/ dkyil 'khor</text></item>
<item><p>96b4</p><section>'dul ba</section><text>lhung bzed dugs khang dang // dud pa btung dang khar phor dang // lcags skra shing rta'i lte ba dang // gdang shing sgron ma mchod rten no// mdor na/ dkyil 'khor lha yi gnas dang ni// phyed dang gsum dang gnas mi 'cha'// lhung bzed med par rab</text></item>
<item><p>96b5</p><section>'dul ba</section><text>tu byung // lhung bzed la yang mi bri ba'o// sangs rgyas bcom ldan 'das mnyan du yod pa'i dze ta'i tshal skyabs med zas sbyin gyi kun dga' ra ba na bzhugs so// dge slong dag gis gar bab bab tu lhung bzed bkrus pa dang / sa phyogs der sbrang ma dag gis</text></item>
<item><p>96b6</p><section>'dul ba</section><text>gang ste mi sdug par gyur pa bram ze dang khyim bdag dag gis mthong nas ci 'phags pa dag gis phyogs 'dir bshang gci bgyis sam zhes smras pa dang / de dag gis bzhin 'dir bshang gci dag ni sus kyang ma byas kyi nged kyis lhung bzed bkrus so zhes</text></item>
<item><p>96b7</p><section>'dul ba</section><text>smras pa dang / de dag gis 'phags pa khyed kyis 'dir dkyil 'khor bya ba'i rigs so zhes smras pa dang / de dag spa gong nas cang mi zer bar 'dug go// de dag 'phya ste/ dge sbyong shAkya'i bu dag ni mi gtsang ba ste/ gar bab bab tu lhung bzed 'khru'o</text></item>
<item><p>97a1</p><section>'dul ba</section><text>zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis dge slong rnams la bka' stsal pa/ bram ze dang khyim bdag rnams 'phya ba ni yus kyis de bas na gar bab bab tu lhung bzed</text></item>
<item><p>97a2</p><section>'dul ba</section><text>ma 'khru bar dge slong dag gis lhung bzed gang du bkrus pa'i gnas der dkyil 'khor byos shig ces bka' stsal to// bcom ldan 'das kyis dkyil 'khor byos shig ces gsungs nas dge slong dag gis lhung bzed bkrus pa'i gnas der dkyil 'khor</text></item>
<item><p>97a3</p><section>'dul ba</section><text>zlum por byas pa dang / bram ze dang khyim bdag dag gtsug lag khang du 'ongs te gnas kyi bar na mar dkyil 'khor yod pa dag mthong nas/ kye 'di ci zhig ces dris pa dang / kha cig gis yang kye 'di lta la shes pa byar ci yod/ dge sbyong shAkya'i bu dag</text></item>
<item><p>97a4</p><section>'dul ba</section><text>ni nyi ma la dad do zhes smras so// gzhan dag gis kye de bzhin te/ dge sbyong shAkya'i bu dag ni nyi ma la dad pa bden no zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/</text></item>
<item><p>97a5</p><section>'dul ba</section><text>de lta bas na nyi ma 'dra ba'i dkyil 'khor ma byed cig/ bcom ldan 'das kyis nyi ma dang 'dra ba'i dkyil 'khor ma byed cig ces gsungs pa dang / dge slong dag gis zla ba kham pa 'dra ba'i dkyil 'khor byas so// der bram ze dang khyim bdag dag gis</text></item>
<item><p>97a6</p><section>'dul ba</section><text>yang gtsug lag khang du lhags nas/ kye dge sbyong shAkya'i bu dag ni zla ba la dad do zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ de lta bas na zla ba 'dra ba'i dkyil</text></item>
<item><p>97a7</p><section>'dul ba</section><text>'khor kyang ma byed cig/ dge slong dag gru bzhir byed pa la zhugs pa dang / gtsug lag khang der bram ze dang khyim bdag dag yang lhags nas/ kye dge sbyong shAkya'i bu dag ni ba lang la dad do zhes smras pa dang / de ltar gyur pa dge slong dag gis bcom</text></item>
<item><p>97b1</p><section>'dul ba</section><text>ldan 'das la gsol pa nas/ bcom ldan 'das kyis de lta bas na dkyil 'khor gru bzhi dang / rnam pa gnyis ltar ma byed par mdung rtse dang rnga 'dra bar byos shig ces bka' stsal nas/ dge slong rnams de cis bya ba mi shes nas/ bcom ldan 'das kyis</text></item>
<item><p>97b2</p><section>'dul ba</section><text>bka' stsal pa/ ba lang gi lci ba'am sa'am chus byug par gyis shig/ bcom ldan 'das kyis dkyil 'khor rnam pa gnyis byos shig/ ces gsungs pa dang / dge slong dag gis sangs rgyas dang chos dang dge 'dun la de 'dra'i dkyil 'khor rnam pa gnyis</text></item>
<item><p>97b3</p><section>'dul ba</section><text>byas te/ des mgu bar gyur pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ dkon mchog gsum la ni nyi ma'am/ zla ba 'am/ ji ltar dad pa rnam pa thams cad du byas te/ de la the</text></item>
<item><p>97b4</p><section>'dul ba</section><text>tshom ma byed cig/ gleng gzhi ni mnyan du yod pa na ste/ de nas bcom ldan 'das kyis dge slong dag la bka' stsal pa/ dge slong dag sbyin par byed pa dang / sbyin pa'i bdag pos gtor ma len pa'i lha dag la rnam pa gsum gyis dus dus su yang dag par mgu</text></item>
<item><p>97b5</p><section>'dul ba</section><text>bar bya/ yang dag par mchod par bya/ yang dag par bde bar bya'o// gsum gang zhe na/ dus dus su gtsang ma'i byi bdar dang / dus dus su gtor ma'i las kyang byed/ dus dus su byin pa'i yon kyang bsngo'o// dge slong dag sbyin par byed pa dang /</text></item>
<item><p>97b6</p><section>'dul ba</section><text>sbyin bdag gis gtor ma len pa'i lha dag la dus dus su yang dag par mgu bar bya/ yang dag par mchod par bya/ yang dag par bde bar byas na sbyin par byed pa dang / sbyin bdag rnams la yid dge bas slar brtse bar byed do// bcom ldan 'das kyis de</text></item>
<item><p>97b7</p><section>'dul ba</section><text>skad ces bka' stsal pa dang / bde bar gshegs pas de skad gsungs nas yang ston pas gsungs pa/ skyes bu gang zag dad pa dag/ gang gis lha rnams mchod byed pa// ston pa'i bka' bzhin byed pa ste// sangs rgyas kyis kyang de la bsngags//</text></item>
<item><p>98a1</p><section>'dul ba</section><text>sa phyogs gang na shes rab can// mkhas pa tshul khrims ldan 'khod pa// bshos gsol sbyin rabs bsgrag par bya// de dag rnged pas rjed par 'gyur// mchod pa byas pas mchod par 'gyur// de nas 'di la snying brtse ba// ma yis ji ltar bu</text></item>
<item><p>98a2</p><section>'dul ba</section><text>la bzhin// lhas rjes brtse ba'i mi rnams kyis// bde zhing bzang po mthong bar 'gyur// bcom ldan 'das kyis skyes bu gang zag dad pas lha rnams la mchod na ston pa'i bka' bzhin byas pa yin te/ sangs rgyas dag gis kyang bsngags so zhes gsungs pa</text></item>
<item><p>98a3</p><section>'dul ba</section><text>dang / drug sde dag gis ra ba'i lha dang / nags kyi lha dang / bzhi mdo'i lha dang / sum mdo'i lha dang / 'jig rten gyi lha dag la sogs te/ thams cad mchod pa byed pa dang / dad pa'i bram ze dang khyim bdag dad pa rnams 'phags pa 'di dag dge bar gsungs</text></item>
<item><p>98a4</p><section>'dul ba</section><text>pa'i chos 'dul ba la rab tu byung na 'di ltar gnod pa sha dang khrag dang / rkang dang / tshil dag za zhing gzhan gyi srog 'phrog pa dag la mchod de/ bdag cag dge bsnyen gyis kyang ring du spangs na/ 'di dag ni mchod pa byed do zhes nyes pa ngor brjod dpyas 'dogs shing mi</text></item>
<item><p>98a5</p><section>'dul ba</section><text>snyan par zer nas de dag dge slong dag gis zlog pa dang / ci'i phyir tshe dang ldan pa dag bcom ldan 'das kyis ni gang skyes bu gang zag dad pa dag gis lha dag la mchod par byas na ston pa'i bka' bzhin du byas pa yin te/ sangs rgyas dag gis kyang bsngags so zhes ma</text></item>
<item><p>98a6</p><section>'dul ba</section><text>gsungs sam/ ci nged cag dad pa ma yin nam/ ci'i phyir na mi mchod ces smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ dge slong dag ngas khyim pa la dgongs te gsungs kyis</text></item>
<item><p>98a7</p><section>'dul ba</section><text>dge slong dag la ma yin gyis de lta bas na dge slong dag gis lha rnams la mchod par ma byed cig/ bcom ldan 'das kyis dge slong dag lha rnams la mchod par ma byed cig ces gsungs pa dang / drug sde dag gis de dag la gnod par byed pa la zhugs pa dang / dge</text></item>
<item><p>98b1</p><section>'dul ba</section><text>slong de dag gi rmi lam du nged kyi nyes pa ci byas na nged la gnod par byed ces ston to// bram ze dang khyim bdag ma dad pa dag kyang 'phags pa rnams 'di dag gis khyed cag la gnod pa ci zhig byas na 'di dag ma rung bar byed ces 'phya'o// de ltar gyur pa dge slong</text></item>
<item><p>98b2</p><section>'dul ba</section><text>dag gis bcom ldan 'das la gsol nas/ bcom ldan 'das kyis de la mchod par yang ma byed cig/ gnod par yang ma byed cig ces bka' stsal pa dang / drug sde dag lam du zhugs te/ 'dong ba'i tshe lha dag gi rten mthong ba dang byol te lam</text></item>
<item><p>98b3</p><section>'dul ba</section><text>mthon dman dang tsher ma can du dong ba dang / de na dge slong kha cig ni 'jag mas non/ kha cig ni tsher mas zug/ kha cig ni dred nas lhung ngo // de ltar gyur pa dge slong dag gis bcom ldan 'das la gsol pa dang / bcom ldan 'das kyis bka'</text></item>
<item><p>98b4</p><section>'dul ba</section><text>stsal pa/ lam 'byol te ma 'dong bar lam drang por deng la/ lha dag gi rten la se gol gyi sgra phyung la zhal nas gsungs pa'i tshigs su bcad pa bklag par bya ste/ de la the tshom ma byed cig/ gleng gzhi ni mnyan du yod pa na ste/ sangs rgyas</text></item>
<item><p>98b5</p><section>'dul ba</section><text>bcom ldan 'das la tshe dang ldan pa u pA lis zhus pa/ btsun pa bcom ldan 'das kyis lhan cig spyod pa dang / nye gnas kyi dge slong gis mkhan po dang / slob dpon la dus gsum du ltar song shig ces gsungs la/ mtshams chen po dpag tshad phyed</text></item>
<item><p>98b6</p><section>'dul ba</section><text>dang gsum du chod cig ces kyang gsungs na/ btsun pa de lta na slob dpon dang mkhan po dpag tshad phyed dang gsum na mchis na de dag gis ji tsam na blta bar bgyi/ u pA li de dag gis zla ba phyed phyed cing ltar song shig/ de ste de dag rgyang grags ldan gnas</text></item>
<item><p>98b7</p><section>'dul ba</section><text>na de dag gis zhag bdun nam brgyad na ltar song shig/ de tshun chad ni ji ltar dus su ltar song shig/ 'dom lnga brgya na gnas na ni de dag gis dus gsum du ltar song shig/ de ltar ma song na 'das pa dang bcas par 'gyur ro// gleng gzhi ni mnyan du yod</text></item>
<item><p>99a1</p><section>'dul ba</section><text>pa na ste/ tshe dang ldan pa nye dga' bo la rab tu 'byung bar 'dod pa zhig 'ongs nas des de lhung bzed med par rab tu phyung ngo // de'i tshe na dge slong dag gis lhung bzed bkrus nas lhung bzed bzhag pa'i sar bzhag ste/ mchod rten la phyag byas</text></item>
<item><p>99a2</p><section>'dul ba</section><text>nas bdag bdag gi lhung bzed blangs te zas za ba'i gnas su 'khod do// gang gi tshe dge slong dag zas za ba'i tshe lhung bzed dag bkrus nas mchod rten la phyag byed pa la zhugs pa dang / gsar du rab tu byung ba de yang de dag dang lhan cig tu phyag byas</text></item>
<item><p>99a3</p><section>'dul ba</section><text>nas gang gi tshe dge slong dag mchod rten la phyag byas te lag pa bkrus pa dang / gsar du rab tu byung ba des kyang gnas brtan kun shes kauN+Di n+ya'i lhung bzed blangs pa dang / des slar bzlog go// de nas gang po dang / ming chen dang / ma 'gags pa dang / shA</text></item>
<item><p>99a4</p><section>'dul ba</section><text>ri'i bu dang / maud gal gyi bu dang / 'od srung dang / kun dga' bo dang / re ba ti la sogs pa'i lhung bzed blangs te/ de dag gis kyang slar bzlog pa dang / de mchi mas mig gang bzhin du phyogs gcig tu 'dug go// 'dod chags dang ma bral ba'i dge slong</text></item>
<item><p>99a5</p><section>'dul ba</section><text>dag 'di ltar lhung bzed dag med par sus rab tu phyung zhes phyas 'dogs so// kha cig gis ni nye dga' bo yin no zhes smras nas/ de dag gis nyes pa sbom po la spyod pa de ma gtogs par gzhan su zhig de ltar byed ces smras pa dang / de ltar gyur pa dge slong</text></item>
<item><p>99a6</p><section>'dul ba</section><text>dag gis bcom ldan 'das la gsol nas/ bcom ldan 'das kyis bka' stsal pa/ dge slong 'di rnams 'phya ba ni yus te/ de bas na dge slong dag gis lhung bzed med par rab tu ma dbyung bar dang por lhung bzed dag tshol la gdod rab tu phyung shig/ de ste</text></item>
<item><p>99a7</p><section>'dul ba</section><text>mi 'byor na bdag gis lhung bzed chung ngu byin cig/ dge slong gis lhung bzed med par rab tu phyung na 'das pa dang bcas par 'gyur ro// gleng gzhi ni mnyan du yod pa na ste/ tshe dang ldan pa ma 'gags pa la nye gnas gzhon nu lhung bzed 'dzin pa zhig yod pa des</text></item>
<item><p>99b1</p><section>'dul ba</section><text>de'i lhung bzed dang / bdag gi lhung bzed gnyi ga bkrus te/ lhung bzed de gnyis kyang 'dra ba zhig nas bdag gi gang yin/ slob dpon gyi gang yin pa mi shes nas/ phyi zhig na des tshe dang ldan pa ma 'gags pa'i lhung bzed la slob dpon ma 'gags pa'i lhung</text></item>
<item><p>99b2</p><section>'dul ba</section><text>bzed ces yi ge bris so// de nas dus phyi zhig na khyim bdag gzhan zhig gis sangs rgyas la sogs pa dge slong gi dge 'dun rnams khyim du bshos la spyan drangs te/ khyim bdag de la sngon yongs su spyad pa'i smad 'tshong ma zhig yod de/ des de la bzang mo ngas</text></item>
<item><p>99b3</p><section>'dul ba</section><text>sangs rgyas la sogs pa dge slong gi dge 'dun dag bshos la spyan drangs kyis khyod kyang tshur shog la rang gi lag gis kyang brim par byos shig ces springs pa dang / de yang brel ba'i rkyen cig byung nas der ma 'ongs so// bcom ldan 'das dang nyan thos kyi dge 'dun</text></item>
<item><p>99b4</p><section>'dul ba</section><text>dag bshos gsol/ sbyin rabs gsungs nas slar bzhud pa dang / tshe dang ldan pa ma 'gags pa'i lhung bzed 'dzin pa gzhon nu de khyim de nyid du lhung bzed bkrus te 'gro'o snyam du bsams nas 'dug pa dang / khyim bdag des 'phags pa lhung bzed skad cig</text></item>
<item><p>99b5</p><section>'dul ba</section><text>g.yar/ mdza' ba zhig la lhung bzed kyi lhag ma zhig bskur ro zhes smras pa dang / des bdag gi ni ma byin gyi/ tshe dang ldan pa ma 'gags pa'i lhung bzed byin pa dang / khyim bdag des de'i nang du bza' ba dang / bca' ba gtsang mas bkang nas smad 'tshong ma</text></item>
<item><p>99b6</p><section>'dul ba</section><text>de la bskur te/ phrin du bzang mo ngas ni kha zas 'di lta bus sangs rgyas la sogs pa dge slong gi dge 'dun rnams tshim par byas kyis/ khyod kyis de la rjes su yi rang skyed cig ces spring ngo // des kha zas de dag byo ba dang / lhung bzed kyi zhabs la yi ge</text></item>
<item><p>99b7</p><section>'dul ba</section><text>'dug pa mthong nas/ bud med kyi bu ni rnam pa brgyad la mkhas te/ des bklags pa dang / tshe dang ldan pa ma 'gags pa'i ming mthong nas des 'di snyam du bdag gis 'phags pa lha dang mis mchod pa'i lhung bzed de 'di bzhin du bskur ba'i mi</text></item>
<item><p>100a1</p><section>'dul ba</section><text>rigs so snyam du bsams nas des lhung bzed de dris phyis te/ de nas me tog bsung zhim pos bkang nas khri'u tshon gyis bris pa'i steng du bzhag ste/ de'i drung du btud nas pog por gyis bdug cing 'dug pa dang / de nas skyes pa gzhan zhig</text></item>
<item><p>100a2</p><section>'dul ba</section><text>kAr ShA pa Na lnga brgya dang / dri dang phreng ba dag khyer te de'i drung du 'ongs nas/ bzang mo ci byed kun tu spyod kyis 'dong ngo zhes smras pa dang / lhung bzed la mchod pa byas skad cig sdod cig/ des lhung bzed 'di gang nas 'ongs su'i yin zhes smras pa dang /</text></item>
<item><p>100a3</p><section>'dul ba</section><text>mos ji ltar gyur pa zhib tu smras so// des khyod kyis ya mtshan can thams cad dag la yang sbyin pa gtong ste/ rab tu byung ba dag kyang ma shor to zhes smras pa dang / de rna ba bkab nas sdig pa de lta bu ma byas kyis sems can dmyal bar 'gro ba'i rgyur</text></item>
<item><p>100a4</p><section>'dul ba</section><text>gyur ta re zhes smras so// mos de skad smras kyang des log par byed pa de ma btang ngo // de ltar gyur pa dge slong dag gis bcom ldan 'das la gsol pa dang / bcom ldan 'das kyis dgongs pa/ dge slong gang mi bri ba bris pa de ni nyes pa'i dmigs</text></item>
<item><p>100a5</p><section>'dul ba</section><text>su 'gyur gyis de bas na dge slong dag mi bri ba ma bri shig/ bcom ldan 'das kyis dge slong dag la mi bri ba ma 'dri shig ces gsungs pa dang / dge slong dag gis gang mi bri ba mi shes nas/ bcom ldan 'das kyis bka' stsal pa/ mi bri ba rnam pa lnga</text></item>
<item><p>100a6</p><section>'dul ba</section><text>ste/ so sor thar pa thams cad dang / so sor thar pa dang ldan pa dang / 'dul ba thams cad dang / 'dul ba thams cad du ldan pa dang / gang zag so so'o// mtshan ma can du bya ba ni nyes pa med do// gleng gzhi'i sgo gsum pa'i mdo'i tshigs su</text></item>
<item><p>100a7</p><section>'dul ba</section><text>bcad pa dang po'o// // mdor na/ dge tshul gyis ni lhung bzed bcag/ lhung bzed ji ltar bsreg par bya// sreg 'gebs gnang bar bya ba ste// drang srong chen pos rjes su gnang // sangs rgyas bcom ldan 'das mnyan du yod pa na dze ta'i tshal</text></item>
<item><p>100b1</p><section>'dul ba</section><text>skyabs med pa la zas sbyin pa'i kun dga' ra ba na bzhugs so// dge slong gzhan zhig gis dge tshul pha lhung bzed 'dzin pa de la des lhung bzed 'khrur bcug pa dang / dge tshul pha de yang dran pa nye bar gnas pa ma yin pa zhig nas de'i lag nas lhung ste chag go//</text></item>
<item><p>100b2</p><section>'dul ba</section><text>dge slong de phongs par gyur te/ de ltar gyur pa dge slong dag gis bcom ldan 'das la gsol pa dang / bcom ldan 'das kyis dgongs pa/ dge slong dag gang cung zad dge slong dag gis dge tshul pha la lhung bzed 'khrur bcug na nyes pa'i dmigs su 'gyur</text></item>
<item><p>100b3</p><section>'dul ba</section><text>te/ de bas na dge slong dag gis dge tshul pha dag lhung bzed 'khrur ma gzhug shig/ bcom ldan 'das kyis dge slong dag lhung bzed dge tshul 'khrur ma gzhug shig ces bka' stsal nas/ tshe dang ldan pa shA ri'i bu'i dge tshul pha tsun da zhes bya ba lhung bzed</text></item>
<item><p>100b4</p><section>'dul ba</section><text>'dzin te/ des mkhan po lhung bzed tshur stsol cig bkru'o zhes smras pa dang / des bu bcom ldan 'das kyis bslab pa'i gnas bcas te/ dge slong gis dge tshul pha dag la lhung bzed 'khrur ma gzhug shig ces gsungs kyis nga nyid 'khrus khyod phar song</text></item>
<item><p>100b5</p><section>'dul ba</section><text>shig ces smras pa dang / des mkhan po ci bdag gis kyang nyes pa'i dmigs su 'gyur ram zhes smras pa dang / des bu sangs rgyas bcom ldan 'das ni chos kyi bdag po bas na ngas ji ltar bya zhes smras pa dang / de ltar gyur pa dge slong dag gis bcom ldan</text></item>
<item><p>100b6</p><section>'dul ba</section><text>'das la gsol nas/ bcom ldan 'das kyis bka' stsal pa/ dge tshul pha dran pa nye bar gnas pa de dag la ni 'khrur gzhug ste/ de la the tshom du ma byed cig/ gleng gzhi ni mnyan du yod pa na ste/ dge slong dag lhung bzed du zan zos nas de yang ma</text></item>
<item><p>100b7</p><section>'dul ba</section><text>bcos pas btsas khyer nas rdol to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ lhung bzed bsreg par byos shig/ bcom ldan 'das kyis lhung bzed sregs shig ces gsungs nas/ dge</text></item>
<item><p>101a1</p><section>'dul ba</section><text>slong dag gis lhung bzed shing gis bsregs pa dang / lhung bzed ma rung bar gyur nas/ bcom ldan 'das kyis shing gis sreg par ma byed cig ces bka' stsal pa dang / dge slong dag gis rtswa dang sog ma dag gis g.yogs te bsregs pa</text></item>
<item><p>101a2</p><section>'dul ba</section><text>dang / de nyid nyes pa'i dmigs su gyur nas/ bcom ldan 'das kyis rtswa dang sog mas g.yogs te sreg par ma byed cig ces bka' stsal nas/ dge slong dag gis ji ltar bsreg pa mi shes nas/ bcom ldan 'das kyis lhung bzed kyi sreg</text></item>
<item><p>101a3</p><section>'dul ba</section><text>'gebs sbyor cig ces bka' stsal pa dang / dge slong dag gis lhung bzed kyi sreg 'gebs ji ltar sbyor mi shes nas/ bcom ldan 'das kyis bka' stsal pa/ sreg 'gebs la rnam pa gnyis te/ slob dpon gyis byas pa dang / bdag gis byas</text></item>
<item><p>101a4</p><section>'dul ba</section><text>pa'o// de la slob dpon gyis byas pa ni bum pa lta bu'o// bdag gis byas pa ni phru ba'am rdza ma yang rung ste/ thal bas bkang la rdza ma ji tsam ran pa phri shig ces bka' stsal pa dang / dge slong dag gis gyo mo'i nang du de bzhin du bsregs pas de nyid</text></item>
<item><p>101a5</p><section>'dul ba</section><text>nyes pa'i dmigs su gyur nas/ bcom ldan 'das kyis bka' stsal pa/ phyi rol du ni 'jim pa dang phub mar bsres pas yugs la nang du til gyi tshigs ma'am/ ba lang gi lci bas yugs te de skams pa dang / sa gzhi byi bdar gyis la 'og tu phub</text></item>
<item><p>101a6</p><section>'dul ba</section><text>ma dang / til gyi tshigs ma dang / gzhan yang byad bzang du 'gyur ba dag thing ste/ rtswa dang / lci ba dang / sog ma dag gis g.yogs la ci nas dud pa ma shor bar byos la sregs shig/ de'i g.yas g.yon chag chag thob la skyong nul gyis shig/ ci</text></item>
<item><p>101a7</p><section>'dul ba</section><text>nas srog chags dag bde bar bya ba'i phyir ro// bsregs pa de grangs pa dang / lhung bzed phyung la khrus te/ nam kha dog zhen par gyur gyi bar du bsreg par byos shig/ de bas na lhung bzed sreg 'gebs dang yo byad dag rjes su gnang ngo // gleng gzhi'i</text></item>
<item><p>101b1</p><section>'dul ba</section><text>sgo gsum pa'i mdo'i tshigs su bcad pa gnyis pa'o// // mdor na/ gcig la gcig dang dugs khang dang // khyim pa gsum pa de bzhin te// gding ba dang ni de bzhin skra// lci bas byas pa kun thos pa'o// sangs rgyas bcom ldan 'das mnyan du yod</text></item>
<item><p>101b2</p><section>'dul ba</section><text>pa'i dze ta'i tshal mgon med zas sbyin gyi kun dga' ra ba na bzhugs so// mnyan du yod pa na khyim bdag gzhan zhig gis dge 'dun gyi phyir dugs khang zhig byas so// de nas drug sde dag gis gos gcig pus smad g.yogs byas te/ gcig la gcig las</text></item>
<item><p>101b3</p><section>'dul ba</section><text>byed cing 'khod pa dang / bram ze dang / khyim bdag dag phyogs der lhags pa dang / de dag gis de mthong nas/ kye 'di lta bu dag tu byed pa su zhig ces smras pa dang / de na kha cig gis ni mu stegs can dag yin no zhes smras/ yang kha cig gis 'di dag ni</text></item>
<item><p>101b4</p><section>'dul ba</section><text>mu stegs can ma yin gyi/ dge sbyong shAkya'i bu'o zhes smras pa dang / de dag 'phya ba la zhugs te/ kye ston pa ni ngo tsha ba dang ldan na/ ci'i phyir 'di dag ngo tsha ba dang khrel med ces smras so// de ltar gyur pa dge slong dag gis bcom ldan 'das la gsol pa dang /</text></item>
<item><p>101b5</p><section>'dul ba</section><text>bcom ldan 'das kyis bka' stsal pa/ dge slong dag bram ze dang khyim bdag rnams 'phya ba ni yus kyis/ de lta bas na dge slong dag dugs khang du gos gcig pu gon te gcig la gcig las ma byed cig/ dge slong dag gis gos gcig pu gon te dugs khang du</text></item>
<item><p>101b6</p><section>'dul ba</section><text>las byas na 'das pa dang bcas par 'gyur ro// gleng gzhi ni mnyan du yod pa na ste/ mnyan du yod pa na khyim bdag gzhan zhig gis dge 'dun gyi phyir dugs khang zhig byas pa dang / der dge slong dag gis 'bru mar gyis byugs te/ rkang pa la reg nas</text></item>
<item><p>101b7</p><section>'dul ba</section><text>mgo bo la reg/ mgo bo la reg nas kha la reg/ kha la reg nas lag pa dang rkang pa la reg/ lag pa dang rkang pa la reg nas slar yang kha la reg cing gos ngan pa zhig gis smad g.yogs te 'dug pa dang / ji tsam zhig na khyim pa ma dad pa zhig phyogs der</text></item>
<item><p>102a1</p><section>'dul ba</section><text>'ongs nas/ des dge slong dag mthong ba dang / des 'phya ba la zhugs te/ dge sbyong shAkya'i bu dag ni mi gtsang ba ste/ rkang pa la reg pa kha la reg par byas nas gos ngan pas smad g.yogs byas te/ gcer bur skye bo dag gi nang</text></item>
<item><p>102a2</p><section>'dul ba</section><text>na 'dug go zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ dge slong dag bram ze dang khyim bdag rnams 'phya ba ni yus kyis/ de bas na dugs khang du khyim pa ma gzhug shig</text></item>
<item><p>102a3</p><section>'dul ba</section><text>ma dad pa yang las byed du ma gzhug shig/ dugs khang gi sgo ba dge slong rnams skos la de dag gis khyim pa dag nang du ma gtang shig/ bcom ldan 'das kyis dugs khang du khyim pa ma gtang shig/ las kyang byed du ma gzhug shig ces gsungs pa dang / de</text></item>
<item><p>102a4</p><section>'dul ba</section><text>nas dus phyi zhig na dugs khang du zhugs pa'i tshe khyim bdag mgon med zas sbyin der 'ongs pa dang / dge slong sgo bas smras pa/ khyim bdag nang du ma 'gro bar 'dug shig/ bcom ldan 'das kyis khyim pa dugs khang du ma gtang shig ces bka' stsal</text></item>
<item><p>102a5</p><section>'dul ba</section><text>to// des 'phags pa dag ci kho bo yang gzhan du 'gyur ram/ kho bos ni nges par 'phags pa dag gi las bya'o zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ gang dad pa</text></item>
<item><p>102a6</p><section>'dul ba</section><text>dag ni dugs khang du thong / las kyang byed du chug shig/ de la the tshom du ma byed cig/ bcom ldan 'das kyis dad pa dag ni dugs khang du thong la las kyang byed du chug shig ces gsungs pa dang / de nas khyim bdag mgon med zas sbyin nang du 'gro ba na de dang lhan</text></item>
<item><p>102a7</p><section>'dul ba</section><text>cig tu bram ze zhig kyang 'ongs nas de ma btang ba dang / des 'phags pa ci'i phyir na khyim bdag mgon med zas sbyin ni nang du btang la bdag ni mi gtong zhes smras pa dang / dge slong gis de la smras pa/ bram ze khyim bdag mgon med zas sbyin ni dad pas nang du</text></item>
<item><p>102b1</p><section>'dul ba</section><text>btang ngo // des smras pa/ 'o na bdag kyang dad par gyur na nang du gtong ngam zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis de ste dad par gyur na nang du thong shig ces bka' stsal pa dang / dge slong</text></item>
<item><p>102b2</p><section>'dul ba</section><text>dag gis de skyabs gsum du btang nas nang du btang ngo // des yang dge slong dag rkang pa la reg nas kha dang mgo la reg cing gos ngan pas smad g.yogs nas sgren mor 'dug pa mthong ba dang / de ma dad de 'phya ba la zhugs so// dge sbyong shAkya'i bu ni mi gtsang</text></item>
<item><p>102b3</p><section>'dul ba</section><text>ba ste/ rkang pa la reg pa kha dang mgo bo la reg cing gos ngan pas smad g.yogs nas sgren mor 'dug go zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ de lta bas na rab tu</text></item>
<item><p>102b4</p><section>'dul ba</section><text>dad pa dag ni dugs khang gi nang du thong shig/ dad pa chung ba ni ma gtang shig// / 'dul ba gzhung dam pa/ bam po sum bcu rtsa bzhi pa/ gleng gzhi ni mnyan du yod pa na ste/ mnyan du yod pa na khyim bdag gzhan zhig gis sangs rgyas la sogs pa dge slong</text></item>
<item><p>102b5</p><section>'dul ba</section><text>gi dge 'dun dag dugs khang du spyan drangs te/ dge slong dag nang du zhugs pa dang / de na dgra bcom pa'i dge slong zhig gis tshul khrims nyams pa'i dge slong zhig la las byed cing 'dug pa dang / bcom ldan 'das kyang nang du gshegs nas des las byed pa</text></item>
<item><p>102b6</p><section>'dul ba</section><text>gzigs nas/ bcom ldan 'das kyis dge slong dag la bka' stsal pa/ dge slong khyed cag gis dge slong 'di la dge slong 'dis las byed pa mthong ngam/ btsun pa mthong ngo zhes gsol pa dang / dge slong las byed pa 'di ni dgra bcom pa zag pa zad pa'o//</text></item>
<item><p>102b7</p><section>'dul ba</section><text>gang la las bya ba 'di ni tshul khrims nyams pa sdig pa'i chos can/ khong rul ba/ zags pa/ gsog tu gyur pa/ dung dgra lta bur spyod pa/ dge sbyong ma yin pa dge sbyong du yi dam 'dzin pa/ tshangs par spyod pa ma yin pa tshangs par spyod par yi dam 'dzin</text></item>
<item><p>103a1</p><section>'dul ba</section><text>pa ste/ de bas na dge slong dag seng ge lta bus wa 'dra ba'i las ma byed cig/ byas na 'das pa dang bcas par 'gyur ro// bcom ldan 'das kyis seng ge 'dra bas wa lta bu'i las ma byed cig ces bka' stsal pa dang / mnyan du yod pa na khyim</text></item>
<item><p>103a2</p><section>'dul ba</section><text>bdag gzhan zhig de dang rigs mnyam pa las chung ma zhig blangs te/ de de dang lhan cig rtse dga' yongs su spyod do// des rtse dga' yongs su spyad pa las dus phyi zhig na chung ma sems can dang ldan par gyur nas/ de la zla ba brgyad dam dgu 'das pa dang bu btsas</text></item>
<item><p>103a3</p><section>'dul ba</section><text>nas bu pho zhig byung ste/ de gzugs legs pa blta na sdug cing mdzes pa yan lag thams cad dang ldan pa zhig nas de btsas pa'i btsas ston chen po byas nas ming btags so// de bsrings bskyed nas cher gyur pa dang / de dus phyi zhig na dze ta'i tshal du song ste/</text></item>
<item><p>103a4</p><section>'dul ba</section><text>legs par gsungs pa'i chos 'dul ba la rab tu byung nas de mdzod gsum dang ldan par gyur te/ des 'di snyam du bcom ldan 'das kyis dge slong dag bu'i pha ma ni dka' bar bya ba byed de/ phan par byed pa'o// gso bar byed pa'o// skyed par byed pa'o// nu ma snun</text></item>
<item><p>103a5</p><section>'dul ba</section><text>par byed pa'o// 'dzam bu'i gling sna tshogs pa ston par byed pa yin te/ bus phrag pa gcig la ni ma/ gnyis pa la ni pha khyer te lo brgya tshang gi bar du khyer ram/ yang na sa gzhi chen po nor bu dang / mu tig dang / bai DUr+ya dang / dung dang / shel dang / gser</text></item>
<item><p>103a6</p><section>'dul ba</section><text>dang / dngul dang / a sma gar ba dang / spug dang / g.yas phyogs su 'khyil ba de lta bu dag gis dbang por bcug gam dbang phyug tu bcug kyang des ni pha dang ma la bus phan btags pa'am nye bar phan btags par mi 'gyur gyi/ gang gis pha ma dad pa</text></item>
<item><p>103a7</p><section>'dul ba</section><text>med pa dad pa phun sum tshogs par byas sam/ yang dag par bskul tam/ dul bar byas sam/ 'jug par byas sam/ so sor bkod dam/ tshul khrims ngan pa las tshul khrims phun sum tshogs par/ ser sna can las gtang ba phun sum tshogs par/</text></item>
<item><p>103b1</p><section>'dul ba</section><text>shes rab 'chal ba las shes rab phun sum tshogs par yang dag par bskul/ dul bar byas/ zhugs par byas/ so sor bkod na de lta bu ni bus pha dang ma la phan btags pa dang / nye bar phan btags par 'gyur ro zhes gsungs so snyam du bsams nas/</text></item>
<item><p>103b2</p><section>'dul ba</section><text>bdag gis kyang ci nas pha ma la phan gdags pa cung zad cig bya'o snyam nas ji srid dga' ba'i bar du gzhongs spyod cing 'dug nas mnyan du yod pa gang na ba de logs su gzhongs spyod cing song ngo // mthar gyis spyad pa spyod cing mnyan du yod par phyin to// des de gnyis</text></item>
<item><p>103b3</p><section>'dul ba</section><text>skyabs su 'gro ba dang / bslab pa'i gnas la rab tu bkod do// de nas dus phyi zhig na des pha'i drung du nor las bsod nams su bya ba'i dngos po bdun po'i yon tan rgyas par brjod pa dang / des 'phags pa bdag gis kyang nor sna bdun las bya ba'i bsod</text></item>
<item><p>103b4</p><section>'dul ba</section><text>nams kyi dngos po cung zad cig bya'o zhes smras pa dang / des bgres po de bzhin legs kyis gyis shig ces smras pa dang / ci zhig bya/ dugs khang zhig gyis shig/ des dugs khang byas te/ khyim bdag de rang gi dugs khang du rang gis las bya ba la zhugs</text></item>
<item><p>103b5</p><section>'dul ba</section><text>te/ shin tu ngal bar gyur nas bkru ba'i yo byad dang / 'bru mar dang phye la sogs pa mang du lhag go// de nas des bu bdag rab tu ngal bar gyur gyis nga'i rgyab cung zhig nyes shig ces smras pa dang / des yab bcom ldan 'das kyis seng ge lta bus wa lta bu dag</text></item>
<item><p>103b6</p><section>'dul ba</section><text>la bsnyen bkur ma byed cig ces bka' stsal te ma gnang ngo // zhes smras pa dang / des bu seng ge dang wa gang zhes smras pa dang / yab bdag ni seng ge dang 'dra/ khyod ni wa dang 'dra'o// bu de ci'i phyir zhes smras pa dang / yab bdag ni tshul khrims dang</text></item>
<item><p>103b7</p><section>'dul ba</section><text>ldan pa'o// khyod ni tshul khrims ngan pa dang ldan pa'o// bu de ltar wa dang 'dra ba nga lta bu las seng ge dang 'dra ba khyod lta bu skyes sam zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka'</text></item>
<item><p>104a1</p><section>'dul ba</section><text>stsal pa/ dge slong dag rigs gang na pha ma la yang dag par mgu bar byed/ yang dag par mchod par byed/ yang dag par bde bar skyong bar byed pa'i rigs de ni tshangs pa dang bcas pa'o// de ci'i phyir zhe na/ rigs kyi bu pha ma la chos</text></item>
<item><p>104a2</p><section>'dul ba</section><text>bzhin byed/ tshul bzhin byed pa ni tshangs pa zhes bya'o// dge slong dag rigs gang na pha ma la yang dag par mgu bar byed/ yang dag par mchod par byed/ yang dag par bde bar bsnyen bkur byed pa de ni slob dpon dang bcas pa'o// de ci'i phyir</text></item>
<item><p>104a3</p><section>'dul ba</section><text>zhe na/ rigs kyi bus pha ma la chos bzhin byas na slob dpon lta bur 'gyur ro// dge slong dag rigs gang na pha ma la yang dag par mgu bar byed/ yang dag par mchod par byed/ yang dag par bde bar bsnyen bkur byed pa'i rigs de ni sbyin par rigs</text></item>
<item><p>104a4</p><section>'dul ba</section><text>par bya'o// de ci'i phyir zhe na/ rigs kyi bus pha ma la chos bzhin du byas na sbyin par rigs pa'o// dge slong dag rigs gang na pha ma la yang dag par mgu bar byed/ yang dag par mchod par byed/ yang dag par bde bar bsnyen bkur byed na rigs</text></item>
<item><p>104a5</p><section>'dul ba</section><text>de ni ma dang bcas pa'o// de ci'i phyir zhe na/ rigs kyi bus pha ma la chos bzhin du byas na me lta bu'o// dge slong dag rigs gang na pha ma la yang dag par mgu bar byed/ yang dag par mchod par byed/ yang dag par bde bar bsnyen bkur byed na</text></item>
<item><p>104a6</p><section>'dul ba</section><text>rigs de ni lha dang bcas pa'o// de ci'i phyir zhe na/ rigs kyi bus pha ma la chos bzhin du byas na lha lta bur 'gyur ro// bcom ldan 'das kyis de skad ces bka' stsal pa dang / bde bar gshegs pas de skad gsungs nas ston pas yang gsungs pa/ pha dang ma</text></item>
<item><p>104a7</p><section>'dul ba</section><text>gnyis tshangs pa ste// slob dpon lha yang de bzhin no// ji ltar me yi lha bran bzhin// bu yi sbyin pa'i gnas yin no// de bas de gnyis phyag bya zhing // phyi bar bya zhing bkru ba dang // rkang pa gnyis kyang bkru bar bya// de bzhin mkhas pas bsnyen bkur bya// yang na</text></item>
<item><p>104b1</p><section>'dul ba</section><text>bza' ba btung ba dang // bgo ba mal stan de bzhin te// de gnyis pha dang ma gnyis la// mkhas pas bsnyen bkur bcas byed na// 'dir ni mnar bar mi 'gyur te// song nas mtho ris dga' bar 'gyur// gang gi tshe bcom ldan 'das kyis mdo sde gsungs pa</text></item>
<item><p>104b2</p><section>'dul ba</section><text>de'i tshe na dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa bcom ldan 'das kyis pha dang ma dang / bla ma la ni rim gro bgyid pa'i yon tan brjod pa ni ngo mtshar che'o zhes zhus pa dang / bcom ldan 'das kyis</text></item>
<item><p>104b3</p><section>'dul ba</section><text>bka' stsal pa/ dge slong dag 'di la ci zhig ngo mtshar cher yod/ da ltar de bzhin gshegs pa 'dod chags med/ zhe sdang med/ gti mug med/ skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal</text></item>
<item><p>104b4</p><section>'dul ba</section><text>ba dang / yid mi dga' ba dang / 'khrug pa rnams med bzhin du pha ma la rim gro bya ba'i yon tan brjod pa pas sngon 'das pa'i dus na nga 'dod chags dang bcas/ zhe sdang dang bcas/ gti mug dang bcas/ skye ba dang / rga ba dang / na ba dang / 'chi ba dang / mya</text></item>
<item><p>104b5</p><section>'dul ba</section><text>ngan dang / smre sngags 'don pa dang / sdug bsngal ba dang / yid mi dga' ba dang / 'khrug pa rnams las yongs su ma grol ba na yang ma la gnod pa cung zad zhig byas nas sdug bsngal chen po rjes su myong ngo // phan pa cung zad zhig byas nas kyang bde ba chen po rjes</text></item>
<item><p>104b6</p><section>'dul ba</section><text>su myong bar gyur te/ de dag legs par shin tu yid la byos shig dang bshad par bya'o// sngon byung ba ni dge slong dag sngon 'das pa'i dus na grong khyer bA rA Na sI na ded dpon mdza' bo zhes bya ba phyug cing nor mang la longs spyod che ba/ gnas rgya che zhing yangs pa zhig ste/</text></item>
<item><p>104b7</p><section>'dul ba</section><text>ngal bso po'i nor dang 'dra ba/ ngal bso po'i nor la 'gran pa zhig yod de/ des rigs mnyam pa'i chung ma zhig blangs nas/ de de dang lhan cig tu rtse dga' yongs su spyod do// de la rtse dga' yongs su spyad pa las bu pho rnams byung yang shi nas de bu med de bu</text></item>
<item><p>105a1</p><section>'dul ba</section><text>'dod pas lha gu lang dang / ba ru Na dang / ngal bso po dang / ba sa ba la sogs pa lha stong la gsol kyang de'i bu gson par ma gyur te/ de la gzhan zhig gis de ste khyod la bu pho zhig btsas na bu mo'i ming du thogs shig dang yun ring du 'tsho bar</text></item>
<item><p>105a2</p><section>'dul ba</section><text>'gyur ro zhes bsgo'o// de dus phyi zhig na de dang lhan cig tu rtse dga' yongs su spyad do// des rtse dga' yongs su spyad pas de'i chung ma sems can dang ldan par gyur nas/ zla ba brgyad dam dgu lon nas khye'u zhig btsas te/ de gzugs legs shing blta na</text></item>
<item><p>105a3</p><section>'dul ba</section><text>sdug pa/ mdzes pa/ mdog gser gyi kha dog lta bu/ mgo gdugs 'dra ba/ lag pa ring ba/ dpral ba'i dbyes che ba dang / kos ko ring ba/ smin ma snyoms pa/ sna mtho zhing yan lag dang nying lag thams cad du ldan pa zhig btsas te/ de btsas</text></item>
<item><p>105a4</p><section>'dul ba</section><text>pa'i btsas ston chen po byas nas ming gdags par brtsams te/ mdza' bo'i bu de bu mo'i ming du btags pas na khye'u 'di'i ming bu mo mdza' mor gdags so// ci tsam na khye'u bu mo mdza' mo zhes bya ba de cher gyur pa dang / de'i pha yang rgya mtsho chen po'i nang du</text></item>
<item><p>105a5</p><section>'dul ba</section><text>zhugs te/ de de nyid du shi bar gyur to// de nas bu mo mdza' mos/ ma la bdag gi pha sngon gyi las 'bras bu gang gis 'tsho/ bdag kyang phyis de bzhin du bsgrub bo zhes smras pa dang / mas bsams pa/ sngon rgya mtsho chen po'i nang du 'jug pa'i tshong pa yin</text></item>
<item><p>105a6</p><section>'dul ba</section><text>no zhes 'di la smras na ni 'di nyid kyang rgya mtsho chen po'i nang du zhugs te de nyid du shi bar 'gyur ro snyam du bsams nas/ des bu khyod kyi pha ni sngon 'bru 'tshong ba byed byed de/ khyod kyang dga' na 'bru 'tshong ba gyis shig ces smras pa dang / des 'bru'i tshong khang brtsigs</text></item>
<item><p>105a7</p><section>'dul ba</section><text>te/ thog ma'i nyin par kAr ShA pa Na bzhi rnyed de/ des de dag ma la byin no// de nas dus phyi zhig na gzhan zhig gis de la khyod kyi pha ni sngon dri 'tshong ba'o zhes smras pa dang / des 'bru 'tshong ba btang ste/ dri 'tshong ba'i tshong khang brtsigs so// de nas nyi ma</text></item>
<item><p>105b1</p><section>'dul ba</section><text>dang po'i tshe kAr ShA pa Na brgyad rnyed nas des yang de dag ma la byin no// de nas dus phyi zhig na gzhan zhig gis de la khyod kyi pha ni gser 'tshong ba yin no zhes smras pa dang / des yang dri 'tshong ba btang ste/ gser 'tshong ba la zhugs pa dang / de'i nyi ma dang po</text></item>
<item><p>105b2</p><section>'dul ba</section><text>la kAr ShA pa Na bcu drug rnyed pa dang / des yang de dag ma la byin no// phyi de nyin mo des kAr ShA pa Na sum bcu rtsa gnyis rnyed pa dang / des de dag ma la byin no// de nas gser 'tshong ba phrag dog can dag gis grong khyer thams cad kyi gser 'dis bsdus so snyam</text></item>
<item><p>105b3</p><section>'dul ba</section><text>du bsams nas/ bu mo mdza' mo la khyod 'di lta bu byed cing 'tsho ste ci rung / khyod kyi pha ni sngon rgya mtsho chen por 'jug pa'i tshong pa yin na khyod sus 'di 'dra ba ngan pas 'tsho ba la 'jug tu bcug ces smras pa dang / de gser 'tshong ba dag gi tshig des</text></item>
<item><p>105b4</p><section>'dul ba</section><text>bskul bas de ma'i thad du song ste/ ma bdag gi pha ni 'di ltar sngon rgya mtsho chen po'i tshong pa'o zhes thos na rjes su gnong shig dang / bdag kyang rgya mtsho chen po'i nang du zhugs la mchi'o zhes smras pa dang / mas de la bu de ni bden mod kyi khyod ni gzhon la bu gcig pu ste/</text></item>
<item><p>105b5</p><section>'dul ba</section><text>kho mo bor la rgya mtsho chen por ma 'gro shig ces smras pa dang / de nas bu mo mdza' mos ma'i tshig ma mnyan te/ bdag gis grong khyer du gang rgya mtsho chen por zhugs shing 'dong du dad pa rnams 'dong ngo zhes des bdag nyid ded dpon du bsgrags so// de nas tshong pa lnga brgyas</text></item>
<item><p>105b6</p><section>'dul ba</section><text>bskor te dong ba dang / de ma'i snying du sdug pas dkrugs te/ ma mchi mas brnangs bzhin rkang pa gnyis la bzung ste/ bu kho mo bor te rgya mtsho chen por zhugs la ma 'gro shig ces byas pa dang / de 'di ltar snying rje zhing mi dga' ste/ dal gyis smras pa la khros nas</text></item>
<item><p>105b7</p><section>'dul ba</section><text>ma'i mgo bo rkang pas phul te/ de 'gron pa mang po dang 'grogs te song ngo // mas bu khyod la las 'di rnam par smin par ma gyur cig ces smras pa dang / de nas de grong dang / grong khyer dang / rgyal po'i pho brang 'khor rnams la lta zhing rgya mtsho chen po'i 'gram du phyin</text></item>
<item><p>106a1</p><section>'dul ba</section><text>pa dang / des dong tshe rnying pa lnga brgyas gru bo che nyos te/ gru'i nang du 'jug pa dang / 'byin pa dang / mnyan pa dang / nyag thag 'dzin pa dang / phyogs rtog pa'i mi dag la gla byas nas des dril chen po lan gsum du bsgrags nas rgya mtsho chen po'i nang du</text></item>
<item><p>106a2</p><section>'dul ba</section><text>zhugs te song ba dang / ji tsam zhig na chu srin nya'i rigs kyis gru ma rung bar byas nas/ bu mo mdza' mo gru tshal zhig la 'jus nas mthar phyin to// de nas skam la song ba dang / dga' ba zhes bya ba'i grong khyer de mthong ste/ de der song nas de na lha'i bu mo gzugs legs</text></item>
<item><p>106a3</p><section>'dul ba</section><text>shing blta na sdug pa bzhi byung ste/ der 'ongs nas bu mo mdza' mo bde bar 'ongs sam/ 'di ni bdag cag gi zas kyi khang pa dang / btung ba'i khang pa dang / gos kyi khang pa dang / nyal ba'i khang pa dang / nor bu dang / mu tig dang / baiDUr+ya dang / dung dang / shel</text></item>
<item><p>106a4</p><section>'dul ba</section><text>dang / byi ru dang / gser dang / dngul gyis gang ba yin gyis de bzhes shig/ tshur spyon bdag cag dang lhan cig bzhugs so zhes smras nas/ de dang lhan cig lo du ma/ lo brgya du ma/ lo stong du ma/ lo brgya stong du mar ji ltar sems can bsod nams byas</text></item>
<item><p>106a5</p><section>'dul ba</section><text>pa/ dge ba byas pa/ rdzu 'phrul chen po/ mthu chen pos rang gi bsod nams la myong bar gyur pa bzhin myong bar gyur to// de dag gis lho phyogs kyi lam du ma 'gro shig ces bsgo ba dang / de lho phyogs kyi lam du ma btang yang der 'gro bar 'then te/ de phyi zhig na</text></item>
<item><p>106a6</p><section>'dul ba</section><text>lho phyogs su song ba dang / des rtag tu ra ro ba zhes bya ba'i grong khyer mthong nas de'i sgor phyin pa dang / de nas kyang lha'i bu mo de bas kyang gzugs legs pa/ de bas kyang blta na sdug pa/ de bas kyang mdzes pa brgyad byung ste/ de dag gis bu mo mdza' mo tshur spyon</text></item>
<item><p>106a7</p><section>'dul ba</section><text>bde bar byon tam/ bdag cag gi zas kyi khang pa 'di dang / skom gyi khang pa dang / gos kyi khang pa dang / nyal ba'i khang pa dang / nor bu dang / mu tig dang / bai DUr+ya dang / dung dang / shel dang / byi ru dang / gser dang / dngul dag gis gang bar yod kyis tshur</text></item>
<item><p>106b1</p><section>'dul ba</section><text>spyon lhan cig bzhugs so zhes smras nas/ de dag dang lhan cig lo du ma/ lo brgya du ma/ lo stong du ma/ lo brgya stong du mar ji ltar sems can bsod nams byas pa/ dge ba byas pa/ rdzu 'phrul chen po mthu chen pos myong ba bzhin myong bar gyur to// de dag gis kyang</text></item>
<item><p>106b2</p><section>'dul ba</section><text>de la lho phyogs kyi lam du ma 'gro shig ces bsgo'o// de lho phyogs kyi lam du ma 'gro shig ces bsgo na je thur 'then te 'gro 'dod nas ji tsam zhig nas lho phyogs kyi lam du song ba dang / dga' ba can zhes bya ba'i grong khyer mthong nas de'i sgor phyin pa dang / de nas yang</text></item>
<item><p>106b3</p><section>'dul ba</section><text>lha'i bu mo de bas kyang gzugs legs pa/ de bas kyang blta na sdug pa/ de bas kyang mdzes pa bcu drug byung ste/ de dag gis bu mo mdza' mo bde bar byon tam/ bu mo mdza' mo tshur spyon/ bdag cag gi zas kyi khang pa 'di dang / skom gyi khang pa dang / gos</text></item>
<item><p>106b4</p><section>'dul ba</section><text>kyi khang pa dang / nyal ba'i khang pa dang / nor bu dang / mu tig dang / baiDUr+ya dang / dung dang / shel dang / byi ru dang / gser dang dngul dag gis gang ba yod kyis tshur spyon lhan cig bzhugs so zhes smras nas/ de dag dang lhan cig lo du ma/ lo brgya du ma/ lo stong du</text></item>
<item><p>106b5</p><section>'dul ba</section><text>ma/ lo brgya stong du mar ji ltar sems can bsod nams byas pa/ dge ba byas pa/ rdzu 'phrul chen po/ mthu chen pos myong bar gyur pa bzhin myong bar gyur to// de dag gis kyang de la lho phyogs kyi lam du ma 'gro shig ces bsgo'o// de la lho phyogs kyi lam du ma</text></item>
<item><p>106b6</p><section>'dul ba</section><text>'gro shig bsgo yang je thur 'then cing 'gro bar 'dod nas de ji tsam zhig na lho phyogs kyi lam du song ba dang / bla ma'i tshangs pa zhes bya ba'i khang pa bzang po zhig mthong nas de'i sgor 'ongs pa dang / de'i nang nas lha'i bu mo de bas kyang gzugs legs pa/ de bas kyang blta</text></item>
<item><p>106b7</p><section>'dul ba</section><text>na sdug pa/ shin tu bzang mo sum bcu rtsa gnyis shig byung nas de dag gis bu mo mdza' mo tshur spyon/ mdza' mo bde bar byon tam/ bdag cag gi zas kyi khang pa 'di dang / skom gyi khang pa dang / gos kyi khang pa dang / nyal ba'i khang pa dang / nor bu dang / mu tig</text></item>
<item><p>107a1</p><section>'dul ba</section><text>dang / baiDUr+ya dang / dung dang / shel dang / byi ru dang / gser dang / dngul la sogs pa rnam pa sna tshogs kyis gang ba yod kyis tshur spyon lhan cig tu bzhugs so zhes smras nas/ de dag dang lhan cig lo du ma/ lo brgya du ma/ lo stong du</text></item>
<item><p>107a2</p><section>'dul ba</section><text>ma/ lo brgya stong du mar ji ltar sems can bsod nams byas pa/ dge ba byas pa/ mthu chen po/ rdzu 'phrul chen pos myong ba bzhin myong bar gyur to// de dag gis kyang lho phyogs kyi lam du ma 'gro shig ces bsgo'o// de lho phyogs kyi lam du ma 'gro shig ces bsgo yang</text></item>
<item><p>107a3</p><section>'dul ba</section><text>je thur 'then cing 'gro bar 'dod nas ji tsam zhig na lho phyogs kyi lam du song nas de phyi phyir zhing dad pa skyes te/ de rim gyis lho phyogs su song ba dang / lcags las byas pa'i grong khyer zhig mthong ste de der zhugs so// zhugs ma thag tu de'i sgo yang slar bcad par gyur</text></item>
<item><p>107a4</p><section>'dul ba</section><text>to// de nas yang nang du song ba dang sgo yang de bzhin du bcad do// de nas yang nang du song ba dang sgo yang bcad par gyur te/ ji tsam na skyes bu rab tu lus che ba zhig de nas byung ste/ de'i spyi bo la lcags kyi 'khor lo 'bar ba/ rab tu 'bar ba/ shin tu 'bar ba/ me lce gcig</text></item>
<item><p>107a5</p><section>'dul ba</section><text>tu gyur pa zhig 'khor zhing 'dug ste/ de'i mgo las rnag khrag byung ba ni zas su za bar mthong ngo // de nas bu mo mdza' mos skyes bu de la khyod ci'i phyir de ltar gyur ces dris pa dang / des ngas ni ma la gnod pa byas pa'i phyir ro// zhes skyes bu des de skad du smras</text></item>
<item><p>107a6</p><section>'dul ba</section><text>ma thag tu bu mo mdza' mo de'i las kyang mngon du smin par gyur te/ bdag gis kyang ma la gnod pa byas nas de'i las kyis 'dir khrid de 'ongs so snyam du bsams pa dang / de ma thag tu nam mkha' las sgra 'di skad du gang bcings pa de ni thar/ gang ma bcings pa</text></item>
<item><p>107a7</p><section>'dul ba</section><text>de ni bcings pa'o zhes sgra de byung ma thag tu skyes bu de'i spyi bo na 'khor lo yod pa de ni med par gyur/ bu mo mdza' mo'i spyi bor 'khor lo byung ngo // de nas bu mo mdza' mo rab tu sdug bsngal bar skyes bu des mthong nas tshigs su bcad de smras pa/ rtag tu dga'</text></item>
<item><p>107b1</p><section>'dul ba</section><text>dang dregs byed cing // skyid pa byed pa bor byas te// tshangs pa bla ma'i khang pa nas// ci yi phyir ni khyod 'dir 'ongs// bu mo mdza' mos smras pa/ rtag tu dga' dang dregs byed cing // skyid pa byed pa bor byas te// tshangs pa bla ma'i khang pa nas//</text></item>
<item><p>107b2</p><section>'dul ba</section><text>'dir ni 'ong bar 'dod gyur pa// yun ring po yi las kyis gnyer// las kyis ring nas gnyer nas kyang // gang du las kyis gnyer ba der// las kyang rnam par smin par gyur// las gang rnam par smin pas na// 'khor lo 'bar dang rab 'bar ba//</text></item>
<item><p>107b3</p><section>'dul ba</section><text>bdag gi srog la gnod gyur te// klad la 'khor lo 'bar bar gyur// mi des smras pa/ khyod kyis ngan pa'i sems bskyed de// dka' ba byed pa'i ma yi mgor// khyod kyis rdog pa brgyab pas na// de yi las kyi 'bras bu yin// bu mo mdza'</text></item>
<item><p>107b4</p><section>'dul ba</section><text>mos smras pa/ 'khor lo 'bar ba rab 'bar ba// bdag gi srog la gnod byed pa// lo grangs stong phrag ji srid du// nga yi klad na 'khor bar 'gyur// mi des smras pa/ lo grangs stong phrag drug bcu dang // lo grangs brgya yi bar du ni// 'bar</text></item>
<item><p>107b5</p><section>'dul ba</section><text>ba'i lcags kyi 'khor los kyang // khyod kyi mgo la 'jog par byed// de nas bu mo mdza' mo des mi de la kye skyes bu gzhan dag kyang 'dir 'ong ba lta yod dam zhes smras pa dang / mi des smras pa/ gang gis las 'di lta bu byas pa dag ni 'dir 'ong bar 'gyur</text></item>
<item><p>107b6</p><section>'dul ba</section><text>ro// de nas bu mo mdza' mo sdug bsngal gyis mngon du gzir ba dang / sems can rnams la snying rje ba bskyed nas mi de la 'di skad ces smras so// kye skyes bu ngas sems can thams cad kyi phyir 'khor lo 'di mgo la bzod par byas/ gzhan gang gis 'di 'dra ba'i las</text></item>
<item><p>107b7</p><section>'dul ba</section><text>byas pa de dag 'dir ma 'ong shig ces smras ma thag tu bu mo mdza' mo byang chub sems dpa' de'i mgo las 'khor lo de shing ta la bdun tsam du nam mkha' la 'phags nas 'dug pa dang / de yang dus 'das te dga' ldan gnam gyi lha'i khams su skyes so zhes bcom ldan</text></item>
<item><p>108a1</p><section>'dul ba</section><text>'das kyis bka' stsal to// dge slong dag ji snyam du sems/ de'i dus na bu mo mdza' mo zhes bya ba de ni nga nyid yin te/ de'i tshe ngas tshong byas te/ kAr ShA pa Na ma la byin pa de'i las kyi rnam par smin pas ni grong khyer chen po rnam pa bzhir rab tu bde ba</text></item>
<item><p>108a2</p><section>'dul ba</section><text>myong bar gyur to// de nas ngas ma la gnod pa cung zad cig byas pa de'i las kyi 'bras bu rnam par smin pas ni rnam pa 'di lta bu'i sdug bsngal myong bar gyur to// de lta bas na dge slong dag de bzhin du bslab par gyis shig/ pha dang ma la phan gdags par bya'i/</text></item>
<item><p>108a3</p><section>'dul ba</section><text>gnod pa ma byed cig dang de lta bu'i gnod pa mi myong bar 'gyur ba ni ji ltar bu mo mdza' mo so so'i skye bo'i tshe na myong ba bzhin te/ yon tan mang por yang 'gyur zhing da yang de bzhin gshegs pa yin te/ dge slong dag de bzhin du bslab par byos shig/ dge slong dag de</text></item>
<item><p>108a4</p><section>'dul ba</section><text>bas na tshul khrims rab tu nyams par gyur kyang rnam pa lnga la nye g.yog bya bar gnang ste/ lnga gang zhe na/ pha dang / ma dang / mkhan po dang / slob dpon dang / nad pa rnams so// gleng gzhi ni mnyan du yod pa na ste/ bcom ldan 'das kyis dge slong dag la bka'</text></item>
<item><p>108a5</p><section>'dul ba</section><text>stsal pa/ dge slong dag nyi ma ni shar/ bya rog ni zer/ zhing pa ni rmo rko byed/ ma lus par rku ba rnams ni du'o// dge slong dag de ni dper byas te/ don de mi shes pa'i phyir don de yang bstan par bya ste/ dge slong dag nyi ma shar ces bya ba ni de bzhin gshegs pa yang dag</text></item>
<item><p>108a6</p><section>'dul ba</section><text>par rdzogs pa'i sangs rgyas kyi tshig so// bya rog zer ro zhes bya ba ni chos kyi snod gang zag rnams kyi tshig so// zhing pa zhing rmed ces bya ba ni sbyin par byed pa dang / sbyin bdag rnams kyi tshig so// ma lus par rku ba rnams ni du'o zhes bya ba ni</text></item>
<item><p>108a7</p><section>'dul ba</section><text>bdud kyi 'khor gyi tshig so// de lta bas na dge slong dag ston pa ni nyan thos dag la thugs brtse bas thugs rje'i don ston pa/ phan par dgongs pa/ thugs rje bzhin pas na khyod la don byas kyis khyod kyis da bya ba'i rigs so// de 'di ltar dgon pa dang /</text></item>
<item><p>108b1</p><section>'dul ba</section><text>shing drung dang / khang stong dang / ri dang / grog po dang / ri phug dang / sog ma'i phung po dang / bla gab med pa dang / dur khrod dang / nags tshal gyi phyogs dang / bas mthar gnas par bya ste/ dge slong dag bag med par ma byed cig/ phyis 'gyod par</text></item>
<item><p>108b2</p><section>'dul ba</section><text>gyur ta re/ ngas bstan pa 'di ni ngas rjes su bstan pa'o// bcom ldan 'das kyis dgon par gnas par gsungs pas na/ phyis 'gyod par gyur ta re/ 'di ni ngas bstan pa'o zhes gsungs pa'i bar du snga ma bzhin no// dge slong dag dgon pa dang / nags</text></item>
<item><p>108b3</p><section>'dul ba</section><text>tshal gyi phyogs dang / bas mtha' la gnas shing bsam gtan byed pa la zhugs so// mnyan du yod pa na khyim bdag gzhan zhig gis dgon pa la gnas pa'i dge slong dag gi phyir dgon par khyim brtsigs te/ ji tsam zhig na bsod snyoms pa gzhan zhig gzhongs</text></item>
<item><p>108b4</p><section>'dul ba</section><text>spyad pa spyod cing mnyan du yod par phyin nas de yang slar khyim du 'ongs te 'dug pa dang / de dus phyi zhig na de'i skra dang kha spu ring por gyur nas snga dro'i dus na sham thabs bgos te/ lhung bzed dang chos gos khyer te song ba dang / de la khyim bdag des 'phags pa skra</text></item>
<item><p>108b5</p><section>'dul ba</section><text>dang kha spu ring ngo zhes smras pa dang / des bzhin 'breg mkhan med do zhes smras nas/ khyim bdag gis 'phags pa de ltar na bzhud cig dang / bdag gis 'breg mkhan gtang ngo zhes smras pa dang / des bsod snyoms bslangs nas slar song ba dang /</text></item>
<item><p>108b6</p><section>'dul ba</section><text>des 'breg mkhan yang btang ngo // bsod snyoms pa de rab tu le lo can zhig ste/ de gding ba'i steng du 'dug bzhin skra bregs pa dang / skra yang gding ba'i steng du lhung bas zad par 'dor ma nus so// khyim bdag des bsams pa/ 'breg mkhan khyod song la dge slong</text></item>
<item><p>108b7</p><section>'dul ba</section><text>de'i skra dang kha spu dag bregs sam ma bregs ltos shig ces smras pa dang / de der song ngo // song nas gding ba'i steng du 'dug pa dang / de'i gos la skra dag chags nas khyim bdag des bsod snyoms pa de la mgu ba dag byas nas slar khyim du song ba dang / de'i</text></item>
<item><p>109a1</p><section>'dul ba</section><text>chung mas jo bo'i sras ci khyod 'breg mkhan gyi khyim na 'dug 'dug gam/ des gos la bltas na skra chags shing 'dug pa mthong nas des bsams pa/ bsod snyoms pa de gding ba'i steng du 'dug bzhin du skra ma bregs grang zhes de ltar 'gro'o</text></item>
<item><p>109a2</p><section>'dul ba</section><text>snyam bsams nas/ der song ste bltas pa dang / de'i gding ba skra dag gis gang zhing 'dug pa mthong nas/ 'phags pa gding ba'i steng du skra mi 'breg pa tsam yang mi shes sam zhes nyes pa ngor brjod pa dang / bsod snyoms pa de gnong nas spa gong ste ngo tsha nas cang mi</text></item>
<item><p>109a3</p><section>'dul ba</section><text>zer bar 'dug go// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag khyim bdag de dag 'phya ba ni yus te/ de bas na dge slong gding ba'i steng na 'dug cing skra ma 'breg shig/</text></item>
<item><p>109a4</p><section>'dul ba</section><text>bcom ldan 'das kyis dge slong dag gding ba'i steng na 'dug cing skra ma 'breg shig ces bka' stsal pa dang / dge slong dag gis gnas khang dang / bkad sa dang / sgo khang du skra bregs nas de nyid nyes pa'i dmigs su gyur nas/ bcom ldan 'das</text></item>
<item><p>109a5</p><section>'dul ba</section><text>kyis bka' stsal pa/ gang dge 'dun gyi phyag dar byed pa'i gnas der skra ma 'breg shig/ bregs na 'das pa dang bcas par 'gyur ro// bcom ldan 'das kyis gang dge 'dun gyi phyag dar bya ba'i gnas der skra ma 'breg shig ces gsungs pa dang / dge</text></item>
<item><p>109a6</p><section>'dul ba</section><text>slong kha cig rgas shing 'khogs la rid par gyur/ kha cig ni na bar gyur te/ phyi rol du 'gro mi nus/ mi na ba dag kyang tsha zhing char pa bab par gyur pa dang / de dag kyang phyir 'byung mi nus nas gnod par gyur to// de ltar gyur pa dge slong dag gis bcom ldan</text></item>
<item><p>109a7</p><section>'dul ba</section><text>'das la gsol pa dang / bcom ldan 'das kyis bka' stsal pa/ gang dge slong dag rgas shing 'khogs la rid par gyur pa dang / na ste mi bde ba dag ni snga gang du skra breg par gyis shig/ mi na ba dag tsha zhing char pa bab par gyur te/ phyi rol du 'byung du mi</text></item>
<item><p>109b1</p><section>'dul ba</section><text>bde na de yang snga gang du skra breg par gyis shig/ sa'i dngos po thams cad du yang sa gzhi byi bdar bya/ yang na ni byed du chug shig/ skra ni bsdus la phyag dar khrod du bor cig/ sen mo gcod pa yang 'di bzhin no// gang mi bde bar gyur pa de</text></item>
<item><p>109b2</p><section>'dul ba</section><text>la rjes su bcas kyi mi bde ba med pa de dag ni de ltar ma byed cig/ byed na 'das pa dang bcas par 'gyur ro// gleng gzhi ni mnyan du yod pa na ste/ de'i tshe na dge slong zhig na bar gyur nas des rtsa ba dang / sdong bu dang / 'dab ma dang / 'bras bu rnams</text></item>
<item><p>109b3</p><section>'dul ba</section><text>kyi sman gyis gsos kyang de'i nad sos par ma gyur nas/ ji tsam zhig na sman pa gtsug lag khang du 'ongs pa dang / de la dge slong dag gis bzhin dge slong 'di 'dra bar na bar gyur na sman dpyad kyi thabs ston ces smras pa dang / des 'phags pa phyi dro</text></item>
<item><p>109b4</p><section>'dul ba</section><text>phye zo shig dang sos par 'gyur ro zhes smras pa dang / de dag gis bzhin phyi dro phye bza' bar bcom ldan 'das kyis ma gnang na nged cag gis ji ltar phyi dro phye bza' bar bya zhes smras pa dang / des 'phags pa khyed cag gi ston pa ni thugs rje can yin gyis</text></item>
<item><p>109b5</p><section>'dul ba</section><text>gnang bar 'gyur ro zhes smras so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag ba lang rgan po so med pa dag gis nas ji ltar zos pa de bzhin du 'byung ba yod de/ de lta</text></item>
<item><p>109b6</p><section>'dul ba</section><text>bas na rjes su gnang ba ni ba lang rgan pos zos pa'i nas las phyer thogs te byin cig/ de la the tshom ma byed cig/ de la phye de byin kyang sos par ma gyur nas/ dge slong dag gis sman pa la zhib tu smras pa dang / des 'phags pa dag de ni ro yal bas mi phan</text></item>
<item><p>109b7</p><section>'dul ba</section><text>te/ nas gzhan las phye byos la byin cig ces smras so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de lta bas na gzhan gyis ma zos pa'i nas las phyer byos te tshags kyis tshogs la byin</text></item>
<item><p>110a1</p><section>'dul ba</section><text>cig ces bka' stsal pa dang / dge slong dag gis de bzhin du byin yang sos par ma gyur nas/ dge slong dag gis sman pa la zhib tu smras pa dang / des 'phags pa 'de gu byos la byin cig dang sos par 'gyur ro zhes smras pa dang / de ltar</text></item>
<item><p>110a2</p><section>'dul ba</section><text>gyur pa dag dge slong dag gis bcom ldan 'das la gsol nas/ bcom ldan 'das kyis bka' stsal pa/ de ste sman pas bsgo na phye la 'de gu byos la byin cig/ de bzhin du phye las zan du byas pa dang / de nyid kyang rung ste thams cad byin cig/ de la</text></item>
<item><p>110a3</p><section>'dul ba</section><text>the tshom ma byed cig/ gleng gzhi ni mnyan du yod pa na ste/ de'i tshe mnyan du yod pa na dge slong gzhan zhig na bar gyur nas/ des rtsa ba dang / sdong bu dang / 'dab ma dang 'bras bu'i sman rnams kyis gsos kyang sos par ma gyur nas phyi zhig na sman pa gtsug lag</text></item>
<item><p>110a4</p><section>'dul ba</section><text>khang du 'ongs pa dang / dge slong dag gis dris pa/ bzhin dge slong 'di na ba'i thabs 'di lta bu zhig na sman dpyad ston cig ces smras pa dang / des 'phags pa dag phyi dro khu sha byin cig dang sos par 'gyur ro zhes smras pa dang / de dag gis</text></item>
<item><p>110a5</p><section>'dul ba</section><text>bzhin phyi dro za bar bcom ldan 'das kyis ma gnang na de la phyi dro khu sha ji ltar bza' zhes smras pa dang / des 'phags pa dag khyed kyi ston pa ni thugs rje can yin gyis gnang bar 'gyur ro zhes smras so// de ltar gyur pa dge slong dag gis bcom ldan 'das</text></item>
<item><p>110a6</p><section>'dul ba</section><text>la gsol pa dang / bcom ldan 'das kyis bka' stsal pa/ dge slong dag dred mo zhes bya ba'i srog chags zhig yod de/ des sha ji ltar zos pa de bzhin du 'byung gis de lta bas na rjes su gnang ba ni dred mos zos pa'i sha las khu shar byos te byin cig/</text></item>
<item><p>110a7</p><section>'dul ba</section><text>de la the tshom ma byed cig/ de dag gis dred mos zos pa'i sha las khu shar byas te byin yang sos par ma gyur nas/ dge slong dag gis sman pa la zhib tu smras pa dang / des 'phags pa dag de ni ro yal zin pas sha sar pa las byas pa byin cig dang sos</text></item>
<item><p>110b1</p><section>'dul ba</section><text>par 'gyur ro zhes smras so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste sman pas sha sar pa las khu shar byos la byin cig ces bsgo na ni de lta bas na rjes su gnang ba ni sha sar pa las</text></item>
<item><p>110b2</p><section>'dul ba</section><text>khu shar gyis la dar gyis tshogs te byin cig/ dge slong dag gis de bzhin du byin yang sos par ma gyur nas/ dge slong dag gis sman pa la zhib tu smras pa dang / des 'phags pa dag snag tshogs byos la byin cig ces smras pa dang / de ltar gyur pa dge</text></item>
<item><p>110b3</p><section>'dul ba</section><text>slong dag gis bcom ldan 'das la gsol pa dang / bcom ldan 'das kyis bka' stsal pa/ de ste sman pas snag tshogs byin cig ces bsgo na ni byin cig/ de la sogs te gtubs pa dang / skam po thams cad kyang byin cig/ de la the tshom ma byed</text></item>
<item><p>110b4</p><section>'dul ba</section><text>cig/ gleng gzhi'i sgo gsum pa'i mdo'i tshigs su bcad pa gsum pa'o// // mdor na/ dud pa btung dang seng ras dang // snar blugs pa dang phor bu dang // khab ral dang ni mig byug pa// drang srong chen pos gnang ba'o// sangs rgyas bcom ldan</text></item>
<item><p>110b5</p><section>'dul ba</section><text>'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis dud pa btung ba'i sbub bu chongs shig ces gsungs na/ ji lta bu</text></item>
<item><p>110b6</p><section>'dul ba</section><text>bcang bar bgyi/ u pA li rin po che las byas pa ma gtogs so// btsun pa bcom ldan 'das kyis seng ras chongs shig ces gsungs na/ ji lta bu bcang bar bgyi/ bal las byas pa dang / zar ma las byas pa dang / ras las byas pa'o// btsun pa bcom</text></item>
<item><p>110b7</p><section>'dul ba</section><text>ldan 'das kyis sna'i nang du blugs pa chongs shig ces gsungs na ji lta bu bcang bar bgyi/ u pA li rin po che las byas pa ma gtogs so// btsun pa bcom ldan 'das kyis rjes bzhin btung ba'i phor bu chongs shig ces gsungs na/ ji lta bu bcang bar bgyi/</text></item>
<item><p>111a1</p><section>'dul ba</section><text>u pA li de ni rin po che ma gtogs pa'o// btsun pa bcom ldan 'das kyis khab ral chongs shig ces gsungs na/ ji lta bu bcang bar bgyi/ u pA li de ni rin po che las byas pa ma gtogs so// btsun pa bcom ldan 'das kyis mig byug</text></item>
<item><p>111a2</p><section>'dul ba</section><text>pa'i sman gyi snod chongs shig ces gsungs na/ ji lta bu bcang bar bgyi/ u pA li de ni rin po che las byas pa ma gtogs pa'o// gleng gzhi'i sgo gsum pa'i mdo'i tshigs su bcad pa bzhi pa'o// // mdor na/ phor bu dang yang skud ris dang //</text></item>
<item><p>111a3</p><section>'dul ba</section><text>rkang gnas pa dang rkang rten dang // bkru sman dag dang rngan pa dang // shi bar gyur pa'i chos gos so// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la</text></item>
<item><p>111a4</p><section>'dul ba</section><text>tshe dang ldan pa u pA lis zhus pa/ btsun pa bcom ldan 'das kyis sman gyi phor bu chongs shig ces gsungs na/ ji lta bu bcang bar bgyi/ u pA li de ni rin po che las byas pa ma gtogs pa'o// btsun pa bcom ldan 'das kyis skud ris chongs shig ces</text></item>
<item><p>111a5</p><section>'dul ba</section><text>gsungs na/ ji lta bu bcang bar bgyi/ u pA li skud pa bdun las byas pa ste/ bal dang / ldum bu sha na ka dang / ras bal dang / gso ma dang / rtswa du gu la dang / ldum bu ko tam pa dang / srin bal gyi skud pa las byas pa'o// btsun pa bcom ldan</text></item>
<item><p>111a6</p><section>'dul ba</section><text>'das kyis rkang rten chongs shig ces gsungs na/ ji lta bu bcang bar bgyi/ u pA li de ni rin po che las byas pa ma gtogs pa'o// btsun pa bcom ldan 'das kyis khri dang rkang rten chongs shig ces gsungs na/ ji lta bu bcang bar bgyi/ u pA li de ni rin po</text></item>
<item><p>111a7</p><section>'dul ba</section><text>che las byas pa ma gtogs pa'o// gleng gzhi ni mnyan du yod pa na ste/ mnyan du yod pa na khyim bdag gzhan zhig na bar gyur nas des sman pa la dris pa bzhin bdag nad 'di 'dra ba zhig gis btab na sman dpyad kyi thabs ston cig ces smras pa dang / des</text></item>
<item><p>111b1</p><section>'dul ba</section><text>khyim bdag snum bag sngar zo shig dang phyis bkru sman gtang ngo zhes smras pa dang / de snum bag za ba la zhugs so// ji tsam zhig na de'i grong du nye bar 'gro ba'i dge slong der 'ongs nas des khyim bdag ci byed cing 'dug ces smras pa dang / des ji ltar gyur pa zhib</text></item>
<item><p>111b2</p><section>'dul ba</section><text>tu smras so// des khyim bdag kho bo bkru sman gtong ba rab tu mkhas kyis sman pa la sbyin pa de kho bo la byin cig dang / ngas khyod la bkru sman btang ngo zhes smras pa dang / khyim bdag des legs kyis de bzhin du bgyi'o zhes smras nas des de bkru</text></item>
<item><p>111b3</p><section>'dul ba</section><text>sman btang nas gtsug lag khang du langs te song ngo // khyim bdag de'i bkru sman mchod nas de'i nye du dag song ste sman pa la dris pa/ khyim bdag de bkru sman mchod na thabs ji lta bur bgyi zhes smras pa dang / de la bkru sman sus blud/ de dag gis</text></item>
<item><p>111b4</p><section>'dul ba</section><text>'phags pa 'di zhes bya bas blud do zhes smras pa dang / de khros nas de nyid kyi gan du song la dris shig ces smras so// de dag gis de de'u shi ba las sos nas de ltar gyur pa dge slong dag gis bcom ldan 'das la gsol pa dang / bcom ldan 'das</text></item>
<item><p>111b5</p><section>'dul ba</section><text>kyis bka' stsal pa/ de lta bas na dge slong dag gis rngan pa len cing sman ma gtong shig/ de ste bkru sman btang na yang gud du ma 'gro shig/ de 'dra ba'i rkyen cig byung na yang sman dpyad ston la song shig/ de bzhin du ma byas par song na yang 'das pa dang</text></item>
<item><p>111b6</p><section>'dul ba</section><text>bcas par 'gyur ro// gleng gzhi ni mnyan du yod pa na ste/ nor bdag gis nor chags pa bzung ste/ des de la dus 'di tsam zhig na byin cig ces dus btab nas btang ngo // des bsams pa/ de ltar dus btab tu zin kyang ngas dus bzhin du gzhal bar</text></item>
<item><p>111b7</p><section>'dul ba</section><text>mi nus kyis ji nas dus la bab na bros te 'gro'o snyam du bsams so// phyis yang bsams pa/ yul dang bral te 'gro ba yang rab tu sdug bsngal gyis ji nas nor bdag de gsad do snyam bsams nas de dze ta'i tshal du 'gro ba'i lam du des de bsad do// ji tsam</text></item>
<item><p>112a1</p><section>'dul ba</section><text>zhig na drug sde dag gis de mthong nas de dag gis bsams pa/ bdag cag gis phyag dar khrod kyi gos rnyed do snyam bsams nas/ des bshu bar brtsams pa dang / de'i gnyen dag gnas der 'ongs nas de dag gis de mthong ste ngu ba la</text></item>
<item><p>112a2</p><section>'dul ba</section><text>zhugs nas khyed cag gis bsad do zhes smras pa dang / de dag gis nged kyis ni ma bsad kyi gdon mi za bar dgras bsad do zhes smras so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>112a3</p><section>'dul ba</section><text>dge slong dag de'i gnyen rnams dogs pa skyes pa ni yus te/ de bas na dge slong dag gis de 'dra ba'i phyag dar khrod ni ma len cig/ gang gi tshe na skye bo mang po dag gis rtogs par gyur pa de'i tshe na blang bar bya ste/ de ltar ma byas na 'das pa dang bcas par 'gyur</text></item>
<item><p>112a4</p><section>'dul ba</section><text>ro// gleng gzhi'i sgo gsum pa'i mdo'i tshigs su bcad pa lnga pa'o// // 'dul ba gzhung dam pa/ bam po sum bcu rtsa lnga pa/ mdor na/ lcags kyi gong bu gzar bu dang // rgyab khur rked pa mgo bo dang // pha dang ma la gos dang</text></item>
<item><p>112a5</p><section>'dul ba</section><text>zas// spu can chos gos gsum pa'o// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan</text></item>
<item><p>112a6</p><section>'dul ba</section><text>'das kyis lcags kyi gong bu lcags thag gis thogs shig ces gsungs na/ lcags thag ji lta bur gdags par bgyi/ u pA li de ni rin po che las byas pa ma gtogs pa'o// btsun pa bcom ldan 'das kyis sman gyi gzar bu chongs shig ces gsungs na/</text></item>
<item><p>112a7</p><section>'dul ba</section><text>ji lta bu bcang bar bgyi/ u pA li de ni rin po che las byas pa ma gtogs pa'o// btsun pa bcom ldan 'das kyis dge slong dag rgyab dang rked pa dang mgo la khur ma khyer cig ces gsungs na/ btsun pa dge slong ma dag gis kyang rgyab dang rked pa dang mgo la khur mi bkur bar</text></item>
<item><p>112b1</p><section>'dul ba</section><text>bgyi'am/ u pA li dge slong ma dag gis kyang rgyab dang rked pa dang mgo la khur ma khyer cig/ de ste khyer na 'das pa dang bcas par 'gyur ro// gleng gzhi ni mnyan du yod pa na ste/ mnyan du yod pa na khyim bdag gzhan zhig gis rigs mnyam pa las chung</text></item>
<item><p>112b2</p><section>'dul ba</section><text>ma zhig blangs te/ de dang lhan cig rtse dga' yongs su spyod do// de dang lhan cig tu rtse dga' yongs su spyad nas dus phyi zhig na de'i chung ma sems can dang ldan par gyur nas/ de zla ba brgyad dam dgu lon pa dang / de la bu gzugs legs pa blta na sdug pa/</text></item>
<item><p>112b3</p><section>'dul ba</section><text>bzang ba/ yan lag thams cad dang ldan pa'i khye'u zhig btsas te/ de dag gis skyes pa'i skyes ston chen po byas nas ming btags so// de bsrings bskyed de cher gyur pa dang / ji tsam dus phyi zhig na pha ma la ma gsol bar bcom ldan 'das kyi bstan pa la</text></item>
<item><p>112b4</p><section>'dul ba</section><text>rab tu byung ngo // de snga dro sham thabs bgos nas lhung bzed dang chos gos khyer te mnyan du yod par bsod snyoms la zhugs pa dang / de'i pha rgan pos mthong nas bu khyod rab tu byung na nged cag sus gso bar 'gyur zhes smras pa dang / de spa gong nas cang mi smra</text></item>
<item><p>112b5</p><section>'dul ba</section><text>bar gyur to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag pha dang ma ni bu'i dka' ba byed pa yin te/ de lta bas na bu rab tu byung yang pha ma gnyis kyi bza' ba dang bgo ba dag</text></item>
<item><p>112b6</p><section>'dul ba</section><text>sbyor bar rjes su gnang ngo // bcom ldan 'das kyis rab tu byung yang pha ma gnyis kyi bza' ba dang bgo ba dag sbyor cig ces gsungs pa dang / dge slong dag gis ji ltar sbyar ba mi shes nas/ bcom ldan 'das kyis bka' stsal pa/ gang lhung bzed dang chos</text></item>
<item><p>112b7</p><section>'dul ba</section><text>gos lhag par gyur pa des sbyar bar byos shig/ de ste med na sbyin bdag las slongs te sbyor cig/ de ste dge 'dun du gtogs la dge 'dun gyi rnyed pa dbang bar gyur na de'i phyed byin cig/ de ste bsod snyoms pa zhig na bsod snyoms kyi phyed sbyin par gyis</text></item>
<item><p>113a1</p><section>'dul ba</section><text>shig/ de ltar ma byas na 'das pa dang bcas par 'gyur ro// gleng gzhi ni mnyan du yod pa na ste/ mnyan du yod pa nas mi ring ba zhig na ri brags kyi grong zhig yod de/ ri brags kyi grong de na gtsug lag khang zhig yod pa de'i nang na rgan</text></item>
<item><p>113a2</p><section>'dul ba</section><text>zhugs gzhan zhig gnas te/ de nas dus phyi zhig na mchod rten la phyag 'tshal ba'i phyir mnyan du yod par song ngo // drug sde rnams ni chos kyis kyang drug sde'i nang na gcig gis ni dze ta'i tshal gyi sgo srung bas na tshe dang ldan pa nye dga' bo sgo na 'dug pa des mgo</text></item>
<item><p>113a3</p><section>'dul ba</section><text>dkar la smin ma ring ba zhig rgyang ring po nas 'ong ba mthong nas des bsams pa/ dge slong gnas brtan gang zhig 'dir 'ong bsur 'gro'am snyam bsams te/ de sngar song ba dang / des gnas brtan bde bar 'ongs sam zhes smras so// des slob dpon phyag</text></item>
<item><p>113a4</p><section>'dul ba</section><text>'tshal lo// phyag 'tshal lo zhes smras pa dang / tshe dang ldan pa nye dga' bos bsams pa/ rgan zhugs 'dis slob dpon yang mi shes/ mkhan po yang mi shes par rig nas des rgan zhugs tshur shog/ gtsug lag khang du 'dong ngo zhes smras so// des</text></item>
<item><p>113a5</p><section>'dul ba</section><text>gtsug lag khang du khrid nas ngal bsor bcug pa dang / de cung zad cig 'dug nas slob dpon bdag ni mchod rten la phyag 'tshal du mchi'o zhes smras pa dang / nye dga' bos sdod cig dang 'du ba'i dus la bab pa dang bya'o zhes smras pa dang / des slob dpon</text></item>
<item><p>113a6</p><section>'dul ba</section><text>bdag gis chos gos gsum ga yang khyer te ma 'ongs pas 'gro'o zhes smras pa dang / nye dga' bos rgan zhugs sdod cig dang / 'dir chos gos gsum byin gyis brlab par bya'o zhes smras nas/ ji tsam na 'dus par gyur pa dang / des de la par thang ni mthang</text></item>
<item><p>113a7</p><section>'dul ba</section><text>gos su byin gyis brlabs/ la ba ni stod g.yogs su byin gyis brlabs/ be'u ras ni sbyar mar byin gyis brlabs te/ de nas la ba dang be'u ras gnyis phrag pa la bzhag nas par thang gis dkris pa'i steng du the gus dkris te dam du bcings nas de nas 'dus pa'i</text></item>
<item><p>113b1</p><section>'dul ba</section><text>nang du btang ba dang / dge slong dag gis mthong nas/ dge slong kun tu bcings pa kha cig ni nyes pa ngor brjod do// kha cig gis ni rgan zhugs pha bi ci'i phyir smyon thabs byed ces smras pa dang / des tshe dang ldan pa dag 'di ni kho bo'i chos gos gsum yin</text></item>
<item><p>113b2</p><section>'dul ba</section><text>te/ kho bo ni glo bur du 'ongs na gang du gzhag ces smras pa dang / de dag gis chos gos gsum de 'dra ba yin nam zhes smras pa dang / des gang la med pa de ci 'dra bar 'gyur zhes smras so// de ltar gyur pa dge slong dag gis bcom ldan 'das la gsol pa</text></item>
<item><p>113b3</p><section>'dul ba</section><text>dang / bcom ldan 'das kyis bka' stsal pa/ gang nyes pa'i dmigs su gyur pa de ni dge slong dag gis spu ring po las chos gos gsum du byin gyis brlabs pa ste/ de lta bas na dge slong dag gis spu ring po las chos gos gsum du byin gyis brlab par mi</text></item>
<item><p>113b4</p><section>'dul ba</section><text>gnang bar dgongs nas bka' stsal pa/ dge slong dag dge slong rnams nyes pa ngor brjod pa ni yus te/ nyes pa'i dmigs su gyur pa de ni spu ring po las chos gos gsum du byin gyis brlabs pa ste/ de lta bas na dge slong dag spu ring po las chos gos gsum</text></item>
<item><p>113b5</p><section>'dul ba</section><text>byin gyis ma brlab shig/ de ste byin gyis brlabs na 'das pa dang bcas par 'gyur ro// bcom ldan 'das kyis dge slong dag spu ring po las chos gos gsum du byin gyis ma brlab shig ces gsungs pa dang / dad pa'i bram ze dang khyim bdag gis la ba dang phrug</text></item>
<item><p>113b6</p><section>'dul ba</section><text>stan dang be'u ras dag phul ba dang / dge slong dag the tshom skyes nas ma blangs pa dang / des 'phags pa dag nam sangs rgyas bcom ldan 'das 'jig rten du mi 'byung ba'i tshe na ni mu stegs can dag yon gnas lags na/ da ni sangs rgyas bcom ldan 'das 'jig</text></item>
<item><p>113b7</p><section>'dul ba</section><text>rten du byung bas khyed cag yon gnas yin te/ da khyed kyis ma blangs na bdag cag gi dge ba'i zong med bzhin du 'jig rten pha rol du ji ltar 'gro zhes smras pa dang / de dag cang mi zer bar gyur to// de ltar gyur pa dge slong dag gis bcom ldan 'das la</text></item>
<item><p>114a1</p><section>'dul ba</section><text>gsol pa dang / bcom ldan 'das kyis bka' stsal pa/ dge slong dag dad pa'i bram ze dang khyim bdag zer ba ni bden te/ de lta bas na ngas rjes su gnang gis long la spu thung rnams ni lhag pa'i gos su byin gyis rlobs shig/ spu ring po</text></item>
<item><p>114a2</p><section>'dul ba</section><text>rnams ni yon bdag gir byin gyis rlobs la bcang bar gyis shig/ gleng gzhi'i sgo gsum pa'i mdo'i tshigs su bcad pa drug pa'o// // mdor na/ dbu dang sen mo'i mchod rten dang // kha dog dkar po mar me dang // khyim dang mar me snod dag dang //</text></item>
<item><p>114a3</p><section>'dul ba</section><text>bal glang btsun mo rta babs so// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// khyim bdag mgon med zas sbyin ni chos kyis nang par sngar langs nas/ bcom ldan 'das dang dge slong gi</text></item>
<item><p>114a4</p><section>'dul ba</section><text>dge 'dun gyi zhabs la phyag 'tshal du 'gro'o// ji tsam dus phyi zhig na bcom ldan 'das kyis sems can gyi bsod nams kyi don bstan pa'i phyir 'breg mkhan bkug nas skra dang kha spu yang bregs pa dang / de nas khyim bdag mgon med zas sbyin dze ta'i tshal du</text></item>
<item><p>114a5</p><section>'dul ba</section><text>song nas/ bcom ldan 'das la mgo bos phyag 'tshal nas bcom ldan 'das kyis rjes su gnang na bdag gis dbu skra dang sen mo'i mchod rten brtsig par bgyi zhes gsol pa dang / bcom ldan 'das kyis bka' stsal pa/ de lta bas na khyim bdag ngas</text></item>
<item><p>114a6</p><section>'dul ba</section><text>rjes su gnang gis rtsigs shig/ des gzhi yangs pa'i gnas zhig tu mdza' bo dang / phu nu dang / gnyen dag dang lhan cig tu rim gro cher byas nas/ bcom ldan 'das kyi dbu skra dang sen mo'i mchod rten yang skye bo thams cad kyis blta na sdug pa</text></item>
<item><p>114a7</p><section>'dul ba</section><text>zhig brtsigs na rdo thal gyis ma byugs pas mi mdzes par gyur nas/ de yang bcom ldan 'das kyi drung du song nas/ zhabs la mgo bos phyag 'tshal te gsol pa/ bcom ldan 'das bdag gis bcom ldan 'das kyi dbu skra dang sen mo'i</text></item>
<item><p>114b1</p><section>'dul ba</section><text>mchod rten skye bo thams cad kyis blta na sdug pa zhig brtsigs na rdo thal gyis ma byugs kyi bar du mi mdzes par gyur na/ de la bcom ldan 'das kyis rjes su gnang bar mdzod cig dang / bdag gis rdo thal gyis byug par bgyi'o zhes gsol pa dang / bcom</text></item>
<item><p>114b2</p><section>'dul ba</section><text>ldan 'das kyis bka' stsal pa/ de lta bas na khyim bdag ngas rjes su gnang gis rdo thal gyis skus shig/ des rdo thal gyis bskus nas dri dang / bdug pa dang / me tog gis mchod pa byas so// mtshan mo mar me med pas mi mdzes par gyur nas/ de</text></item>
<item><p>114b3</p><section>'dul ba</section><text>yang bcom ldan 'das gang na ba der song nas bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to// bcom ldan 'das bdag gis bcom ldan 'das kyi dbu skra dang sen mo'i mchod rten rdo thal gyis bskus nas</text></item>
<item><p>114b4</p><section>'dul ba</section><text>dri dang / byug pa dang / me tog dag gis mchod pa bgyis na/ mtshan mo zhugs mar ma mchis te mi mdzes par gyur na/ de la bcom ldan 'das kyis rjes su gnang na/ bdag gis bcom ldan 'das kyi dbu skra dang sen mo'i mchod rten mchod pa bgyis la</text></item>
<item><p>114b5</p><section>'dul ba</section><text>mtshan mo zhugs mar gyi phreng ba bud do zhes gsol pa dang / bcom ldan 'das kyis bka' stsal pa/ de lta bas na khyim bdag ngas rjes su gnang gis de la mchod pa gyis te/ nub mo dbu skra dang sen mo'i mchod rten gyi steng du mar me'i phreng ba bus shig/ de</text></item>
<item><p>114b6</p><section>'dul ba</section><text>nas mar zags nas mchod rten gyi kha dog dkar po yang ma rung bar gyur te/ des bcom ldan 'das la zhus pa dang / bcom ldan 'das kyis bka' stsal pa/ mar me'i phreng ba 'og tu zhog shig/ des mar me'i phreng ba 'og tu bzhag pa dang / khyis mar</text></item>
<item><p>114b7</p><section>'dul ba</section><text>me 'thungs nas snod kyang khyer ro// de yang bcom ldan 'das gang na ba der song nas zhabs la phyag 'tshal te gsol pa/ bcom ldan 'das bdag gis bcom ldan 'das kyi dbu skra dang sen mo'i mchod rten gyi 'og tu zhugs mar gyi phreng ba bzhag na/ khyi dag gis</text></item>
<item><p>115a1</p><section>'dul ba</section><text>mar 'tshal nas zhugs mar gyi snod kyang 'tshal te mchis na/ bcom ldan 'das kyis rjes su gnang bar mdzod cig dang / bdag gis zhugs mar gyi khang bu bgyi'o zhes gsol pa dang / bcom ldan 'das kyis bka' stsal pa/ de bas na</text></item>
<item><p>115a2</p><section>'dul ba</section><text>khyim bdag ngas rjes su gnang gis de ltar byos shig/ des mar me'i khang bu dag kyang byas so// dbu skra dang sen mo'i mchod rten la ba lang dag gis bsnyogs pa dang / de yang bcom ldan 'das gang na ba der song nas zhabs la phyag byas te 'di</text></item>
<item><p>115a3</p><section>'dul ba</section><text>skad ces gsol to// bcom ldan 'das bdag gis bcom ldan 'das kyi dbu skra dang sen mo'i mchod rten brtsigs pa la ba lang dag gis bsnyogs par gyur na/ bcom ldan 'das kyis de la rjes su gnang bar mdzod cig dang / bdag gis stegs bus</text></item>
<item><p>115a4</p><section>'dul ba</section><text>bskor bar bgyi'o zhes gsol pa dang / bcom ldan 'das kyis bka' stsal pa/ de lta bas na khyim bdag ngas rjes su gnang gis bskor bar byos shig/ des stegs bus bskor na rta babs med pa dang / mi mdzes par gyur te/ de yang bcom ldan</text></item>
<item><p>115a5</p><section>'dul ba</section><text>'das gang na ba der song nas zhabs la phyag 'tshal te gsol pa/ bcom ldan 'das bdag gis bcom ldan 'das kyi dbu skra dang sen mo'i mchod rten gyi tha ma stegs bus bskor na stegs bu de'i rta babs ma mchis te mi mdzes na/ de la bcom ldan 'das kyis</text></item>
<item><p>115a6</p><section>'dul ba</section><text>rjes su gnang bar mdzod cig dang / bdag gis stegs bu'i rta babs bgyi'o zhes gsol pa dang / bcom ldan 'das kyis bka' stsal pa/ de lta bas na khyim bdag ngas rjes su gnang gis byos shig ces bka' stsal pa dang / des rta babs byas te yo</text></item>
<item><p>115a7</p><section>'dul ba</section><text>byad thams cad bsogs nas bcom ldan 'das kyi dbu skra dang sen mo'i mchod rten la mdza' bo dang phu nu dang gnyen dag bsogs nas mchod pa chen po byas so// skye bo mang po dag de lta bu mthong nas rab tu mos te/ de dag dad pa skyes nas de dag gis kyang rnam pa</text></item>
<item><p>115b1</p><section>'dul ba</section><text>de lta bur bcom ldan 'das kyi dbu skra dang sen mo'i mchod rten dag gnas gnas su brtsigs so// de nas bcom ldan 'das mnyan du yod pa na ji srid dgyes pa'i bar du bzhugs nas rgyal po'i khab gang na ba der gzhongs spyad pa spyod cing rgyal po'i khab tu byon to//</text></item>
<item><p>115b2</p><section>'dul ba</section><text>rgyal po'i khab kyi 'od ma'i tshal bya ka lan da ka gnas pa na bzhugs so// rgyal po gzugs can snying pos bcom ldan 'das dbus 'gyur 'chang nas gzhongs spyad pa spyod cing rgyal po'i khab tu byon to// rgyal po'i khab kyi 'od ma'i tshal bya ka lan da ka gnas pa na</text></item>
<item><p>115b3</p><section>'dul ba</section><text>bzhugs par thos te thos nas rgyal po'i mthu chen po dang / yo lang chen pos nang gi btsun mo dang / gzhon nu dang / blon po dang / nang gi skye bo dag dang lhan cig tu bcom ldan 'das gang na ba der song ste phyin pa dang / bcom ldan 'das kyi zhabs la mgo bos</text></item>
<item><p>115b4</p><section>'dul ba</section><text>phyag 'tshal te phyogs gcig tu 'khod do// bcom ldan 'das kyis de'i bsam pa dang / bag la nyal ba dang / khams dang / rang bzhin mkhyen nas 'phags pa'i bden pa bzhi rtogs par 'gyur ba'i chos de lta bu bshad de/ de thos pa dang rgyal po gzugs can</text></item>
<item><p>115b5</p><section>'dul ba</section><text>snying pos lha stong phrag brgyad bcu dang lhan cig tu 'jig tshogs su lta ba'i ri'i rtse mo nyi shu ye shes kyi rdo rjes bcom nas rgyun du zhugs pa'i 'bras bu mngon du byas so// des bden pa mthong nas lha stong phrag brgyad bcu dang lhan cig tu bcom ldan 'das la dus gsum du</text></item>
<item><p>115b6</p><section>'dul ba</section><text>ltar 'dong ngo // des dus phyi zhig na dpyid kyi dus la bab pas shing rtsi dag kyang me tog rgyas/ ngang pa dang / khrung khrung dang / rma bya dang / ne tso dang / ske ga dang / ko ki la dang / dzi ba dzi ba ka la sogs pa yang skad 'byin par byed pa'i nags stug po de na nang gi</text></item>
<item><p>115b7</p><section>'dul ba</section><text>btsun mo dag gis bskor cing 'dug 'dug pa las/ de la nang gi btsun mo dag gis gsol pa/ lha bdag cag gis nyin re re zhing bcom ldan 'das kyi zhal lta zhing mchi bar mi nus na lha nang gi btsun mo dag gi dbus su de bzhin gshegs pa'i dbu skra dang sen mo'i</text></item>
<item><p>116a1</p><section>'dul ba</section><text>mchod rten zhig brtsig par mdzod cig dang / de la bdag cag gis rim gro bskyed de me tog dang / dri dang / byug pa dang / spos dang / gdugs dang / rgyal mtshan dang / ba dan dag gis mchod par bgyi'o zhes gsol pa dang / des bcom</text></item>
<item><p>116a2</p><section>'dul ba</section><text>ldan 'das la gsol ba btab ste/ bcom ldan 'das kyi dbu skra dang sen mo stsol cig dang / bdag cag gis de bzhin gshegs pa'i dbu skra dang sen mo'i mchod rten nang gi btsun mo dag gi dbus su brtsig go zhes gsol pa dang / de nas bcom ldan 'das</text></item>
<item><p>116a3</p><section>'dul ba</section><text>kyis dbu skra dang sen mo stsal nas des bsti stang dang rim gro cher byas te/ nang gi btsun mo dag dang lhan cig tu de bzhin gshegs pa'i dbu skra dang sen mo'i mchod rten nang gi btsun mo'i dbus su brtsigs nas/ de la nang gi btsun mo dag gis mar me dang / spos dang /</text></item>
<item><p>116a4</p><section>'dul ba</section><text>me tog dang / dri dang / byug pa dag gis rab tu mchod pa byas so// gang gi tshe rgyal po ma skyes dgra la mi dge ba'i bshes gnyan lha sbyin gyis sbad nas pha chos can chos bzhin du rgyal po byed pa 'tsho ba dang yongs su phral nas bdag nyid rgyal por zhugs so//</text></item>
<item><p>116a5</p><section>'dul ba</section><text>de'i tshe na bcom ldan 'das kyi bstan pa la chos kyi sbyin pa thams cad gcad par khrims bcas pas sus kyang de bzhin gshegs pa'i dbu skra dang sen mo'i mchod rten la bya ba mi byed do// gang gi tshe bco lnga'i skabs 'byed pa'i dus la bab pa de'i tshe na yang dbu skra</text></item>
<item><p>116a6</p><section>'dul ba</section><text>dang sen mo'i mchod rten la su yang phyag dar dang / mar me dang / me tog dag gis mchod pa mi byed do// de nas btsun mo dag gis dbu skra dang sen mo'i mchod rten la rnam pa de lta bu mthong nas rgyal po gzugs can snying po dran te de dag mi dga' ste/ mya ngan</text></item>
<item><p>116a7</p><section>'dul ba</section><text>byed cing kyi hud chos kyi rgyal po dang bral bar gyur nas bdag cag gi bsod nams kyang zad par gyur to zhes zer zhing ngu bar gyur to// de'i nang nas btsun mo dpal gyi blo gros ma zhes bya ba zhig gis 'tsho ba la ma bltas par sangs rgyas kyi yon tan rjes su dran nas dbu skra dang</text></item>
<item><p>116b1</p><section>'dul ba</section><text>sen mo'i mchod rten gyi phyag dar byas te mar me'i phreng ba dag phul lo// ji tsam na ma skyes dgra khang steng du byung ste bltas pa dang snang ba chen po byung ba mthong nas ma bi ci zhig ces dris pa dang / gzhan zhig gis dpal gyi blo gros mas dbu skra dang sen mo'i mchod rten</text></item>
<item><p>116b2</p><section>'dul ba</section><text>la zhugs mar gyi phreng ba phul lo zhes smras pa dang / dpal gyi blo gros ma bos nas ci'i phyir rgyal po'i khrims las 'gal bar bya zhes smras pa dang / btsun mos kho mos rgyal po'i khrims dang 'gal mod kyi/ 'on kyang kho mos chos kyi rgyal po gzugs can snying po'i khrims</text></item>
<item><p>116b3</p><section>'dul ba</section><text>las ma 'gal lo zhes smras pa dang / de khros te 'khor lo 'phangs nas de 'tsho ba dang phral ba dang / de bcom ldan 'das la sems mngon par dad bzhin du dus las 'das pa dang / sum bcu rtsa gsum gyi lha'i gnas bzang por skyes so// de'i tshe na lha rnams</text></item>
<item><p>116b4</p><section>'dul ba</section><text>'dun sar 'dus so// de nas lha'i bu mo dpal gyi blo gros ma dpag tshad kho ra khor yug tu snang ba'i 'od kyis lus bskor nas lha'i 'dun sar song ngo // de nas brgya byin lha'i dbang pos dpag tshad kho ra khor yug tu rgya cher snang ba'i 'od mthong nas dris pa/ gser</text></item>
<item><p>116b5</p><section>'dul ba</section><text>gyis lus la su yis bskus// pad mo ut+pal bzhin 'dra ba// dpal ldan mi mtshungs ci las byung // khyod las 'dir ni 'od byung ba// ci phyir khyod gdong pad mo kha 'bus 'dra// khyod ni gser gyi 'od 'dra ba// ci yi 'bras bu lha mo bdag la smros// gang</text></item>
<item><p>116b6</p><section>'dul ba</section><text>gi las la byung ba spyod// lha mos smras pa/ 'jig rten gsum gyi mgon po ni// skye bo rnams kyi mar me ste// sangs rgyas mchog gi mtshan mthong bas// mun sel de la mar me phul// nyon mongs mun pa sel la phul// zla ba'i 'od zer 'dra ba'i 'od</text></item>
<item><p>116b7</p><section>'dul ba</section><text>mthong nas// thub pa gsal ba'i dngos po ste// ston pa'i 'od mthu mthong bas na// gsung ba mchog la phyag byas pas// de yi las kyis 'dir skyes te// bdag la rab tu gsal zhing mdzes// bdag gdong blta na sdug pa ni// pad mo zla bzhin rnam</text></item>
<item><p>117a1</p><section>'dul ba</section><text>par dag/ brgya byin gyis smras pa/ e ma'o zhing 'di yon tan can// nyes pa thams cad rnam spangs la// mtho ris gang du skye ba yi// khyod kyis sa bon der btab bo// gser bzhin spungs la dkar ba yi// rnam pa mchog la sus mi</text></item>
<item><p>117a2</p><section>'dul ba</section><text>mchod// sangs rgyas pad mo kha 'byes bzhin// gang du lhag pas bskyed pa pad mo spyan// yan lag mchog rnams 'bar ba ste// spyan ni me tog ka ma la dang 'dra// chos nyid kyis lha'i bu pho'am lha'i bu mo yang rung ste/ sum bcu rtsa gsum du skyes nas ring</text></item>
<item><p>117a3</p><section>'dul ba</section><text>po ma lon par gang nas shi 'phos pa dang / gang du skyes pa dang / las gang yin pas skyes pa ste/ sems 'di gsum skye bar 'gyur ro// lha'i bu mo dpal gyi blo gros mas bdag gang nas shi 'phos zhes bltas na mi las so// gang du snyam pa dang / sum</text></item>
<item><p>117a4</p><section>'dul ba</section><text>bcu rtsa gsum gyi lha'i khams bzang por skyes par mthong ngo // las gang yin zhe na/ bcom ldan 'das la sems rab tu dad pa'o snyam du sems nas/ de nas dpal gyi blo gros mas 'di snyam du bdag gis zhag lon la bcom ldan 'das kyi zhal blta bar mi</text></item>
<item><p>117a5</p><section>'dul ba</section><text>rigs kyi ci nas bdag gis zhag ma lon par bcom ldan 'das la blta ba'i phyir 'gro'o snyam bsams nas/ de nas lha'i bu mo dpal gyi blo gros mas dri ma med pa'i 'tsher ba'i rna cha ni thogs/ lus do shal dang se mo dos brgyan te/ lha'i me tog ut+pal dang /</text></item>
<item><p>117a6</p><section>'dul ba</section><text>pad mo dang / ku mu da dang / puN+Da rI ka dang / man dA ra ba la sogs pa'i me tog dag gis pang pa bkang nas 'od ma'i tshal bya ka lan da ka gnas pa rgya chen pos thams cad 'od kyis snang bar byas te/ bcom ldan 'das la me tog gis mngon par gtor nas chos nyan</text></item>
<item><p>117a7</p><section>'dul ba</section><text>pa'i phyir song ba dang / bcom ldan 'das kyis de'i bsam pa dang / bag la nyal ba dang / khams dang / rang bzhin mkhyen nas ji ltar 'phags pa'i bden pa bzhi rab tu rtogs par 'gyur ba de lta bu'i chos bshad de thos nas/ lha'i bu mo dpal gyi blo gros mas</text></item>
<item><p>117b1</p><section>'dul ba</section><text>'jig tshogs su lta ba'i ri'i rtse mo nyi shu ye shes kyi rdo rjes bcom nas rgyun du zhugs pa'i 'bras bu mngon du byas so// des bden pa mthong nas brjod par bya ba rnam gsum brjod do// btsun pa bdag la 'di ltar ni phas kyang ma bgyis/ mas kyang ma bgyis/</text></item>
<item><p>117b2</p><section>'dul ba</section><text>rgyal pos kyang ma bgyis/ lhas kyang ma bgyis/ sdug pas kyang ma bgyis/ phu nu dang gnyen gyis kyang ma bgyis/ tshe snga ma la ma bgyis/ bram ze dang dge sbyong gis kyang ma bgyis te/ bcom ldan 'das kyis bdag gi mchi ma dang khrag gi rgya mtsho ni bskams/</text></item>
<item><p>117b3</p><section>'dul ba</section><text>rus pa'i ri las ni bsgral/ ngan song gi sgo ni bkum/ mtho ris dang thar pa'i sgo ni phye ste bdag ni lha dang mi'i gnas su gzhag go zhes gsol to// smras pa/ khyod kyi mthus ni rab gsal ba// ngan song lam ste nyes mang po// mtho ris bsod nams</text></item>
<item><p>117b4</p><section>'dul ba</section><text>sgo yang phye// mya ngan 'das pa'i lam yang bdag gis thob// khyod la brten nas nyes pa rnams kyang spangs// bdag gis rtag tu rnam dag mig kyang thob// 'phags pa dga' zhing zhi ba'i lam yang thob// sdug bsngal mtsho las pha rol bdag</text></item>
<item><p>117b5</p><section>'dul ba</section><text>rgal nas// 'gro ba na yang lha mi rnams kyis mchod// skye rga 'chi ba'i nyes pa dang bral ba// srid pa stong du'ang rab tu mthong bar dka'// de ring thub pa'i zhal mthong 'bras bu thob// btud nas se mo do yang rab tu 'phyang // zhabs gnyis la yang</text></item>
<item><p>117b6</p><section>'dul ba</section><text>phyag byas dga' ba skyes// rgyal la g.yas kyi phyogs nas bskor byas nas// lha yi 'jig rten khams su mngon du song // de nas lha'i bu mo dpal gyi blo gros ma tshong pa khe rnyed pa bzhin/ zhing pa lo legs pa bzhin/ dpa' bo g.yul las rgyal ba</text></item>
<item><p>117b7</p><section>'dul ba</section><text>bzhin/ nad pa nad thams cad las thar ba bzhin/ longs spyod gang dang ldan pas bcom ldan 'das kyi drung du 'ongs pa'i longs spyod de nyid dang bdag gi gnas su song ngo // dge slong dag srod dang tho rangs mi nyal zhing thub pa la brtson zhing 'khod pa dang /</text></item>
<item><p>118a1</p><section>'dul ba</section><text>bcom ldan 'das kyi der 'od rgya cher snang ba mthong ngo // mthong nas bcom ldan 'das la zhus pa/ ci bcom ldan 'das bcom ldan 'das la zhal lta ba'i phyir tshangs pa 'khor gyi bdag po'am/ brgya byin lha'i dbang po'am/ 'jig rten skyong ba</text></item>
<item><p>118a2</p><section>'dul ba</section><text>bzhi'am/ gang zhig gis bcom ldan 'das kyi zhal ltar mchis zhes gsol pa dang / bcom ldan 'das kyis bka' stsal pa/ dge slong dag tshangs pa 'khor gyi bdag po yang ma yin/ brgya byin lha'i dbang po yang ma yin/ 'jig rten skyong ba bzhi la</text></item>
<item><p>118a3</p><section>'dul ba</section><text>sogs pa lhags pa'ang ma yin mod kyi rgyal po gzugs can snying po'i chung ma dpal gyi blo gros ma zhes bya ba zhig gis bdag gi 'tsho ba la ma bltas te/ de bzhin gshegs pa'i dbu skra dang sen mo'i mchod rten la mar me'i phreng ba phul ba dang / de nas rgyal</text></item>
<item><p>118a4</p><section>'dul ba</section><text>po ma skyes dgras 'khor lo 'phangs te 'tsho ba dang phral lo// de nga la sems mngon par dad bzhin du dus 'das nas sum bcu rtsa gsum du gnas bzang po'i lhar skyes so// de nub mo nga'i drung du 'ongs te de la ngas chos bshad nas des bden pa mthong ste</text></item>
<item><p>118a5</p><section>'dul ba</section><text>bdag gi gnas su song ngo // de lta bas na dge slong dag bsod nams la 'jigs par ma byed cig/ de ci'i phyir zhe na/ de ni bde ba'i tshig so// mos pa dang / sdug pa dang / shin tu sdug pa dang / yid du 'ong bar gyur pa ni 'di lta ste/</text></item>
<item><p>118a6</p><section>'dul ba</section><text>bsod nams so// dge slong dag khyed cag gis bsod nams ma yin pa la 'jigs par gyis shig/ de ci'i phyir zhe na/ de ni sdug bsngal gyi tshig so// ma mos pa dang / mi sdug pa dang / shin tu mi sdug pa dang / yid du mi 'ong ba ni 'di</text></item>
<item><p>118a7</p><section>'dul ba</section><text>lta ste/ bsod nams ma yin pa'o// dge slong dag ngas yun ring po nas kyang mngon par mthong ste/ yun ring po nas bsod nams byas pa/ rnam par smin pa la mos pa dang / sdug pa dang / shin tu sdug pa dang / yid du 'ong ba dag myong bar 'gyur</text></item>
<item><p>118b1</p><section>'dul ba</section><text>ro// dge slong dag ngas lo bdun gyi bar du byams pa'i sems bsgoms pas bskal pa 'jig pa dang rtas pa bdun gyi bar du 'jig rten 'dir ma 'ongs so// 'jig rten 'jig pa'i tshe kun snang ba'i lha'i ris su skyes so// rtas pa'i tshe tshangs pa'i gzhal</text></item>
<item><p>118b2</p><section>'dul ba</section><text>med khang stong par skyes nas der yang ngas tshangs pa dang tshangs chen gyi bdag por gyur nas ngas zil gyis gnon gyi gzhan gyis ma yin no// sems can brgya phrag bcu la dbang sgyur te/ sems can gyi nang na mchog tu bsngags so// stong phrag sum bcu rtsa</text></item>
<item><p>118b3</p><section>'dul ba</section><text>drug gi bar du brgya byin lha'i dbang por gyur to// brgya phrag grangs med pa'i bar du 'khor los sgyur ba'i rgyal por gyur te/ mtha' bzhi btul nas rin po che bdun dang ldan no// rin po che sna bdun ni rnam pa 'di lta bu yin te/ 'di lta ste/ 'khor lo rin po che</text></item>
<item><p>118b4</p><section>'dul ba</section><text>dang / bal glang rin po che dang / rta rin po che dang / nor bu rin po che dang / chung ma rin po che dang / khyim bdag rin po che dang / dmag mi rin po che dang bdun no// nga la bu yang stong tshang nas de dag kyang dpa' ba dang / nus pa dang / gzugs su ldan pa/ pha</text></item>
<item><p>118b5</p><section>'dul ba</section><text>rol gyi sde tshar gcod pa ste/ de yang ngas 'di ltar rgya mtsho'i mtha' tshun chad sa chen po 'di chos kyis btul gyi/ dbyug pa dang mtshon gyis gnon cing mi bde ba med par gnas so// de'i tshe yang nga 'di snyam du las gang gi 'bras bu rnam par smin pas bdag 'dir</text></item>
<item><p>118b6</p><section>'dul ba</section><text>mthu che rdzu 'phrul che bar gyur snyam bsams nas/ yang 'di snyam du las 'di'i 'bras bu gsum dang las 'di'i 'bras bu rnam par smin pa gsum gyis bdag 'di ltar mthu che rdzu 'phrul che bar gyur te/ gsum gang zhe na/ 'di lta ste/ sbyin pa dang / gdul ba</text></item>
<item><p>118b7</p><section>'dul ba</section><text>dang / dul ba'o snyam du bsams nas/ bcom ldan 'das kyis de skad gsungs nas yang ston pas 'di skad gsungs so// dge zhing bde bar 'dod pa yi// bsod nams rnam par smin la ltos// lo bdun bar du dge slong dag/ byams par byed pa'i sems</text></item>
<item><p>119a1</p><section>'dul ba</section><text>bsgoms pas// bskal pa 'jig cing rtas 'gyur ba// bdun du 'jig rten 'dir ma 'ongs// 'jig pa'i tshe na bdag nyid ni// 'jig rten kun snang dang bar gnas// rtas nas tshangs pa'i 'jig rten na// tshangs chen dbang sgyur gnas su</text></item>
<item><p>119a2</p><section>'dul ba</section><text>yang // lan bdun gyi ni bar du gnas// sum bcu rtsa drug bar du ni// lha yi rgyal po byas par gyur// brgya phrag grangs med par du yang // rgyal po rab tu 'jigs grags byas// rgyal rigs rgyal thabs spyi bor blugs// 'dzam bu gnas kyi</text></item>
<item><p>119a3</p><section>'dul ba</section><text>dbang por gyur// dbyug dang mtshon gyis ma yin par// 'jig rten 'di yang thul bar byas// chos nyid kyis ni rkyen med par// yang dag rjes su slob par gyur// chos kyi 'khor lo rab bskor nas// sa yi dkyil 'khor 'di dag tu// phyug cing</text></item>
<item><p>119a4</p><section>'dul ba</section><text>longs spyod che ba der// de 'dra'i rigs su nga yang skyes// nor rdzas thams cad phun sum tshogs// rin chen sna bdun de bzhin te// nor dang yo byad mang por ldan// rgyal po grags shing 'jigs par gyur// mthu chen de yi rgyu yis ni// gang du skyes</text></item>
<item><p>119a5</p><section>'dul ba</section><text>pa'i mchog tu gyur// sangs rgyas 'jig rten phan pa can// de yis 'di ltar bshad pa'o// ngo mtshar che ba 'di shes pa// de yang rdzu 'phrul chung ma yin// mkhas pa gang gis dad mi 'gyur// de ste rigs ni dma' gyur kyang // de la phan par 'dod pa dang // mthu</text></item>
<item><p>119a6</p><section>'dul ba</section><text>rnams chen por mngon 'dod pa// dam pa'i chos la bla mar byos// sangs rgyas bstan la dran par gyis// bcom ldan 'das kyis de skad gsungs pa dang / dge slong dag yid mgu ste bcom ldan 'das kyis gsungs pa la mngon par dga'o// gleng gzhi'i nang nas</text></item>
<item><p>119a7</p><section>'dul ba</section><text>sgo gsum pa'i mdo'i tshigs su bcad pa bdun pa'o// // mdor na/ khyim rmang rta babs bcas pa dang // bag ma stegs bu bcas pa ste// ka ba mtshal gyis byugs pa dang // rtsig pa rgya skyegs ri mo bri// sangs rgyas bcom ldan 'das mnyan du yod pa'i dze ta'i</text></item>
<item><p>119b1</p><section>'dul ba</section><text>tshal mgon med zas sbyin gyi kun dga' ra ba na bzhugs so// khyim bdag mgon med zas sbyin pa bcom ldan 'das gang na ba der song nas/ bcom ldan 'das kyi zhabs la mgo bos phyag 'tshal te/ bcom ldan 'das la 'di skad du de ste bcom ldan 'das kyis</text></item>
<item><p>119b2</p><section>'dul ba</section><text>rjes su gnang na bdag gis bcom ldan 'das kyi dbu skra dang sen mo'i mchod rten la mtha' ma dri gtsang khang gis bskor la rta babs kyang gzugs par bgyi'o zhes gsol pa dang / bcom ldan 'das kyis bka' stsal pa/ de lta bas na khyim bdag rjes su gnang</text></item>
<item><p>119b3</p><section>'dul ba</section><text>gis byos shig/ yang bcom ldan 'das de ste rjes su gnang na bdag gis bcom ldan 'das kyi dbu skra dang sen mo'i mchod rten la ba gam bgyi'o zhes gsol pa dang / bcom ldan 'das kyis bka' stsal pa/ khyim bdag de lta bas na ngas rjes su gnang</text></item>
<item><p>119b4</p><section>'dul ba</section><text>gis byos shig/ de nas yang bcom ldan 'das kyis de ste rjes su gnang ba na bdag gis ba gam gyis bskor ba bgyi'o zhes gsol pa dang / bcom ldan 'das kyis bka' stsal pa/ de lta bas na khyim bdag ngas rjes su gnang gis byos shig/ yang bcom</text></item>
<item><p>119b5</p><section>'dul ba</section><text>ldan 'das kyis de ste rjes su gnang na bdag gis ka ba dag mtshal gyis byug go zhes gsol pa dang / bcom ldan 'das kyis bka' stsal pa/ khyim bdag de lta bas na rjes su gnang gis byos shig/ yang bcom ldan 'das kyis de ste rjes su gnang na bdag</text></item>
<item><p>119b6</p><section>'dul ba</section><text>gis rtsig ngos rgya skyegs kyis bri bar bgyi'o zhes gsol pa dang / bcom ldan 'das kyis bka' stsal pa/ khyim bdag de lta bas na rjes su gnang gis bris shig/ gleng gzhi'i nang nas sgo gsum pa'i mdo'i tshigs su bcad pa brgyad pa'o// // mdor na/ ba</text></item>
<item><p>119b7</p><section>'dul ba</section><text>lang so dang tha gu dang // phreng ba rin chen phreng ba can// g.yog ma dang ni snying po dang // snying po yi ni sgo yang ngo // sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// bcom ldan 'das kyis dbu skra dang</text></item>
<item><p>120a1</p><section>'dul ba</section><text>sen mo'i mchod rten la mchod pa dang / bkur sti byos shig ces gsungs na/ dge slong dag gis mchod rten la mchod pa byed pa na phur bu btab nas me tog gi phreng ba btags pa dang / bram ze dang khyim bdag dad pa dag gis mthong nas ci'i phyir 'di ltar</text></item>
<item><p>120a2</p><section>'dul ba</section><text>dge slong dag gis ston pa'i mchod rten phur bu med pa la phur bu btab ces phyas 'dogs so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ bram ze dang khyim bdag 'phya ba ni yus te/ de lta bas</text></item>
<item><p>120a3</p><section>'dul ba</section><text>na mchod rten la phur bus ma btab par ba lang gi so lta bu chung ngus thob shig/ bcom ldan 'das kyis ba lang gi so lta bu chung ngus thob shig ces bka' stsal pa dang / dge slong dag gis mchod rten la khung bu brkos te ba lang gi so lta bu 'dzugs pa la zhugs pa</text></item>
<item><p>120a4</p><section>'dul ba</section><text>dang / bcom ldan 'das kyis mchod rten la khung bu brkos te ba lang gi so lta bu ma gzugs par mchod rten rtsig pa'i tshe na tshugs shig ces bka' stsal to// dge slong dag mchod pa byed pa na mchod rten la 'dzegs nas me tog gi phreng ba rnams mgur chu'i bre la</text></item>
<item><p>120a5</p><section>'dul ba</section><text>'dogs pa dang / bram ze dang khyim bdag dag gis mthong nas ci'i phyir 'di ltar dge slong dag gis 'di ltar ston pa'i mchod rten la rdog pas rdzi zhing 'dong zhing 'dong zhes 'phyas 'dogs so// de ltar gyur pa dge slong dag gis bcom ldan 'das la gsol pa dang / bcom</text></item>
<item><p>120a6</p><section>'dul ba</section><text>ldan 'das kyis bka' stsal pa/ bram ze dang khyim bdag rnams 'phya ba ni yus te/ de lta bas na dge slong dag gis ston pa'i mchod rten la rdog pas rdzi zhing ma 'dong shig/ de ste mchod pa'i phyir na ni khyim pas 'dzegs shig/ de med na dge tshul pas rkang pa gnyis</text></item>
<item><p>120a7</p><section>'dul ba</section><text>khrus la dris byug gam gos kyis dkris te 'dzegs shig/ de dag kyang med na dge slong gis ston par 'du shes zhog la dus la bab par soms te de ltar de bzhin du 'dzegs la dri'i ri mo byos shig/ mchod rten che ste 'dzeg mi nus pa dang / bcom ldan 'das kyis bka'</text></item>
<item><p>120b1</p><section>'dul ba</section><text>stsal pa/ thag pas thogs te 'dzegs shig/ dbu skra dang sen mo'i mchod rten la me tog gi phreng ba dbul ba phul ba dang / de dag rnyis te mi mdzes par gyur nas/ khyim bdag skyabs med zas sbyin gyis bcom ldan 'das kyi dbu skra dang sen mo'i mchod rten la me</text></item>
<item><p>120b2</p><section>'dul ba</section><text>tog gi phreng ba phul ba dang de dag rnyis te mi mdzes nas/ de ste bcom ldan 'das kyis gnang na ni bcom ldan 'das kyi dbu skra dang sen mo'i mchod rten la rin po che'i phreng ba dbul lo zhes gsol pa dang / bcom ldan 'das kyis bka' stsal pa/ de lta bas na khyim bdag gnang</text></item>
<item><p>120b3</p><section>'dul ba</section><text>gis phul cig/ dbu skra dang sen mo'i mchod rten la bya rog la sogs pa bya rnams 'khod de de dag gi rtug pas mchod rten ma rung bar gyur pa dang / khyim bdag mgon med zas sbyin gyis bcom ldan 'das la dbu skra dang sen mo'i mchod rten la bya rog la sogs pa bya rnams</text></item>
<item><p>120b4</p><section>'dul ba</section><text>mchis shing rtug pas mchod rten ma rung bar bgyis na/ de ste bcom ldan 'das kyis gnang na/ bcom ldan 'das kyi dbu skra dang sen mo'i mchod rten la g.yog pa'i snying pos g.yog go zhes gsol pa dang / bcom ldan 'das kyis khyim bdag de lta bas na gnang</text></item>
<item><p>120b5</p><section>'dul ba</section><text>gis g.yog pa'i snying pos g.yogs shig ces bka' stsal pa dang / des g.yog pa'i snying pos g.yogs so// g.yogs pa de dbyar 'drul zhing mun pas mi snang bar gyur pa dang / khyim bdag mgon med zas sbyin gyis bcom ldan 'das la bdag gis dbu</text></item>
<item><p>120b6</p><section>'dul ba</section><text>skra dang sen mo'i mchod rten la g.yog pa'i snying pos g.yogs pa de da ltar dbyar gyi chab kyis rul te mun par gyur nas mi mngon na de ste bcom ldan 'das kyis gnang na bdag gis chab sgo gdod do zhes gsol pa dang / bcom ldan 'das kyis bka' stsal pa/ de lta bas</text></item>
<item><p>120b7</p><section>'dul ba</section><text>na khyim bdag gnang gis sgo thod cig/ gleng gzhi'i nang nas sgo gsum pa'i mdo'i tshigs su bcad pa dgu pa'o// // mdor na/ khar ba la sogs mchod rten bya// gser dang dngul la sogs pa dang // rgyal mtshan gyis su 'di la bskor// 'bru mar la sogs chag</text></item>
<item><p>121a1</p><section>'dul ba</section><text>chag gdab// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// khyim bdag mgon med zas sbyin bcom ldan 'das gang na ba der song ste phyin pa dang / bcom ldan 'das kyi zhabs</text></item>
<item><p>121a2</p><section>'dul ba</section><text>la mgo bos phyag 'tshal te bcom ldan 'das la 'di skad ces bcom ldan 'das kyis de ste gnang na bdag gis bcom ldan 'das kyi khar ba'i mchod rten bgyi'o zhes gsol pa dang / bcom ldan 'das kyis bka' stsal pa/ khyim bdag de lta bas na gnang gis byos</text></item>
<item><p>121a3</p><section>'dul ba</section><text>shig/ yang bcom ldan 'das kyis de ste gnang na gser gyi mchod rten bgyi'o zhes gsol pa dang / bcom ldan 'das kyis bka' stsal pa/ khyim bdag de lta bas na gnang gis byos shig/ de bzhin du dngul las byas pa dang / bai DUr+ya las byas pa dang / shel</text></item>
<item><p>121a4</p><section>'dul ba</section><text>las byas pa rgya cher byos shig/ de ste yang bcom ldan 'das kyis gnang na bdag gis bcom ldan 'das kyi dbu skra dang sen mo'i mchod rten la rgyal mtshan 'bul lo zhes gsol pa dang / bcom ldan 'das kyis bka' stsal pa/ khyim bdag de lta bas na gnang gis</text></item>
<item><p>121a5</p><section>'dul ba</section><text>phul cig/ bcom ldan 'das kyis rgyal mtshan phul cig ces gsungs pa dang / des ci 'dra ba zhig dbul ba mi shes nas/ bcom ldan 'das kyis bka' stsal pa/ rgyal mtshan bzhi ste/ seng ge'i rgyal mtshan dang / chu srin gyi rgyal mtshan dang / klu'i rgyal mtshan dang /</text></item>
<item><p>121a6</p><section>'dul ba</section><text>khyu mchog gi rgyal mtshan no// de ste yang bcom ldan 'das kyis gnang na bdag gis bcom ldan 'das kyi dbu skra dang sen mo'i mchod rten la 'bru mar gyis chag chag gdab bo zhes gsol pa dang / bcom ldan 'das kyis bka' stsal pa/ de lta bas na khyim bdag gnang</text></item>
<item><p>121a7</p><section>'dul ba</section><text>gis chag chag thob shig/ yang gsol pa/ de ste bcom ldan 'das kyis gnang na bdag gis bcom ldan 'das kyi dbu skra dang sen mo'i mchod rten la ldong ros kyis byug go zhes gsol pa dang / bcom ldan 'das kyis bka' stsal pa/ de lta bas na khyim bdag gnang gis</text></item>
<item><p>121b1</p><section>'dul ba</section><text>yugs shig/ ji ltar ldong ros kyis byug pa de bzhin du tsan dan gyis byug pa yang rgya cher byos shig/ gleng gzhi'i nang nas sgo gsum pa'i mdo'i tshigs su bcad pa bcu pa ste/ gleng gzhi'i nang nas sgo gsum pa rdzogs // // mdor bsdus par na/ sgo leb</text></item>
<item><p>121b2</p><section>'dul ba</section><text>dang yang de ltar dbyar// drug sde dag dang btso blag mkhan// gzhong pa gtan pa de bzhin te// kun tu rgyu dang skyin po dang // chag chag btab pa rung ba dang // de bzhin mdo rnams bsdus par brjod// // mdor na/ sgo leb dang ni pus 'khyud dang // dra ba dang</text></item>
<item><p>121b3</p><section>'dul ba</section><text>yang gzugs 'khor dang // zhing dang 'bras dang skye ba dang // nor las skyes dang gos rnams so// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe</text></item>
<item><p>121b4</p><section>'dul ba</section><text>dang ldan pa u pA lis zhus pa/ btsun pa bcom ldan 'das kyis sgo leb la lag gzungs byos shig ces gsungs na ci 'dra ba las bgyi/ u pA li rin po che ma gtogs pa'o// yang gsol pa/ btsun pa bcom ldan 'das kyis dge slong gis bus 'khyud chongs</text></item>
<item><p>121b5</p><section>'dul ba</section><text>shig ces gsungs na/ ji ltar bcang bar bgyi/ u pA li skud pa sna bdun te/ bal gyi dang / ldum bu sha na ka'i dang / ras kyi skud pa dang / zar ma'i dang / rtswa du gu la'i dang / ko tam ba ka'i dang / srin bal rnams so// yang gsol pa/ btsun pa bcom</text></item>
<item><p>121b6</p><section>'dul ba</section><text>ldan 'das kyis dra ba byos shig ces gsungs na ji lta bu las bgyi/ u pA li rnam pa bzhi ste/ rtswa mun dza'i dang / bal ba dza dang / zar ma'i dang / ras kyi skud pa las so// yang gsol ba/ btsun pa bcom ldan 'das kyis dra ba'i gzugs 'khor byos shig</text></item>
<item><p>121b7</p><section>'dul ba</section><text>ces gsungs na/ ji lta bu las bgyi/ u pA li rin po che ma gtogs pa'o// gleng gzhi ni mnyan du yod pa na ste/ mnyan du yod pa na khyim bdag gzhan zhig dad cing des la dge bar sems pa zhig 'dug ste/ de na gcer bu pa'i dge bsnyen pa'i</text></item>
<item><p>122a1</p><section>'dul ba</section><text>bu mo chung mar blangs te des de la bzang mo sangs rgyas ni ston pa/ chos ni rgyal mtshan/ dge slong ni yon gnas te/ de dag la bya ba byos shig ces bsgo ba dang / de g.yos kun tu spyod de g.yo med pa ltar jo bo'i sras legs kyis de bzhin du bgyi'o zhes smras pa dang /</text></item>
<item><p>122a2</p><section>'dul ba</section><text>khyim bdag de'i khyim du nyin gcig bzhin dge 'dun gyis bskos pa'i dge slong rnams bshos gsol lo// de nas dus phyi zhig na khyim bdag de ri brags kyi grong gzhan zhig tu don cung zad cig yod par gyur te/ des chung ma de la bsgo ba/ bzang mo kho bo yul 'di zhes bya ba'i ri drung gi grong</text></item>
<item><p>122a3</p><section>'dul ba</section><text>du don cung zad cig yod par gyur te der 'gros/ khyod kyis de bzhin du sbyin gnas rnams la bshos gsol cig ces byas pa dang / de g.yos kun tu spyod de/ g.yo med pa ltar jo bo'i sras legs kyis bshos gsol lo zhes smras so// de song nas bdag gis chung ma la bsgo zin na</text></item>
<item><p>122a4</p><section>'dul ba</section><text>dge slong la yang bsgo'o snyam du sems te de gtsug lag khang du song nas/ dge skos kyi rkang pa la phyag 'tshal te smras pa/ 'phags pa bdag yul 'di zhes bya ba'i ri brags kyi grong der don cung zad cig mchis par gyur te bdag der mchis khyod kyis de bzhin du dge 'dun gyis bskos pa'i</text></item>
<item><p>122a5</p><section>'dul ba</section><text>dge slong gtang bar gsol/ des khyim bdag de bzhin du legs kyis gtang ngo zhes smras so// de nas khyim bdag des ston pa dang / chos dang / dge 'dun la phyag byas te ri brags kyi grong der song ngo // dge 'dun gyis bskos pa'i dge slong dag phan tshun tshe dang ldan pa khyim</text></item>
<item><p>122a6</p><section>'dul ba</section><text>bdag de'i chung ma ma dad pas gdugs tshod las snga zad du 'dong ngo zhes gtam byas na de dag gdugs tshod las sngar dong ba dang / khyim bdag de'i chung mas mthong nas 'phags pa khyed ha cang sngar byon te ci de dag gi sug las gzhan ma mchis sam zhes nyes pa ngor brjod pa dang /</text></item>
<item><p>122a7</p><section>'dul ba</section><text>de dag spa gong nas cang mi zer bar gdugs tshod bab kyi bar du 'khod nas zan zos te dong ngo // des phyi de nyin mo zas dag snga zad du sbyar te stan bting nas bya ra byed cing 'dug go// dge slong dag gdugs tshod bab khar dong ba dang / des mthong nas dpyas pa dang / dge slong dag</text></item>
<item><p>122b1</p><section>'dul ba</section><text>gcig la gcig tshe dang ldan pa gnyis kar yang 'phyas/ ji lta bu yang rung zos la dong nas tshangs pa mtshungs par spyod pa la bsgo ste phyin chad 'dir ni dge slong dag kyang mi 'dong bar bya'o zhes smras nas zan zos te gtsug lag khang du dong ngo // dge slong de dag gis ji lta bur gyur pa</text></item>
<item><p>122b2</p><section>'dul ba</section><text>bzlas pa dang / dge slong dag phyis der mi 'dong bar gyur to// ji tsam na khyim bdag de slar 'ongs nas bzang mo yon gnas dag bsgo ba bzhin du bshos gsol tam zhes dris pa dang / des jo bo'i sras nyi ma gnyis shig/ gshegs te bshos gsol nas ma gshegs</text></item>
<item><p>122b3</p><section>'dul ba</section><text>par gyur to zhes smras pa dang / de skad thos nas gtsug lag khang du song ste/ 'phags pa ci'i slad du dge 'dun gyis bskos pa'i dge slong rnams ma btang zhes smras pa dang / de dag gis ji ltar gyur pa thams cad bzlas so// des 'phags pa de ltar na bdag gi zhing las skye ba'i</text></item>
<item><p>122b4</p><section>'dul ba</section><text>'bras de 'phags pa rnams la dbul gyis khyed 'dir gsol cig ces smras pa dang / des khyim bdag mi 'tshal lo// de ci'i phyir zhe na/ ma btsos pa'i 'bru len par bcom ldan 'das kyis ma gnang ngo zhes smras pa dang / de cang mi zer bar 'dug go// de ltar gyur pa dge slong</text></item>
<item><p>122b5</p><section>'dul ba</section><text>dag gis bcom ldan 'das la gsol pa dang / bcom ldan 'das kyis bka' stsal pa/ de lta bas na gnang gis dge 'dun gyi phyir 'bras long la the tshom du ma byed cig/ gleng gzhi ni mnyan du yod pa na ste/ mnyan du yod pa na khyim bdag gzhan zhig gis gang zag gzhan</text></item>
<item><p>122b6</p><section>'dul ba</section><text>zhig gi phyir gnas khang zhig brtsigs te bzhag nas de'i nang du mal stan dag kyang mang du phul te bzhag pa dang / dge slong dag gis mdzod chen po'i nang du gcig tu bsdus te bzhag go// dge slong des khyim bdag de la smras pa dang / des 'phyas 'dogs so// de ltar gyur</text></item>
<item><p>122b7</p><section>'dul ba</section><text>pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag khyim bdag de 'phya ba ni yus te/ de bas na mal stan ji ltar bsngos pa bzhin du spyad par bya ste/ der gang dag gnas pa de nyid dbang ngo // de nas yang khyim</text></item>
<item><p>123a1</p><section>'dul ba</section><text>bdag des gnas khang der gos kyi rnyed pa mang zhig phul ba dang / de la mal stan 'ged pas dge 'dun gyi rnyed pa'i nang du brubs pa dang / dge slong des khyim bdag de la smras so// de yang 'phyas 'dogs so// de ltar gyur pa dge slong dag gis bcom ldan 'das</text></item>
<item><p>123a2</p><section>'dul ba</section><text>la gsol pa dang / bcom ldan 'das kyis bka' stsal pa/ dge slong dag khyim bdag de 'phya ba ni yus te/ yon bdag gi dbang du byas long la dge slong dag khyim gyi rnyed pa de ni der gang gnas pa de dag nyid dbang ngo // de dag gis dge slong de la 'thob pa gzhan dag ma byin pa dang /</text></item>
<item><p>123a3</p><section>'dul ba</section><text>bcom ldan 'das kyis bka' stsal pa/ der yang dge 'dun gyir gtogs pa'i rnyed pa de dag las kyang byin cig/ des kyang de la longs spyod du gyis la the tshom du ma byed cig/ gleng gzhi'i nang nas sgo bzhi pa'i mdo'i tshigs su bcad pa dang po'o// // 'dul ba gzhung dam</text></item>
<item><p>123a4</p><section>'dul ba</section><text>pa/ bam po sum bcu rtsa drug pa/ mdor na/ gang zhig gang du gnas pa dang // dge slong des kyang de rung ba// las kyang sar pa'i yo byad dag/ zas dang mar me rung ba'o// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na</text></item>
<item><p>123a5</p><section>'dul ba</section><text>bzhugs so// mnyan du yod pa na khyim bdag gzhan zhig gis gtsug lag khang du gnas khang dag brtsigs nas der mal stan kyang phul/ rnyed pa dag kyang bcas pa dang / dge slong dag mal stan de dag kyang dge 'dun gyi nang du brubs te rnyed pa yang spyir bgos so// de ltar gyur</text></item>
<item><p>123a6</p><section>'dul ba</section><text>pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dngos po nges par 'gyur ba la ma bskyod cig/ de na nges par gnas pa gang yin pa de dag gis spyad par bya ste/ rnyed pa yang bdag gir byos shig/ dge slong dag gis de</text></item>
<item><p>123a7</p><section>'dul ba</section><text>la rnyed pa gzhan ma byin pa dang / bcom ldan 'das kyis bka' stsal pa/ gnyi ga yang byin la ci bder spyod par bya ste/ 'on kyang dge slong rnams la ji ltar rgan rims su bsko bar bya'o// gleng gzhi ni mnyan du yod pa na ste/ mnyan du yod pa na khyim bdag gzhan zhig</text></item>
<item><p>123b1</p><section>'dul ba</section><text>'dug pa de'i drung du bsod snyoms pa gzhan zhig der song nas skyabs su 'gro ba dang / bslab pa'i gnas la bzhag go// dus phyi zhig na yang nor las bsod nams su bya ba'i dngos po bdun po'i yon tan brjod pa dang / khyim bdag de rab tu dad par gyur nas/ 'phags pa bdag</text></item>
<item><p>123b2</p><section>'dul ba</section><text>gis kyang nor las byas pa'i bsod nams kyi dngos po cung zad cig bgyi'o zhes smras pa dang / bsod snyoms pa des/ khyim bdag de bzhin du byos shig ces smras pa dang / 'phags pa ci zhig bgyi/ dge 'dun gyi gtsug lag khang byos shig/ 'phags pa bdag la kAr ShA pa</text></item>
<item><p>123b3</p><section>'dul ba</section><text>Na ni mchis na/ bsod nams bya ba'i grogs dag ma mchis so// khyim bdag kAr ShA pa Na khyer te shog shig/ ngas khyod kyi bsod nams kyi grogs bya'o zhes smras pa dang / des kAr ShA pa Na rnams byin nas las sar pa byed pa yang bskos so// des kAr ShA pa Na rnams</text></item>
<item><p>123b4</p><section>'dul ba</section><text>gnas khang gi nang du bcug ste bzhag nas las cung zad tsam yang ma brtsams so// khyim bdag des 'di snyam du bdag gi gtsug lag khang ci tsam zhig byas pa ltar 'gro'o zhes bsams nas de der 'ongs na/ cung zad tsam yang ma byas par mthong ngo // des bsod snyoms pa la</text></item>
<item><p>123b5</p><section>'dul ba</section><text>'phags pa ci'i phyir las dag ma brtsams zhes dris pa dang / las sar pa byed pas 'dir yo byad dag dgos so zhes smras pa dang / khyim bdag gis bdag gis kAr ShA pa Na phul ba de la las sar pa bya ba'i yo byad dag ci'i phyir mi sbyar/ des smras pa/ khyim bdag ngas phyogs</text></item>
<item><p>123b6</p><section>'dul ba</section><text>bzhi'i dge 'dun gyi rdzas ma rung bar ji ltar bya zhes smras pa dang / 'phags pa de la nongs pa ma mchis kyis gyis shig/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste khyim bdag gis bsgo na las</text></item>
<item><p>123b7</p><section>'dul ba</section><text>sar pa'i yo byad de dag las sbyor cig/ de la the tshom du ma byed cig/ des de las sar pa'i yo byad sbyar te/ bsod snyoms pa des las sar pa yang byas nas bsod snyoms slong du song ba dang / khyim bdag des mthong nas 'phags pa khyod ni bsod snyoms spyod na bdag gi gtsug</text></item>
<item><p>124a1</p><section>'dul ba</section><text>lag khang gi las sar pa su bgyid ces smras pa dang / khyim bdag sems can thams cad ni zas la gnas na cing ltogs bzhin du khyod kyi gtsug lag khang gi las sar pa byed dam/ los kyang bsod snyoms la 'jug mod ces smras pa dang / des 'phags</text></item>
<item><p>124a2</p><section>'dul ba</section><text>pa de lta na las sar pa'i rgyu de las bshos su mdzod ces smras pa dang / des ci'i phyir na ngas phyogs bzhi'i dge 'dun gyir bsngos pa bza' zhes smras pa dang / des 'phags pa de la gnod pa med kyis zo shig ces smras nas/ de ltar gyur pa dge slong rnams kyis bcom ldan 'das</text></item>
<item><p>124a3</p><section>'dul ba</section><text>la gsol pa dang / bcom ldan 'das kyis bka' stsal pa/ de ste khyim bdag gis bsgo na de nyid la zan du zo shig/ de la the tshom du ma byed par bza' bar gyis shig/ de nas bsod snyoms pa de zas mi bzang ba zos pas gram par gyur pa dang / bcom ldan 'das kyis</text></item>
<item><p>124a4</p><section>'dul ba</section><text>zas ngan pa ma za shig ces gsungs pa dang / zas bzang du za bar gyur nas/ bcom ldan 'das kyis bka' stsal pa/ zas bzang por yang ma za bar ji ltar gtsug lag khang gzhan gyi bza' ba'i thang de bzhin du zo shig/ snum bag ma rnyed nas/ bcom ldan 'das kyis bka'</text></item>
<item><p>124a5</p><section>'dul ba</section><text>stsal pa/ ji ltar gtsug lag khang gzhan na snum bag rnyed pa de ltar bya ste/ de la the tshom du ma byed cig/ bsod snyoms pa des las sar pa'i yo byad dag blta ba'i phyir 'bru mar bsod snyoms su blangs pa dang / bcom ldan 'das kyis bka' stsal pa/ las sar pa'i rgyu</text></item>
<item><p>124a6</p><section>'dul ba</section><text>las 'bru mar nyos shig/ yo byad gzhan rnams ji dgos pa yang de las sbyar bar bya ste/ de la the tshom ma byed cig/ gleng gzhi'i nang nas sgo bzhi pa'i mdo'i tshigs su bcad pa gnyis pa'o// // mdor na/ dge 'dun rnams kyi mal stan ni// bla gab med par mi bgo</text></item>
<item><p>124a7</p><section>'dul ba</section><text>dang // tshon dang lhung bzed las byed mi bgo ste// srod 'das mtshan mo mal stan bgo mi bya// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// drug sde dag gis dge 'dun gyi mal stan bgos nas tshon</text></item>
<item><p>124b1</p><section>'dul ba</section><text>gyi las byed gos 'khru 'tshed/ lhung bzed kyi las byed pas gos rnams mes tshig/ dri ma can du yang gyur cing / tshon gyis kyang ma rung bar gyur to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge</text></item>
<item><p>124b2</p><section>'dul ba</section><text>'dun gyi gos gyon la tshon gyi las ma byed cig/ lhung bzed kyi las dang / gzhan yang shing gsheg pa'i las dag ma byed cig/ byas na 'das pa dang bcas par 'gyur ro// gleng gzhi ni mnyan du yod pa na ste/ yang drug sde dag gis dge 'dun gyi gos rnams gyon nas</text></item>
<item><p>124b3</p><section>'dul ba</section><text>bla gab med par tshon rtsi'i las byed cing char bab bzhin du 'dug nas gos ma rung bar gyur te/ de ltar gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge 'dun gyi gos rnams gyon la bla gab med par char bab bzhin du ma</text></item>
<item><p>124b4</p><section>'dul ba</section><text>'dug shig/ 'dug na 'das pa dang bcas par 'gyur ro// gleng gzhi ni mnyan du yod pa na ste/ drug sde dag gzhongs spyad pa spyod pa las ri brags kyi grong gzhan zhig tu mtshan mo srod 'das te phyin pa dang / ri brags kyi grong de na gtsug lag khang zhig yod pa der 'ongs nas dge</text></item>
<item><p>124b5</p><section>'dul ba</section><text>slong dag gis so sor bshes pa'i gnas su ngal bso ba la zhugs so// de dag gis smras pa/ tshe dang ldan pa dag ngal bso ba ni phyis byas/ mal stan bged pa bos la rgan rims bzhin du mal stan dang / gnas khang bgos shig/ de dag gis tshe dang ldan pa dge slong kha cig</text></item>
<item><p>124b6</p><section>'dul ba</section><text>nyal nas srod kyang 'khor na gnod par byas te ci rung gis/ gang du bshes pa'i gnas su nyol cig dang / sang nam langs nas gnas khang dang mal stan bgo bar bya'o zhes smras pa dang / de dag gis tshe dang ldan pa dag ston pa bzhugs bzhin du khyed kyis bstan pa dag zhig</text></item>
<item><p>124b7</p><section>'dul ba</section><text>par bya'am/ gnas khang dang mal stan dag nged cag dang rgan rims su bgos shig ces smras pa dang / mal stan 'ged pas gnas khang dang mal stan dag 'ged pa la zhugs nas gsar bu rnams la ma bgos par nam nangs nas drug sde dag cung zad cig nyal nas/ nang par</text></item>
<item><p>125a1</p><section>'dul ba</section><text>sngar langs te mal stan dag slar phul nas dong ba dang / dge slong dag gis ci'i phyir na mal stan dag slar phul/ de dag gis tshe dang ldan pa dag nged cag mchod rten la phyag 'tshal du 'ongs te da ni slar 'dong ngo zhes smras pa dang / de dag gis tshe dang ldan pa dag</text></item>
<item><p>125a2</p><section>'dul ba</section><text>de ltar na khyed cag gis mtshan rangs dge slong dag gtses te ci bya zhes smras pa dang / de dag gis tshe dang ldan pa dag bstan pa brtan par bya ba'i phyir byas kyi/ nged la nyes pa ci yod ces smras pa dang / dge slong dag gis dpyas btags so// de ltar gyur pa de dge slong dag gis bcom</text></item>
<item><p>125a3</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ de lta bas na mtshan mo srod 'khor phan chad stan dag ma bgo shig/ de ste glo bur du nub mo 'ongs na gang mdza' ba'i gnas su 'dug la/ de ste nam langs nas kyang 'dug par gyur na gnas khang yang</text></item>
<item><p>125a4</p><section>'dul ba</section><text>bgos shig/ mal stan yang byin cig/ gleng gzhi ni mnyan du yod pa na ste/ drug sde dag gzhongs spyad pa spyod cing dong nas ri brags kyi grong gzhan zhig tu phyin nas ri brags kyi grong de na gtsug lag khang zhig yod pa der phyin nas dge slong dag gis gang mdza' ba'i gnas su</text></item>
<item><p>125a5</p><section>'dul ba</section><text>bzhag ste/ de nas mal stan bgo bar byed pa na rgan rims kyi khri'u'i steng du de dag nan gyis 'dug nas de dag la rgan rims kyis kyang bslang bar ma nus so// gang gi tshe mal stan dag bgos pa dang / de'i tshe rgan rims kyi khri'u de dag lhan cig spyod pa dang / nye gnas rnams la</text></item>
<item><p>125a6</p><section>'dul ba</section><text>byin nas mal stan ma thob pa rnams 'phya bar gyur to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong gsar bu rnams 'phya ba yus te/ de bas na rgan rims kyi khri'u dag dang / chung ngu</text></item>
<item><p>125a7</p><section>'dul ba</section><text>na stan dag kyang rgan rims su bgos shig/ gleng gzhi'i nang nas sgo bzhi pa'i mdo'i tshigs su bcad pa gsum pa'o// // mdor na/ snam phyi sa dang bkru ba'i sa// gci ba'i sa dang rkang pa bkrus// phyi ba snod dang gzar bu dang // rnam pa sna tshogs de bzhin no// sangs rgyas</text></item>
<item><p>125b1</p><section>'dul ba</section><text>bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// drug sde dag snam phyi sa'i sgo na 'chag cing gtam zer zhing 'dug nas/ dge slong dag la gnod par byed de/ tshe dang ldan pa dag skad cig sdod cig/ nged cag rgan rims su</text></item>
<item><p>125b2</p><section>'dul ba</section><text>bya'o zhes smras nas de dag gis de'i nye 'khor du ston cing kha ton yang byed/ btso blag gi las kyang byed nas/ dge slong dag snam phyi sar 'dong du yang ngo tsha nas bshang gci la sogs pa yang bag yangs su byar med/ ji ltar 'ongs pa bzhin nang du 'jug tu yang med par de dag gis</text></item>
<item><p>125b3</p><section>'dul ba</section><text>bgags pa dang / de dag thams cad nad du gyur te de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de lta bas na dge slong dag gis snam phyi sar song nas gtam zer zhing ma 'dug shig/ de'i nyen kor du ston</text></item>
<item><p>125b4</p><section>'dul ba</section><text>par yang ma byed cig/ klog par yang ma byed cig/ kha ton yang ma byed cig/ btso blag gi yas kyang ma byed cig/ dge slong dag gis snam phyis na gtam zer zhing 'dug gam/ rim bzhin du byed dam/ de'i nyen kor du ston tam/ kha ton byed dam/ klog gam/ btso blag</text></item>
<item><p>125b5</p><section>'dul ba</section><text>gi las byed na 'das pa dang bcas par 'gyur ro// dge slong dag bkrus na 'khru zhing 'dug pa ma zin par drug sde dag gis nged rgan no zhes zer nas bslang ngo // de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge</text></item>
<item><p>125b6</p><section>'dul ba</section><text>slong dag gis bkru sar dge slong bkru ba ma zin pa ma bslang shig/ bslang na 'das pa dang bcas par 'gyur ro// dge slong dag gci sar song ba dang / phyis drug sde dag der 'ongs te/ nged cag rgan gyis ji ltar rgan rims su 'jug go zhes smras pa dang / de dag 'phya bar gyur</text></item>
<item><p>125b7</p><section>'dul ba</section><text>to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag rgan rims su gci sar ma 'jug par ji ltar 'ongs pa'i rim bzhin du zhugs shig/ dge slong dag gis ji ltar rgan rims bzhin du 'jug</text></item>
<item><p>126a1</p><section>'dul ba</section><text>na 'das pa dang bcas par 'gyur ro// drug sde dag gis dge slong dag rkang pa 'khru zhing 'dug pa la/ bkru ma zin par rkang pa 'khru ba'i 'og gzhi rgan rims su bya'o zhes te khyer ba dang / de dag 'phya bar gyur to// de ltar gyur pa dge slong dag</text></item>
<item><p>126a2</p><section>'dul ba</section><text>gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge slong dag gi rkang pa bkru ma zin par rkang pa bkru ba'i gzhi ji ltar rgan rims bzhin du ma bkur cig/ dge slong gis dge slong gi rkang pa bkru ba ma zin par</text></item>
<item><p>126a3</p><section>'dul ba</section><text>rkang pa bkru ba'i gzhi rgan rims bzhin du khyer na 'das pa dang bcas par 'gyur ro// drug sde dag gis dge slong dag gdong phyi bas gdong phyis ma zin par rgan rims su bya'o zhes zer nas gdong phyi ba khyer ba dang / de dag 'phya bar gyur to// de ltar gyur pa dge slong dag</text></item>
<item><p>126a4</p><section>'dul ba</section><text>gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge slong dag gi gdong phyi ba ma zin par rgan rims su ma bkur cig/ dge slong gis dge slong dag gi gdong phyi ba ma zin par gdong phyi ba rgan rims su khyer na 'das pa</text></item>
<item><p>126a5</p><section>'dul ba</section><text>dang bcas par 'gyur ro// de bzhin du snod dang / gzar bu dang / kha gzar la sogs pa yang rgyas par sbyar bar bya'o// gleng gzhi'i nang nas sgo bzhi pa'i mdo'i tshigs su bcad pa bzhi pa'o// // mdor na/ bum pa dang ni gzhong khung dang // lhung bzed nag po btung</text></item>
<item><p>126a6</p><section>'dul ba</section><text>phor dang // spu gri'i bdar dang sen bcad pa// smang tsher dang ni rkang rten no// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// drug sde dag gis dge slong dag btso blag gi las byed pa ma zin par dge 'dun</text></item>
<item><p>126a7</p><section>'dul ba</section><text>gyi tshon gyi bum pa rgan rims bzhin du bya'o zhes zer te khyer ba dang de dag 'phya bar gyur nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis btso blag gi las byed pa ma zin par dge</text></item>
<item><p>126b1</p><section>'dul ba</section><text>'dun gyi tshon gyi bum pa dag rgan rims su ma bkur cig/ dge slong gis dge slong dag gi btso blag gi las byed pa ma zin par dge 'dun gyi tshon gyi bum pa rgan rims su khyer na 'das pa dang bcas par 'gyur ro// bum pa la ji lta ba de bzhin du gzhong khung la yang de bzhin no//</text></item>
<item><p>126b2</p><section>'dul ba</section><text>drug sde dag gis dge slong dag zas za ba ma zin par lhung bzed nag po rgan rims su bya'o zhes zer nas khyer ba dang de dag 'phya bar gyur nas/ dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong gis dge slong dag zan</text></item>
<item><p>126b3</p><section>'dul ba</section><text>bza' ba ma zin par lhung bzed nag po rgan rims su ma bkur cig/ dge slong gis dge slong dag zan bza' ba ma zin par lhung bzed nag po rgan rims su khyer na de dag 'das pa dang bcas par 'gyur ro// drug sde dag gis dge slong dag zan za zhing skom phyed tsam 'thungs</text></item>
<item><p>126b4</p><section>'dul ba</section><text>pa dang / btung ba'i phor bu rgan rims su bya'o zhes zer nas khyer te de dag 'phya bar gyur nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge slong dag zan za zhing skom phyed tsam</text></item>
<item><p>126b5</p><section>'dul ba</section><text>'thungs pa la btung ba'i phor bu rgan rims su ma bkur cig/ dge slong dag gis dge slong dag zan za zhing skom phyed tsam 'thungs pa la phor bu rgan rims su khyer na 'das pa dang bcas par 'gyur ro// drug sde dag gis dge slong dag skra phyed tsam bregs pa dang / spu gri yang</text></item>
<item><p>126b6</p><section>'dul ba</section><text>rgan rims su bya'o zhes zer te khyer ro// de dag 'phya bar gyur nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge slong skra dang kha spu phyed tsam bregs pa la spu gri rgan rims su ma bkur</text></item>
<item><p>126b7</p><section>'dul ba</section><text>cig/ dge slong dag gis dge slong dag skra dang kha spu phyed tsam bregs pa dang spu gri rgan rims su khyer na 'das pa dang bcas par 'gyur ro// drug sde dag gis dge slong dag skra dang kha spu 'breg pa'i spu gri rnon por bya ba'i bdar la phyed tsam bdar ba dang / bdar rgan rims su</text></item>
<item><p>127a1</p><section>'dul ba</section><text>bya'o zhes zer te khyer ba dang / de dag 'phya bar gyur to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge slong dag gi skra dang kha spu 'breg pa bdar la phyed tsam</text></item>
<item><p>127a2</p><section>'dul ba</section><text>bdar nas rgan rims su ma bkur cig/ dge slong dag gis dge slong dag skra dang kha spu 'breg pa'i spu gri bdar la phyed tsam bdar ba la rgan rims su khyer na 'das pa dang bcas par 'gyur ro// drug sde dag gis dge slong dag sen mo phyed tsam bcad pa dang / sen mo bcad pa rgan</text></item>
<item><p>127a3</p><section>'dul ba</section><text>rims su bya'o zhes zer nas khyer ro// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis sen mo phyed tsam bcad pa la sen mo gcod pa rgan rims su ma bkur cig/ dge slong gis dge</text></item>
<item><p>127a4</p><section>'dul ba</section><text>slong dag gi sen mo phyed tsam bcad pa las sen mo gcod pa rgan rims su khyer na 'das pa dang bcas par 'gyur ro// drug sde dag gis dge slong dag sna spu phyed tsam btogs pa dang / sna spu btog pa'i smang tsher rgan rims su bya'o zhes zer te khyer ro// de ltar gyur</text></item>
<item><p>127a5</p><section>'dul ba</section><text>pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag sna spu phyed tsam btogs pa la sna spu btog pa'i smang tsher rgan rims su ma bkur cig/ khyer na 'das pa dang bcas par 'gyur ro// drug sde dag gis</text></item>
<item><p>127a6</p><section>'dul ba</section><text>dge slong dag dge 'dun gyi khri rkang rten du bcas pa la nyal zhing 'dug pa dang / rgan rims su bya'o zhes zer te khyer ba dang / de dag 'phya bar gyur nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag</text></item>
<item><p>127a7</p><section>'dul ba</section><text>dge 'dun gyi khri rkang rten can gyi steng du nyal ba la rgan rims su ma bkur cig/ dge slong dag gis dge slong dag khri rkang rten can gyi steng du nyal zhing 'dug pa la rkang rten rgan rims su khyer na 'das pa dang bcas par 'gyur ro// gleng gzhi'i nang nas sgo bzhi pa'i mdo'i tshigs</text></item>
<item><p>127b1</p><section>'dul ba</section><text>su bcad pa lnga pa'o// // mdor na/ gtan pa skud pa gnyis pa dang // gri dang khab dang blang ba dang // gzhan yang 'di ltar ma zin par// bslang bar bya ba ma yin pa'o// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba</text></item>
<item><p>127b2</p><section>'dul ba</section><text>na bzhugs so// drug sde dag gis shing leb kyi steng du sbyar ma dang / stod g.yogs dang / mthang gos dag dge 'dun gyi shing leb kyi steng du phyed tsam bting ba dang / rgan rims su bya'o zhes zer te khyer ro// de dag 'phya bar gyur nas/ dge slong dag gis bcom ldan</text></item>
<item><p>127b3</p><section>'dul ba</section><text>'das la gsol pa dang / bcom ldan 'das kyis bka' stsal pa/ dge slong dag dge 'dun gyi shing leb kyi steng du sbyar ma dang stod g.yogs dang / mthang gos dag phyed tsam bting ba la dge 'dun gyi shing leb de rgan rims su ma bkur cig/ dge slong dag gis dge slong</text></item>
<item><p>127b4</p><section>'dul ba</section><text>gi dge 'dun gyi shing leb kyi steng du sbyar ma dang / stod g.yogs dang mthang gos dag phyed tsam bting ba la dge 'dun gyi shing leb rgan rims su khyer na 'das pa dang bcas par 'gyur ro// drug sde dag gis dge slong dag gi chos gos dge 'dun gyi skud pas phyed tsam drubs pa</text></item>
<item><p>127b5</p><section>'dul ba</section><text>dang rgan rims su bya'o zhes zer nas khyer ba dang / de dag 'phya bar gyur te/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong gis dge slong dag gi chos gos dge 'dun gyi skud pas phyed tsam btsems pa</text></item>
<item><p>127b6</p><section>'dul ba</section><text>las rgan rims su ma bkur cig/ dge slong dag gis dge slong dag gi chos gos dge 'dun gyi skud pas phyed tsam btsems pa las rgan rims su khyer na 'das pa dang bcas par 'gyur ro// drug sde dag gis dge slong dag gi chos gos dag tshon las phyed tsam btso</text></item>
<item><p>127b7</p><section>'dul ba</section><text>blag byas te/ dge 'dun gyi btso blag gi srad bu la bres pa dang / rgan rims bzhin bya'o zhes zer te khyer ro// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge slong dag gi</text></item>
<item><p>128a1</p><section>'dul ba</section><text>gos phyed tsam btso blag byas nas/ dge 'dun gyi btso blag gi srad bu la bres pa rgan rims su ma bkur cig/ dge slong dag gis dge slong dag gi gos phyed tsam btso blag byas pa dge 'dun gyi btso blag gi srad bu la bres pa rgan rims su khyer na 'das pa dang bcas</text></item>
<item><p>128a2</p><section>'dul ba</section><text>par 'gyur ro// drug sde dag gis dge slong dag gi chos gos dge 'dun gyi gris phyed tsam dras pa dang / rgan rims su bya'o zhes zer te khyer ba dang / de dag 'phya bar gyur te/ de ltar gyur pa dge slong dag gis bcom ldan 'das la gsol pa dang / bcom ldan 'das</text></item>
<item><p>128a3</p><section>'dul ba</section><text>kyis bka' stsal pa/ dge slong dag gis dge 'dun gyi gris chos gos phyed tsam dras pa rgan rims su ma bkur cig/ dge slong dag gis dge slong gi chos gos dge 'dun gyi gris phyed tsam dras pa rgan rims su khyer na 'das pa dang bcas par 'gyur ro// drug sde dag gis dge</text></item>
<item><p>128a4</p><section>'dul ba</section><text>slong dag chos gos dge 'dun gyi khab kyis phyed tsam drubs pa la rgan rims bzhin bya'o zhes zer nas khyer ba dang / de dag 'phya bar gyur te/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis</text></item>
<item><p>128a5</p><section>'dul ba</section><text>dge slong dag gi chos gos dge 'dun gyi khab kyis phyed tsam drubs pa rgan rims su ma bkur cig/ dge slong dag gis dge slong gi chos gos dge 'dun gyi khab kyis phyed tsam drubs pa rgan rims su khyer na 'das pa dang bcas par 'gyur ro// drug sde dag gis dge slong dag</text></item>
<item><p>128a6</p><section>'dul ba</section><text>skra phyed tsam bregs pa dang / dge 'dun gyi skra bzed pa'i ras rgan rims bzhin bya'o zhes zer te khyer ba dang / de dag 'phya bar gyur to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge</text></item>
<item><p>128a7</p><section>'dul ba</section><text>slong dag skra phyed tsam bregs pa dang / dge 'dun gyi skra bzed pa'i ras rgan rims su ma bkur cig/ dge slong dag gis dge slong dag skra phyed tsam bregs pa dang / dge 'dun gyi skra bzed pa'i ras rgan rims su khyer na 'das pa dang bcas par 'gyur ro// drug sde dag gis</text></item>
<item><p>128b1</p><section>'dul ba</section><text>gang yang rung ba'i gnas su gzhan dang gzhan gyi las ma zin par dge 'dun gyi stan gyi steng na 'dug pa dang / rgan rims bzhin bya'o zhes zer nas bslang ste btang nas de dag 'phya bar gyur to// de ltar gyur pa dge slong dag gis bcom ldan 'das la gsol pa dang / bcom</text></item>
<item><p>128b2</p><section>'dul ba</section><text>ldan 'das kyis bka' stsal pa/ dge slong dag dge slong dag gis gang yang rung ba'i gnas su gzhan dang gzhan gyi las ma zin par dge 'dun gyi stan gyi steng du 'dug pa la rgan rims su bya'o zhes ma bslang shig/ dge slong dag gis dge slong dag gang yang rung ba'i gnas</text></item>
<item><p>128b3</p><section>'dul ba</section><text>su gzhan dang gzhan gyi las ma zin bzhin du dge 'dun gyi stan gyi steng na 'dug pa la rgan rims su bya'o zhes bslang ste btang na 'das pa dang bcas par 'gyur ro// gleng gzhi'i nang nas sgo bzhi pa'i mdo'i tshigs su bcad pa drug pa'o// // mdor na/ mu stegs kun tu rgyu ba</text></item>
<item><p>128b4</p><section>'dul ba</section><text>dang // mngon mtshan bdag shi byin pa med// yid ches par ni gzung ba lnga// gnyer phyir nye spyod dge slong ma'o// sangs rgyas bcom ldan 'das rgyal po'i khab 'od ma'i tshal bya ka lan da ka gnas pa na bzhugs te/ bcom ldan 'das kyis gang gi tshe yul mnyam dka'i rgyal</text></item>
<item><p>128b5</p><section>'dul ba</section><text>po gzugs can snying po mkhas pa can lha stong phrag brgyad bcu dang / yul mnyam dka'i bram ze dang / khyim bdag brgya phrag stong dang bcas te bcom ldan 'das kyis bden pa la bkod pa de'i tshe na rgyal po'i khab tu 'di ltar kye khyed cag rgyal po'i khab na gnas pa dang / yul</text></item>
<item><p>128b6</p><section>'dul ba</section><text>so so nas lhags pa'i skye bo mang po dag nyon cig/ rgyal po nga'i yul na su yang rkun po ma byed cig/ gang gis byas pa de ngas yul dang phral te gtang ngo // nor bdag la ni nga nyid kyi mdzod dang bang ba nas sbyin no zhes dril chen bsgrags so// gang gi tshe bcom ldan 'das kyis</text></item>
<item><p>128b7</p><section>'dul ba</section><text>yul ko sa la'i rgyal po gsal rgyal dar la bab pa lta bu'i mdo sdes btul ba de'i tshe na des kyang mnyan du yod par 'di ltar rgyal po nga'i yul na su yang rkun po ma byed cig/ gang gis nga'i yul du rkun po byas pa de chad pa gsad pas bcad la/ nor bdag la ni nga nyid kyi bang ba dang</text></item>
<item><p>129a1</p><section>'dul ba</section><text>mdzod nas sbyin no zhes dril chen bsgrags so// de'i tshe na gang yul mnyam dka' na gnas pa'i rkun po rnams dang gang yul ko sa la na gnas pa'i rnams de'i sa mtshams kyi bar du dong nas 'khod do// yul mnyam dka' na gnas pa'i rkun po rnams</text></item>
<item><p>129a2</p><section>'dul ba</section><text>dang / yul ko sa la na gnas pa'i rnams thams cad sa mtshams kyi bar du dong ste 'khod nas/ 'gron pa mang po dag 'dzoms so zhes de skad kyi sgra kun du grags so// de dag gis thos nas yul mnyam dka'i 'gron pa mang po bsel dang lhan cig yul ko sa lar 'dong ngo //</text></item>
<item><p>129a3</p><section>'dul ba</section><text>yul ko sa la nas kyang yul mnyam dkar de bzhin du 'dong ste/ ji tsam du dus phyi zhig na yul mnyam dka' nas 'gron pa mang po bsel dang bcas te/ yul ko sa lar dong ba dang / de dag gang gi tshe mtshams las 'das nas yul ko sa lar phyin pa de'i tshe de nas ded dpon gyis</text></item>
<item><p>129a4</p><section>'dul ba</section><text>smras pa/ kye ko sa la'i rgyal po gsal rgyal ni mi srun la gtum zhing khro ste dpa' zhing mthu dang ldan no zhes grag gis/ gal te 'gron pa mang po dang bdag cag rnams bcom na yang bsab par nus kyis/ bsel ba de dag slar khye shig ces smras pa dang / 'gron pa mang</text></item>
<item><p>129a5</p><section>'dul ba</section><text>po dag gis smras pa/ de ltar na de bzhin du bgyi'o zhes smras nas bsel de dag slar bkye'o// rkun po rnams kyis bya ra btsugs te bsdad pa dang / bya ra bas bsel ba slar log pa mthong nas/ des kye bsel ba rnams slar log gis 'gron pa mang po gzhom mo zhes</text></item>
<item><p>129a6</p><section>'dul ba</section><text>smras nas 'gron pa mang po de dag shing sA la'i dgon par phyin pa dang / bcom mo// de la tshong pa kha cig ni bsad/ kha cig ni bros so// de la bros pas mgo rdul gyis gang bar byas te rgyal po gsal rgyal gyi drung du song nas/ lha la bdag cag ni tshong pa lags na/ khyed kyi</text></item>
<item><p>129a7</p><section>'dul ba</section><text>yul du phyin na tshong pa ma lags par gyur to// ci byas/ lha bdag cag ni rkun pos bcom mo// rgyal po gsal rgyal gyis 'phags skyes po la bka' stsal pa/ gzhon nu myur du rings par song la rkun po dang nor rnams zung la 'on cig ces bsgo ba dang / lha de bzhin du bgyi'o</text></item>
<item><p>129b1</p><section>'dul ba</section><text>zhes nas dmag dpon 'phags skyes pos yul ko sa la'i rgyal po gsal rgyal las mnyan te/ dpung gi tshogs yan lag bzhi pa bal glang gi tshogs dang / rta'i tshogs dang / shing rta'i tshogs dang / dpung bu chung gi tshogs rnams go cha bskon te myur bar shing sA la'i</text></item>
<item><p>129b2</p><section>'dul ba</section><text>dgon par dong ba dang / rkun po dag de'i bar dgon pa na shing sA la stug po'i nang du zhugs te bag yangs su nor bgod cing 'khod pa dang / 'phags skyes pos de'i steng du brdzis te/ de dag gis rkun po kha cig ni bsad/ kha cig ni bros/ kha cig ni gson por bzung ngo //</text></item>
<item><p>129b3</p><section>'dul ba</section><text>de nas rkun po'i g.yul las rgyal te/ rkun po dang bcom pa'i nor rdzas dag khyer te/ rgyal po'i drung du song ste/ rkang pa la gtugs nas/ lha 'di dag ni rkun po'i nor ro zhes smras pa dang / rgyal pos tshong pa dag la kye de dag bdag bdag gi nor dag ngo shes par byos la slar</text></item>
<item><p>129b4</p><section>'dul ba</section><text>khyer cig ces bsgo ba dang / de na mu stegs kun du rgyu ba dang / dge slong dag kyang bcom pa'i nang du gtogs nas rgyal pos de thams cad phrogs pa'i nor rdzas slar byin pa dang / kun du rgyu ba'i rang gi gos btsag gi nang du bcos pa dang / dge slong dag gi yang khyer ro// dge</text></item>
<item><p>129b5</p><section>'dul ba</section><text>slong dag gis bdag cag gi gos btsag gi nang du btsos pa ngo ma shes nas de dag rkun du rgyu ba dang / lhan cig tu thab mo byung ba dang / kun du rgyu ba mang po de dag gis de dag khyer ba dang / rgyal po'i drung du song ste/ lha bdag cag gi gos btsag gi nang du btsos pa mu</text></item>
<item><p>129b6</p><section>'dul ba</section><text>stegs can kun du rgyu bas 'tshal te slar mi ster to zhes smras pa dang / rgyal pos mu stegs kun du rgyu ba de dag bkug ste/ kwa'i 'phags pa dag gi gos dag ci'i phyir bkur gyis slar phul cig ces bsgo ba dang / de dag gis lha btsag gi nang du btsos pa 'di dag ni</text></item>
<item><p>129b7</p><section>'dul ba</section><text>bdag cag gi gos so zhes smras pa dang / rgyal pos 'phags pa dag khyed kyi gang yin pa shes par gyis la khyer cig ces smras so// dge slong dag gis gcig nas gcig tu phyung ste bltas pa dang / kha cig ngo shes te lha 'di dag ni bdag cag gi gos so zhes smras pa</text></item>
<item><p>130a1</p><section>'dul ba</section><text>dang / rgyal pos mu stegs can kun du rgyu ba dag la e ma'o mu stegs can kun du rgyu ba 'jab bur rku ba rkun ma yin na/ khyed cag ni rkun po chen po yin no zhes smras pa dang / de dag lan med nas cang mi zer bar 'khod do// rgyal pos smras pa/ kye 'phags</text></item>
<item><p>130a2</p><section>'dul ba</section><text>pa khyed cag gis da phan chad chos gos la mngon mtshan bya ba'i rigs so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag rgyal po de skad zer ba yus te/ de bas na chos gos dag mngon</text></item>
<item><p>130a3</p><section>'dul ba</section><text>mtshan thob shig/ kha chag dang 'or thabs su drubs shig/ sgro gu yang thogs shig/ bcom ldan 'das kyis mngon mtshan thob shig ces gsungs na/ dge slong dag gis mi shes nas/ bcom ldan 'das kyis bka' stsal pa/ chos gos kyi mthar snag tsha'i</text></item>
<item><p>130a4</p><section>'dul ba</section><text>thig le byos shig/ gleng gzhi ni mnyan du yod pa na ste/ mnyan du yod pa na khyim bdag gzhan zhig gis de'i rigs mnyam pa zhig las chung ma zhig blangs nas/ de dang lhan cig tu rtse dga' yongs su spyod do// de dang lhan cig tu rtse dga' yongs su spyod pa las de</text></item>
<item><p>130a5</p><section>'dul ba</section><text>dus phyi zhig na chung ma sems can dang ldan par gyur nas/ de zla ba brgyad dam dgu 'das pa dang / bu khye'u zhig btsas te zhag bdun gsum nyi shu gcig gi bar du btsas pa'i btsas ston chen po byas so// de rigs dang mthun par ming yang btags nas de bsrings</text></item>
<item><p>130a6</p><section>'dul ba</section><text>bskyed de cher gyur pa dang / dus phyi zhig na de'i ma dus las 'das so// khyim bdag des kyang chung ma zhig blangs nas de dang lhan cig tu rtse dga' yongs su spyod do// rtse dga' yongs su spyad pa las dus phyi zhig bu pho gsum zhig btsas te/ de dag kyang rigs dang mthun</text></item>
<item><p>130a7</p><section>'dul ba</section><text>par ming btags so// 'di ltar dgra'i nang na chen chun 'thab pa gcugs che ste/ mos ma shi ba'i bu khye'u chen po de la rtag par gtses pa dang / de ma dran nas yi chad de yul gzhan du song ba las legs par gsungs pa'i chos 'dul ba la rab tu byung ngo // de nas dus</text></item>
<item><p>130b1</p><section>'dul ba</section><text>phyi zhig na khyim bdag de na bar gyur nas/ de rtsa ba dang / sdong bu dang / lo ma dang / me tog dang / 'bras bu dag gis sman byas kyang de'i nad tha gi bar ma gyur nas/ de na ba'i sdug bsngal gyis ring po mi thogs par dus 'da' bar shes nas/ des khyim tshes dag bsogs te</text></item>
<item><p>130b2</p><section>'dul ba</section><text>'dus nas de'i nang du bu la smras pa bu dag khyed cag gi phu bo chen po dge sbyong shAkya'i sras kyi nang du rab tu byung ba de yang khyed kyis nor skal byin ces smras nas/ bsags pa kun mtha' zad par 'gyur// mtho ba'i mtha' ni 'jig par 'gyur// 'dus pa'i mtha' ni 'gyes par 'gyur//</text></item>
<item><p>130b3</p><section>'dul ba</section><text>chos kyi mtha' ni zhi bar 'gyur// dus kyi chos dang ldan par gyur to// de'i bu ljongs spyod cing 'dug pa des bdag gi pha dus 'das so zhes thos te/ de yang 'di snyam du bdag song la ma yar mo dang nu bo dag gi mya ngan bsang gis chos bshad du 'gro'o snyam du sems nas/ de ji tsam</text></item>
<item><p>130b4</p><section>'dul ba</section><text>dga' ba'i bar du gzhongs spyad de/ mnyan du yod pa gang na ba de logs su gzhongs spyod cing song ngo // rim bzhin du spyod cing mnyan du yod par phyin nas lam gyi ngal bsos te bdag gi khyim du 'ongs pa dang / nang gi skye bo dag gis mthong nas ngus te ngu ba'i sgra dag khyim tshes dag</text></item>
<item><p>130b5</p><section>'dul ba</section><text>gis thos nas de dag 'dus te kha cig ni skad phyung ste ngu / kha cig ni mig mchi mas gang zhing 'dug nas/ so so'i skye bo dag ni 'dod chags dang ldan pas gnyen dang bral bar gyur pas mya ngan gyis mig mchi mas gang ngo // de yang ngu ga khyer zhing 'dug go// de na rgan mo gzhan</text></item>
<item><p>130b6</p><section>'dul ba</section><text>zhig gis bu khyod kyi phas ni nor skal byin par nged kun gyis kyang thos na ma ngu shig/ skye ba yod na 'chi bar 'gyur ro zhes smras pa dang / des cung zad tsam zhig gi bar du sems shing 'dug nas/ des ma yar mo dang nu bo dag la chos bshad do// de dag mya ngan cung zad sangs nas/</text></item>
<item><p>130b7</p><section>'dul ba</section><text>de dag gis khyod kyi nor skal dag long shig ces smras pa dang / des bsams pa/ bcom ldan 'das kyis nga 'das nas byin pa ni med do zhes gsungs na/ ji ltar blang snyam du bsams nas/ tshe dang ldan pa dag nga ni rab tu byung ba la nor rdzas kyis byar med pa'i steng du bcom ldan</text></item>
<item><p>131a1</p><section>'dul ba</section><text>'das kyis kyang nga 'das nas byin pa med do zhes gsungs kyis/ khyed cag nyid khyer cig ces smras pa dang / de dag gis nyes pa ngor brjod pa/ 'phags pa long la sbyin pa yang byin cig/ bsod nams kyang byos shig/ de la nyes pa ci zhig yod ces</text></item>
<item><p>131a2</p><section>'dul ba</section><text>smras so// de ltar gyur pa dge slong dag la smras pa dang / dge slong dag gis bcom ldan 'das la gsol nas/ bcom ldan 'das kyis bka' stsal pa/ dge slong dag khyim pa la ni re ba yod/ rab tu byung ba la ni re ba med pa'i phyir te/ khyim pa dag la ni nga 'das na byin cig</text></item>
<item><p>131a3</p><section>'dul ba</section><text>pa ni khyim bdag gi ste brtsan no// rab tu byung ba la ni de lta bu med do// de bas na khyim pas de bur bsams te byin pa long shig/ sangs rgyas dang chos dang dge 'dun la bya ba'i phyir te de la the tshom du ma byed cig/ gleng gzhi ni mnyan du yod pa na ste/ dge slong dag lci ba'i ri lu dang /</text></item>
<item><p>131a4</p><section>'dul ba</section><text>so shing dang / bkru ba'i yo byad dang / ba lang gi lci ba rnams 'chag sa dang khyams dang sgo khang dag tu bor nas ljongs spyad pa spyod du 'dong ngo // de dag la dge slong dag gis the tshom skyes nas ma spyad do// de ltar gyur pa dge slong dag gis bcom ldan 'das la gsol pa dang / bcom</text></item>
<item><p>131a5</p><section>'dul ba</section><text>ldan 'das kyis bka' stsal pa/ yid gcugs pa rnam pa lnga las ni long shig/ mdza' ba dang / yid 'dres pa dang / bla ma dang / mi 'gyur ba dang / thos na dga' bar 'gyur ba'i ste/ yid gcugs pa rnam pa de lnga la ni spyad par bya ste/ de la the tshom du ma byed cig/ gleng</text></item>
<item><p>131a6</p><section>'dul ba</section><text>gzhi ni mnyan du yod pa na ste/ mnyan du yod pa na khyim bdag gzhan zhig 'dug pa des rigs mnyam pa las chung ma zhig blangs nas/ de dang lhan cig tu rtse dga' yongs su spyod do// de la rtse dga' yongs su spyad pa las dus phyi zhig na chung ma sems can dang ldan par</text></item>
<item><p>131a7</p><section>'dul ba</section><text>gyur nas/ de zla ba brgyad dam dgu 'das pa dang / bu mo zhig btsas nas de zhag bdun gsum nyi shu rtsa gcig gi bar du btsas pa'i btsas ston chen po byas nas rigs dang mthun par ming btags te/ de bsrings bskyed de cher gyur pa dang / khyim bdag gzhan zhig gis</text></item>
<item><p>131b1</p><section>'dul ba</section><text>de bslangs te/ de rdzangs la sogs pa brdzangs te btang ngo // dus phyi zhig na khyim pa de dus 'das nas de khyo dang bral ba'i mya ngan gyis gdungs nas legs par gsungs pa'i chos 'dul ba la rab tu byung ngo // de dus phyi zhig na mu ge byung nas bsod snyoms slong zhing 'dug pa</text></item>
<item><p>131b2</p><section>'dul ba</section><text>dang / de bsod snyoms spyod pa las srang zhig tu de'i phas mthong nas/ des smras pa/ bu mo da ltar gang na ji ltar 'tsho zhing 'dug ces smras pa dang / des pha mu ge byung nas bdag rab tu bkres shing 'dug go zhes smras pa dang / des bu mo de ltar na khyod rab tu ma byung na ni ngas khyed</text></item>
<item><p>131b3</p><section>'dul ba</section><text>la mi 'dod bzhin du sbyin na/ da bsod snyoms ma byed par bdag gi khyim du zan za zhing dbyar mo khang du song zhig/ des khas blangs nas de grogs gcig dang gnyis kyis zos shing dbyar mo khang du song ngo // zhag du ma zhig gi bar du der zos nas/ bu bsod snyoms pa gnyis ni zas</text></item>
<item><p>131b4</p><section>'dul ba</section><text>sbyin par mi nus kyis/ khyod gcig pu 'dir zan zos shing song shig ces smras pa dang / des pha bcom ldan 'das kyis gcig pur grong du 'gro bar ma gnang ngo zhes smras pa dang / de cang mi zer bar 'dug go// de ltar gyur pa dge slong ma dag la smras pa dang / dge slong ma dag</text></item>
<item><p>131b5</p><section>'dul ba</section><text>gis dge slong la smras nas/ dge slong dag gis bcom ldan 'das la gsol nas/ bcom ldan 'das kyis bka' stsal pa/ de ltar na ngas gnang gis dus 'di 'dra ba la ni dge slong mas dge slong ma'i dge 'dun la gnyen dang / lhan cig 'dre bar nye spyod kyi sdom pa gsol</text></item>
<item><p>131b6</p><section>'dul ba</section><text>cig/ gsol pa ni 'di ltar gyis shig/ stan bting ba la gaN+DI brdungs te/ dge slong ma'i dge 'dun dag 'dus shing 'khod pa dang / ji ltar rgan rims su phyag byos la/ rgan rims kyi mdun du pha gu'am stan nang tshangs can gyi steng du 'dug nas thal mo sbyor la tshig</text></item>
<item><p>131b7</p><section>'dul ba</section><text>'di skad ces smros shig/ gson cig 'phags ma'i dge 'dun ma rnams bdag ming 'di zhes bgyi bas/ 'di 'dra ba'i mu ge'i dus la bab nas bsod snyoms bslang ba yang mi nus na/ 'phags ma'i dge 'dun ma la bdag ming 'di zhes bgyi ba 'phags ma'i dge 'dun ma</text></item>
<item><p>132a1</p><section>'dul ba</section><text>las gnyen dang lhan cig tu 'dre bar nye spyod kyi sdom pa gsol na/ 'phags ma'i dge 'dun ma dag gis bdag ming 'di zhes bgyi ba la gnyen dang lhan cig 'dre bar nye spyod kyi sdom pa gsol cig/ brtse ba can brtse ba'i phyir ro// de ltar lan gnyis</text></item>
<item><p>132a2</p><section>'dul ba</section><text>lan gsum du brjod par bya'o// de'i 'og tu dge slong ma gcig gis gsol ba gyis la las byos shig/ gson cig 'phags ma'i dge 'dun ma rnams/ dge slong ma ming 'di zhes bgyi ba 'di 'di ltar mu ge'i dus la bab ste/ 'phags ma'i dge 'dun ma dag las gnyen</text></item>
<item><p>132a3</p><section>'dul ba</section><text>dang lhan cig tu 'dre bar nye spyod kyi sdom pa gsol na/ de ste 'phags ma'i dge 'dun ma rnams kyis dus la bab cing bzod na 'phags ma'i dge 'dun ma rnams kyis gnong la/ 'phags ma'i dge 'dun gyis dge slong ma ming 'di zhes bgyi ba 'di gnyen dang lhan cig tu 'dre bar nye</text></item>
<item><p>132a4</p><section>'dul ba</section><text>spyod kyi sdom pa stsol cig/ 'di ni gsol ba'o// las kyang 'di bzhin du bya'o// gson cig 'phags ma'i dge 'dun ma rnams/ dge slong ma ming 'di zhes bgyi ba 'di 'di ltar mu ge'i dus la bab ste/ 'phags ma'i dge 'dun ma rnams la gnyen dang lhan cig 'dre bar nye spyod</text></item>
<item><p>132a5</p><section>'dul ba</section><text>kyi sdom pa gsol te/ de las 'phags ma'i dge 'dun ma rnams kyis dge slong ma ming 'di zhes bgyi ba 'di 'di ltar mu ge'i dus la bab na gnyen dang lhan cig 'dre bar nye spyod kyi sdom pa gsol na/ 'phags ma rnams las gang la dge slong ma ming 'di zhes bgyi ba mu ge'i dus</text></item>
<item><p>132a6</p><section>'dul ba</section><text>la bab ste/ gnyen 'dun dang lhan cig tu 'dre bar nye spyod kyi sdom pa stsal bar bzod pa ni cang ma gsung shig/ mi bzod pa ni smros shig/ 'phags ma'i dge 'dun gyis dge slong ma ming 'di zhes bgyi bas gnyen dang lhan cig tu 'dre bar nye spyod kyi sdom pa stsal te de de bzhin du</text></item>
<item><p>132a7</p><section>'dul ba</section><text>'dzin to// dge slong mas gnyen dang lhan cig tu 'dre bar nye spyod kyi sdom pa dge 'dun ma dag gis byin par gyur na/ gcig pu gnyen gyi khyim du zas za bar gyis la de la the tshom du ma byed cig/ nam mu ge'i tshe ni rjes su gnang ngo // de ma yin par ma gnas shig/ mu ge ma</text></item>
<item><p>132b1</p><section>'dul ba</section><text>byung bar gnas na 'das pa dang bcas par 'gyur ro// gleng gzhi'i nang nas sgo bzhi pa'i mdo'i tshigs su bcad pa bdun pa'o// // mdor na/ bskyi ba la ni rnam pa gnyis// ras la yang ni rnam gsum ste// nyo bar yang ni 'dod pa dang // sder bsdus par ni gyur pa'o//</text></item>
<item><p>132b2</p><section>'dul ba</section><text>sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// dge slong gzhan zhig gis khyim bdag cig las kAr ShA pa Na zhig bskyis pa dang / de dus kyi mtha' zhig tu ci zhig gis dus 'das nas/ dge slong de ji ltar dus</text></item>
<item><p>132b3</p><section>'dul ba</section><text>'das pa khyim bdag des thos so// dge slong de ji ltar dus 'das pa khyim bdag des thos nas gtsug lag khang du song ste shes bzhin du dge slong dag la dris pa/ 'phags pa 'di zhes bgyi ba'i dge slong de gang na mchis/ de dag gis smras pa/ bzhin dus 'das</text></item>
<item><p>132b4</p><section>'dul ba</section><text>so// 'phags pa des bdag gi kAr ShA pa Na zhig bskyis te 'tshal to// bzhin de ni dur khrod du bskyal gyis der song ste dos shig/ 'phags pa khyed kyis de'i lhung bzed dang / chos gos bgos na bdag gis ji ltar dur khrod du song ste bda'/ khyod kyis stsol cig</text></item>
<item><p>132b5</p><section>'dul ba</section><text>ces smras pa dang / de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ dge slong dag khyim bdag des ni legs par smras te/ de'i nor las bskyis pa dge slong dag gis byin cig/ de dag gis gang nas sbyin</text></item>
<item><p>132b6</p><section>'dul ba</section><text>pa mi shes nas/ bcom ldan 'das kyis bka' stsal pa/ de'i lhung bzed dang chos gos yod pa las byin cig/ dge slong de dag gis lhung bzed dang chos gos de dag byin pa dang / lhung bzed dang chos gos de dag ma 'dod nas/ bcom ldan 'das kyis bka' stsal</text></item>
<item><p>132b7</p><section>'dul ba</section><text>pa/ tshongs la byin cig/ dge slong dag gis de dag thams cad byin no// bcom ldan 'das kyis bka' stsal pa/ ji tsam blangs pa de tsam du byin la lhag ma bgos shig/ mnyan du yod pa na dge slong gzhan zhig gis khyim bdag cig las kAr ShA pa Na zhig bskyis pa</text></item>
<item><p>133a1</p><section>'dul ba</section><text>dang / de dus kyi mtha' zhig tu ci zhig gis 'das pa dang / dge slong de dag gis snga ma bzhin du lhung bzed dang chos gos btsongs nas de la byin no// khyim bdag gis smras pa/ 'phags pa der bdag las 'di tsam zhig 'tshal te/ bdag la ni 'di las</text></item>
<item><p>133a2</p><section>'dul ba</section><text>ma stsal gyis/ gzhan yang stsol cig ces smras pa dang / de lta bur gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de la de'i lhung bzed dang chos gos ni 'di las med do zhes sgo shig/ de ste yid mi ches na</text></item>
<item><p>133a3</p><section>'dul ba</section><text>go bar gyis shig/ go bar bsgo yang mi btub na de la dge 'dun gyi'am/ gang zag gzhan gyi las ni ma sbyin cig/ rigs kyi gzu bo rnams kyis go bar bsgo la thong shig/ gleng gzhi ni mnyan du yod pa na/ dge slong zhig gis gos 'tshong ba las ras shig rin ma</text></item>
<item><p>133a4</p><section>'dul ba</section><text>byin par blangs pa las dge slong de dus 'das nas/ dge slong de dus 'das so zhes gos kyi bdag po des thos nas/ de gtsug lag khang du 'ongs te shes bzhin du dge slong rnams la 'phags pa dge slong ming 'di zhes bgyi ba 'di ga la mchis zhes dris pa dang / de dag gis</text></item>
<item><p>133a5</p><section>'dul ba</section><text>smras pa/ bzhin dus 'das so// 'phags pa des bdag las ras shig rin sbyin par byas te khyer ro// bzhin de dur khrod du bskyal gyis der song la dos shig/ 'phags pa de'i chos gos dang lhung bzed ni khyed rnams kyis bgos na/ bdag ci'i phyir dur</text></item>
<item><p>133a6</p><section>'dul ba</section><text>khrod du song ste bda'/ khyed rnams kyis byin cig de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ dge slong rnams gos 'tshong ba 'di smra ba ni bden gyis de ni byin cig/ dge slong rnams kyis de'i ras nyid byin pa</text></item>
<item><p>133a7</p><section>'dul ba</section><text>dang des 'phags pa rnams bdag la des rin thang 'di tsam du 'tshal to zhes smras pa dang / bcom ldan 'das kyis de nyid tshongs la byin cig ces bka' stsal pa dang / dge slong rnams kyis de btsong bar brtsams pa dang snga ma'i rin thang du ma lon nas/ bcom ldan 'das kyis</text></item>
<item><p>133b1</p><section>'dul ba</section><text>bka' stsal pa/ lhag ma ni chos gos dang lhung bzed rnams tshongs la byin cig/ gleng gzhi ni mnyan du yod pa na/ dge slong zhig gis tha ga pa la ras 'thag pa'i phyir skud pa dang rngan pa byin pa las/ dge slong de dus 'das pa dang / dge slong rnams kyis tha ga pa la</text></item>
<item><p>133b2</p><section>'dul ba</section><text>bos te bzhin khyod la dge slong ming 'di zhes bya bas ras 'thag pa'i phyir skud pa dang rngan pa byin pa de slar phul cig ces smras pa dang / des 'phags pa rnams bdag gis de la ras sbyin par byas kyi/ skud pa dang rngan pa ni ma lags so zhes smras pa dang / dge slong rnams</text></item>
<item><p>133b3</p><section>'dul ba</section><text>kyis de ji ltar bya ba ma shes nas/ de ltar gyur pa dge slong rnams kyis bcom ldan 'das la gsol pa dang / bcom ldan 'das kyis dge slong rnams la bka' stsal pa tha ga pa smra ba ni bden gyis ras su long shig ces bka' stsal pa dang / dge slong rnams kyis phra mo las</text></item>
<item><p>133b4</p><section>'dul ba</section><text>bkug pa dang / de la 'phags pa rnams bdag gis de la sbom po sbyin par byas so zhes smras pa dang / bcom ldan 'das kyis bka' stsal pa/ dge slong de ni dus 'das kyis ji ltar byin pa de lta bu long shig/ gleng gzhi ni mnyan du yod pa na ste/ dge slong zhig gis gos</text></item>
<item><p>133b5</p><section>'dul ba</section><text>'tshong ba la kAr ShA pa Na byin te/ ras shig byin cig ces smras pa dang / dge slong de dus 'das nas dge slong rnams kyis gos 'tshong ba la bos te/ bzhin khyod la dge slong ming 'di zhes bya bas ras kyi rin zhig byin pa de 'on cig ces smras pa dang / des 'phags pa</text></item>
<item><p>133b6</p><section>'dul ba</section><text>rnams de la ras su sbyin par bgyis so zhes smras pa dang / dge slong rnams kyis de la ji ltar bya ba mi shes so// de ltar gyur pa dge slong rnams kyis bcom ldan 'das la gsol nas/ bcom ldan 'das kyis dge slong rnams gos 'tshong ba de smra ba ni bden gyis/ ras</text></item>
<item><p>133b7</p><section>'dul ba</section><text>su long shig ces smras pa dang / dge slong rnams kyis phra mo bkug nas des 'phags pa rnams bdag gis de la sbom po dbul bar bgyis so zhes smras pa dang / bcom ldan 'das kyis bka' stsal pa/ dge slong de ni dus 'das na/ ji lta bu byin pa de bzhin</text></item>
<item><p>134a1</p><section>'dul ba</section><text>long shig// / 'dul ba gzhung dam pa/ bam po sum bcu rtsa bdun pa/ gleng gzhi ni mnyan du yod pa na ste/ drug sde rnams 'jig rten pa la grags par gyur te/ gang su yang rung nyo ba dang / btsong ba de dag de dag gi drung du dong nas/</text></item>
<item><p>134a2</p><section>'dul ba</section><text>'phags pa dngos po 'dis ci ri zhes 'dri'o// de nas mnyan du yod pa na khyim bdag gnyis shig gcig ni gos nyo/ gcig ni 'tshong ste/ de gnyis rin thang gi gtam smra zhing 'khod pa'i steng du nye dga' bo phyogs der 'ongs pa dang / de gnyis kyis 'phags pa nye dga' bos</text></item>
<item><p>134a3</p><section>'dul ba</section><text>bcad pa brtsan no// gcig na re yang de bzhin du brtsan par bya'o zhes smras nas/ de gnyis kyis tshe dang ldan pa nye dga' bo la 'phags pa gos 'di'i rin ji tsam zhes smras pa dang / des gcig la gsang ste bzhin khyod nyo ba'am 'on te 'tshong ba zhes dris so// des</text></item>
<item><p>134a4</p><section>'dul ba</section><text>bdag ni nyo ba'o zhes smras pa dang / nye dga' bos 'di ni kAr ShA pa Na nyi shu ri'o zhes smras nas/ gnyis pa la yang gsang ste/ bzhin ci khyod nyo ba'am 'on te 'tshong ba zhes dris pa dang / des 'phags pa bdag ni 'tshong ba zhes smras pa dang / nye dga' bos 'di ni kAr ShA</text></item>
<item><p>134a5</p><section>'dul ba</section><text>pa Na bzhi bcu ri'o zhes smras pa dang / de gnyis gsang ste bslus nas yang gnyi ga'i mngon sum du khyed cag ji lta bur legs pa de lta bur byos shig ces smras so// de la gang 'tshong ba des 'di ni kAr ShA pa Na bzhi bcu ri'o zhes smras pa dang / gang nyo ba des bdag gis dad pa dang</text></item>
<item><p>134a6</p><section>'dul ba</section><text>yid ches pa las 'di ni kAr ShA pa Na nyi shu ri'o zhes smras pa dang / des smras pa/ khyod kyis dad pa dang yid ches pa su yin/ 'phags pa nye dga' bo yin no// bdag cag gnyis la des shes bzhin du gtses te/ bdag la des kAr ShA pa Na bzhi bcu ri'o zhes smras so//</text></item>
<item><p>134a7</p><section>'dul ba</section><text>des smras pa/ bdag la yang des shes bzhin du gnyis ka la slu ba'i phyir mdor na des gnas ngan len la mtshungs par spyod kyis phyin chad dgos pa yod na yang de la mi 'dri'o zhes smras so// de ltar gyur pa dge slong rnams kyis bcom ldan 'das la gsol nas/ bcom</text></item>
<item><p>134b1</p><section>'dul ba</section><text>ldan 'das kyis bka' stsal pa/ dge slong rnams khyim bdag de gnyis 'phya ba ni yus kyis/ de bas na dge slong rnams kyis dngos po gang la yang rin thang ma gcod cig/ khyim pa rtsod pa'i drung na ma 'dug shig/ dge slong gang gis dngos po la gang yang rin bcad dam/</text></item>
<item><p>134b2</p><section>'dul ba</section><text>khyim pa rtsod pa'i drung na 'dug na 'das pa dang bcas par 'gyur ro// bcom ldan 'das kyis dngos po gang la yang dge slong gis rin thang ma gcod cig ces gsungs na/ dge slong gis chos gos dang / gos nyo bar 'dod pa'i phyir tshong dus su song ste/ der khyim pa dang lhan</text></item>
<item><p>134b3</p><section>'dul ba</section><text>cig tu kAr ShA pa Na'am/ pa Na gcig gam/ pa Na bzhi'am/ bzhi cha'i phyed dam/ bzhi cha'i phyed kyi phyed bskyod pa dang / des khros te 'phags pa bdag cag ni spogs pa yin na/ khyed cag kyang lhag par spogs byed pa chen po'o zhes smras pa dang / de ltar gyur pa dge slong</text></item>
<item><p>134b4</p><section>'dul ba</section><text>dag gis bcom ldan 'das la gsol te/ bcom ldan 'das kyis bka' stsal pa/ dge slong rnams de dag de skad zer ba ni yus kyis/ de lta bas na dge slong rang gis nyo bar ma byed cig bcom ldan 'das kyis dge slong rang gis nyo bar ma byed cig ces gsungs pa dang / dge slong</text></item>
<item><p>134b5</p><section>'dul ba</section><text>rnams kyis ji ltar nyo bar bya ba mi shes nas/ bcom ldan 'das kyis bka' stsal pa/ gtsug lag khang na gnas pa'i dge bsnyen pha la tshol cig/ gtsug lag khang na gnas pa'am/ dge bsnyen dad pa med la nges par nyo bar 'dod par gyur na/ gtan la bab pa'i tshig lan</text></item>
<item><p>134b6</p><section>'dul ba</section><text>gnyis lan gsum du smra bar bya ste/ kAr ShA pa Na la sogs pa'i tshul gyis bskyed par mi bya'o// dge slong gis nyo bar 'dod kyang rung nyo bar mi 'dod kyang rung ste/ kAr ShA pa Na la sogs pa'i tshul gyis tshig lan gnyis lan gsum du 'das par bskyed cing smra na 'das pa dang bcas</text></item>
<item><p>134b7</p><section>'dul ba</section><text>par 'gyur ro// sangs rgyas dang / chos dang / dge 'dun gyi phyir rin thang bskyed kyang nyes pa med do// gleng gzhi'i sgo bzhi pa'i mdo'i tshigs su bcad pa brgyad pa'o// // mdor na/ rtsa bas 'tsho ba las par mi bya ste// rnam pa bzhi ni mi bgo ste// bsrung ba dang yang</text></item>
<item><p>135a1</p><section>'dul ba</section><text>mang du bya// ca co mang po 'byin pa'o// sangs rgyas bcom ldan 'das rgyal po'i khab 'od ma'i tshal bya ka lan da ka gnas pa na bzhugs so// gang gi tshe rgyal po gzugs can snying pos dge slong gi dge 'dun rnams la bza' shing drung stong dang ldan pa'i</text></item>
<item><p>135a2</p><section>'dul ba</section><text>kun dga'i ra ba zhig phul ba de'i tshe na/ dge slong rnams kyis 'bras bu zos nas phyal bar bor bas na mda' lta bu'i nags su gyur to// de nas dus phyi zhig na rgyal po lam de phyogs su phyin pa dang / des de dag mthong nas/ des blon po rnams la mda' lta bu'i nags su</text></item>
<item><p>135a3</p><section>'dul ba</section><text>gyur pa'i kun dga'i ra ba 'di su'i zhes smras pa dang / blon pos lha bza' shing drung stong dang ldan pa'i kun dga' ra ba dag lhas 'phags pa rnams la phul ba de nyid 'di lags te/ de dag gis 'bras bu zos nas phyal bar bor bas na da ni mda' lta bu'i nags su gyur to zhes</text></item>
<item><p>135a4</p><section>'dul ba</section><text>smras pa dang / rgyal pos smras pa/ kye 'phags pa de dag 'di la zhal ta dang las mi byed dam/ des lha de dag bsam gtan dang kha ton la zhugs pas 'di'i sug las dang zhal ta mi bgyid do zhes smras pa dang rgyal po cang mi smra bar 'dug go// de ltar gyur pa dge slong</text></item>
<item><p>135a5</p><section>'dul ba</section><text>rnams kyis bcom ldan 'das la gsol nas/ bcom ldan 'das kyis bka' stsal pa/ de lta bas na rtsa bas 'tsho ba la phyal bar ma dor bar las gyis shig/ dge slong rnams kyis sus las bya ba mi shes nas/ bcom ldan 'das kyis bka' stsal pa/ gnas</text></item>
<item><p>135a6</p><section>'dul ba</section><text>'cha' ba rnams kyis byos shig/ de rga bas na de dag gis las bya bar mi nus te/ bcom ldan 'das kyis bka' stsal pa/ dge 'dun thams cad kyis las byos shig/ de las kha cig ni rid rgas 'khogs/ kha cig ni na bas las byed mi nus/ drug sde rnams</text></item>
<item><p>135a7</p><section>'dul ba</section><text>ni byed du mi btub pas na las ma byas pa dang / bcom ldan 'das kyis bka' stsal pa/ 'khor rnam par dbye bas 'khor rnam par phye la skal skal du gos te las byos shig/ dge slong rnams lung nod pa dang / klog pa dang / kha ton byed pa dang / tshul bzhin yid la</text></item>
<item><p>135b1</p><section>'dul ba</section><text>byed pa rnams dang sde de la zhugs pa dang / bcom ldan 'das kyis bka' stsal pa/ de 'ba' zhig la yang 'jug par mi bya ste/ la lar so shing bza' bar bya/ la lar gdong bkru bar bya/ la lar ni rkang pa bkru bar bya/ dge slong de dag gis de bzhin du las byas</text></item>
<item><p>135b2</p><section>'dul ba</section><text>nas 'bras bu rgyal te smin par gyur pa dang / ji tsam na dge slong dag cig glo bur du 'ongs pa dang / de dag gis 'bras bu rgyal zhing smin pa de dag mthong nas/ de dag gis tshe dang ldan pa'i rnams bdag cag kyang a mra smin pa'i 'bras bu bza' bar bgyi na kho bo cag kyang</text></item>
<item><p>135b3</p><section>'dul ba</section><text>dbang ngam zhes smras pa dang / dge slong rnams kyis 'di dag ni bdag cag gis sngar bgos na bzar ga la yod ces smras pa dang / de dag 'phya bar gyur nas/ de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka'</text></item>
<item><p>135b4</p><section>'dul ba</section><text>stsal pa/ glo bur du 'ongs pa rnams la yang byin cig/ dge slong rnams kyis bgos pa'i lhag ma la byin nas/ bcom ldan 'das kyis bka' stsal pa/ dge slong rnams rnam pa 'di bzhi ni mi bgo ste/ bzhi gang zhe na/ 'di lta ste/ phyogs bzhi'i dge 'dun thams</text></item>
<item><p>135b5</p><section>'dul ba</section><text>cad dbang ba dang / mchod rten thams cad dbang ba dang / nad pa thams cad kyi rung ba dang / rin thang nar mar bza' ba thams cad do// de bas na dge slong rnams kyis rtsa bas 'tsho ba rnyed dam/ 'bras bu'am/ me tog la sogs pa gang zag rnams kyis yongs su spyod</text></item>
<item><p>135b6</p><section>'dul ba</section><text>pa bzhin du yongs su spyod cig/ de dag mngon sum du dbang ba yin pas na zhal ta byos la me tog dang 'bras bu rnams ni dge 'dun la brims shig/ bcom ldan 'das kyis mngon sum du dbang ba yin pas so sor zhal ta byos la me tog dang 'bras bu rnams dge 'dun la brims</text></item>
<item><p>135b7</p><section>'dul ba</section><text>shig ces gsungs pa dang / dge slong rnams kyis de dag zhal ta byas pas me tog dang 'bras bu smin pa dang / de dag yal bar bor nas me tog dang 'bras bu rnams rkun po rnams kyis khyer ba dang / bcom ldan 'das kyis srung ma zhog shig ces gsungs nas/ dge</text></item>
<item><p>136a1</p><section>'dul ba</section><text>slong rnams kyis nyung ngu zhig bzhag ste/ de nyid nyes pa'i dmigs su gyur nas/ bcom ldan 'das kyis bka' stsal pa/ mang du 'khor la de dag las phyed ni sngar zan zo zhig/ bcom ldan 'das kyis shing thog a mra'i 'bras bu smin pa dge 'dun la</text></item>
<item><p>136a2</p><section>'dul ba</section><text>brims shig ces gsungs pa dang / gang gi tshe smin par gyur pa de'i tshe srin bus zos par gyur nas/ bcom ldan 'das kyis bka' stsal pa/ gnas 'cha' ba rnams kyis so sor brtag par byos shig so sor brtag par byed pa de dag ca co che nas dge slong rnams kyis de</text></item>
<item><p>136a3</p><section>'dul ba</section><text>las bzlog kyang de dag mi btub pa dang / de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ 'phags pa'i mi smra bas so sor brtag par bya ste ca co ma smra shig/ smra na 'das pa dang bcas par 'gyur ro//</text></item>
<item><p>136a4</p><section>'dul ba</section><text>gleng gzhi'i sgo bzhi pa'i mdo'i tshigs su bcad pa dgu pa'o// // mdor na/ rung bar bya dang dge tshul pha// bdag gis byin gyis brlabs pa dang // blangs shing byin len byed pa dang // yang na de ltar bstan pa dang // mtshams bcing ba dang stong pa dang // thab mo dang ni</text></item>
<item><p>136a5</p><section>'dul ba</section><text>rdzogs pa'o// bcom ldan 'das rgyal po'i khab 'od ma'i tshal bya ka lan da ka gnas pa na bzhugs so// bcom ldan 'das kyis shing thog a mra'i 'bras bu brims shig ces gsungs pa dge slong rnams sus brim pa mi shes nas/ bcom ldan 'das kyis bka' stsal pa/</text></item>
<item><p>136a6</p><section>'dul ba</section><text>rung bar byed pas brims shig/ rung bar byed pa med na dge tshul phas byos shig/ dge tshul pha med na dge slong rang gis lag pa bkrus te byin len byos la so sor rung bar gyis te brim par byos shig/ bcom ldan 'das kyis dge slong rang gi lag pa khrus la byin len byos te so sor</text></item>
<item><p>136a7</p><section>'dul ba</section><text>rung bar byos la brims shig ces bka' stsal pa dang / 'bras bu mang pos gang ba'i skon bu gcig pus ma theg nas/ bcom ldan 'das kyis bka' stsal pa/ khyim pas kyang grogs byos la gnyi gas brim par bya ste/ gang khyim pas brims pa de ni byin len du bya'o//</text></item>
<item><p>136b1</p><section>'dul ba</section><text>gang dge slong gis brims pa de ni byin len bya mi dgos so// a mra gzhan zhim por grags pa zhig yod na/ de dag bsres la rim la brims pa dang / thams cad thob par gyur nas/ bcom ldan 'das kyis de dag so sor brims shig ces gsungs so// bcom ldan 'das</text></item>
<item><p>136b2</p><section>'dul ba</section><text>kyis a mra gang zhim por grags pa so sor brims shig ces gsungs pa dang / drug sde rnams kun dga'i ra bar dong nas de dag gis a mra zhim por grags pa de rang gis blangs nas/ gtsug lag khang du 'ongs te byin len byas shing zos pa dang / dge slong rnams kyis smras pa/</text></item>
<item><p>136b3</p><section>'dul ba</section><text>tshe dang ldan pa dag a mra zhim po de dag ma brims na ci'i phyir zad dam zhes dris pa dang / srung ma rnams kyis de dag brim du ga la mchis/ drug sde rnams kyis blangs te gtsug lag khang du dong nas byin len byas te zos so zhes smras pa dang / dge slong rnams 'phya'o// de ltar</text></item>
<item><p>136b4</p><section>'dul ba</section><text>gyur pa dge slong rnams kyis bcom ldan 'das la gsol nas/ bcom ldan 'das kyis dgongs pa/ dge slong rnams gang su zhig sngar blangs la phyis byin len byed na nyes pa'i dmigs su 'gyur te/ de bas na dge slong gis sngar blangs pa las phyis byin len mi bya'o snyam du</text></item>
<item><p>136b5</p><section>'dul ba</section><text>mkhyen nas/ dge slong dag drug sde rnams kyis ni mi rigs par byas kyis de bas na dge slong rnams sngar blangs pa las phyis byin len ma byed cig/ sngar blangs pa phyis byin len byas na 'das pa dang bcas par 'gyur ro// gleng gzhi ni mnyan du yod pa na ste/ dge slong</text></item>
<item><p>136b6</p><section>'dul ba</section><text>rnams me tog dang / 'bras bu dang / bca' ba dang / gzhan yang bza' ba dang / btung ba 'brim pa la mdzub mos bstan cing 'di byin cig/ 'di dag byin cig ces smra/ de yongs su zos pa dang / brim pa ma snyoms par gyur nas/ 'dod chags dang ma bral</text></item>
<item><p>136b7</p><section>'dul ba</section><text>ba'i dge slong kha cig gis dpyas pa dang / de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ dge slong dag 'phya ba ni yus te/ de bas na dge slong gis mdzub mos 'di byin cig/ 'di dag byin cig</text></item>
<item><p>137a1</p><section>'dul ba</section><text>ces bstan cing bza' bar mi bya'o// dge slong gis mdzub mos 'di byin cig 'di dag byin cig ces bstan cing zos na 'das pa dang bcas par 'gyur ro// btung ba med pa ni drod chung bas smin pa 'dod pa dang / drod che bas ma smin pa 'dod pa'o//</text></item>
<item><p>137a2</p><section>'dul ba</section><text>gleng gzhi ni mnyan du yod pa na ste/ drug sde rnams ljongs spyad pa spyod pa na ri brags kyi grong gzhan zhig gi gtsug lag khang zhig tu phyin na de'i dge slong dag nyin par spyod pa'i phyir dong ste/ gtsug lag khang de stong par lus pa dang / drug sde po rnams dga' bo dang nye</text></item>
<item><p>137a3</p><section>'dul ba</section><text>dga' bo gtsug lag khang stong pa mtshams ma bcad pa 'dir bdag cag rnams kyis 'dir gnas na ji ltar gnas par bya/ mtshams bcad kyis tshur shog ces smras nas/ de dag gis legs kyis de bzhin du bya'o zhes smras nas/ de dag gis mtshams bcad ma</text></item>
<item><p>137a4</p><section>'dul ba</section><text>thag tu snga na gnas pa'i dge slong dag lhags pa dang / drug sde po rnams kyis de la ngal so shig ces byas na/ de dag gis smras pa/ tshe dang ldan pa rnams 'di ltar khyed cag ni glo bur du lhags pa'o// nged ni snga nas gnas pas na khyed cag la bdag cag gis ngal so</text></item>
<item><p>137a5</p><section>'dul ba</section><text>shig ces bya ba'i rigs so zhes pa dang / drug sde po rnams kyis smras pa/ tshe dang ldan pa dag bdag cag gis kyang mtshams bcad do// de dag gis smras pa/ bdag cag gis kyang sngar mtshams bcad do zhes smras nas/ dge slong de dag ci mtshams snga ma brtsan</text></item>
<item><p>137a6</p><section>'dul ba</section><text>nam/ 'on te phyi ma brtsan zhes te the tshom skyes pa dang / de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ dge slong glo bur ba rnams gtsug lag khang du zhugs ma thag tu stong par mthong na yang mtshams</text></item>
<item><p>137a7</p><section>'dul ba</section><text>gcad par mi bya'o// lam gyis ngal bso ste shin tu brtags nas snga na gnas pa med na gdod mtshams gcad par bya'o// gzhan du na gcad par mi bya'o// gleng gzhi ni mnyan du yod pa na ste/ dze ta'i tshal gyi sgor khyim pa gnyis shig thab mo byung ste/ de na dge slong</text></item>
<item><p>137b1</p><section>'dul ba</section><text>gcig 'dus pa de la gcig gis dbang bcugs nas/ des de la rgyal po'i pho brang du che bzhi byas te cig shos po chad pas bcad pa dang / des de la 'phya'o// de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal</text></item>
<item><p>137b2</p><section>'dul ba</section><text>pa/ dge slong dag khyim pa de 'phya ba ni yus kyis/ de bas na dge slong rnams thab mo byed pa'i drung na ma 'dug par che bzhi yang ma byed par byol te song shig/ dge slong thab mo byed pa'i drung na 'dug cing che bzhi byed na 'das pa dang bcas par 'gyur ro// gleng gzhi'i sgo bzhi</text></item>
<item><p>137b3</p><section>'dul ba</section><text>pa'i mdo'i tshigs su bcad pa bcu pa'o// gleng gzhi'i sgo bzhi pa rdzogs so// // mdor bsdus pa'o// byang chub sems dpa'i gzugs rnams dang // yul bskor dang ni yon gyi snod// kun 'dus pa dang stegs bu dang // rnga chen 'khor lo tha ma'o// mdor na/</text></item>
<item><p>137b4</p><section>'dul ba</section><text>drang srong chen pos gnang bar gsungs pa ni// byang chub sems dpa'i sku gzugs dang // stegs bu dang ni rgyal mtshan dang // ba dan lcags kyi ka ba'o// gleng gzhi ni mnyan du yod pa na ste/ khyim bdag mgon med zas sbyin gyis bcom ldan 'das kyis gnang na/ bdag</text></item>
<item><p>137b5</p><section>'dul ba</section><text>gis bcom ldan 'das byang chub sems dpa'i sku gzugs bgyi'o zhes gsol pa dang / bcom ldan 'das kyis bka' stsal pa/ khyim bdag gnang gis byos shig/ bcom ldan 'das de ste bcom ldan 'das kyis gnang na bdag gis byang chub sems dpa'i gzugs la rgyal</text></item>
<item><p>137b6</p><section>'dul ba</section><text>mtshan gyis bskor ro zhes gsol pa dang / bcom ldan 'das kyis bka' stsal pa/ khyim bdag gnang gis skor cig/ bcom ldan 'das de ste bcom ldan 'das kyis gnang na bdag gis gzugs stegs bus bskor ro zhes gsol pa dang / bcom ldan 'das kyis</text></item>
<item><p>137b7</p><section>'dul ba</section><text>bka' stsal pa/ khyim bdag gnang gis stegs bus bskor cig/ yang de ste bcom ldan 'das kyis gnang na bdag gis gzugs la lcags kyi ka bas bskor ro zhes gsol pa dang / bcom ldan 'das kyis bka' stsal pa/ khyim bdag gnang gis skor cig/ yang</text></item>
<item><p>138a1</p><section>'dul ba</section><text>de ste bcom ldan 'das kyis gnang na bdag gis lcags kyi ka ba'i steng du ba dan gdags par bgyi'o zhes gsol pa dang / bcom ldan 'das kyis bka' stsal pa/ khyim bdag gnang gis thogs shig/ gleng gzhi'i sgo lnga pa'i mdo'i</text></item>
<item><p>138a2</p><section>'dul ba</section><text>tshigs su bcad pa dang po'o// // mdor na/ byang chub sems dpa'i yul bskor dang // de bzhin rgyan dang byug pa dang // khyogs dang shing rta ba dan dang // gdugs dang rgyal mtshan snyan gyi rgyan// sangs rgyas bcom ldan 'das mnyan du yod pa'i dze ta'i tshal</text></item>
<item><p>138a3</p><section>'dul ba</section><text>mgon med zas sbyin gyi kun dga' ra ba na bzhugs so// khyim bdag mgon med zas sbyin gyis de ste bcom ldan 'das kyis gnang na bdag gis byang chub sems dpa'i gzugs kyis yul bskor bar bgyi'o zhes gsol pa dang / bcom ldan 'das kyis bka' stsal pa/</text></item>
<item><p>138a4</p><section>'dul ba</section><text>khyim bdag gnang gis skor cig/ byang chub sems dpa'i rgyan med de mi mdzes nas khyim bdag mgon med zas sbyin pas de ste bcom ldan 'das kyis gnang na/ bdag gis byang chub sems dpa'i gzugs la rgyan 'bul lo zhes gsol pa dang / bcom ldan 'das</text></item>
<item><p>138a5</p><section>'dul ba</section><text>kyis bka' stsal pa/ khyim bdag gnang gis phul la rkang pa'i rgyan dang rna ba'i rgyan la sogs pa yang phul cig/ de ste bcom ldan 'das kyis gnang na bdag gis byang chub sems dpa'i gzugs la dri'i rgyan gyis brgyan par bgyi'o zhes gsol pa dang / bcom ldan</text></item>
<item><p>138a6</p><section>'dul ba</section><text>'das kyis bka' stsal pa/ khyim bdag gnang gis brgyan par byos shig/ byang chub sems dpa'i gzugs grong khyer du rkang pas khyer ba dang / khyim bdag mgon med zas sbyin gyis de ste bcom ldan 'das kyis gnang na bdag gis byang chub sems dpa'i gzugs</text></item>
<item><p>138a7</p><section>'dul ba</section><text>khyogs las grong khyer du bkur bar bgyi'o zhes gsol pa dang / bcom ldan 'das kyis bka' stsal pa/ khyim bdag gnang gis khyer cig/ khyogs las khyer yang mi mdzes par gyur nas khyim bdag mgon med zas sbyin gyis de ste bcom ldan 'das kyis gnang na</text></item>
<item><p>138b1</p><section>'dul ba</section><text>bdag gis byang chub sems dpa'i gzugs shing rta las bkur bar bgyi'o zhes gsol pa dang / bcom ldan 'das kyis bka' stsal pa/ khyim bdag gnang gis de bzhin du byos shig/ shing rta yang ba dan dang gdugs med pas mi mdzes par gyur nas/ khyim</text></item>
<item><p>138b2</p><section>'dul ba</section><text>bdag mgon med zas sbyin gyis de ste bcom ldan 'das kyis gnang na bdag gis shing rta'i steng du ba dan dang gdugs dang rgyal mtshan la sogs pas brgyan par bgyi'o zhes gsol pa dang / bcom ldan 'das kyis bka' stsal pa/ khyim bdag gnang gis brgyan par byos shig/</text></item>
<item><p>138b3</p><section>'dul ba</section><text>byang chub sems dpa'i gzugs la me tog gis snyan gyi gong ma brgyan na mi mdzes par gyur nas/ khyim bdag mgon med zas sbyin gyis de ste bcom ldan 'das kyis gnang na bdag gis byang chub sems dpa'i gzugs kyi dbu'i snyan gyi gong du me tog gi rgyan dbul lo zhes gsol</text></item>
<item><p>138b4</p><section>'dul ba</section><text>pa dang / bcom ldan 'das kyis bka' stsal pa/ khyim bdag gnang gis phul cig/ gleng gzhi'i sgo lnga pa'i mdo'i tshigs su bcad pa gnyis pa'o// // mdor na/ yon phul ba dang yon dbul ba// de bzhin phreng ba'i snod rnams dang // rol mo rnams kyang mi</text></item>
<item><p>138b5</p><section>'dul ba</section><text>dgag cing // rgyan tshogs rnams kyang mi gzhig go// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// khyim bdag mgon med zas sbyin gyis de ste bcom ldan 'das kyis gnang na bdag gis byang chub</text></item>
<item><p>138b6</p><section>'dul ba</section><text>sems dpa'i gzugs kyi zhabs la yon dbul lo zhes gsol pa dang / bcom ldan 'das kyis bka' stsal pa/ khyim bdag gnang gis phul cig/ de'i mchod ston gyi tshe yul sna tshogs na gnas pa'i dge slong dang / dge slong ma dang / dge bsnyen dang / dge bsnyen ma dang / gzhan</text></item>
<item><p>138b7</p><section>'dul ba</section><text>yang blta bar 'dod pa'i phyir phal mo che lhags pa rnams kyis de la yon dbul ba pas rnyed pa de sus bkur ba dge slong rnams kyis mi shes nas/ bcom ldan 'das kyis bka' stsal pa/ dge slong gis bkur bar bya'o zhes pa dang / dge slong gnas brtan dag gis</text></item>
<item><p>139a1</p><section>'dul ba</section><text>khyer ba dang mi dga' ba skyes nas/ bcom ldan 'das kyis bka' stsal pa/ gnas bca' bar byed pa dang / gzhan yang gzhon pa dang rgan pa rnams kyis bkur bar bya'o// dge slong gnas brtan dang / gnas brtan dag gis ni bsrung bar byos</text></item>
<item><p>139a2</p><section>'dul ba</section><text>shig/ yon phul ba dang / me tog dang / gos la sogs pa shing rta'i thog tu bzhag pa dang / kha cig lhung ba ma byin par len pa dag gis thugs thub tu khyer nas/ khyim bdag mgon med zas sbyin gyis de ste bcom ldan 'das kyis gnang na bdag gis shing rta'i steng du phreng</text></item>
<item><p>139a3</p><section>'dul ba</section><text>ba'i snod bgyi'o zhes gsol pa dang / bcom ldan 'das kyis bka' stsal pa/ khyim bdag gnang gis byos shig/ dge slong rnams kyis rol mo rnams kyang ma zhi/ skye bo rnams kyang so sor ma gyes par gzugs kyi rgyan rnams sbas pa dang / bram ze dang khyim bdag dad</text></item>
<item><p>139a4</p><section>'dul ba</section><text>pa dag gis 'phags pa dag bdag cag ji ltar dad pa de bzhin du ma dad pa yang skyes te/ kye ma'o khyed kyis rol mo rnams kyang zhi la/ skye bo mang po yang so sor gyes nas gzugs kyi rgyan rnams bkrol na ci nyes zhes dpyas pa dang / de ltar gyur pa dge slong rnams kyis bcom</text></item>
<item><p>139a5</p><section>'dul ba</section><text>ldan 'das la gsol nas/ bcom ldan 'das kyis bka' stsal pa/ dge slong dag bram ze dang / khyim bdag rnams 'phya ba ni yus te/ de bas na rol mo rnams kyang ma zhi/ skye bo mang po yang so sor ma gyes par dge slong rnams kyis gzugs kyi rgyan ma rtul cig/ brtul na</text></item>
<item><p>139a6</p><section>'dul ba</section><text>'das pa dang bcas par 'gyur ro// gleng gzhi'i sgo lnga pa'i mdo'i tshigs su bcad pa gsum pa'o// // mdor na/ kun 'dus pa dang dus ston dang // dpyid zla tha zhal bsro dang // lo lnga dang ni drug byas la// mchod ston chen po tha ma'o// sangs rgyas bcom</text></item>
<item><p>139a7</p><section>'dul ba</section><text>ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// khyim bdag mgon med zas sbyin gyis yul so so na gnas pa'i dge slong dang / dge slong ma dang / dge bsnyen dang / dge bsnyen ma rnams mthong ba dang / yid dga' ba</text></item>
<item><p>139b1</p><section>'dul ba</section><text>skyes nas des bsams pa/ bcom ldan 'das kyis bka' stsal pa/ dge slong rnams 'di ltar dus su sbyin pa ni rnam pa lnga ste/ lnga gang zhe na/ glo bur du 'ongs pa dang / 'dod pa rnams la sbyin pa byin pa 'di ni sbyin pa'i dus dang po'o// nad pa dang nad g.yog la sbyin pa</text></item>
<item><p>139b2</p><section>'dul ba</section><text>byin pa 'di ni sbyin pa'i dus gnyis pa'o// lo nyes shing phongs brel ba la sbyin pa byin pa 'di ni sbyin pa'i dus gsum pa'o// gang su la yang rung ste lo thog gsar pa dang / 'bras bu gsar pa dang / gsar thog de dag des thog mar tshul khrims dang ldan pa yon tan dang ldan pa</text></item>
<item><p>139b3</p><section>'dul ba</section><text>la byin zhing / de'i 'og tu bdag za ba 'di ni sbyin pa'i dus bzhi pa'o// gang su yang rung ste/ rlung ldang ba'am/ yul rmugs pa'am/ char 'bab pa'am/ grang ba la sogs pa de lta bu'i rnam pas rlung ldang ba dang / yul rmugs pa dang / char 'bab pa dang / grang ba la zan</text></item>
<item><p>139b4</p><section>'dul ba</section><text>nam/ skyo ma'am/ thug pa'am/ skom la sogs pa de dag phyir byung ste/ dge 'dun la 'bul zhing 'phags pa 'di zos na lus kyang mi gsher/ chos gos la yang char gyis mi phog ste bde ba la reg cing gnas par 'gyur ro zhes sbyin pa 'di ni sbyin pa'i dus lnga pa'o//</text></item>
<item><p>139b5</p><section>'dul ba</section><text>de ltar na 'di ni yul so so na gnas pa'i dge slong dang / dge slong ma dang / dge bsnyen dang / dge bsnyen ma la sogs pa lam gyi ngal ba rnams la de ste bcom ldan 'das kyis gnang na bdag gis de dag 'dus pa'i zas sbyar ro snyam du bsams te/ bcom ldan 'das</text></item>
<item><p>139b6</p><section>'dul ba</section><text>ga la ba der song ste drung du phyin pa dang / bcom ldan 'das kyi zhabs la mgo bos phyag 'tshal te phyogs gcig tu 'dug go// phyogs gcig tu 'dug nas bcom ldan 'das la 'di skad ces gsol to// btsun pa bcom ldan 'das glo bur du mchi ba yul so so na gnas</text></item>
<item><p>139b7</p><section>'dul ba</section><text>pa la sbyin pa byin pa 'di ni sbyin pa'i dus dang po zhes bya ba nas/ snga ma ltar bde ba la reg par gnas par bya ba 'di ni dus kyi sbyin pa lnga pa'o zhes bya ba'i bar du sbyin pa'i dus lngar gsungs na/ da 'dir byang chub sems dpa'i mchod pa chen po la yul so so nas mchis pa'i dge</text></item>
<item><p>140a1</p><section>'dul ba</section><text>slong dang / dge slong ma dang / dge bsnyen dang / dge bsnyen ma la sogs pa glo bur du mchis pa lam gyis yongs su gdungs pa de rnams la de ste bcom ldan 'das kyis gnang na bdag gis 'dus pa de dag gi zas sbyar ro zhes gsol pa dang / bcom</text></item>
<item><p>140a2</p><section>'dul ba</section><text>ldan 'das kyis bka' stsal pa/ khyim bdag gnang gis sbyor cig/ bcom ldan 'das la khyim bdag mgon med zas sbyin gyis bcom ldan 'das zla ba gang la btsas zhes zhus pa dang / bcom ldan 'das kyis bka' stsal pa/ khyim bdag dpyid zla tha la</text></item>
<item><p>140a3</p><section>'dul ba</section><text>btsas so// de ste bcom ldan 'das kyis gnang na bdag gis bcom ldan 'das kyi pho brang gi zhal bsro bar sbyar ro zhes gsol pa dang / bcom ldan 'das kyis bka' stsal pa/ khyim bdag gnang gis sbyor cig/ yang bcom ldan 'das lo du lags nas dbu skra bregs</text></item>
<item><p>140a4</p><section>'dul ba</section><text>zhes gsol pa dang / bcom ldan 'das kyis bka' stsal pa/ khyim bdag lo lnga lon pa na'o// de ste bcom ldan 'das kyis gnang na bdag gis bcom ldan 'das la lo lnga zhing lan gcig mchod ston sbyar ro// zhes gsol pa dang / bcom ldan 'das</text></item>
<item><p>140a5</p><section>'dul ba</section><text>kyis bka' stsal pa/ khyim bdag gnang gis sbyor cig/ yang bcom ldan 'das kyis gtsug phud lo du lags nas bzhag ces gsol pa dang / bcom ldan 'das kyis bka' stsal pa/ khyim bdag lo drug na'o// de ste bcom ldan 'das kyis gnang na bdag gis</text></item>
<item><p>140a6</p><section>'dul ba</section><text>gtsug phud kyi mchod ston sbyar ro zhes gsol pa dang / bcom ldan 'das kyis bka' stsal pa/ khyim bdag gnang gis sbyor cig/ yang zla ba gang la bcom ldan 'das kyis bla na med pa'i ye shes mngon du chud ces gsol pa dang / bcom ldan 'das kyis bka' stsal pa/</text></item>
<item><p>140a7</p><section>'dul ba</section><text>khyim bdag dpyid zla tha la'o// de ste bcom ldan 'das kyis gnang na bcom ldan 'das 'dzam bu'i grib ma la gzugs bzhugs pa la mchod ston chen po sbyar ro zhes gsol pa dang / bcom ldan 'das kyis bka' stsal pa/ khyim bdag gnang gis sbyor cig/ gleng</text></item>
<item><p>140b1</p><section>'dul ba</section><text>gzhi'i sgo lnga pa'i mdo'i tshigs su bcad pa bzhi pa'o// // mdor na/ rtswa stan dang ni the tshom dang // snga phyi dag tu 'dug pa dang // ca co dag dang lam rnams dang // gaN+DI dung dang rnga rdung ba'o// sangs rgyas bcom ldan 'das mnyan du yod pa na dze ta'i tshal mgon</text></item>
<item><p>140b2</p><section>'dul ba</section><text>med zas sbyin gyi kun dga'i ra ba na bzhugs so// bcom ldan 'das kyis 'dus pa'i zas sbyor cig ces gsungs pa dang / dge slong mang po rnams stan med par gyur nas/ bcom ldan 'das kyis bka' stsal pa/ rtswa'i stan sbyar te der 'dug la bza' bar bya'o//</text></item>
<item><p>140b3</p><section>'dul ba</section><text>bcom ldan 'das kyis rtswa'i stan la 'dug par bya'o zhes gsungs pa dang / dge slong rnams zan zos pa dang the tshom skyes nas rtswa stan te khyer te dong nas/ bcom ldan 'das kyis bka' stsal pa/ stan khyer te ma 'dong bar phung por byos te zhog la/ gang gi tshe dus ston yongs</text></item>
<item><p>140b4</p><section>'dul ba</section><text>su rdzogs par gyur pa de'i tshe thams cad 'or cig/ dge slong rnams ston mo'i dus la snga phyir 'dug pas gzhan zan zos te song bar gyur/ gzhan gdod 'ongs pa ma thob ste brel bar gyur nas/ bcom ldan 'das kyis ji lta ba bzhin du 'dug shig ces gsungs so//</text></item>
<item><p>140b5</p><section>'dul ba</section><text>dge slong mang po 'dus pa dang ca cor gyur pas dus ma shes nas/ bcom ldan 'das kyis dus brjod par byos shig ces gsungs pa dang / de dag de nyid du dus la bab bo// dus la bab bo zhes brjod pa dang / bcom ldan 'das kyis bka' stsal pa/ gaN+DI brdung bar byos shig/</text></item>
<item><p>140b6</p><section>'dul ba</section><text>de ltar yang gzhan dag la gsal bar ma gyur nas/ de la bcom ldan 'das kyis sngar ni gaN+DI chung ngu rdungs la/ phyis gaN+DI rdungs shig ces gsungs so// de ltar yang gzhan nyin par gnas par song ba rnams kyis ma thos nas/ bcom ldan 'das kyis dung kha bsdoms te</text></item>
<item><p>140b7</p><section>'dul ba</section><text>bus la rnga yang rdungs shig ces gsungs so// gleng gzhi'i sgo lnga pa'i mdo'i tshigs su bcad pa lnga pa'o// // mdor na/ der ni rnga yang brdung bar bya// de nas shing rta dbyung ba dang // dngos po byung dang rnyed pa dang // ji ltar tshul bzhin bsgo bar bya'o// sangs rgyas</text></item>
<item><p>141a1</p><section>'dul ba</section><text>bcom ldan 'das mnyan du yod pa na dze ta'i tshal mgon med zas sbyin gyi kun dga' ba na bzhugs te/ bcom ldan 'das kyis gaN+DI dang dung kha bsdoms pa dang rnga rdungs shig ces bka' stsal na/ de dag gis gaN+DI brdungs pa'i rjes bzhin brdungs pa dang /</text></item>
<item><p>141a2</p><section>'dul ba</section><text>nad pa dang las la gtogs pa rnams la gnod par gyur nas/ bcom ldan 'das kyis bka' stsal pa/ gang gi tshe nad pa rnams zas mnos zin par gyur la/ las byed pa rnams kyang zas zos zin pa de'i tshe na gaN+DI dang dung kha bsdoms pa dang / rnga rdungs shig/ mchod ston</text></item>
<item><p>141a3</p><section>'dul ba</section><text>zin kyang so so na gnas pa'i dge slong dang / dge slong ma dang / dge bsnyen dang / dge bsnyen ma la sogs pa so sor ma dong ba dang / bcom ldan 'das kyis shing rta phyung shig dang de dong nas rang 'dong ngo zhes gsungs pa dang / mchod ston de'i tshe dge slong rnams kyis rnyed</text></item>
<item><p>141a4</p><section>'dul ba</section><text>pa grub pa de ji ltar bgo ba mi shes nas/ bcom ldan 'das kyis bka' stsal pa/ ji ltar rgan rims su mnyam par gos shig/ dge slong mang po 'dus pa de dag ca co byed pa dang / bcom ldan 'das kyis bka' stsal pa/ bcu zhing gcig tu bgo bar bya'o// brgya zhing</text></item>
<item><p>141a5</p><section>'dul ba</section><text>gcig tu'o// de'i 'og tu stong zhing gcig tu rnyed pa bgo bar byos shig/ sangs rgyas bcom ldan 'das la tshe dang ldan pa u pA lis zhus pa/ btsun pa gal te bcu'i nang nas gcig dus las 'das na gum pa'i yo byad su dbang zhes zhus pa dang / bcom ldan 'das</text></item>
<item><p>141a6</p><section>'dul ba</section><text>kyis bka' stsal pa/ u pA li de ste bgo ba'i tshe dus 'das na shi ba'i yo byad dge 'dun 'dus pa dbang gis spyir gos shig/ 'on te bgos nas dus 'das na ni dgu po rnams kyis 'thob bo// de bzhin du brgyad stong sde rnams la yang sbyar bar bya'o// gleng gzhi'i sgo</text></item>
<item><p>141a7</p><section>'dul ba</section><text>lnga pa'i mdo'i tshigs su bcad pa drug pa'o// // gleng gzhi'i sgo lnga pa rdzogs te/ gleng gzhi rnams rdzogs // // rkyang pa'i sgo'i mdor na/ phyag ni thog mar bya ba dang // gnyis pa'i snod rnams ma nges pa// gsum du yo byad rnams kyang ste// de ni rkyang</text></item>
<item><p>141b1</p><section>'dul ba</section><text>bar btags pa'o// mdor bsdus pa na/ phyag 'tshal ba dang gsing ma dang // de bzhin 'jog dang nyal dang khyi// de bzhin btung phor bu ram shing // de bzhin mar dang rtsa ba sdong po rnams// mdo rnams bsdus par gsungs pa'o// sangs rgyas bcom ldan</text></item>
<item><p>141b2</p><section>'dul ba</section><text>'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// de'i tshe na dge slong gnyis shig rnam par gdon mi za ba'i gtam smra ba las gcig la gcig tshig rtsub po smras nas de la gzhon nus rgan po la rab tu spyos te/ de gnas khang</text></item>
<item><p>141b3</p><section>'dul ba</section><text>du zhugs te 'dug pa dang / gzhon nus bdag gis rgan pa la rab tu spyos kyis song ste bzod par gsol lo snyam bsams nas/ des de'i gnas khang du song ste rkang pa gnyis la gtugs nas btsun pa bdag gis khyod la rab tu spyos pa bzod par mdzod cig ces</text></item>
<item><p>141b4</p><section>'dul ba</section><text>bzod pa gsol bar byed pa dang / de cher khros nas gtses te gnod pa byas so zhes smras pa dang / dge slong dag gis thos nas brgyugs te tshe dang ldan pa ci'i phyir 'o dod 'bod ces dris pa dang / des smras pa/ tshe dang ldan pa 'di 'di ltar bdag gi gnas khang du</text></item>
<item><p>141b5</p><section>'dul ba</section><text>'ongs te gnod pa byed pa la ltos/ de dag gis de la tshe dang ldan pa ci'i phyir khyod kyis dge slong rgan pa 'di la gtses zhes smras pa dang / des kyang ji ltar gyur pa smras nas de dag cang mi smra bar 'dug go// des bsams pa de'i phyir na bcom ldan 'das kyis phyag byos</text></item>
<item><p>141b6</p><section>'dul ba</section><text>shig par gsungs te/ ji nas nga'i nyan thos rnams byams pa'i sems dang / phan pa'i sems dang / brtse ba'i sems kyis rang gi don sgrub par 'gyur ro zhes gsungs na 'di ltar 'di ni bdag mthong nas mi dga' ba dang / khros par gyur na bdag gis 'di la bzod</text></item>
<item><p>141b7</p><section>'dul ba</section><text>par byas te ci rung gis 'gro'o snyam bsams nas de song nas phyis de la phyag kyang mi byed na bzod par byed pa lta ci smos/ de nas dus phyi zhig na dge slong rgan pa de dge slong gzhan zhig dang lhan cig 'chag cing gtam zer zhing 'khod pa dang / dge slong de yang dge slong</text></item>
<item><p>142a1</p><section>'dul ba</section><text>dag la phyag 'tshal ba las phyogs der 'ongs pa dang / 'chag pa'i grogs kyi dge slong des de la smras pa/ tshe dang ldan pa 'di lta bu'i dge slong tshul khrims dang ldan pa 'di la ci'i phyir bzod par ma byas/ rgan pa des 'di ni 'di ltar sdig pa'i sems</text></item>
<item><p>142a2</p><section>'dul ba</section><text>khro ba can te/ ltos shig dang da yang khyod la phyag byed kyi nga la mi byed do zhes smras pa dang / de bzhin des phyag byas pa dang / des smras pa/ tshe dang ldan pa khyod kyis sdig pa'i sems can de mthong ngam/ tshe dang ldan pa mthong ngo // de nas des de la tshe dang ldan pa bdag</text></item>
<item><p>142a3</p><section>'dul ba</section><text>gis gzhan du thos na gzhan du mthong ste/ khyod ni ngo tsha zhes 'gyod pa can bslab pa la mos pa'o zhes thos na/ khyod ci'i phyir de ltar ma yin zhes smras pa dang / des btsun pa bdag gis ji ltar bgyi/ tshe dang ldan pa dge slong tshul khrims dang ldan pa 'di lta bu la khyod kyis</text></item>
<item><p>142a4</p><section>'dul ba</section><text>ci'i phyir bzod pa mi bya zhes smras pa dang / des ji ltar gyur pa rgyas par smras pa dang / de 'phya bar gyur nas/ de ltar gyur pa dge slong rnams kyis bcom ldan 'das la gsol te/ bcom ldan 'das kyis bka' stsal pa/ dge slong rnams dge slong de 'phya ba ni yus kyis/</text></item>
<item><p>142a5</p><section>'dul ba</section><text>gang rnam par 'khon pa de bzod par bya'o// bcom ldan 'das kyis gang 'khon pa de bzod par bya'o zhes gsungs pa dang / gzhan zhig gis bzod par byas kyang ma bzod nas/ bcom ldan 'das kyis bka' stsal pa/ gang mi spyod pa de nye spyod du phyin pa dang phyag byos shig/ des</text></item>
<item><p>142a6</p><section>'dul ba</section><text>kyang nad med cig ces smra'am yang na phyag byos shig/ de ltar mi byed na gnyis ka la 'das pa dang bcas par 'gyur ro// bcom ldan 'das kyis 'khon pa'i dge slong la bzod par bya'o zhes gsungs pa dang / dge slong gnyis shig rnam par gdon mi za ba'i gtam smra</text></item>
<item><p>142a7</p><section>'dul ba</section><text>ba las 'khrugs pa dang / mtshang 'dru ba dang / 'thab pa dang / rtsod par gyur te/ de gnyis las dge slong gzhon pas dge slong rgan pa la tshig drag po mi snyan pas blong zhing khros te smras pa dang / rab tu khros nas gnas khang du zhugs te sgo bcad nas des ngan</text></item>
<item><p>142b1</p><section>'dul ba</section><text>du smras pa'i tshig de lta bu sgom zhing 'dug go// de'i bar du sangs rgyas bcom ldan 'das kyis mi mkhyen pa dang / ma gzigs pa dang / ma chud pa dang / rnam par mi mkhyen pa med de sangs rgyas bcom ldan 'das dag ni chos nyid kyis thugs rje chen po can 'jig rten</text></item>
<item><p>142b2</p><section>'dul ba</section><text>la phan 'dogs pa la zhugs pa/ srung ba gcig pu dpa' ba/ gcig pu zhi gnas dang lhag mthong la gnas pa/ gdul ba'i dngos po gsum la mkhas pa/ chu bo bzhi las rgal ba/ rdzu 'phrul gyi rkang pa bzhi'i mthil la rab tu brtan pa/ mi 'jigs pa</text></item>
<item><p>142b3</p><section>'dul ba</section><text>bzhis 'jigs pa med pa/ yan lag lnga rab tu rnam par spangs pa/ 'gro ba lnga las yang dag par 'das pa/ yan lag drug dang ldan pa/ pha rol tu phyin pa drug yongs su rdzogs pa/ rtag tu drug la gnas pa/ byang chub kyi yan lag bdun gyi me tog gis</text></item>
<item><p>142b4</p><section>'dul ba</section><text>brgyan pa/ lam yan lag brgyad pa ston pa/ mthar gyis gnas shing snyoms par 'jug pa dgu la mkhas pa/ stobs bcu'i stobs dang ldan pa/ phyogs bcur snyan par grags pa/ brgya phrag bcu las dbang sgyur ba'i mchog tu byung bas gang 'gribs/ gang</text></item>
<item><p>142b5</p><section>'dul ba</section><text>'phel/ gang sdug bsngal du gyur/ gang dog par gyur/ gang gnod par gyur/ gang sdug bsngal dang dog pa dang gnod par gyur/ gang ngan song la gzhol/ gang ngan song la 'bab/ gang ngan song la rab tu bstan/ gang ngas ngan song las bton te mtho</text></item>
<item><p>142b6</p><section>'dul ba</section><text>ris su thar pa'i 'bras bu la so sor dgod par bya/ gang dge ba'i rtsa ba ma bskyed pa rnams ni bskyed par bya/ gang gis bskyed pa rnams ni yongs su smin par bya/ gang yongs su smin pa rnams ni rnam par dgrol bar bya'o zhes nyin lan gsum mtshan lan gsum</text></item>
<item><p>142b7</p><section>'dul ba</section><text>du sangs rgyas kyi spyan gyis 'jig rten la gzigs shing ye shes snang ba la 'jug go// yang gsungs pa/ chu srin gnas pa'i rgya mtsho ni// dus las 'da' bar 'gyur srid kyi// gdul bar bya ba'i bu rnams la// sangs rgyas dus 'da' mi srid do// de nas</text></item>
<item><p>143a1</p><section>'dul ba</section><text>bcom ldan 'das gnas gzhan zhig tu 'dzum pa mdzad do// chos nyid kyis gang gi tshe sangs rgyas bcom ldan 'das rnams 'dzum pa mdzad pa de'i tshe na zhal nas 'od zer sngon po dang / ser po dang / dmar po dang / dkar po la sogs pa byung</text></item>
<item><p>143a2</p><section>'dul ba</section><text>ste/ la la ni 'og tu 'gro'o// la la ni steng du 'gro ste/ de la gang 'og tu song ba des ni yang 'tsho ba dang / thig nag po dang / 'dus pa dang / 'o dod 'bod pa dang / 'o dod 'bod pa chen po dang / gdung ba dang / rab tu gdung ba dang / bstir med pa dang / chu bur dang /</text></item>
<item><p>143a3</p><section>'dul ba</section><text>rgyun du chu bur dang / a Ta Ta dang / ha ha ba dang / hu hu ba dang / ut+pal dang / pad mo dang / pad mo chen po la sogs pa'i sems can dmyal bar song ste/ gang tsha ba'i sems can dmyal ba la des bab pa ni bsil bar gyur/ gang grang ba'i sems can dmyal ba</text></item>
<item><p>143a4</p><section>'dul ba</section><text>de la bab pa ni dro bar gyur te/ des sems can de dag de lta bus gzir ba'i khyad par de dag bde bar byas pa dang / de dag 'di snyam du kye bdag cag rnams 'di nas shi 'phos sam 'on te gzhan du skyes zhes bsams na/ de dag la rab tu dad pa bskyed pa'i phyir</text></item>
<item><p>143a5</p><section>'dul ba</section><text>bcom ldan 'das kyis sprul pa btang nas de dag gis sprul pa mthong ba dang / 'di snyam du kye bdag cag rnams 'di nas shi 'phos par gyur pa yang med/ gzhan du skyes pa yang med kyis/ sngon ma byung ba'i sems can 'di mthong ba'i mthus na bdag cag gzir ba'i</text></item>
<item><p>143a6</p><section>'dul ba</section><text>khyad par rnams bde bar gyur to snyam du bsams nas de dag sprul pa la sems mngon par dga' bar gyur pa dang / dmyal bas gzir ba'i las zad par byas te gang du bden par gyur pa'i snod du der lha dang mi'i mtshams 'dzin to// gang steng du song ba des ni rgyal chen</text></item>
<item><p>143a7</p><section>'dul ba</section><text>bzhi'i ris kyi lha dang / sum bcu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs lha nye phan dang / tshangs chen dang / chung snang dang / tshad med snang dang / kun snang dang / dge</text></item>
<item><p>143b1</p><section>'dul ba</section><text>ba dang / tshad med dge ba dang / dge rgyas dang / sprin med dang / bsod nams 'phel dang / 'bras bu che ba dang / mi che ba dang / mi gdung ba dang / shin tu mthong ba dang / gya nom snang ba dang / 'og min gyi lhar song nas mi rtag pa dang / sdug bsngal ba</text></item>
<item><p>143b2</p><section>'dul ba</section><text>dang / stong pa nyid dang / bdag med pa rnams bsgrags te tshigs su bcad pa gnyis kyang brjod do// 'byung bar bya phyir brtsam par byos// sangs rgyas bstan la brtson par byos// 'dam bu'i khyim la glang chen bzhin// 'chi bdag sde rnams gzhom par byos//</text></item>
<item><p>143b3</p><section>'dul ba</section><text>gang zhig rab tu bag yod par// chos 'dul 'di la spyod 'gyur ba// skye ba'i 'khor ba rab spangs nas// sdug bsngal tha mar 'byin par 'gyur// de nas 'od zer des stong gsum gyi stong chen po'i 'jig rten gyi khams bskor nas bcom ldan 'das kyi phyi bzhin du</text></item>
<item><p>143b4</p><section>'dul ba</section><text>'brang ngo // de dag gal te bcom ldan 'das kyis 'das pa'i las la lung ston bzhed par gyur na bcom ldan 'das kyi rgyab tu nub bo// ma 'ongs pa'i dus la lung ston par bzhed par gyur na mdun du nub bo// dmyal bar lung ston par bzhed par gyur na zhabs kyi</text></item>
<item><p>143b5</p><section>'dul ba</section><text>mthil du nub bo// byol song du skye bar lung ston par bzhed par gyur na rting par nub bo// su skye bar lung ston par bzhed par gyur na zhabs kyi mthe bor nub bo// mir skye bar lung ston par bzhed par gyur na pus mor nub bo// stobs kyi 'khor los sgyur ba'i</text></item>
<item><p>143b6</p><section>'dul ba</section><text>rgyal por lung ston bzhed par gyur na phyag g.yon pa'i mthil du nub bo// 'khor los sgyur ba'i rgyal por lung ston bzhed par gyur na phyag g.yas pa'i mthil du nub bo// lhar skye bar lung ston bzhed par gyur na lte bar nub bo// nyan thos kyi byang chub tu lung ston bzhed par</text></item>
<item><p>143b7</p><section>'dul ba</section><text>gyur na zhal du nub bo// rang byang chub tu lung ston bzhed par gyur na smin mtshams su nub bo// bla na med pa yang dag par rdzogs pa'i byang chub tu lung ston bzhed par gyur na spyi bo'i gtsug tu nub bo// de nas 'od zer des bcom ldan 'das la lan gsum bskor ba byas</text></item>
<item><p>144a1</p><section>'dul ba</section><text>nas bcom ldan 'das kyi zhabs kyi rting bar nub pa dang / de nas sangs rgyas bcom ldan 'das la tshe dang ldan pa kun dga' bos zhus pa/ ji ltar snang bar byed pa shar ba bzhin// zhal gyi nang nas byung ba mang po ni// kha dog rnam pa sna tshogs stong</text></item>
<item><p>144a2</p><section>'dul ba</section><text>ldan pa// gang gis phyogs bcu kun tu snang gyur pa'o// yang tshigs su bcad de gsol pa/ rgod pa zhum rgyags spangs nas bral gyur pa// skye bo rnams kyi rgyur gyur sangs rgyas te// rgyal ba dgra rgyal dung dang pad mo bzhin dkar ba// rgyu med 'dzum pa nye bar</text></item>
<item><p>144a3</p><section>'dul ba</section><text>ston mi mdzad// brtan pa'i thugs mnga' de dus rang gis mkhyen mdzod cig/ rgyal ba'i dbang la thos 'tshal nyan rnams la// brtan zhing thub pa'i khyu mchog dam pa yis// the tshom byung ba dge bas rnam par bsol// don med par ni rgya mtsho ri rgyal bstan// rdzogs</text></item>
<item><p>144a4</p><section>'dul ba</section><text>pa'i sangs rgyas 'dzum pa mi ston te// brtan pas gang phyir 'dzum pa bstan pa de// skye bo mang po 'di dag thos par mos// de nas bcom ldan 'das kyis bka' stsal pa/ kun dga' bo de de bzhin te/ de de bzhin no// kun dga' bo de bzhin gshegs pa dgra bcom</text></item>
<item><p>144a5</p><section>'dul ba</section><text>pa yang dag par rdzogs pa'i sangs rgyas ni rgyu med rkyen med par 'dzum pa mi mdzad do// kun dga' bo gang dge slong gzhon pa des dge slong la tshig ngan pas mtshang brus shing smras pas khros pa mthong ngam/ bcom ldan 'das mthong ngo // de gnas khang du zhugs te sgo</text></item>
<item><p>144a6</p><section>'dul ba</section><text>bcad nas de'i tshig ngan du smras pa de phyi phyir sgom zhing 'dug go// de khros pas kun tu khebs nas phyi phyir bsgoms pas na zhe sdang gi sa bcu rab tu byung ste/ de dus 'das te shi 'phos nas de'i gnas khang de nyid du sbrul gdug par skye bar 'gyur ro// //</text></item>
<item><p>144a7</p><section>'dul ba</section><text>'dul ba gzhung dam pa/ bam po sum bcu rtsa brgyad pa/ de ltar bcom ldan 'das tshe dang ldan pa kun dga' bo dang lhan cig gtam gsung ba'i bar du dge slong de yang tshig ngan du smras pa de lan mang du bsgoms shing shin tu khro bas kun tu khebs te mang du byas</text></item>
<item><p>144b1</p><section>'dul ba</section><text>pas zhe sdang gi sa bcu po thob pas na de 'chi 'phos dus 'das te de'i gnas khang nyid du sbrul gdug par skyes so// de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo skyes bu gti mug can de ni gnas khang de nyid du sbrul gdug</text></item>
<item><p>144b2</p><section>'dul ba</section><text>par skyes kyis der song la drung du phyin na nga'i tshig gis nad med cig ces byos la/ 'di skad du 'di ltar khyod nga'i bstan pa la rab tu byung ste/ dge sbyong gi 'bras bu bzhi las gang yang rung dge sbyong gi 'bras bu rtogs par 'gyur ba las da khyod khros pa'i dbang gis</text></item>
<item><p>144b3</p><section>'dul ba</section><text>na 'dir sbrul gdug par skyes kyis dge slong de la bzod par byos shig/ 'di las yang dus 'das na sems can dmyal bar skyes sa re zhes sgo shig/ btsun pa bka' bzhin 'tshal zhes nas tshe dang ldan pa kun dga' bos bcom ldan 'das las mnyan nas dge</text></item>
<item><p>144b4</p><section>'dul ba</section><text>slong de khrid de dge slong de'i gnas khang du song nas sgo la dal nas bags kyis brdungs te smras pa/ bzhin khyod la bcom ldan 'das nad med cig ces gsungs te/ 'di ltar khyod nga'i bstan pa la rab tu byung la dge sbyong gi 'bras bu bzhi las gang</text></item>
<item><p>144b5</p><section>'dul ba</section><text>yang rung dge sbyong gi 'bras bu rtogs par 'gyur ba las da khyod khros pa'i dbang gis na 'dir sbrul gdug par skyes kyis dge slong 'di la bzod par byos shig/ 'di nas dus byas nas kyang sems can dmyal bar skyes sa re zhes gsung ngo // de nas de nyid du</text></item>
<item><p>144b6</p><section>'dul ba</section><text>khros pa'i dug btang nas gnas khang nas phyir ma byung zhing 'dug pa dang / de nas bcom ldan 'das kyis tshe dang ldan pa maud gal gyi bu chen po la maud gal gyi bu tshur shog/ khyod kyis sbrul gdug pa gang na ba der song la phyin pa dang / 'di skad du dge slong de</text></item>
<item><p>144b7</p><section>'dul ba</section><text>la bzod par byos shig ces bka' stsal pa dang / des kyang der song ste smras pa dang / de lde mig kyog po'i bu ga nas mgo tsam bstan te phyir nang du zhugs so// dge slong gis dge slong la sems kyis gnod par byas pas rang gi gnas khang du sbrul du skyes</text></item>
<item><p>145a1</p><section>'dul ba</section><text>so zhes sgra de lta bu mnyan du yod par kun du grags pa dang / ko sa la'i rgyal po gsal rgyal nang gi btsun mo dang / gzhon nu dang / blon po dang / grong mi dang / gzhongs su bcas pas gang sgra de thos pa dang ltad mo lta 'dod pas de'i yid bskyod</text></item>
<item><p>145a2</p><section>'dul ba</section><text>nas dze ta'i tshal du dong ngo // de nas bcom ldan 'das kyang nyan thos chen po kun shes kauN+Di n+ya dang / rlangs pa dang / ming chen dang / ma 'gags pa dang / shA ri'i bu dang / maud gal gyi bu chen po dang / 'od snang dang / kun dga' bo dang / nam gru la sogs pas bskor te</text></item>
<item><p>145a3</p><section>'dul ba</section><text>rgyal po gsal rgyal dang de'i gnas khang du bzhud nas bcom ldan 'das kyis de nyid kyi skad du gsungs pa dang / de rtabs bzhin du gnas khang nas phyir byung ngo // de nas bcom ldan 'das kyis de khrid nas gtsug lag khang nas phyir phyung ste dze ta'i tshal gyi sgor 'khor brgya phrag</text></item>
<item><p>145a4</p><section>'dul ba</section><text>du ma dang / dge slong gi dge 'dun gyi mdun na gdan bting ba de la bzhugs pa dang / de nas sbrul gdug pa de phan tshun kun du skye bo mang po la bltas te skrag nas bcom ldan 'das kyi gdan logs su rgan rims kyi mthar bcom ldan 'das la lta bzhin du 'khyil te</text></item>
<item><p>145a5</p><section>'dul ba</section><text>'dug go// bcom ldan 'das kyis de la bka' stsal pa/ bzhin 'di ltar khyod nga'i bstan pa la rab tu byung nas dge sbyong gi 'bras bu bzhi las gang yang rung dge sbyong gi 'bras bu rtogs par 'gyur ba las da khyod 'dir shin tu khro bas kun tu khebs nas lan mang du</text></item>
<item><p>145a6</p><section>'dul ba</section><text>bsgoms la dge slong la yang sems gdug pa bskyed pas da ltar sbrul gdug par skyes te/ 'tshe ba dang gsod pa la chags shing gzhan gyi srog 'phrog cing gzhan 'tsho ba dang phral nas 'tsho bar byed de 'di nas shi 'phos na rgyud gang du skye/ gang du skye bar 'gyur/ gang du</text></item>
<item><p>145a7</p><section>'dul ba</section><text>mngon par skye bar 'gyur/ bcom ldan 'das kyis gang gi tshe de'i rigs dran par byas pa de'i tshe ngu bar gyur to// de nas bcom ldan 'das kyis de'i tshe tshigs su bcad de gsungs pa/ khyod ni byol song skye gnas gyur// mi dal bar yang skyes gyur na// don med par</text></item>
<item><p>145b1</p><section>'dul ba</section><text>ni ci phyir ngu // da ni ci zhig byar yod kyis// rgyal ba thugs rje ldan mnga' la// sems kyis legs par dad skyes dang // byol song skye gnas 'di spangs te// de nas mtho ris 'gro bar 'gyur// sangs rgyas bcom ldan 'das kyis chos bstan pa chud mi zos pas</text></item>
<item><p>145b2</p><section>'dul ba</section><text>de'i kun du gnas pa de dang bral bar gyur te/ de nas bcom ldan 'das kyis dge slong de la bka' stsal pa/ tshur shog dge slong khyod kyis sbrul gdug pa de la bzod pa byos shig/ bcom ldan 'das bdag gis ji ltar bzod par bgyi/ ci de'i rkang pa la gtug par</text></item>
<item><p>145b3</p><section>'dul ba</section><text>bgyi'am zhes gsol pa dang / bcom ldan 'das kyis de la ji ltar sngon gyi dge slong yin par mngon du byas te the tshom du mi bya bar bya/ gtug par bya'o zhes bka' stsal pa dang / ston pa'i bka' bzhin des rkang pa la gtugs pa dang / des de'i mgo bo la reg par byas</text></item>
<item><p>145b4</p><section>'dul ba</section><text>pa dang / de gnyis skye bo mang pos mthong ba dang rab tu ngo mtshar skyes nas bcom ldan 'das kyis skye bo mang po de dag la de'i phyir de lta bu'i tshul du chos bshad de/ de thos pas na srog chags brgya stong du ma rnams kyis ni khyad par chen po rtogs par gyur to// sbrul gdug</text></item>
<item><p>145b5</p><section>'dul ba</section><text>pa de yang bcom ldan 'das la sems mngon par dad nas de dus 'das pa dang sum bcu rtsa gsum gyi lha'i gnas bzang por skyes so// de nas bcom ldan 'das kyis dge slong rnams la bka' stsal pa/ de bas na dge slong rnams 'di dang gzhan dag kyang khro bas kun</text></item>
<item><p>145b6</p><section>'dul ba</section><text>tu khebs na nyes pa'i dmigs su 'gyur te/ de bas na dge slong gis khros pa'i dge slong la ji ltar de'i khros pas khebs par gnas pa/ rnam par byang bar gnas pa de lta de lta bur gsol lo// des kyang sems kyis bzod par byos shig/ gang snga dro khros</text></item>
<item><p>145b7</p><section>'dul ba</section><text>pa la des phyi dro bzod par gsol cig/ gang phyi dro khros pa la ni des nub mo'o// gang nub mo khros pa la ni des phyi de nyin mo bzod par gsol cig ces gsungs nas/ bcom ldan 'das gdan las bzhengs te nang du yang dag 'jog la 'jug pa'i phyir gtsug</text></item>
<item><p>146a1</p><section>'dul ba</section><text>lag khang du gshegs so// chos nyid kyis lha'i bu'am lha'i bu mo yang rung skyes nas ring po ma lon par gang nas shi 'phos gang du skyes/ las gang yin zhes sems pa rnam pa 'di gsum skyes te/ sbrul gdug pa las shi 'phos nas/ sum</text></item>
<item><p>146a2</p><section>'dul ba</section><text>bcu rtsa gsum gyi lha'i ris bzang por skyes te bcom ldan 'das la sems mngon du dad pa bskyed par mthong ngo // de nas sngon gyi sbrul gdug pa lha'i bu des 'di snyam du bdag 'dir zhag lon te/ bcom ldan 'das ltar 'gro bar mi rigs kyi/ bdag 'dir zhag ma lon</text></item>
<item><p>146a3</p><section>'dul ba</section><text>par bcom ldan 'das la ltar 'gro'o snyam du bsams nas/ de nas lha'i bu sngon sbrul gdug pa de dri ma med pa'i rna tsha 'phyang bzhin du thogs shing do shal dang / se mo dos lus brgyan te/ de nyid kyi nub mo lha'i me tog ut+pal dang / pad mo dang / ku mu da dang / puN+Da</text></item>
<item><p>146a4</p><section>'dul ba</section><text>rI ka dang / man dA ra ba la sogs pas pang ba bkang ste snang ba chen pos dze ta'i tshal thams cad du snang bar byas nas bcom ldan 'das la me tog gis gtor te chos nyan pa'i phyir bcom ldan 'das kyi spyan sngar 'dug go// bcom ldan 'das kyis de'i bsam pa</text></item>
<item><p>146a5</p><section>'dul ba</section><text>dang / bag la nyal ba dang / khams dang / rang bzhin mkhyen nas de 'dra ba'i 'phags pa'i bden pa bzhi yang dag par rtogs par 'gyur ba'i chos bstan nas lha'i bu sngon gyi sbrul gdug pa des thos pa dang / 'jig tshogs su lta ba'i ri'i rtse mo nyi shu ye shes kyi</text></item>
<item><p>146a6</p><section>'dul ba</section><text>rdo rjes bcom ste rgyun du zhugs pa'i 'bras bu mngon du byas so// des bden pa mthong bas dga' ba'i tshig gsum smras te/ btsun pas phan btags pa 'di lta bu ni mas kyang ma bgyis/ phas kyang ma bgyis/ rgyal pos kyang ma bgyis/ lhas kyang ma</text></item>
<item><p>146a7</p><section>'dul ba</section><text>bgyis/ sdug pas kyang ma bgyis/ bdag gi gnyen mang pos kyang ma bgyis/ sngon gyi pha mes rnams kyis kyang ma bgyis/ dge sbyong dang bram zes kyang ma bgyis te/ bcom ldan 'das kyis bdag gi khrag dang mchi ma'i rgya mtsho ni bskams/ rus pa'i ri</text></item>
<item><p>146b1</p><section>'dul ba</section><text>las ni brgal/ ngan song gi sgo ni bcad/ mtho ris dang thar pa'i sgo ni phye nas lha dang mi'i gnas su bzhag go// khyod mthus shin tu mi bzad ngan song gi// nyes pa mang du ldan pa'i lam rnams bcad// mtho ris 'gro ba'i lam phyir bsod nams mchog/</text></item>
<item><p>146b2</p><section>'dul ba</section><text>mya ngan 'da' lam bdag gis de ring thob// khyod la brten pas nyes pa med pa yi// bdag deng shin tu gtsang ba rnam dag mig/ 'phags pa'i yid du 'ong ba'i zhi gnas thob// bdag gis sdug bsngal rgya mtsho pha rol rgal// skye bo lha dang lha min mi yis mchod//</text></item>
<item><p>146b3</p><section>'dul ba</section><text>skye rga na dang 'chi las rnam par bral// srid pa stong du'ang mthong bar shin tu dka'// thub khyod deng bdag mthong bas 'bras bur bcas// de nas se mo do ni 'phyang bzhin du// zhabs gnyis la ni phyag byas dga' ba skyes// dgra thul de la g.yas su bskor nas ni// lha yi</text></item>
<item><p>146b4</p><section>'dul ba</section><text>'jig rten lha yi yul der song // de nas lha'i bu sngon sbrul gdug pa de tshong pa khe thob pa ltar/ rna chun pa lo legs pa ltar/ dpa' bo g.yul las rgyal ba ltar/ nad pa nad thams cad las thar ba ltar/ ji lta bu'i longs spyod dang / bcom ldan 'das kyi drung du 'ongs</text></item>
<item><p>146b5</p><section>'dul ba</section><text>pa de lta bu'i longs spyod dang / rang gi gnas su song ba dang / dge slong dag srod dang tho rangs la mi nyal bar thub par brtson par spyod pa rnams kyis mthong ba bcom ldan 'das kyi drung na rgya cher snang ba mthong nas the tshom du gyur te/ bcom ldan 'das la bcom ldan</text></item>
<item><p>146b6</p><section>'dul ba</section><text>'das ci mdang mtshan mo bcom ldan 'das la tshangs pa 'khor gyi bdag po ltar mchis sam/ lha'i dbang po brgya byin dang / 'jig rten skyong ba bzhi dag blta ba'i phyir mchis sam zhes zhus pa dang / dge slong rnams tshangs pa'i 'khor gyi bdag po yang ma yin/ lha'i</text></item>
<item><p>146b7</p><section>'dul ba</section><text>dbang po brgya byin yang ma yin/ 'jig rten skyong ba bzhi la sogs pas nga la blta ba'i phyir 'ongs pa yang ma yin gyi/ gang sbrul gdug pa dge slong gis bzod par byas pa de nga la sems mngon du dad nas dus las 'das pa dang / sum bcu rtsa gsum ris kyi lha'i</text></item>
<item><p>147a1</p><section>'dul ba</section><text>gnas bzar por skyes nas de 'di ltar mdang nga'i drung du 'ongs te ngas de la chos bstan pa dang / bden pa mthong nas rang gi gnas su song ngo // de bas na dge slong rnams kyis 'di ltar bslab par bya ste/ gang gis bzod par bya ba dang / bzod</text></item>
<item><p>147a2</p><section>'dul ba</section><text>pa'i yon tan brjod par bya ba de ltar dge slong dag khyed kyis bslab par bya'o// bcom ldan 'das kyis de skad ces bka' stsal pa dang / dge slong de dag yid mgu nas bcom ldan 'das kyis gsungs pa la mngon par dga'o// gleng gzhi ni mnyan du yod pa na ste/ bcom</text></item>
<item><p>147a3</p><section>'dul ba</section><text>ldan 'das la tshe dang ldan pa u pA lis zhus pa/ btsun pa bsnyen par rdzogs par bgyid na tshe dang ldan pa rnams bdag la bsnyen par rdzogs par ma byed cig ces mchi bzhin dge slong rnams kyis bsnyen par rdzogs par bgyis na bsnyen par rdzogs pa zhes bgyi'am/ bsnyen</text></item>
<item><p>147a4</p><section>'dul ba</section><text>par ma rdzogs pa zhes bgyi/ u pA li bsnyen par rdzogs pa zhes mi bya ste/ bsnyen par rdzogs par byed pa rnams kyang 'das pa dang bcas par 'gyur ro// u pA li de ci'i phyir zhe na/ bsnyen par rdzogs pa nyid kyang bslab pa 'bul na bsnyen par ma rdzogs zhes bya na</text></item>
<item><p>147a5</p><section>'dul ba</section><text>bsnyen par rdzogs par byed pa'i tshe lta ci smos/ yang bcom ldan 'das la tshe dang ldan pa u pA lis zhus pa/ bcom ldan 'das kyis dge tshul pha rnams lo nyi shu lon nas bsnyen par rdzogs par byos shig ces gsungs na/ dge tshul pha gzhan dag bdag gi lo</text></item>
<item><p>147a6</p><section>'dul ba</section><text>grangs ni ma 'tshal/ de lus bong ni che ste/ de dge slong rnams kyis lo grangs ma rtogs pas the tshom skyes te bsnyen par rdzogs par mi bgyid na de dag la ji ltar nan tan bgyi zhes zhus pa dang / bcom ldan 'das kyis bka' stsal pa/ u pA li de lta bu ni mtshan las</text></item>
<item><p>147a7</p><section>'dul ba</section><text>so sor rtogs la bsnyen par rdzogs par byos shig/ de la the tshom du ma byed cig/ bcom ldan 'das kyis de ltar mtshan las rtogs la bsnyen par rdzogs par gyis shig ces gsungs pa dang / dge slong rnams kyis de gcer bur phyung ste mtshan rtog pa la zhugs</text></item>
<item><p>147b1</p><section>'dul ba</section><text>pa dang / de shin tu ngo tsha nas bcom ldan 'das kyis bka' stsal pa/ gcer bur ma dbyung bar ba so'am gos kyi gdang la lhung bzed dam chos gos kyi snod zhog la 'di phob shig ces smros la/ de ni mchan khung dang mchan la rtogs te de ste yod na bsnyen par rdzogs</text></item>
<item><p>147b2</p><section>'dul ba</section><text>par bya'o// de ste med na bsnyen par rdzogs par mi bya'o// yang zhus pa/ btsun pa dge slong rnams kyis dge slong la dge slong ma'i las kyis bsnyen par rdzogs par bgyis na bsnyen par rdzogs pa zhes bgyi'am/ bsnyen par ma rdzogs pa zhes bgyi/ u pA li</text></item>
<item><p>147b3</p><section>'dul ba</section><text>bsnyen par rdzogs pa zhes ni bya ste bsnyen par rdzogs par byed pa rnams ni 'das pa dang bcas par 'gyur ro// btsun pa dge slong ma la dge slong dang / dge slong ma rnams kyis dge slong gi las kyis bsnyen par rdzogs par bgyis na bsnyen par rdzogs pa zhes bgyi'am</text></item>
<item><p>147b4</p><section>'dul ba</section><text>bsnyen par ma rdzogs pa zhes bgyi/ u pA li bsnyen par rdzogs pa zhes bya ste/ dge 'dun gnyi ga yang 'das pa dang bcas par 'gyur ro// rkyang pa'i sgo dang po'i mdo'i tshigs su bcad pa thog ma'o// // mdor na/ gsing ma grong dang bsdus pa dang // sems</text></item>
<item><p>147b5</p><section>'dul ba</section><text>bskyed pas ni gso sbyin dang // gsad pa gsum yang de bzhin te// rnam 'byed dge 'dun lhag ma'o// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// dge slong dag cig 'gron pa mang po</text></item>
<item><p>147b6</p><section>'dul ba</section><text>dang lhan cig ljongs spyod du dong ba dang / de dag de'i tshe gso sbyin la bab nas de dag gis sa gsing ma'i phyogs shig mthong nas de dag gis smras pa/ tshe dang ldan pa dag tshur sheg/ sa gsing ma'i phyogs pha bi la gso sbyin bya'o zhes der de dag gso sbyin byed pa</text></item>
<item><p>147b7</p><section>'dul ba</section><text>la zhugs pa dang / 'gron pa mang po dag 'das nas de dag kyang phyi bzhin 'dong ba las bar du rkun pos bcom ste gtsug lag khang du phyin pa dang / dge slong rnams kyis mthong ste bde bar 'ongs sam/ tshe dang ldan pa dag bde bar 'ongs sam/ ci bde bar spyad dam</text></item>
<item><p>148a1</p><section>'dul ba</section><text>zhes smras pa dang / bde bar ga la spyad/ ci nyes/ bdag cag ni rkun pos bcom mo// de lta bur gyur pa dge slong rnams la smras pa dang / dge slong rnams kyis bcom ldan 'das la gsol nas/ bcom ldan 'das kyis bka' stsal</text></item>
<item><p>148a2</p><section>'dul ba</section><text>pa/ gsing ma la chags pa'i phyir gso sbyin ma byed cig/ bcom ldan 'das kyis grong dang nye ba'i 'khor du gso sbyin byos shig ces gsungs pa dang / de las dge slong phyed ni grong du zhugs phyed ni phyi rol du 'khod pas de dag ma 'dus par gyur nas gso sbyin ma</text></item>
<item><p>148a3</p><section>'dul ba</section><text>byas te/ de ltar gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gang grong na gnas pa rnams ni grong du gso sbyin byos shig/ de bzhin du dge slong rnams gso sbyin bya ste gso sbyin la ma sdod cig/ sdod</text></item>
<item><p>148a4</p><section>'dul ba</section><text>na 'das pa dang bcas par 'gyur ro// dge slong dag cig tshong pa'i 'gron pa mang po dang lhan cig tu lam du zhugs pa dang / dge slong gis tshong pa la bzhin bdag cag gso sbyin byed kyis de'i bar du skad cig sdod cig ces smras pa dang / de dag gis 'phags</text></item>
<item><p>148a5</p><section>'dul ba</section><text>pa rnams 'di phyogs na rkun pos 'jigs kyis phyi bzhin spyon cig bsdad do zhes smras pa dang / der sdod grang der sdod grang snyam nas dge slong rnams phyi bzhin du 'brang zhing de dag dong ba las nam nangs so// dge slong rnams kyis de ltar gyur pa bcom ldan 'das la</text></item>
<item><p>148a6</p><section>'dul ba</section><text>gsol nas/ bcom ldan 'das kyis bka' stsal pa/ dge slong rnams gso sbyin gyi tshe gso sbyin ma byas par ma 'gro shig/ yang na 'gro bzhin du gso sbyin byos shig/ dge slong dag gis 'gro bzhin du gso sbyin byed pa la zhugs pa dang / tshong pa rnams kyis</text></item>
<item><p>148a7</p><section>'dul ba</section><text>'phags pa bdag cag ni rkun pos 'jigs pas cang mi smra bar 'gro na khyed ci'i phyir ca co byed ces smras nas/ de ltar gyur pa dge slong de dag gis bcom ldan 'das la gsol pa dang / bcom ldan 'das kyis bka' stsal pa/ gso sbyin rgyas par ma byed par</text></item>
<item><p>148b1</p><section>'dul ba</section><text>mdor byos shig/ dge slong rnams kyis mdor byed pa la zhugs pa dang / 'on kyang tshong pa de dag gis dpyas nas/ bcom ldan 'das kyis bka' stsal pa/ sems bskyed pa tsam gyis byin gyis rlobs shig/ de bas na dge slong rnams chos gos byin gyis brlab</text></item>
<item><p>148b2</p><section>'dul ba</section><text>pa dang / gos bsngo ba dang / gso sbyin dang / tshul nas byung ba 'di bzhi ni sems bskyed pa tsam gyis 'grub bo// de yang 'di ltar bya ste/ sangs rgyas la dmigs pa'i dran pa nye bar bzhag ste/ sems bskyed par byos la gso sbyin byin gyis rlobs shig/ de nas</text></item>
<item><p>148b3</p><section>'dul ba</section><text>tshig tu yang brjod par bya ste/ deng dge 'dun rnams kyi bco lnga'i gso sbyin te/ bdag dge slong ming 'di zhes bya ba'i yang bco lnga'i gso sbyin te/ bdag ming 'di zhes bya ba'i bar chad kyi chos rnams kyang yongs su dag go zhes rang gis brjod de gso sbyin byin gyis</text></item>
<item><p>148b4</p><section>'dul ba</section><text>brlabs la/ gang gi tshe dge 'dun 'dus pa phrad pa de'i tshe dge 'dun dang lhan cig tu gso sbyin bya'o// de ltar lan gnyis de ltar lan gsum du brjod de gso sbyin de ltar bya'o// gso sbyin mi bya ba ni ma yin no// ma byas na 'das pa dang bcas par 'gyur ro//</text></item>
<item><p>148b5</p><section>'dul ba</section><text>gleng gzhi ni mnyan du yod pa na ste/ dge slong dag cig gzhongs spyad pa spyod pa na rkun pos zin nas de dag gis kye bsam rlag tu 'khod de ci byed kyis/ mgo reg 'di dag gsad do zhes smras pa dang / dge slong dag gis bsams pa/ bdag cag ni gsad par</text></item>
<item><p>148b6</p><section>'dul ba</section><text>chad par lta snyam nas de dag gis rkun po la kye ci'i phyir nged gsad ces smras pa dang / rkun pos smras pa/ khyed la rgyal po dang / phyug po dang / tshong dpon dang / ded dpon rnams rab tu dad pas khyed kyis de dag la smras pa dang / de dag gis nged la gnod par byed do zhes</text></item>
<item><p>148b7</p><section>'dul ba</section><text>smras pa dang / de na dge slong gzhon nu cig gis du smras pa las byung ba'i nyes pa ltung ba byung ste/ des tshe dang ldan pa rnams bdag gis ltung ba byung ba bshags pa de'i bar du bsdad par ci gnang zhes smras pa dang / de dag gis de ltar na gnas 'di nyid du shogs</text></item>
<item><p>149a1</p><section>'dul ba</section><text>shig ces smras pa dang / des dge slong gi mdun du 'chags pa la zhugs te/ dgongs shig tshe dang ldan pa rnams/ bdag ming 'di zhes bgyi ba shes bzhin gyi smras pa las byung ba'i ltung ba'i nyes pa mchis te/ bdag gis tshe dang ldan pa'i</text></item>
<item><p>149a2</p><section>'dul ba</section><text>mdun du bshags so// mthol lo// mi 'chab bo// bshags shing mthol na bdag la bde bar 'gyur gyi/ ma bshags ma mthol na ni ma yin no// des smras pa/ nye bar mthong ngam/ mthong ngo // phyin chad sdom par dam 'cha'am dam 'cha'o// de ltar lan</text></item>
<item><p>149a3</p><section>'dul ba</section><text>gnyis lan gsum du smras pa dang / rkun po de thams cad kyis thos nas de dag gis smras pa/ 'phags pa khyed rnams mi smra'am/ bzhin mi smra'o zhes smras pa dang / de dag mngon du dad nas 'phags pa rnams de ltar na/ deng la su la yang ma smra shig</text></item>
<item><p>149a4</p><section>'dul ba</section><text>ces smras pa dang / nad med cig su la yang mi smra'o zhes smras te dong nas de dag gtsug lag khang du lhags pa dang / the tshom skyes nas de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ dge slong rnams</text></item>
<item><p>149a5</p><section>'dul ba</section><text>nags tshal gyi dbang po rkun po'i drung du bshags pa yin gyis de la the tshom du ma byed cig/ gleng gzhi ni mnyan du yod pa na ste/ dge slong gzhan zhig ljongs spyad pa spyod pa la rkun pos zin nas de dag gis bsam rlag tu 'khod de ci byed kyis mgo reg 'di dag gsad</text></item>
<item><p>149a6</p><section>'dul ba</section><text>do zhes smras pa dang / dge slong dag gis bsams pa/ bdag cag ni gsad par chad par lta snyam nas de dag gis rkun po la kye ci'i phyir nged gsad ces smras pa dang / rkun pos smras pa/ khyed la rgyal po dang / phyug po dang / tshong dpon dang / ded dpon rnams</text></item>
<item><p>149a7</p><section>'dul ba</section><text>mngon par dad pas na khyed kyis de dag la smras pa dang / de dag gis nged la don med par byed do zhes smras nas/ dge slong rnams kyis smras pa/ thong shig dang su la yang mi smra'o// de dag gis de ste khyed kyis bco lnga'i dus na gcig tu 'dus shing 'don pa de nged cag la</text></item>
<item><p>149b1</p><section>'dul ba</section><text>rgyas par smra bar dam 'cha' na gtang ngo zhes smras pa dang / de na dge slong cig gzhung kha don du lobs pas de bsad kyis 'jigs pas skrag pas so sor thar pa myur du bton pa dang / de dag mngon par dad nas 'phags pa khyed kyis de thams cad yang dag par bzung</text></item>
<item><p>149b2</p><section>'dul ba</section><text>ste srung ngam/ zhes smras pa dang / de dag gis tshe dang ldan pa 'di ni ston pa'i bka' yin na ci'i phyir yang dag par 'dzin cing mi srung zhes smras pa dang / de dag gis 'phags pa rnams legs kyis bzhud la su la yang ma gsungs shig ces smras pa dang / nad</text></item>
<item><p>149b3</p><section>'dul ba</section><text>med cig mi smra'o zhes smras te dong nas de dag gtsug lag khang du phyin pa dang / de dag the tshom skyes te de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ dge slong rnams nags tshal gyi dbang po rkun</text></item>
<item><p>149b4</p><section>'dul ba</section><text>po'i drung du kha thon bklags pa ni legs par bklags pa yin gyis de la the tshom du ma byed cig/ gleng gzhi ni mnyan du yod pa na ste/ dge slong dag cig yul be'u zhes bya ba nas ljongs spyad pa spyod cing dong ba dang / rkun pos zin nas de dag gis kye bsam rlag</text></item>
<item><p>149b5</p><section>'dul ba</section><text>tu 'khod de ci byed kyis mgo reg 'di dag gsad do zhes smras pa dang / de la rkun po cig dge slong gi rgyus shes pas des de dag mthong ba dang / snying rje skyes nas des de dag thar par bya ni ma nus kyi snying brtse ba'i phyir kye 'di dag gsad de ci rung gis rtswa ma brngas pa la</text></item>
<item><p>149b6</p><section>'dul ba</section><text>bcings te rdzas phrogs la dong dang de nyid rang bkres shing nyam chung bas gdungs te srog dang bral grang zhes smras pa dang / de'i nang nas gcig gis smras pa/ kye 'di de skad smra na ji ltar bya zhes smras pa dang / kha cig gis smras pa/ de ltar bya ba ni legs so zhes</text></item>
<item><p>149b7</p><section>'dul ba</section><text>nas de dag gis de la phrogs nas rtswa ma brngas pa la bcings te dong ngo // yul be'u zhes bya ba'i rgyal po 'char po dpung gi tshogs yan lag bzhi pa dang shor ba'i phyir dong ba dang / de dag gis de dag rgyang ring po nas mthong nas des blon po la kye snang ba pha bi</text></item>
<item><p>150a1</p><section>'dul ba</section><text>ma yin nam zhes dris pa dang / des lha ma 'tshal to zhes smras nas rgyal po der nye bar song nas mi yin par mthong ba dang / des kye mu stegs gcer bu pa yin nam ci zhes smras pa dang / de dag las gcig gis lha de bzhin no zhes smras</text></item>
<item><p>150a2</p><section>'dul ba</section><text>pa dang / de dag la dge slong gi rgyus shes pa zhig gis smras pa/ lha de ni mu stegs gcer bu pa ma lags kyis/ lha shAkya'i bu'i dge slong ngo // ji ltar shes/ lha de ltar logs gcig ni gnag/ gnyis pa ni dkar ro zhes smras pa dang / de nas rgyal pos de la</text></item>
<item><p>150a3</p><section>'dul ba</section><text>dris pa/ 'phags pa khyod ci'i phyir 'di ltar 'dug/ lha bdag cag rkun pos bcom mo// 'phags pa 'o na ci'i phyir de ltar 'dug/ lha 'di ltar bcings so// 'phags pa 'di 'dra bar bcings pa ci'i phyir gcad de mi 'dong / lha bcom ldan 'das kyis bdag cag gi</text></item>
<item><p>150a4</p><section>'dul ba</section><text>bslab par bcas pa sa bon gyi grong dang srog chags kyi grong bshig gam bshig tu bcug na ltung ba'o zhes bya ba'i bslab pa'i bcings pas bcings so zhes smras pa dang / rgyal po de dad cing mngon par dga' nas des de dag bkrol te re re la yang chos gos gsum gsum</text></item>
<item><p>150a5</p><section>'dul ba</section><text>bskon no// de dag gtsug lag khang du phyin pa dang / bdag cag gis rgyal po'i mdun du de ltar ltung ba smras so zhes te the tshom skyes pa dang / des de ltar gyur pa dge slong rnams la rgyas par smras nas dge slong rnams kyis bcom ldan 'das la gsol te/ bcom ldan</text></item>
<item><p>150a6</p><section>'dul ba</section><text>'das kyis bka' stsal pa/ rgyal po 'di ni rgyal rigs spyi bo nas dbang bskur ba/ 'jig rten pa thams cad kyi gtso bo yin pas na gang smras pa de ni legs par smras pa yin gyis de la the tshom du ma byed cig/ gleng gzhi ni mnyan du yod pa na ste/ sangs rgyas bcom</text></item>
<item><p>150a7</p><section>'dul ba</section><text>ldan 'das la tshe dang ldan pa u pA lis zhus pa/ btsun pa nongs pa dang bcas pas nongs pa dang bcas pa'i mdun du nongs pa bshags su rung ngam u pA li mi rung ngo // de ste dngos po mi mthun na ni rung ngo // gleng gzhi ni mnyan du yod pa na ste/ dge slong gcig la dge</text></item>
<item><p>150b1</p><section>'dul ba</section><text>'dun gyi lhag ma'i nyes pa byung nas de 'gyod pa skyes pa dang / de skya bo bseng bseng por gyur la rid cing nyam chung ste/ rmya la lus ma brtas par gyur nas de la dge slong dag gis smras pa/ tshe dang ldan pa khyod ci'i phyir skya bo bseng bseng por gyur la rid cing nyam chung</text></item>
<item><p>150b2</p><section>'dul ba</section><text>la rmya ste lus ma brtas par gyur pa de'i nad smros shig ces smras pa dang / de cang mi smra nas nam de dang mdza' ba'i dge slong gis mthong ste dris pa dang / des de la rgyas par smras pa dang / des tshe dang ldan pa de lta na dge slong rnams la brjod kyis shogs shig ces smras</text></item>
<item><p>150b3</p><section>'dul ba</section><text>so// de ltar brjod na bdag nyid mchi'o zhes smras pa dang / des de lta na tshur shog/ yul gzhan du dong la der de dag bshags so// zhes smras pa dang / des kyang khas blangs nas de dang de lhan cig tu yul gzhan du song ba las de lam phyed du dus 'das</text></item>
<item><p>150b4</p><section>'dul ba</section><text>pa dang / dge slong des bsams pa/ gang gis don gyi phyir bdag 'gro ba de ni dus 'das na da ci'i phyir 'gro/ phyir ldog go snyam nas de phyir log pa dang / de la dge slong dag gis bde bar 'ongs sam/ tshe dang ldan pa bde bar 'ongs sam/ ci khyed bde bar spyad dam zhes</text></item>
<item><p>150b5</p><section>'dul ba</section><text>smras pa dang / de ngu bar gyur nas de la dge slong dag gis tshe dang ldan pa ci'i phyir ngu zhes smras pa dang / gang bdag dang lhan cig tu song ba'i dge slong de dus 'das pa'i phyir ro zhes smras pa dang / de dag gis tshe dang ldan pa ci'i phyir ngu / 'dus byas thams cad ni chos</text></item>
<item><p>150b6</p><section>'dul ba</section><text>nyid kyis de bzhin no zhes smras so// des de ni nyes pa dang bcas bzhin du dus 'das so zhes smras pa dang / dge slong rnams kyis des dmyal bar ring du gnas par gyur pas na ngu ba 'di ni rigs so zhes smras pa dang / de ltar gyur pa dge slong rnams kyis bcom ldan</text></item>
<item><p>150b7</p><section>'dul ba</section><text>'das la gsol pa dang / bcom ldan 'das kyis bka' stsal pa/ dge slong rnams rigs kyi bu de ni nyes pa de las phyin te/ ngas ni bsam pa las nyes pa phyin par gsungs kyis chad pa'i las kyis ni ma yin no// de lta bas na gang de ltar rang bzhin gyis ngo tsha ba dang</text></item>
<item><p>151a1</p><section>'dul ba</section><text>ldan pa des gcig gi mdun du shogs shig par gnang ngo // des ni gcig gi mdun du shogs shig/ de la the tshom ma byed cig ces gsungs pa dang / 'dod chags dang bral ba ma yin pa skye bo tha dad pa mdo sde 'dzin pa dang / 'dul ba 'dzin pa</text></item>
<item><p>151a2</p><section>'dul ba</section><text>dang / ma lta bu 'dzin pa kha cig dang / dge 'dun gyi gnas brtan dang / grags pa dang / bsod nams chen po kha cig gis ma brtags pas na dge 'dun gyi lhag ma'i nyes pa byung ste/ de dag chad par spyod pa la lhan cig spyod pa dang / nye gnas dang bram ze dang khyim</text></item>
<item><p>151a3</p><section>'dul ba</section><text>bdag dang gzhan yang rung nyung ngu thos pa'i dge slong rnams kyis kyang dpyas/ kha cig ni mi dga' bar gyur te/ de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ de dag gis kyang phyis mi bya bar shin tu</text></item>
<item><p>151a4</p><section>'dul ba</section><text>bsam pa brtun te gcig po'i mdun du shogs shig/ 'di la the tshom ma byed cig/ rkyang pa'i nang nas sgo dang po'i mdo'i tshigs su bcad pa gnyis pa'o// // mdor na/ gzhag pa'i rigs pa gzhag par bya// bdun lon nas kyang 'gro bar bya// mnyam du</text></item>
<item><p>151a5</p><section>'dul ba</section><text>ma zin de bzhin te// gang gi ko ba mi rung ba'o// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// tshe dang ldan pa kun dga' bo la gtsug lag khang skyong gi res bab bo// yul ko sa la'i rgyal</text></item>
<item><p>151a6</p><section>'dul ba</section><text>po gsal rgyal dze ta'i tshal du 'ongs nas bcom ldan 'das kyi zhabs la phyag 'tshal te/ tshe dang ldan pa kun dga' bo gang na ba der song ste drung du phyin pa dang / rkang pa la phyag 'tshal nas chos nyan pa'i phyir mdun du 'dug go// de nas tshe dang ldan pa kun dga' bos mdo</text></item>
<item><p>151a7</p><section>'dul ba</section><text>sde la zhugs nas de las phye nas cung zad tsam zhig rgyas par bshad nas/ mdor 'chad pa la zhugs pa dang / rgyal pos 'phags pa bdag la brel ba med kyis mdor ma bshad cig ces smras so// de bzhin du lan gnyis lan gsum du smras pa dang / tshe dang ldan</text></item>
<item><p>151b1</p><section>'dul ba</section><text>pa kun dga' bos rgyal po chen po khyod la brel ba med kyang bdag la brel ba yod do zhes smras pa dang / 'phags pa kun dga' bo ci zhig brel ces smras pa dang / khang skyong bya dgos so zhes smras pa dang / 'phags pa kun dga' bo yang las kyi res mdzad dam/</text></item>
<item><p>151b2</p><section>'dul ba</section><text>lha bdag ni dge 'dun gyi nang du gtogs pas na las bgyi 'tshal lo zhes smras pa dang / rgyal pos 'di bdag gis bya ba yin no snyam du bsams nas/ de bcom ldan 'das gang na ba der song ste phyin pa dang / bcom ldan 'das kyi zhabs la phyag 'tshal nas</text></item>
<item><p>151b3</p><section>'dul ba</section><text>'di skad ces gsol to// btsun pa bdag ni rgyal po rgyal thabs spyi bo nas dbang bskur ba ste/ gang bdag gis bgyi ba'i las ni bdag bgyid do// gang nang gi btsun mos bgyi ba'i rigs pa yang nang gi btsun mos bgyid do// gang gzhon nus bgyi ba'i rigs pa</text></item>
<item><p>151b4</p><section>'dul ba</section><text>yang gzhon nus so// gang blon po'am/ blon po chen po'am/ dmag dpon nam/ grong mi 'am/ gzhongs pa yang rung ste gzhongs pa nyid kyis las bgyid do// bcom ldan 'das kyang bla na med pa'i chos kyi rgyal po ste/ e ma'o bcom ldan 'das brtse ba can</text></item>
<item><p>151b5</p><section>'dul ba</section><text>gyis kyang gzhag par 'os pa gzhag la las kyi res mi bsko bar ci gnang zhes gsol pa dang / rgyal po gsal rgyal gyis gsol pa bzhin bcom ldan 'das kyis cang mi gsung bas zhal gyis bzhes so// rgyal po gsal rgyal gyis kyang cang mi gsung bas zhal</text></item>
<item><p>151b6</p><section>'dul ba</section><text>gyis bzhes par rig nas rgyal po gsal rgyal bcom ldan 'das kyi zhabs la phyag 'tshal nas bcom ldan 'das kyi drung nas song ngo // de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la mnyan du yod pa na gnas shing</text></item>
<item><p>151b7</p><section>'dul ba</section><text>'khod pa'i dge slong thams cad 'dun khang du sdus shig ces gsungs pa dang / btsun pa bka' bzhin 'tshal zhes nas tshe dang ldan pa kun dga' bos bcom ldan 'das las mnyan te mnyan du yod pa na dge slong ji snyed gnas pa de thams cad 'dun khang du bsdus</text></item>
<item><p>152a1</p><section>'dul ba</section><text>nas/ bcom ldan 'das gang na ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go// tshe dang ldan pa kun dga' bos bcom ldan 'das la 'di skad ces gsol to// btsun pa mnyan du</text></item>
<item><p>152a2</p><section>'dul ba</section><text>yod pa na dge slong ji snyed gnas shing mchis pa de thams cad 'dun khang du 'dus te mchis lags na/ bcom ldan 'das kyis da dus la bab par dgongs shig/ de nas bcom ldan 'das 'dun khang gang na ba der bzhud de byon nas dge slong gi dge 'dun gyi mdun na</text></item>
<item><p>152a3</p><section>'dul ba</section><text>gdan bting ba la bzhugs te bzhugs nas bcom ldan 'das kyis dge slong dag la bka' stsal pa/ dge slong dag deng ko sa la'i rgyal po gsal rgyal nga'i drung du 'ongs te/ e ma'o bcom ldan 'das gzhag pa'i rigs pa rnams ni zhog la/ las kyi res la bka' stsal pa'i</text></item>
<item><p>152a4</p><section>'dul ba</section><text>mi rigs so zhes zer gyis khyed cag gis deng phan chad gzhag pa'i rigs pa rnams las la ma bsko bar zhog cig/ bcom ldan 'das kyis gzhag pa'i rigs pa rnams las la ma bsko shig ces gsungs pa dang / dge slong dag gis gang gzhag par rigs pa ma</text></item>
<item><p>152a5</p><section>'dul ba</section><text>shes nas/ bcom ldan 'das kyis bka' stsal pa/ mdo sde 'dzin pa dang / 'dul ba 'dzin pa dang / ma lta bu 'dzin pa dang / mang po 'chad pa dang / dge 'dun gyi gnas brtan dag ni gzhag par rigs pa'o// de la mdo sde 'dzin pa ni de nyid las so// de</text></item>
<item><p>152a6</p><section>'dul ba</section><text>bzhin du 'dul ba 'dzin pa dang / ma lta bu 'dzin pa dang / mang po la 'chad pa dang / dge 'dun gyi gnas brtan dag kyang de nyid las yin no// bcom ldan 'das kyis mdo sde 'dzin pa dang / 'dul ba 'dzin pa dang / ma lta bu 'dzin pa de ni de nyid las yin no</text></item>
<item><p>152a7</p><section>'dul ba</section><text>zhes gsungs pa dang / drug sde dag gis mdo sde'i le'u gcig gnyis bklags nas nged cag ni mdo sde 'dzin pa yin pas na nged la las kyi res ma dbab cig ces smras pa dang / de ltar gyur pa dge slong dag gis bcom ldan 'das la gsol pa dang / bcom</text></item>
<item><p>152b1</p><section>'dul ba</section><text>ldan 'das kyis bka' stsal pa/ gang mdo sde thams cad 'dzin pa de ni mdo sde 'dzin pa ste/ de ni las la ma bsko shig de bzhin du phas pham pa gcig gam gnyis lhogs pa dag gis nged kyang 'dul ba 'dzin pa'o// de bzhin du rab tu byed pa gnyis bklags pas</text></item>
<item><p>152b2</p><section>'dul ba</section><text>kyang nga ni ma lta bu 'dzin pa yin gyis las kyi res la ma bsko shig ces smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ gang 'dul ba thams cad 'dzin pa dang / ma lta bu thams cad</text></item>
<item><p>152b3</p><section>'dul ba</section><text>'dzin pa ni las la ma bsko shig/ gleng gzhi ni mnyan du yod pa na ste/ de'i tshe yul ko sa la'i rgyal po gsal rgyal ri brags kyi grong dag cig log nas dmag ru gcig btang ba dang / de dag gis slar bcom btags nas lhags so// de bzhin du lan gnyis</text></item>
<item><p>152b4</p><section>'dul ba</section><text>lan gsum du btang yang slar btags bcom nas lhags so// blon po dag gis gsol pa/ lha ri brags kyi grong dag gi mthu ni cher gyur/ lha'i mthu ni 'gribs na de la lha nyid gshegs na ni ri brags kyi grong de dag kyang gdod khugs par 'gyur gyi gzhan gyis</text></item>
<item><p>152b5</p><section>'dul ba</section><text>mi nus so zhes smras pa dang / rgyal pos nga'i yul na ji snyed mtshon cha'i mthus 'tsho ba de thams cad ma 'khod par sheg shig ces dril chen po bsgrags so// de nas rgyal po mthu chen po dang lhan cig tu grong rdal der lhags nas thams cad bskor te 'khod do// 'on</text></item>
<item><p>152b6</p><section>'dul ba</section><text>kyang de dag nags tshal stug po la brten nas ma phebs pa dang / blon pos lha khyim bdag mgon med zas sbyin de bsod nams rab tu rgyas shing lha rnams kyis yongs su zin pas de 'dir mchis na gdon mi 'tshal bar ri brags kyi grong phebs par 'gyur ro zhes smras</text></item>
<item><p>152b7</p><section>'dul ba</section><text>pa dang / de nas rgyal pos khyim bdag mgon med zas sbyin la bsti stang cher byas nas khyim bdag khyod kyi ngo blta bar 'dod do zhes yi ge spring ngo // de yi ge de thos ma thag tu bzhin du song ste ri brags kyi grong rdal der phyin to// 'on kyang grong rdal de ma phebs nas</text></item>
<item><p>153a1</p><section>'dul ba</section><text>khyim bdag mgon med zas sbyin de ring du thogs par gyur nas/ de dge slong rnams ma mthong ba'i phyir skya bo bseng bseng po rid cing lus ma brtas par gyur nas/ rgyal pos mthong ste dris pa/ khyim bdag khyod bu dag dran nam zhes smras pa dang /</text></item>
<item><p>153a2</p><section>'dul ba</section><text>des lha bdag bu dran pa ni ma lags kyi/ 'phags pa rnams blta bar 'tshal ba'i slad du'o zhes smras pa dang / rgyal pos blon po dag la ngas bka' stsal pa skad du ma zer bar ci nas 'phags pa rnams 'dir byon pa'i thabs su sbyor cig ces yi ge spring ba dang / blon po</text></item>
<item><p>153a3</p><section>'dul ba</section><text>dag gis yi ge bklags nas gros byed pa la zhugs te/ kye de la thabs ji ltar bya zhes smras pa dang / blon po rgan po gzhan zhig gis de lta blas de'i thabs shig bdag gis sbyar la dgye bar bya'o zhes smras nas/ des dze ta'i sgo na ar Da tshangs sbyin gyi skyed mos tshal zhig</text></item>
<item><p>153a4</p><section>'dul ba</section><text>yod pa rnyings te/ mda' lta bu'i tshal du gyur pa de bcos legs byas/ mchod rten gyi dag ra nas skyed mos tshal der yur ba drang ngo zhes srad bu bres pa dang / de dag nyid la gnod pas na lha lta zhing 'dong bar 'gyur ro zhes te/ de nas de dag gis skyed mos tshal</text></item>
<item><p>153a5</p><section>'dul ba</section><text>rnying pa de 'chos pa la zhugs/ dbu skra dang sen mo'i mchod rten gyi dbus su srad bu bres na srad bu 'di'i rgyud bzhin du yur ba brko'o zhes smras pa dang / dge slong gtsug lag khang na gnas pa dang / nyin par spyod du dong ba de dag 'dus te blon po de'i gan du dong nas bzhin</text></item>
<item><p>153a6</p><section>'dul ba</section><text>'di ci zhig rtsom zhes smras pa dang / 'phags pa rnams lhas bdag cag la nga'i pha'i skyed mos tshal rnying pa chos shig dang / nga der 'ong ngo zhes yi ge mchis pas na 'di dag bdag cag gis phyi bdar bgyis te der chu drang ba'i yur ba brko'o zhes smras pa dang / ci khyed kyis</text></item>
<item><p>153a7</p><section>'dul ba</section><text>bcom ldan 'das kyi dbu skra dang sen mo'i mchod rten gzhig gam/ de ltar ma byed cig ces smras pa dang / 'phags pa dag lha'i bka' bzhin ni bdag cag gis mi bgyir mi rung ste/ bdag cag la mgo gnyis su ma mchis kyis lha'i bka' bcag tu mi rung ngo zhes smras</text></item>
<item><p>153b1</p><section>'dul ba</section><text>pa dang / bzhin nged kyis lha la gsol gyis de'i bar du sdod cig ces smras pa dang / 'phags pa bdag cag gis bsdad kyis gsol ba mdzad du gsol zhes smras pa dang / bzhin lha 'dug pa der ji srid yod/ 'phags pa lam ring ngo // bzhin</text></item>
<item><p>153b2</p><section>'dul ba</section><text>zhag gcig nas bdun gyis slar 'khor tam/ slar mi 'khor to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ltar na dge slong dag sangs rgyas dang chos dang dge 'dun gyi phyir zhag bzhi</text></item>
<item><p>153b3</p><section>'dul ba</section><text>bcur byin gyis rlobs la mtshams kyi phyi rol du 'dong bar gnang ngo // dge slong dag gis ji ltar byin gyis brlab pa ma shes nas/ bcom ldan 'das kyis bka' stsal pa/ stan rnams thing ste gaN+DI rdungs la dris pa'i lan glon pa'i dge slong cig bskos te dge 'dun thams cad</text></item>
<item><p>153b4</p><section>'dul ba</section><text>'dus nas 'khod pa dang / sngar dge slong gcig gam gnyis sam/ gsum yang rung dad par gyis te/ sangs rgyas srung dang chos byin dang / dge 'dun sde khyed rnams gnas 'di'i mtshams kyi nang du dbyar snga ma'am/ phyi ma yang rung tshul du zhugs pa las dge</text></item>
<item><p>153b5</p><section>'dul ba</section><text>'dun gyi don gyi phyir zhag bzhi bcur byin gyis brlabs te/ mtshams kyi phyi rol du dong la khyed dbyar gyi gnas 'dir te/ dbyar 'dir gnas par dad dam zhes bsgo la/ de ste dad na de'i 'og tu dge slong gcig gis gsol ba dang las byos shig/ gson cig btsun pa'i dge</text></item>
<item><p>153b6</p><section>'dul ba</section><text>'dun rnams/ sangs rgyas srung dang / chos byin dang / dge 'dun sde 'di dag mtshams kyi nang gnas 'dir dbyar snga ma 'am phyi ma tshul du zhugs pa las/ 'di dag dge 'dun gyi don gyi phyir zhag bzhi bcur byin gyis brlabs te/ mtshams kyi phyi rol du 'dong zhing 'di</text></item>
<item><p>153b7</p><section>'dul ba</section><text>dag dbyar gnas 'di lags te/ dbyar 'dir gnas na de ste dge 'dun rnams kyis bzod cing dus la bab na dge 'dun gyis gnang la/ dge 'dun gyis sangs rgyas srung dang / chos byin dang / dge 'dun sde dag zhag bzhi bcur skos shig/ sangs rgyas srung dang / chos</text></item>
<item><p>154a1</p><section>'dul ba</section><text>byin dang / dge 'dun sdes dge 'dun gyi don gyi phyir zhag bzhi bcur byin gyis brlabs te mtshams kyi phyi rol du dong la/ de dag dbyar gnas 'di lags te dbyar 'dir gnas so// 'di ni gsol ba'o// las kyang 'di bzhin du byos shig/</text></item>
<item><p>154a2</p><section>'dul ba</section><text>gson cig btsun pa'i dge 'dun rnams/ sangs rgyas srung dang / chos byin dang / dge 'dun sde 'di dag dge 'dun gyi don gyi phyir zhag bzhi bcur byin gyis brlabs te mtshams kyi phyi rol du 'dong zhing / 'di dag dbyar gnas 'di lags te/ tshe dang ldan pa rnams</text></item>
<item><p>154a3</p><section>'dul ba</section><text>las gang la sangs rgyas srung dang / chos byin dang / dge 'dun sde dag gis dge 'dun gyi don gyi phyir zhag bzhi bcur bsko bar bzod pa de dag ni cang ma gsung shig/ gang mi bzod pa de dag ni smros shig/ dge 'dun gyis sangs rgyas srung dang / chos byin dang / dge</text></item>
<item><p>154a4</p><section>'dul ba</section><text>'dun sde 'di dag dge 'dun gyi don gyi phyir zhag bzhi bcur byin gyis brlabs te mtshams kyi phyi rol du mchis la de dag dbyar gnas 'di lags te dbyar 'dir gnas par dge 'dun gyis bzod cing gnang bas na cang mi gsung ste de de bzhin du 'dzin to// gang la dge 'dun gyis zhag</text></item>
<item><p>154a5</p><section>'dul ba</section><text>bzhi bcur bskos pa de dag byin gyis rlobs te/ mtshams kyi phyi rol du dong shig de la the tshom du ma byed cig/ byin gyis brlab pa ni 'di bzhin du gyis shig/ dge slong gcig gi mdun du thal mo sbyor la 'dug ste tshig 'di skad du dgongs shig/ tshe dang ldan pa bdag</text></item>
<item><p>154a6</p><section>'dul ba</section><text>ming 'di zhes bgyi ba mtshams kyi nang gnas dbyar snga ma'am phyi ma yang rung zla ba gsum mtshungs pa las/ bdag ming 'di zhes bgyi ba dge 'dun gyi don gyi phyir zhag bzhi bcur byin gyis brlabs te mtshams kyi phyi rol du mchis la bdag gi dbyar 'di lags te dbyar</text></item>
<item><p>154a7</p><section>'dul ba</section><text>'dir gnas so// de bzhin du lan gnyis lan gsum du smros shig/ sangs rgyas bcom ldan 'das la tshe dang ldan pa u pA lis zhus pa/ btsun pa zhag gcig tu byin gyis brlabs la mtshams kyi slad rol du mchi bar rung ngam/ u pA li rung ngo // de bzhin</text></item>
<item><p>154b1</p><section>'dul ba</section><text>du zhag gnyis sam/ zhag gsum mam/ zhag bzhi'am/ zhag lnga 'am/ zhag drug gam/ zhag bdun nam/ zhag brgyad dam/ zhag dgu 'am/ zhag bcu'am/ zhag nyi shu'am/ zhag sum cu'am/ zhag bzhi bcu'i bar du byin gyis brlabs te mtshams kyi</text></item>
<item><p>154b2</p><section>'dul ba</section><text>phyi rol du 'gro bar rung ngo // btsun pa zhag bzhi bcu phan chad byin gyis brlab par rung ngam/ u pA li mi rung ngo // de ci'i phyir zhe na/ u pA li mtshams kyi nang du ni zhag mang du gnas par bya'i mtshams kyi phyi rol du ni zhag nyung ngu gnas par bya'o// yang gsol pa/</text></item>
<item><p>154b3</p><section>'dul ba</section><text>btsun pa bcom ldan 'das kyis zhag gcig tu byin gyis brlab par byos shig ces gsungs na/ su'i mdun du byin gyis brlab par bgyi/ u pA li de ni dge slong gcig gi gan du'o// de bzhin du zhag gnyis sam/ zhag gsum mam/ zhag bzhi'am/ zhag</text></item>
<item><p>154b4</p><section>'dul ba</section><text>lnga'am/ zhag drug gi bar du byin gyis brlab par bya'o// zhag drug phan chad nas zhag bzhi bcu'i bar du ni dge 'dun la gsol te bskos na dge 'dun nam gang zag gi mdun du yang rung ci dga' bar byin gyis rlobs shig/ sangs rgyas bcom ldan 'das la tshe dang ldan</text></item>
<item><p>154b5</p><section>'dul ba</section><text>pa u pA lis zhus pa/ btsun pa pags pa mi rung ba de'i sha yang mi rung ba lags sam/ u pA li pags pa mi rung ba de'i sha yang mi rung ba'o// de'i rgyus pa dang / rus pa dag kyang mi rung ba'o// rkyang pa'i sgo dang po'i mdo'i tshigs su bcad pa gsum pa'o// //</text></item>
<item><p>154b6</p><section>'dul ba</section><text>'dul ba gzhung dam pa/ bam po sum bcu rtsa dgu pa/ mdor na/ gzugs can snying po mal gos dang // phyi mo dus 'das de bzhin te// bya rog 'ug pa bya rgod dang // de dag bza' bar mi bya'o// sangs rgyas bcom ldan 'das rgyal po'i khab 'od ma'i tshal bya ka lan</text></item>
<item><p>154b7</p><section>'dul ba</section><text>da ka gnas pa na bzhugs pa'i tshe gang gi tshe rgyal po ma skyes dgra lha sbyin gyis bslus nas de'i pha chos can chos bzhin du rgyal po byed pa 'tsho ba dang phral ba de'i tshe mal gos dag mthong ba dang ngu bar gyur nas/ blon po dag gis lha rgyal po bgres po ni 'phags pa dag la dgyes</text></item>
<item><p>155a1</p><section>'dul ba</section><text>na gzims cha 'di dag kyang dge 'dun la dbul ba'i rigs so zhes smras pa dang / des mal gos de dag gtsug lag khang du phul lo// dge slong dag gis de sgo khang du bting ste bzhag go// de dus phyi zhig na rgyal pos gtsug lag khang du</text></item>
<item><p>155a2</p><section>'dul ba</section><text>'ongs nas des de mthong ba dang ngu bar gyur to// blon po dag gis 'phags pa dag khyed la sbyin pa ni mi mthong bar bya ba'i phyir na sgo khang du bting ba 'di ni nyes pa'i dmigs su gyur to zhes smras pa dang / de dag cang mi zer bar 'dug go// de ltar gyur pa dge slong dag gis</text></item>
<item><p>155a3</p><section>'dul ba</section><text>bcom ldan 'das la gsol pa dang / bcom ldan 'das kyis sgo khang du ma gding shig ces bka' stsal nas/ yang thog tu bting ba dang / de nyid nyes pa'i dmigs su gyur nas/ bcom ldan 'das kyis yang thog tu gding bar ma byed cig ces bka' stsal pa</text></item>
<item><p>155a4</p><section>'dul ba</section><text>dang / gnas khang du bting ste bzhag go// ma dad pa dag gis rgyal po'i mal gos ni dge slong dag gis nges par btsongs te zos pas na de sngon snang na da mi snang ngo zhes dpyas pa dang / bcom ldan 'das kyis bka' stsal pa/ tshes brgyad dam/ bcu bzhi'i</text></item>
<item><p>155a5</p><section>'dul ba</section><text>tshe yang thog tu thing la zhog shig/ ma dad pa dag gis mthong nas lha'i mal stan dag ni dge slong dag gis btsongs nas zos te med do zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/</text></item>
<item><p>155a6</p><section>'dul ba</section><text>yon du phul ba'i dngos po 'di ni rgyal po gzugs can snying po'i yin no zhes mtha' ma la yi ger bris te zhog shig/ gleng gzhi ni mnyan du yod pa na ste/ de'i tshe na yul ko sa la'i rgyal po gsal rgyal gyi phyi mo sdug cing yid du 'ong ba zhig dus 'das pa dang / de phyir</text></item>
<item><p>155a7</p><section>'dul ba</section><text>phyung ste bsregs nas/ shi ba'i cho ga byas te nang par sngar gos kyang gsher/ skra yang gsher bzhin du/ bcom ldan 'das gang na ba der song ste phyin nas/ bcom ldan 'das kyi zhabs la mgo bos phyag 'tshal nas/ phyogs gcig tu 'dug</text></item>
<item><p>155b1</p><section>'dul ba</section><text>go// phyogs gcig tu 'dug pa dang / bcom ldan 'das kyis yul ko sa la'i rgyal po gsal rgyal la 'di skad ces bka' stsal to// rgyal po chen po nang par sngar skra yang gsher/ gos kyang gsher bzhin du 'dir ci la 'ongs/ btsun pa bdag gi phyi mo rab</text></item>
<item><p>155b2</p><section>'dul ba</section><text>tu sdug cing yid du 'ong ba zhig dus 'das pa dang / de phyir phyung ste bsregs nas shi ba'i cho ga bgyis te/ de'i phyir nang par sngar gos kyang gsher/ skra yang gsher bzhin du 'dir mchis so// rgyal po chen po phyi mo rab tu sdug gam/ btsun pa rab tu sdug cing yid du</text></item>
<item><p>155b3</p><section>'dul ba</section><text>mchi ste/ btsun pa phyi mo sos par byas bal glang mang po 'tshal zhes mchi ba zhig mchis na yang bdag gis bal glang mang po yang gtong ngo // de bzhin du rta mang po dang / shing rta mang po dang / rgyal srid phyed 'tshal na yang phyi mo sos na rgyal srid phyed kyang gtong phod</text></item>
<item><p>155b4</p><section>'dul ba</section><text>do// btsun pa bdag gis de la de bzhin du mya ngan dang / de bzhin du nyon mongs pa dang / de bzhin du mya ngan gyis gzir bzhin du bsgrims kyang phyi mo sdug cing yid du 'ong ba dus 'das pa dang / bdag gis 'di snyam du bsams so// bcom ldan 'das kyis legs</text></item>
<item><p>155b5</p><section>'dul ba</section><text>par gsungs pa ni ngo mtshar che ste/ sems can thams cad dang / srog chags thams cad dang / 'byung po thams cad 'tsho ba'i mtha' ni 'chi bar 'gyur ro// mthar ni 'chi ba la thug pas na skyes na 'chi'o zhes bcom ldan 'das kyis gsungs pa ni ngo mtshar</text></item>
<item><p>155b6</p><section>'dul ba</section><text>che'o zhes gsol pa dang / rgyal po chen po de de bzhin no// de de bzhin te/ sems can thams cad dang / srog chags thams cad dang / 'byung po thams cad kyang 'tsho ba'i mtha' ni 'chi bar 'gyur te/ mthar 'chi ba la thug pas na skyes phan chad mi 'chi ba med</text></item>
<item><p>155b7</p><section>'dul ba</section><text>do// rgyal po chen po gang rgyal rigs che zhing mtho ba dang / bram ze'i rigs che zhing mtho ba dang / khyim bdag gi rigs che zhing mtho ba de dag kyang 'tsho ba'i mtha' ni 'chi bar 'gyur te/ mthar 'chi ba la thug pas na skyes phan chad mi 'chi ba med do// yang rgyal po</text></item>
<item><p>156a1</p><section>'dul ba</section><text>chen po rgyal thabs spyi bo nas dbang bskur ba skye bo mang po la dbang zhing brtson 'grus thob pa/ sa gzhi chen po'i dkyil 'khor yang rab tu btul cing gnas par byed pa de lta bu dag kyang 'tsho ba'i mtha' ni 'chi bar 'gyur te/ mthar 'chi ba la thug</text></item>
<item><p>156a2</p><section>'dul ba</section><text>pas na skyes phan chad mi 'chi ba med do// rgyal po chen po yang 'di ltar rgyal po las drang srong du gnas na gnas pa 'bras bu rang lhung za ba rtsa ba dang 'bras bus 'tsho ba de lta bu yang 'tsho ba'i mtha' ni 'chi bar 'gyur te/ mthar 'chi ba la thug pas na skyes phan chad mi 'chi</text></item>
<item><p>156a3</p><section>'dul ba</section><text>ba med do// rgyal po chen po 'di ltar yang lha tshe ring po kha dog dang ldan pa mang ba gzhal med khang mthon po na 'dug kyang de dag gnas de nas 'chi 'pho ba'i chos su 'gyur ro// 'di ltar yang rgyal po chen po dgra bcom pa zag pa zad pa/ bya ba bsgrubs pa khur bor ba/ rang</text></item>
<item><p>156a4</p><section>'dul ba</section><text>gi don thob pa/ srid par sbyor ba zad pa/ yang dag pa'i bka' la sems kyis rnam par grol ba de dag gi lus kyang rje ba'i chos su 'gyur ro// yang 'di ltar rgyal po chen po rang sangs rgyas bse ru 'dra ba/ bdag gcig pu dul ba/ bdag gcig pu zhi ba/ bdag</text></item>
<item><p>156a5</p><section>'dul ba</section><text>gcig pu mya ngan las zlo ba de dag kyang lus rje ba'i chos su 'gyur ro// yang 'di ltar rgyal po chen po de bzhin gshegs pa dgra bcom pa yang dag par rdzogs pa'i sangs rgyas stobs bcu dang ldan pa/ mi 'jigs pa bzhis mi 'jigs pa/ khyu mchog gi dam pa/</text></item>
<item><p>156a6</p><section>'dul ba</section><text>seng ge'i sgra sgrogs pa de lta bu'i sku yang rje ba'i chos su 'gyur ro// rgyal po chen po rnam pa de lta bu thams cad kyang de bzhin du rig par gyis shig/ gang sems can thams cad dang / srog chags thams cad dang / 'byung po thams cad kyang 'tsho ba'i mtha' ni</text></item>
<item><p>156a7</p><section>'dul ba</section><text>'chi bar 'gyur te/ mthar 'chi ba la thug pas na skyes phan chad mi 'chi ba med de/ sems can thams cad kyang 'tsho ba'i mtha' ni 'chi bar 'gyur te/ ji ltar las byas de yis ni// bsod nams sdig pa'i 'bras bur 'gro// sdig pa'i las ni dmyal bar ltung //</text></item>
<item><p>156b1</p><section>'dul ba</section><text>bsod nams byas pas mtho ris 'gro// kha cig lam la bsgoms pas ni// zag pa med par mya ngan 'da'// sangs rgyas dang ni rang sangs rgyas// sangs rgyas kyi ni nyan thos rnams// lus ni rnam par 'dor 'gyur na// skye dgu ma rabs smos ci dgos//</text></item>
<item><p>156b2</p><section>'dul ba</section><text>de nas yul ko sa la'i rgyal po gsal rgyal bcom ldan 'das kyis gsungs pa la mngon par dga' ste rjes su yi rangs nas/ bcom ldan 'das kyi zhabs la mgo bos phyag 'tshal te/ bcom ldan 'das kyi drung nas song ste/ bdag gi khyim du phyin pa dang / phyi mo'i</text></item>
<item><p>156b3</p><section>'dul ba</section><text>mal gos stong par mthong nas yang sdug pa shi ba'i mya ngan gyis sems 'khrugs nas blon po dag la smras pa/ kye ngas mal gos 'di mthong nas rab tu mi dga' ba skyes kyis song la 'phags pa'i dge 'dun dag la 'di phul cig/ de dag gis kyang dze ta'i tshal du 'phags</text></item>
<item><p>156b4</p><section>'dul ba</section><text>pa'i dge 'dun dag la phul ba dang / dge slong dag gis sgo khang du bting ste bzhag go// de nas dus phyi zhig na rgyal po de gtsug lag khang du 'ongs nas des de mthong ba dang / de ngus so// blon po dag gis 'phags pa dag gis 'di mi bstan pa'i phyir khyed la dbul na</text></item>
<item><p>156b5</p><section>'dul ba</section><text>sgo khang du bting ba de nyid nyes pa'i dmigs su gyur to zhes smras pa dang / de dag cang mi zer bar 'dug nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ sgo khang du ma gding bar yang thog tu thing</text></item>
<item><p>156b6</p><section>'dul ba</section><text>shig/ de yang nyes pa'i dmigs su gyur nas/ bcom ldan 'das kyis bka' stsal pa/ yang thog tu ma gding bar gnas khang du thing shig/ de gnas khang du bting ba dang / ma dad pa dag gis rgyal mo'i mal gos ni dge slong rnams kyis btsongs te zos gor</text></item>
<item><p>156b7</p><section>'dul ba</section><text>ma chag/ snga na ni snang na da mi snang ngo zhes 'phya ba dang / bcom ldan 'das kyis bka' stsal pa/ tshes brgyad dam bcu bzhi'i dus su yang thog tu thing la zhog shig/ ma dad pa dag gis mthong nas/ 'di ni lha mo'i mal gos ma yin gyi/ dge slong dag gis</text></item>
<item><p>157a1</p><section>'dul ba</section><text>nges par btsongs te zos so zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ yul ko sa la'i rgyal po gsal rgyal gyis phul ba'i gos so zhes yi ger bris te zhog</text></item>
<item><p>157a2</p><section>'dul ba</section><text>shig/ gleng gzhi ni mnyan du yod pa na ste/ de'i tshe mnyan du yod par ser ba drag po zhig bab nas der dang bya mang zhig shi'o// skye bo mang po dag tho rangs sngar langs nas dang bya gang bzar rung ba la sogs pa ni bsdus te khyer/ bya rog la sogs te</text></item>
<item><p>157a3</p><section>'dul ba</section><text>bzar mi rung ba ni bor ro// drug sde rnams chos kyis mang du za zhing ring du nyal lo// de dag ring zhig nas nam langs te thos ma thag tu myur du rings par dong nas de dag gis bya rog dang / 'ug pa dang / bya rgod dang / bya chu skyar mo dag blangs te 'ong ba bram ze dang khyim bdag</text></item>
<item><p>157a4</p><section>'dul ba</section><text>gis mthong nas de dag gis 'phags pa 'dis ci zhig bya zhes smras pa dang / de dag gis bza'o zhes smras nas/ 'phags pa 'di dag ni bzar mi rung gis bor cig kye gzhan rnyed na yang blang na 'di ci'i phyir mi bza'/ de ltar gyur pa dge slong dag gis bcom ldan 'das</text></item>
<item><p>157a5</p><section>'dul ba</section><text>la gsol pa dang / bcom ldan 'das kyis bka' stsal pa/ dge slong dag bya rog la sogs pa sha bzar mi rung ba'i sha ma za shig/ zos na 'das pa dang bcas par 'gyur ro// rkyang pa'i sgo dang po'i mdo'i tshigs su bcad pa bzhi pa'o// // mdor na/ khyi dang khra dang</text></item>
<item><p>157a6</p><section>'dul ba</section><text>'ug pa dang // mi sha za ba'i bya dag dang // rta dang dre'u wa dang ni// spre'u rnams bza' bar mi bya'o// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// mu ge byung nas khyim pa dag khyi'i sha za ba la</text></item>
<item><p>157a7</p><section>'dul ba</section><text>zhugs pa dang / drug sde dag mnyan du yod par bsod snyoms la dong ste/ khyim gang nas gang du 'ongs pa de dang der 'phags pa cung zad tsam yang ma mchis so zhes smras pa dang / de nas yang khyim bdag gzhan zhig tu 'ongs pa dang / de na rdze'u nang du khyi sha zhig 'tshod</text></item>
<item><p>157b1</p><section>'dul ba</section><text>de khol zhing 'dug go// khyim bdag gi chung mas 'phags pa cung zad kyang ma mchis kyis bzhud cig ces smras pa dang / de dag gis smras pa/ rdze'u nang na khol zhing 'dug pa de ci yin/ 'phags pa 'di ni khyi sha'o// ci khyed cag khyi sha za'am/ 'phags pa mu</text></item>
<item><p>157b2</p><section>'dul ba</section><text>ge byung bas na 'tshal lo// de ltar na nged cag kyang byin cig/ 'phags pa khyed kyang gsol lam/ kye nged cag gi srog khyed la rten na khyed cag za na nged cag kyang ci'i phyir mi bza'/ de dag gis byin no// de byin pa dang khyer te song ngo // khyi dag gis snar bsnams pa</text></item>
<item><p>157b3</p><section>'dul ba</section><text>tshor nas de dag gis bskor cing / bdag bdag gi skad kyis zugs shing du ste phyi bzhin du 'brang ba bram ze dang khyim bdag gis mthong nas de dag gis smras pa/ 'phags pa ci'i slad du khyi dag gis gtses bzhin du 'dong / de dag gis smras pa/ bdag cag bsod</text></item>
<item><p>157b4</p><section>'dul ba</section><text>snyoms khyi sha cung zad cig rnyed do// 'phags pa ci khyed cag khyi'i sha za'am/ kye 'di lta bu bsod snyoms mi rnyed pa'i dus na nged cag ci ltogs bzhin du 'chi'am/ de ltar gyur pa dge slong dag gis bcom ldan 'das la gsol to// bcom ldan 'das kyis dgongs pa/</text></item>
<item><p>157b5</p><section>'dul ba</section><text>gang dge slong dag gis khyi sha zos pas ni nyes pa'i dmigs su gyur te/ de bas na dge slong dag khyi sha ma za shig/ dge slong dag gis khyi sha zos na 'das pa dang bcas par 'gyur ro// gleng gzhi ni mnyan du yod pa na ste/ drug sde dag gis khra dang / 'ug pa dang / bya mi</text></item>
<item><p>157b6</p><section>'dul ba</section><text>sha za ba de dag gi sha yang za ba dang / bram ze dang khyim bdag ma dad pa dag 'phya bar gyur nas/ de ltar gyur pa dge slong dag gis bcom ldan 'das la gsol to// bcom ldan 'das kyis bka' stsal pa/ dge slong dag khra dang / 'ug pa dang / mi sha za ba dag gi bya'i</text></item>
<item><p>157b7</p><section>'dul ba</section><text>sha ma za shig/ dge slong dag gis khra dang / 'ug pa dang / mi sha za ba dag gi bya'i sha zos na 'das pa dang bcas par 'gyur ro// gleng gzhi ni mnyan du yod pa na ste/ ma byin par len pa dag gis yul ko sa la'i rgyal po gsal rgyal gyi dre'u zhig brkus te khrid nas</text></item>
<item><p>158a1</p><section>'dul ba</section><text>nags stug po'i nang du bsad de sha khyer nas mgo sug bor te dong ngo // drug sde rnams chos kyis goms pa ni nang par sngar langs nas khang steng du byung ste phyogs bzhir bltas nas dud pa gang na che ba dang / bya rgod gang na lding ba phyogs bzhir bltas nas der dong</text></item>
<item><p>158a2</p><section>'dul ba</section><text>ngo // de dag gis nags stug po na bya rgod lding ba mthong nas/ de dag nags stug por rgyug cing rings par dong ba dang / nags stug po de ni dre'u'i mgo dang rkang lag dang mjug ma dag mthong nas/ de dag gis smras pa/ dga' bo nye dga' bo rdul khrod pa zhig rnyed na blang</text></item>
<item><p>158a3</p><section>'dul ba</section><text>ngam zhes pa dang / legs kyis blang ngo zhes nas de dag gcig tu bsdus pa dang / dre'u rdzi yan man tshol bas mthong nas de dag gis smras pa/ 'phags pa dag ni drang srong gi rgyal mtshan 'dzin na ci'i phyir ngan du spyod pa mdzad/ nged cag gis ci zhig nyes zhes smras</text></item>
<item><p>158a4</p><section>'dul ba</section><text>pa dang / rgyal po'i dre'u ni khyed cag gis bsad do zhes smras pa dang / sdig pa zhi bar gyur cig nged cag ni mi gsod do// 'o na sus bsad ces pa dang / ma byin par len pa dag gis bsad de/ nged cag gis ni mgo dang / rkang pa dang / mjug ma dag rdul khrod</text></item>
<item><p>158a5</p><section>'dul ba</section><text>par byin gyis brlabs so// de dag gis ci 'phags pa khyed cag dre'u sha bsnams sam zhes smras pa dang / za'o zhes smras pas de dag 'phya bar gyur to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>158a6</p><section>'dul ba</section><text>gang dge slong dag srog chags dre'u sha zos pa ni nyes pa'i dmigs su 'gyur te/ de bas na dge slong dag gis srog chags rmig zlum gyi sha ma za shig/ de ste zos na 'das pa dang bcas par 'gyur ro// gleng gzhi ni mnyan du yod pa na ste/ drug sde dag gis wa'i sha</text></item>
<item><p>158a7</p><section>'dul ba</section><text>zos pa dang / bram ze dang khyim bdag gis mthong nas smras pa/ btsun pa 'di ci lags/ wa'i sha'o// ci 'phags pa dag kyang wa'i sha bsnams sam/ za'o zhes smras pa dang / de dag 'phya bar gyur nas de ltar gyur pa dge slong dag gis bcom ldan 'das la</text></item>
<item><p>158b1</p><section>'dul ba</section><text>gsol to// bcom ldan 'das kyis bka' stsal pa/ dge slong dag bram ze dang khyim bdag rnams 'phya ba ni yus te/ dge slong dag de bas na wa'i sha ma za shig/ dge slong dag gis wa'i sha zos na 'das pa dang bcas par 'gyur ro// gleng gzhi ni mnyan du yod pa</text></item>
<item><p>158b2</p><section>'dul ba</section><text>na ste/ dze ta'i tshal na spre'u zhig shing ka nas shing kar rgyu ba las lhung nas dus 'das te/ drug sde dag gis rdze'u zhig gi nang du bcug ste 'tshed pa dang / bud med gzhan zhig bu chung ngu zhig stor nas de tshol zhing dze ta'i tshal du 'ongs na/ drug sde rnams rdze'u'i nang du</text></item>
<item><p>158b3</p><section>'dul ba</section><text>spre'u btsos pa mthong ngo // mthong nas des drug sde dag gis bdag gi bu 'dir ma btsos sam snyam bsams te rtog pa la zhugs pa dang / ji tsam zhig na lhung lhung khol ba dang spre'u'i lag pa gyen du byung ba dang / des brang brdungs te kyi hud bu kyi hud bu zhes smras pa dang / de'i</text></item>
<item><p>158b4</p><section>'dul ba</section><text>rkang pa yang byung ste/ kyi hud bu kyi hud bu zhes yang smras pa dang / drug sde dag gis ci'i phyir de ltar byed ces smras pa dang / des rkang lag byung ba 'di ni bdag gi bu'o zhes smras pa dang / ji tsam nas mjug ma yang byung ngo // drug sde dag gis ci khyod kyi bu 'jug ma yod</text></item>
<item><p>158b5</p><section>'dul ba</section><text>dam zhes smras pa dang / de skyengs te smras pa/ 'phags pa 'di ni spre'u 'am/ de dag gis smras pa spre'u'o// 'phags pa dag spre'u sha yang bsnams sam/ des za'o zhes smras pa dang / de dag 'phya bar gyur nas de ltar gyur pa dge slong dag gis bcom ldan 'das</text></item>
<item><p>158b6</p><section>'dul ba</section><text>la gsol to// bcom ldan 'das kyis bka' stsal pa/ dge slong dag spre'u ni mi sha dang 'dras/ de bas na dge slong dag spre'u'i sha ma za shig/ dge slong dag gis spre'u'i sha zos na 'das pa dang bcas par 'gyur ro// rkyang pa'i sgo dang po'i mdo'i tshigs su</text></item>
<item><p>158b7</p><section>'dul ba</section><text>bcad pa lnga pa'o// // mdor na/ phor bu gos dang pags pa dang // 'dab ma'i phor bus mi sbyin no// lcags kyi sbu bu ma gtogs par// nor bu khar bas btang ba'o// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun</text></item>
<item><p>159a1</p><section>'dul ba</section><text>dga' ra ba na bzhugs so// de'i tshe na mnyan du yod pa na dge slong gzhan zhig na ste/ de rab tu nad kyis gzir nas de sman pa'i drung du song ste nad med cig ces nas bzhin bdag ni rnam pa 'di lta bu zhig tu na bar gyur na sman gyi thabs ston cig</text></item>
<item><p>159a2</p><section>'dul ba</section><text>ces smras pa dang / sman pas 'phags pa mas gtang ba'i sman gyis shig ces smras pa dang / des bzhin bcom ldan 'das kyis ma gnang ngo zhes smras pa dang / 'phags pa khyed kyi ston pa ni thugs rje can lags kyis rjes su gnang bar 'gyur ro zhes</text></item>
<item><p>159a3</p><section>'dul ba</section><text>smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste sman pas bsgo la des sos par 'gyur na mas gtang ba byos shig de la the tshom du ma byed cig/ bcom ldan 'das kyis mas gtang</text></item>
<item><p>159a4</p><section>'dul ba</section><text>ba'i sman thong shig ces gsungs pa dang / de dag gis phor bus blugs pa dang / bo ste ma rung nas/ bcom ldan 'das kyis bka' stsal pa/ phor bus ma blugs shig ces gsungs pa dang / gos kyi mtha' mas blugs pa dang de yang nyes pa'i dmigs su gyur</text></item>
<item><p>159a5</p><section>'dul ba</section><text>nas/ bcom ldan 'das kyis bka' stsal pa/ gos kyi mtha' mas ma blugs shig ces gsungs na/ pags pa'i nang nas blugs pa dang de yang nyes pa'i dmigs su gyur nas bcom ldan 'das kyis bka' stsal pa/ pags pa'i nang nas ma blugs shig</text></item>
<item><p>159a6</p><section>'dul ba</section><text>ces gsungs pa dang / 'dab ma'i phor bu'i nang nas blugs te/ de yang nyes pa'i dmigs su gyur nas/ bcom ldan 'das kyis bka' stsal pa/ 'dab ma'i phor bu'i nang nas ma blugs par sbu bu'i nang nas blugs par gyis shig/ des lcags kyi sbu</text></item>
<item><p>159a7</p><section>'dul ba</section><text>bu nas blugs pa dang / de nang du bcug na rab tu tsha zhing rtsub par gyur nas/ bcom ldan 'das kyis bka' stsal pa/ lcags kyi sbu bu ma gtogs par nor bu'i sbu bu'am/ khar ba'i sbu bus gtang bar gyis shig/ rkyang pa'i sgo dang po'i mdo'i tshigs</text></item>
<item><p>159b1</p><section>'dul ba</section><text>su bcad pa drug pa'o// // mdor na/ bu ram shing dang zho zhag 'bru mar dang // gso ma bsregs pa'i thug pa dang ni mar// rtsa ba 'bras bu sdong po lo mar bcas// thug pa thams cad blud par bya// sangs rgyas bcom ldan 'das mnyan du yod pa'i dze ta'i</text></item>
<item><p>159b2</p><section>'dul ba</section><text>tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa sman gcig las de nyid snga dro ba de nyid phyi dro ba de nyid zhag bdun pa/ de nyid nam 'tsho'i bar du rung bar 'gyur ba mchis sam</text></item>
<item><p>159b3</p><section>'dul ba</section><text>u pA li bu ram shing ni snga dro'i'o// de'i khu ba ni phyi dro ba'o// bu ram ni zhag bdun pa'o// bu ram shing dang bu ram bsregs pa'i thal ba ni nam 'tsho'i bar du'o// u pA li zho ni snga dro ba'o// zho'i chu ni phyi dro ba'o// mar ni bdun pa'o// zho bsregs pa'i thal ba ni nam</text></item>
<item><p>159b4</p><section>'dul ba</section><text>'tsho'i bar du'o// u pA li sha ni snga dro ba'o// tshil bu ni bdun pa'o// sha bsregs pa'i thal ba ni nam 'tsho'i bar du'o// u pA li til ni snga dro ba'o// til gyi mar ni bdun pa'o// til bsregs pa'i thal ba ni nam 'tsho'i bar du'o// gleng gzhi ni mnyan du yod</text></item>
<item><p>159b5</p><section>'dul ba</section><text>pa na ste/ dge slong zhig na bar gyur nas sman pas mthong ste/ 'phags pa gso ma'i thug pa byos la 'thung shig ces smras pa dang / des de ltar gyur pa dge slong rnams la smras pa dang / dge slong dag gis bcom ldan 'das la gsol nas/ bcom ldan</text></item>
<item><p>159b6</p><section>'dul ba</section><text>'das kyis bka' stsal pa/ de ltar sman pas bsgo ba de bzhin du gyis shig de la the tshom du ma byed cig/ gleng gzhi ni mnyan du yod pa na ste/ dge slong gzhan dag cig yang na bar gyur nas de dag kha cig la ni sman pas yungs kar gyi thug pa 'thung shig ces</text></item>
<item><p>159b7</p><section>'dul ba</section><text>bsgo/ kha cig la ni rtsa ba'i thug pa 'thung shig ces bsgo/ kha cig la ni sdong bu'i thug pa 'thung shig ces bsgo/ kha cig la ni 'bras bu'i thug pa 'thung shig ces bsgo ba dang / de ltar gyur pa dge slong dag gis bcom ldan 'das la gsol pa dang / bcom</text></item>
<item><p>160a1</p><section>'dul ba</section><text>ldan 'das kyis bka' stsal pa/ de lta bas na ngas rjes su gnang gis sman pas nad pa la lung bsgo na thams cad kyi thug pa'ang 'thung shig de la the tshom du ma byed cig/ rkyang pa'i sgo dang po'i mdo'i tshigs su bcad pa bdun pa'o// // mdor na/</text></item>
<item><p>160a2</p><section>'dul ba</section><text>bu ram chu dang btung ba de bzhin te// zhag bdun bzhag par gyur pa dang // gzhan gyi phyir yang bsngo ba dang // rjes su phan gdags mya bar bya// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// bcom</text></item>
<item><p>160a3</p><section>'dul ba</section><text>ldan 'das nyan thos kyi dge 'dun dang bcas te gzhongs spyod cing gshegs pa dang / de dag ri brags kyi grong gzhan zhig tu phyin te/ ri brags kyi grong de na khyim bdag gzhan zhig gnas pa de gdul ba'i dus la bab par mkhyen nas/ bcom ldan 'das ri brags kyi grong der</text></item>
<item><p>160a4</p><section>'dul ba</section><text>byon pa dang / khyim bdag des bcom ldan 'das mthong nas de dad pa skyes te bcom ldan 'das kyi drung du 'ongs so// bcom ldan 'das kyis de'i bsam pa dang / bag la nyal ba dang / khams dang rang bzhin mkhyen nas ji ltar 'phags pa'i bden pa bzhi rtogs par 'gyur</text></item>
<item><p>160a5</p><section>'dul ba</section><text>ba'i chos de lta bu bshad nas khyim bdag des thos pa dang 'jig tshogs su lta ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras bu mngon du byas so// ji tsam dge slong de dag lam gyi ngal bas gzir nas log pa'i lha khang dang / bkad sa dang /</text></item>
<item><p>160a6</p><section>'dul ba</section><text>skyed mos tshal dang / shing drung dag tu glos phab ste nyal zhing 'khod pa dang / khyim bdag de rab tu dad pa thob pas na bkad sa dang / lha khang dang / shing drung dag tu rim gyis dge slong dag la phyag bya ba'i phyir song ba dang / dge slong dag gnas na nyal zhing 'dug pa des</text></item>
<item><p>160a7</p><section>'dul ba</section><text>mthong nas/ 'phags pa dag bstan pa la shin tu brtson par bgyi ba la ci'i slad du na gzims shing 'khod ces smras pa dang / de dag gis khyim bdag lam gyi ngal bas gzir zhing nyam chung ste dge ba'i phyogs spyod par mi nus so zhes smras pa dang / des 'phags pa rnams de</text></item>
<item><p>160b1</p><section>'dul ba</section><text>ltar na ni phyi dro bu ram gsol bar bcom ldan 'das kyis gnang na/ bdag 'tshal te mchis gsol cig ces smras pa dang / de dag las kha cig na de khyim bdag de lags kyis bza' bar bgyi'o// kha cig gis tshe dang ldan pa khyim bdag 'ber tra si dag gis bu ram bza' ba</text></item>
<item><p>160b2</p><section>'dul ba</section><text>la brten nas des dgra bcom pa mngon du gyur te/ bcom ldan 'das kyis de bzhin rjes su gnang na bdag cag ni de ltar lam gyi ngal bas gzir te/ 'jig rten na ma dad pa dag ni grong na 'khod bzhin du za'o zhes mi dga' bar 'gyur gyis gud du 'dong ngo zhes smras pa dang / kha cig</text></item>
<item><p>160b3</p><section>'dul ba</section><text>gis yang tshe dang ldan pa de ltar 'dong na bcom ldan 'das la zhu'o zhes smras nas/ de ltar gyur pa dge slong dag gis bcom ldan 'das la gsol to// bcom ldan 'das kyis bka' stsal pa/ bu ram ni thams cad du bza' bar bya ste/ de la the tshom du ma byed cig/ bcom ldan</text></item>
<item><p>160b4</p><section>'dul ba</section><text>'das kyis thams cad du bu ram zo shig ces bka' stsal nas/ dge slong de dag gis zos pa dang / de dag lam gyi ngal bas skom gyis gdungs par gyur nas/ bcom ldan 'das kyis bka' stsal pa/ bu ram gyi chu gyis la 'thung shig/ sangs rgyas bcom ldan</text></item>
<item><p>160b5</p><section>'dul ba</section><text>'das la tshe dang ldan pa u pA lis zhus pa/ btsun pa bu ram chu zhag bdun par byin gyis brlabs te 'tshal na rung ngam/ u pA li mi rung ngo // btsun pa ji tsam gyi bar du bzhag la btung bar bgyi/ u pA li ji tsam na dang bar gyur te skyur por ma gyur cing rang bzhin ma</text></item>
<item><p>160b6</p><section>'dul ba</section><text>nyams pa'i bar du'o// gleng gzhi ni mnyan du yod pa na ste/ bcom ldan 'das kyis gso sbyin dang / tshul nas byung ba dang / chos gos byin gyis brlabs pa dang / gos bsngo ba dang / gang zag gcig po mgron du bos pa dang / 'di lnga ni rang gis bsams pas</text></item>
<item><p>160b7</p><section>'dul ba</section><text>'grub bo// zhes gsungs so// dge slong de dag gang du mgron du bos pa der de las gzhan du yang mgron du bos sam de las lhag par yang rung ste/ gcig tu ni bdag nyid/ gnyis su ni bdag gi sems btang nas gzhan gtang ba'o// mu ge'i dus la bab ste</text></item>
<item><p>161a1</p><section>'dul ba</section><text>dge slong rnams bsod snyoms kyis shin tu phongs par gyur to// dad pa'i bram ze dang khyim bdag dag gis dge slong gnas brtan dag zas la mgron du bos pa dang / khyim bdag cig la khas blangs te gzhan btang ngo // bcom ldan 'das kyis</text></item>
<item><p>161a2</p><section>'dul ba</section><text>bka' stsal pa/ de lta bas na ngas mu ge byung zhing sdug bsngal la rnyed dka' ba'i dus na/ ji snyed du mgron du bos pa de thams cad bdag gir bya bar gyis de la bdag kyang zo shig/ dge slong dag kyang bgo bar bya'o// dge slong dag bram ze dang khyim bdag gzhan gyi</text></item>
<item><p>161a3</p><section>'dul ba</section><text>der dong ba dang / de dag gis 'phags pa khyed ni bdag cag gis mgron du ma bos kyi 'di zhes bgyi ba'i gnas brtan bdag cag gis spyan drangs so zhes smras so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka'</text></item>
<item><p>161a4</p><section>'dul ba</section><text>stsal pa/ bdag nyid song la byin len byas te kham gnyis sam gsum zo la 'di skad du khyim bdag dge slong 'di dag zas kyis brel te/ 'di la sbyin gyis rjes su yi rang bar gyis shig ces smros shig/ de bzhin du gnyis sam gsum mam ji snyed mgron du bos pa</text></item>
<item><p>161a5</p><section>'dul ba</section><text>thams cad la byin cig/ thams cad de ltar byas nas tha mar mgron du bos pa ni ji tsam 'grangs par bza' bar bya ste/ 'di la the tshom du ma byed cig/ rkyang pa'i sgo dang po'i mdo'i tshigs su bcad pa brgyad pa'o// // mdor na/ mar ram de ste 'bru mar ram// gzhan</text></item>
<item><p>161a6</p><section>'dul ba</section><text>yang bzhag par gyur pa dang // mig sman gyi ni gab tshe dang // yangs pa can dang rung ba'i gnas// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// dge slong gzhan zhig rlung nad kyis btab</text></item>
<item><p>161a7</p><section>'dul ba</section><text>pa des sman pa'i gan du song ste/ bzhin bdag la 'di 'dra ba'i nad kyis btab na sman ston cig ces smras so// des 'phags pa mar 'di tsam zhig gsol dang 'tsho bar 'gyur ro zhes smras so// de ltar gyur pa dge slong dag la smras pa dang / dge slong dag</text></item>
<item><p>161b1</p><section>'dul ba</section><text>gis bcom ldan 'das la gsol nas/ bcom ldan 'das kyis bka' stsal pa/ de ste sman pas mar 'thung shig par bsgo na btung bar bya'o// dge slong des 'thungs pa dang nyin par bde yang mtshan mo yang rlung nad langs so// dge slong dag gis sman pa la dris pa</text></item>
<item><p>161b2</p><section>'dul ba</section><text>dang / des mtshan mo yang 'thung shig ces smras so// dge slong dag gis bcom ldan 'das la gsol pa dang / bcom ldan 'das kyis mtshan mo yang 'thung shig ces bka' stsal pa dang / des mang du bsags nas zhag bdun du byin gyis brlabs te de sos</text></item>
<item><p>161b3</p><section>'dul ba</section><text>par gyur to// gleng gzhi ni mnyan du yod pa na ste/ dge slong gzhan zhig nad kyis btab nas de yang sman pa'i drung du song ste/ nad med cig ces byas nas bzhin bdag la 'di 'dra ba'i nad cig gis btab na sman gyi thabs ston cig ces smras so// des 'phags</text></item>
<item><p>161b4</p><section>'dul ba</section><text>pa 'bru mar 'di tsam zhig 'thungs na sos par 'gyur ro zhes bsgo ba dang / de ltar gyur pa dge slong dag la smras pa dang / dge slong dag gis kyang bcom ldan 'das la gsol nas/ bcom ldan 'das kyis bka' stsal pa/ de ste sman pas 'bru mar 'thung shig ces bsgo</text></item>
<item><p>161b5</p><section>'dul ba</section><text>na 'bru mar 'thung shig/ dge slong des 'thungs pa dang / nyin par sos kyang mtshan mo yang rlung nad de langs so// dge slong dag gis sman pa la dris pa dang / des mtshan mo yang 'thung shig ces bsgo'o// dge slong dag gis bcom ldan 'das la gsol nas/</text></item>
<item><p>161b6</p><section>'dul ba</section><text>bcom ldan 'das kyis bka' stsal pa/ mtshan mo yang 'thung shig/ des 'bru mar bsags te zhag bdun du byin gyis brlabs nas 'thungs pa dang sos par gyur to// gleng gzhi ni mnyan du yod pa na ste/ dge slong gzhan zhig nad kyis btab pa dang / de yang</text></item>
<item><p>161b7</p><section>'dul ba</section><text>sman pa'i drung du song nas nad med cig ces smras nas/ bzhin bdag la nad 'di lta bu zhig gis btab na sman gyi thabs ston cig ces smras so// des mar ram 'bru mar 'di tsam zhig 'thungs na sos par 'gyur ro zhes smras pa dang / de bshes nyung bas btsal</text></item>
<item><p>162a1</p><section>'dul ba</section><text>kyang ma rnyed nas yang sman pa'i drung du song nas bzhin khyod kyis bsgo yang kho bos 'bru mar yang ma rnyed na mar lta ga la rnyed gzhan lta cung zad ci rung ston cig ces smras pa dang / des 'phags pa 'di zhes bya ba'i dge slong zhig gis 'bru mar sbyar na/</text></item>
<item><p>162a2</p><section>'dul ba</section><text>'di zhes bya ba zhig gis mar sbyar gyis de'i gan du song dang / gal te sbyar ba de'i lhag pa yod kyang srid do zhes smras pa dang / de dag gi drung du song nas bslangs na/ de dag gis tshe dang ldan pa de zhag bdun las 'das te sbags par gyur pas med do zhes smras pa dang /</text></item>
<item><p>162a3</p><section>'dul ba</section><text>de de ltar gyur pa dge slong dag la smras pa dang / dge slong dag gis bcom ldan 'das la gsol nas/ bcom ldan 'das kyis bka' stsal pa/ nad pa'i thabs rtogs la mar ram 'bru mar gzhan ci yang rung bzhag pa yang blas bza' bar bya ste/ de la the tshom du ma</text></item>
<item><p>162a4</p><section>'dul ba</section><text>byed cig/ bcom ldan 'das kyis mar ram 'bru mar ram gzhan ci yang rung bzhag pa yang blas zo shig/ de la the tshom du ma byed cig ces bka' stsal na byin len byed pa med do// bcom ldan 'das kyis bka' stsal pa/ byin len byed pa'i mi med na byin len ma byas kyang</text></item>
<item><p>162a5</p><section>'dul ba</section><text>blas zo shig/ gang gi tshe na ba na gnang ba de sos nas ma spyod cig/ spyad na 'das pa dang bcas par 'gyur ro// gleng gzhi ni mnyan du yod pa na ste/ sangs rgyas bcom ldan 'das la tshe dang ldan pa u pA lis zhus pa btsun pa bcom ldan 'das kyis mig sman gyi snod</text></item>
<item><p>162a6</p><section>'dul ba</section><text>gang tshe chongs shig ces bka' stsal na/ ci 'dra ba bcang bar bgyi/ u pA li rin po che las byas pa ma gtogs so// yang zhus pa/ btsun pa bcom ldan 'das kyis yul yangs pa na mi rung ba rnam pa bcu spong la/ rung ba'i khang pa byin gyis brlab par gyis</text></item>
<item><p>162a7</p><section>'dul ba</section><text>shig ces bka' stsal na/ ci btsun pa khang pa 'og rung bar byin gyis brlabs na khang pa'i steng yang rung bar byin gyis brlabs par 'gyur ram/ u pA li ji ltar steng gi bzhin du ngos kyi yang brjod par bya'o// rkyang pa'i sgo dang po'i mdo'i tshigs su bcad pa dgu pa'o// //</text></item>
<item><p>162b1</p><section>'dul ba</section><text>mdor na/ rtsa sdong lo ma 'bras bu rnams// thams cad chang gis sbags pa dang // kha zas med par bkrus pa dang // yang na zas ngan de bzhin no// sangs rgyas bcom ldan 'das ser skya'i dngos po shing n+ya gro d+ha'i kun dga' ra ba na bzhugs so// gang gi tshe rgyal po</text></item>
<item><p>162b2</p><section>'dul ba</section><text>zas gtsang mas shAkya'i rigs re re zhing yang shAkya lnga brgya zhig bcom ldan 'das kyi g.yog tu phul ba dang / de dag kyang bcom ldan 'das kyis rab tu phyung ngo // de dag sngon lus chang gis gsos pas na de dag chang med nas lus la nad zhugs so// bcom ldan 'das</text></item>
<item><p>162b3</p><section>'dul ba</section><text>kyis gzigs nas/ sangs rgyas bcom ldan 'das kyis tshe dang ldan pa kun dga' bo la kun dga' bo ci'i phyir na shAkya dag/ rnyi rnyi bor gyur ces bka' stsal pa dang / de ltar gyur pa bcom ldan 'das la zhib mor gsol nas/ bcom ldan 'das kyis bka' stsal</text></item>
<item><p>162b4</p><section>'dul ba</section><text>pa/ de ltar na ngas gnang ba ni chang du 'gyur ba rtsa ba dang sdong po la sogs pa bskams la phye mar gyis te ras dkar po'i nang du thum por gyis la chang gi mthu zhil ba rdza ma ma gang ba'i nang du lhugs shig de nas slar phyung ste lag pa khrus la chu kha zas med pa dang bsres te</text></item>
<item><p>162b5</p><section>'dul ba</section><text>'dang bar tshogs la 'thung shig/ de skom na snga dro yang rung / phyi dro yang rung ste the tshom ma byed par 'thung shig/ de ltar byos dang de dag chang la sred pa dang 'bral bar 'gyur ro// dge slong khyed ston pa nga la dmigs na ni chang ma 'thung shig/ ma blud cig/ rtsa mchog</text></item>
<item><p>162b6</p><section>'dul ba</section><text>gis kyang ma reg shig/ gleng gzhi ni mnyan du yod pa na ste/ dge slong gzhan zhig na bar gyur nas de la sman pas zas ngan pa byin cig ces bsgo ba dang / de la dge slong kha cig gis ni shes kyi kha cig gis mi shes pa de dag gis tshe dang ldan pa u pA li la dris pa dang /</text></item>
<item><p>162b7</p><section>'dul ba</section><text>des de dag zhib tu smras so// sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das dge slong swa te la zas ngan pa byin cig ces gsungs pa ni ci de yang byin len bgyi 'tshal lam/ u pA li de yang byin len byos shig/ su las byin</text></item>
<item><p>163a1</p><section>'dul ba</section><text>len bgyi/ u pA li de ni dge bsnyen dad pa las so// rkyang pa'i sgo dang po'i tshigs su bcad pa bcu pa ste/ sgo dang po rdzogs so// // mdor bsdus par na/ snod dang chos gos gnyi ga dang // ko sa la dang sar pa de bzhin te// bsgrags dang</text></item>
<item><p>163a2</p><section>'dul ba</section><text>chos gos sna tshogs dang // lhan cig pa yang dge slong ma rnams ni// tha mar byas te bsdus pa'i mdor gsungs so// mdor na/ snod dang yo byad gtsug lag khang // 'gron pa mang bcom gos rnams dang // gos dang gdugs dang de bzhin shing // dur khrod pa dang de bzhin</text></item>
<item><p>163a3</p><section>'dul ba</section><text>spangs// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// de'i tshe na khyim bdag gzhan zhig gis ri brags kyi grong gzhan zhig tu yo byad thams cad dang ldan pa'i gtsug lag khang zhig brtsigs nas phyogs bzhi'i</text></item>
<item><p>163a4</p><section>'dul ba</section><text>dge 'dun la phul lo// de na mal stan dang / snod spyad mang du gyur/ dge slong ni nyung ngu gnas te/ de'i nang nas kha cig gis tshe dang ldan pa dag mal stan dang snod spyad dang / yo byad ma spyad na de dag chud zos par 'gyur gyis/ de dag las bdag cag la spyad par ci tsam dgos</text></item>
<item><p>163a5</p><section>'dul ba</section><text>pa de tsam zhig bcangs la/ de'i lhag ma rnams ni gtsug lag khang gzhan du dbul lo zhes smras nas/ de dag gis de bzhin byas so// ji tsam zhig na bsod snyoms pa gzhan zhig gzhongs spyad pa spyod cing gtsug lag khang der 'ongs pa dang / dge slong de dag gis ngal</text></item>
<item><p>163a6</p><section>'dul ba</section><text>bsor bcug nas de yang dge 'dun de dag gi nang na rgan pa zhig ste/ gtsug lag khang du lam gyi ngal bso nas des de dag la tshe dang ldan pa mal stan mchis sam zhes smras na/ med do zhes smras pa dang / dge slong dag gis ji ltar yin pa de la zhib tu smras so// de gding ba med</text></item>
<item><p>163a7</p><section>'dul ba</section><text>par sa la de bzhin du nyal nas nang par sngar langs te/ lde mig kyog po dang / lde mig khyer nas khyim bdag de'i khyim du song ba dang / de nas khyim bdag des de la bde bar byon tam zhes pa'i tshig brjod nas stan khyer te phyir byung ba dang / bsod snyoms pa de spyod lam zhi ba'i</text></item>
<item><p>163b1</p><section>'dul ba</section><text>tshul du 'dug go// bsod snyoms pas kyang de la nor las bsod nams bya ba'i dngos po bdun gyi yon tan rgyas par brjod pa dang / khyim bdag gis 'phags pa bdag gis de thams cad bgyis so zhes smras pa dang / bsod snyoms pas khyim bdag khyod kyi gtsug lag</text></item>
<item><p>163b2</p><section>'dul ba</section><text>khang na mal stan dag yod med de/ mdang nga yang gding ba med par sa'i steng na de bzhin du nyal nyal te 'dir 'ongs so// khyed na re de thams cad bdag gis de bzhin du bgyis so zhes zer na/ 'di ci nyes zhes smras pa dang / khyim bdag gis 'phags pa kho bos ni der mal</text></item>
<item><p>163b3</p><section>'dul ba</section><text>stan dang snod spyad dang / yo byad rnams mang du sbyar na 'phags pa de dag gis gtsug lag khang gzhan du gdon ma zos par btang ngo zhes smras pa dang / des khyim bdag nyid kyis gtsug lag khang gi lde mig kyog po dang / lde mig ngo shes sam zhes smras pa dang /</text></item>
<item><p>163b4</p><section>'dul ba</section><text>'phags pa shin tu 'tshal to// des de bstan pa dang / des 'phags pa bzhud cig bdag kyang mchi'o zhes smras so// des bsod snyoms bsod pa dang / khyim bdag kyang rjes bzhin du 'ongs nas/ des dge slong rnams bsdus nas 'phags pa bdag gis 'dir</text></item>
<item><p>163b5</p><section>'dul ba</section><text>mal stan dang / snod spyad dang / yo byad mang du phul na de dag gar mchis zhes smras pa dang / des ji ltar gyur pa de dag thams cad khyim bdag la smras pa dang / des nyes pa ngor brjod de smras pa/ khyod kyis ma legs par byas te/ de yang der bas na da ci slar blang</text></item>
<item><p>163b6</p><section>'dul ba</section><text>du rung ngam 'on te mi rung de dag gis smras pa/ mi rung ngo // 'phags pa kho bos ni der ma phul gyis song la slar long shig/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gtsug lag khang gzhan du ma</text></item>
<item><p>163b7</p><section>'dul ba</section><text>dbul cig/ ji ltar dmigs pa de bzhin spyad par bya'o// gzhan du na gang gis byin pa la rin thang bzhin du phob shig/ gleng gzhi ni mnyan du yod pa na ste/ drug sde rnams 'gron pa mang po dang lhan cig tu gzhongs spyad pa spyod cing dong ba dang / de dag chos kyis rdul</text></item>
<item><p>164a1</p><section>'dul ba</section><text>gyis 'jigs pa na yang na ni 'gron pa dag gi mdun du dong / yang na phyi bzhin dong ngo // ji tsam na 'gron pa mang po rnams rkun pos bcom nas skye bo mang po rnams kyis nor bor te bros pa dang / rkun po rnams kyis nor kun bkur ma nus nas de dag gis bzang</text></item>
<item><p>164a2</p><section>'dul ba</section><text>ba bdams te khyer te dong ngo // drug sde rnams 'gron pa mang po'i phyi bzhin du 'brangs te dong ba las gnas der phyin pa dang / de dag gis nor mang po bor ba mthong ste/ de nas dga' bo nye dga' bo phyag dar khrod pa rnyed kyis blang ngo zhes smras pa dang / de dag gis de las kyang</text></item>
<item><p>164a3</p><section>'dul ba</section><text>gos rnams bdams te khyer ro// 'gron pa mang po ram mda' dang lam srungs su bcas te slar log pa de dag gis drug sde dag gis khyer ba rnams ngo shes nas/ de dag gis gang rkun po rnams kyis bor ba de yang dge sbyong mgo reg rnams kyis brkus so zhes bsams so//</text></item>
<item><p>164a4</p><section>'dul ba</section><text>drug sde rnams la kha ngan du 'phags pa dag drang srong gi rgyal mtshan 'dzin pa de lta bu'i log par spyod pa dag spyod pa zhes spyos te nyes pa ngor brjod pa dang / de dag gis 'gron pa mang po rnams rkun pos bcom ste nged kyis ni ma yin gyi/ nged kyis phyag dar khrod kyi gos rnyed do</text></item>
<item><p>164a5</p><section>'dul ba</section><text>zhes smras pa dang / de dag gis phyag dar khrod kyi gos ni ma lags so zhes smras pa dang / de lan med nas cang mi smra bar 'dug go// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong rnams</text></item>
<item><p>164a6</p><section>'dul ba</section><text>'gron pa mang po 'phya ba ni yus te/ de bas na dge slong dag gis 'gron pa mang po bcom pa'i gos ma bkur cig/ dge slong dag gis 'gron pa mang po bcom pa'i gos khyer na 'das pa dang bcas par 'gyur ro// gzhan yang dad par gyur pa de dag gis 'phags pa dag</text></item>
<item><p>164a7</p><section>'dul ba</section><text>ci bder snoms shig ces smras na dge slong dag the tshom du gyur nas mi len to// bcom ldan 'das kyis bka' stsal pa/ de ste ci bder khyer cig ces smras na/ long la the tshom du ma byed cig/ gleng gzhi ni rgyal po'i khab na ste/ dge slong drug sde dag gis bsil ba</text></item>
<item><p>164b1</p><section>'dul ba</section><text>tshal gyi dur khrod du dong ba dang / shi ba'i yo byad gdugs dang / shing dang / gos dag mang po bor ba de dag gis mthong nas de'i nang nas gcig gis dga' bo nye dga' bo phyag dar khrod kyi gos rnyed kyis bkur ro zhes smras pa dang / dga' bo legs so legs kyis</text></item>
<item><p>164b2</p><section>'dul ba</section><text>bkur ro zhes smras nas de dag gis blangs te dong ngo // dur khrod kyi srung ma rigs ngan dag 'ongs nas des bsams pa/ dur khrod 'di na cung zad kyang med pas na kha cig gis dur brkus par gdon mi za'o snyam bsams nas/ yang 'di snyam du gang gis brkus pa de brnyogs</text></item>
<item><p>164b3</p><section>'dul ba</section><text>pas slar yang 'ong bar gdon mi zas mngon par gab ste 'dug go snyam du bsams te nags stug po'i nang du zhugs nas nyin gcig bzhin du sdod cing 'dug pa dang / drug sde dag zhag bdun nam brgyad lon te dga' bo nye dga' bo bdag cag gis dur khrod du ma dong nas da ring</text></item>
<item><p>164b4</p><section>'dul ba</section><text>zhig lon te cung zad tsam rnyed kyang srid kyis yang 'deng ngo zhes smras pas de dag dong ngo // ji tsam de na gos dang / gdugs dang / shing dag bor ba de dag gis blang bar brtsams pa dang rigs ngan nags tshal stug po na 'dug pa des mthong nas brgyugs te 'ongs nas/ des 'phags</text></item>
<item><p>164b5</p><section>'dul ba</section><text>pa dag bdag cag phu nu dang / gnyen dang grogs po dag rgyal po'i bka' bzhin du byed pa yang dur khrod kyi gos 'di'i phyir yin na khyed cag gis ci'i phyir bdag po yod pa'i dur khrod kyi shi ba'i yo byad dag bkur bar bya zhes smras pa dang / de dag gis bzhin nged cag</text></item>
<item><p>164b6</p><section>'dul ba</section><text>gis ni phyag dar khrod pa'i gos blangs so// des 'phags pa 'di la de dag phyag dar khrod kyi gos yin na rab tu legs so zhes smras pa dang / de dag lan med nas cang mi zer bar 'dug go// de ltar gyur pa dge slong dag gis bcom ldan 'das la gsol pa dang / bcom ldan 'das kyis</text></item>
<item><p>164b7</p><section>'dul ba</section><text>bka' stsal pa/ dge slong dag rigs ngan 'phya ba ni yus te/ de bas na dge slong dag bdag po yod pa'i dur khrod nas phyag dar khrod kyi gos ma len cig/ dge slong dag gis bdag po yod pa'i dur khrod kyi phyag dar khrod pa'i gos blangs na 'das pa dang bcas par</text></item>
<item><p>165a1</p><section>'dul ba</section><text>'gyur ro// gzhan yang dad par gyur pa dag gis de la 'phags pa dag ci bde bar khyer cig ces smras pa dang / dge slong dag the tshom du gyur te ma blangs pa dang / bcom ldan 'das kyis bka' stsal pa/ de ste bde bar long shig ces zer na blang bar</text></item>
<item><p>165a2</p><section>'dul ba</section><text>bya ste de la the tshom du ma byed cig/ rkyang pa'i sgo gnyis pa'i mdo'i tshigs su bcad pa dang po'o// // 'dul ba gzhung dam pa/ bam po bzhi bcu pa/ mdor na/ gos la sogs pa shing bal dang // lha khang nas 'phrog de bzhin te// dge 'dun gyi ni chos</text></item>
<item><p>165a3</p><section>'dul ba</section><text>gos gsum// gang zag dag las bslang mi bya// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs te/ drug sde dag bzhon pa mang po'i shing rta dang lhan cig lam du zhugs nas lam gyi phyed du phyin pa dang /</text></item>
<item><p>165a4</p><section>'dul ba</section><text>shing rta gcig gi srog shing chag nas tshong pa des srog shing yang brjes nas srog shing chag pa bor te song ngo // nye dga' bos shing rta'i srog shing de blangs te lam po che'i bzhi mdor bor nas smras pa/ dga' bo nye dga' bo 'di ni bdag cag gis srog shing dbang phyug ces bya ba'i</text></item>
<item><p>165a5</p><section>'dul ba</section><text>lha rten du bca' ba'i phyir bcugs so zhes byas te dong ba las khyim bdag gzhan dag gis kyang der stegs bu brtsigs so// gzhan zhig gis kyang de la gsol ba btab ste/ gal te bdag gis don 'di dang 'di lta bu zhig grub na bdag gis 'dir khang pa brtsigs la</text></item>
<item><p>165a6</p><section>'dul ba</section><text>bram ze brgya rtsa brgyad la ston mo bya'o zhes smras pa las de yang rten cing 'brel bar 'byung ba dang ldan pas de'i de yang grub nas des de ji ltar dam bcas pa thams cad bsgrubs nas de log pa'i lha khang du gyur te lha khang pas kyang byin gyis brlabs so// de nas tshong pa 'gron pa</text></item>
<item><p>165a7</p><section>'dul ba</section><text>mang po dag cig lam der zhugs pa dang der gos dang / bal dang / shing bal dag mang du phul lo// drug sde dag slar log pa'i tshe lha khang de rab tu rgyas par mthong nas de dag gis smras pa/ dga' bo nye dga' bo shing rta'i srog shing dbang phyug gos dang / bal dang / shing</text></item>
<item><p>165b1</p><section>'dul ba</section><text>bal dag rab tu mang shing phun sum tshogs pa de bkur ro zhes de dag gis blang bar brtsams pa dang / lha khang pa dag lhags te/ de dag gis 'phags pa dag lha khang 'di ni bdag cag gi steng 'di ni las dang byi dor bdag cag gis bgyis na lha'i gos rnams ci'i phyir len</text></item>
<item><p>165b2</p><section>'dul ba</section><text>cing dbrog/ khyed cag ma byin par len pa ma spangs sam zhes smras pa dang / de dag gis bkren pa 'di ji ltar khyed kyi lha khang nged cag gis shing rta srog shing chag pa zhig rten thabs su btsugs te bzhag go// zhes smras so// lha khang pa des ku cho bton pa dang / de nas nye dga'</text></item>
<item><p>165b3</p><section>'dul ba</section><text>bo khros nas de rdog pa gcig brgyab nas bsgyel bar byas so// de nas de snyems shing dregs pa rnams spa gong nas 'phags pa khyed dam gzhan gyis byas par gyur nas yang bdag cag ni 'di la rten cing 'tsho ba yang 'di la bltas na ci'i phyir khyed kyis 'phags pa'i chos ma yin pa byed</text></item>
<item><p>165b4</p><section>'dul ba</section><text>ces smras pa dang / de dag ma spobs te cang mi zer bar 'dug go// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag log par lta ba'i lha khang na gnas pa dag 'phya ba ni yus te/ de lta</text></item>
<item><p>165b5</p><section>'dul ba</section><text>bas na dge slong dag gis lha khang bdag po yod pa'i gos la sogs pa blang bar mi bya'o// dge slong dag gis lha khang bdag po yod pa'i gos la sogs pa blangs na 'das pa dang bcas par 'gyur ro// log pa'i lha khang pa dad pa gzhan zhig gis ci bder spyod cig ces</text></item>
<item><p>165b6</p><section>'dul ba</section><text>smras pa dang / dge slong de dag the tshom skyes te ma blangs nas/ bcom ldan 'das kyis bka' stsal pa/ gal te ci bder byas pa ni blang bar bya ste/ de la the tshom du ma byed cig/ gleng gzhi ni mnyan du yod pa na ste/ bcom ldan 'das kyis nad pa la skul cig ces gsungs</text></item>
<item><p>165b7</p><section>'dul ba</section><text>pa dang / ji tsam zhig na dge slong zhig na bar gyur pa de'i nad g.yog gis tshe dang ldan pa dge 'dun la cung zad cig phul cig ces smras pa dang / des kyang bdag la cung zad tsam yang med mod kyi chos gos gsum dbul lo zhes smras pa dang / de cang mi zer bar 'dug go// de chos gos</text></item>
<item><p>166a1</p><section>'dul ba</section><text>gsum phul nas de dag gis btsongs te bgos so// dge slong de phyir sos te langs nas chos gos gsum gyis phongs par gyur te/ de ltar gyur pa bcom ldan 'das la dge slong dag gis gsol pa dang / bcom ldan 'das kyis bka' stsal pa/ dge</text></item>
<item><p>166a2</p><section>'dul ba</section><text>slong dag gis dge slong la dge 'dun gyi phyir chos gos gsum ma bslang shig bslangs na 'das pa dang bcas par 'gyur ro// dge 'dun gyis kyang ma blang shig/ de ste blangs na yang ma 'ged cig/ bgos na 'das pa dang bcas par 'gyur ro// rkyang pa'i sgo gnyis</text></item>
<item><p>166a3</p><section>'dul ba</section><text>pa'i mdo'i tshigs su bcad pa gnyis so// // mdor na/ gnyi ga la yang gnang ba dang // rnam pa tha dad rjes su gnang // sum cha dang yang dge tshul dang // dge slob ma dang dge tshul ma// sangs rgyas bcom ldan 'das mnyan du yod pa na dze ta'i tshal mgon med</text></item>
<item><p>166a4</p><section>'dul ba</section><text>zas sbyin gyi kun dga' ra ba na bzhugs so// dge slong drug bcu zhig ljongs rgyu ba spyod cing ri brags kyi grong zhig tu phyin nas de na khyim bdag dad pa zhig gnas pas des de dag de'i khyim du bshos la spyan drangs nas des dge slong re re zhing ras yug re re dbul lo snyam du bsams</text></item>
<item><p>166a5</p><section>'dul ba</section><text>so// de dag zan za ba la zhugs pa dang / dge slong ma drug bcu zhig kyang ljongs rgyu ba spyod cing ri brags kyi grong der phyin pa dang / bsod snyoms slong ba la zhugs so// gzhan zhig gis khyim bdag 'di'i khyim na dge slong dag bshos gsol gyis der bzhud cig ces</text></item>
<item><p>166a6</p><section>'dul ba</section><text>smras pa dang / de dag der dong ste de dag gis kyang zan zos pa dang / de nas khyim bdag des ras yug drug bcu zhig rgan rims kyi mdun du bzhag go// dge slong dag ji lta bur bgo ba mi shes nas/ de ltar gyur pa dge slong dag gis bcom ldan 'das la gsol pa dang /</text></item>
<item><p>166a7</p><section>'dul ba</section><text>bcom ldan 'das kyis bka' stsal pa/ dge 'dun sde gnyis kyis 'thob pa yin gyis/ dge 'dun sde gnyis su gos shig/ gleng gzhi ni mnyan du yod pa na ste/ mnyan du yod pa na khyim bdag gzhan cig gis gtsug lag khang zhig brtsigs te/ des de'i zhal</text></item>
<item><p>166b1</p><section>'dul ba</section><text>bsros te/ dge 'dun sde gnyis bshos gsol nas rnyed pa yang mang du phul te dge slong dag gis bgos pa dang / dge slong dag nged cag la ni chos gos gsum dgos kyis/ dge tshul pha dag gi stod g.yogs dang mthang gos su zad na/ ji ltar bdag cag dang</text></item>
<item><p>166b2</p><section>'dul ba</section><text>mnyam par bgo zhes 'phya'o// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dang dge slong ma ni skal ba mnyam par bgos shig/ dge tshul pha dang / dge tshul ma dang / dge slob ma dag la</text></item>
<item><p>166b3</p><section>'dul ba</section><text>ni sum cha cig byin cig/ bcom ldan 'das kyis dge tshul pha dag la sum cha cig byin cig ces bka' stsal pa dang / ji tsam zhig na dge tshul pha gzhan zhig lo nyi shu yang tshang zhing bsnyen par rdzogs par yang 'dod na de la dge slong gis tshe dang ldan pa lo nyi shu tshang na ci'i phyir</text></item>
<item><p>166b4</p><section>'dul ba</section><text>bsnyen par rdzogs par mi byed ces smras pa dang / des kyang bcom ldan 'das kyis ni bdag cag gi rnyed pa 'di lta bur bcas na stod g.yogs dang mthang gos su mi ldang na chos gos gsum lta ci smos/ ji ltar bsnyen par rdzogs par bya zhes smras so// de ltar gyur pa dge</text></item>
<item><p>166b5</p><section>'dul ba</section><text>slong dag gis bcom ldan 'das la gsol pa dang / bcom ldan 'das kyis bka' stsal pa/ dge tshul pha bsnyen par rdzogs par 'dod pa dang / dge slob ma la sum gnyis byin cig/ dge tshul pha dang dge tshul ma gzhan ni skal ba sum char zad do// rkyang pa'i sgo gnyis kyi</text></item>
<item><p>166b6</p><section>'dul ba</section><text>mdo'i tshigs su bcad pa gsum pa'o// // mdor na/ ko sa la na drug bcu dang // brgya phrag phyed dang bcu gsum dang // sgra can zin dang dpal sbed dang // gtsug lag khang dang mchod rten de bzhin te// gdugs dang bris pa de bzhin sbyar// zan la mgron du bos</text></item>
<item><p>166b7</p><section>'dul ba</section><text>pa'o// sangs rgyas bcom ldan 'das ko sa lar ljongs rgyu zhing spyod pa na ri brags kyi grong gzhan zhig tu byon nas ri brags kyi grong de na khyim bdag cig gnas pas bcom ldan 'das nyan thos kyi dge 'dun du bcas par khyim du bshos la spyan drangs so// dge slong ma drug bcu</text></item>
<item><p>167a1</p><section>'dul ba</section><text>zhig ljongs rgyu ba spyod pa na ri brags kyi grong der phyin nas de dag kyang der zan zos pa dang / bcom ldan 'das 'khor brgya phrag phyed dang bcu gsum dang lhan cig tu bshos gsol nas/ khyim bdag des ras yug brgya phrag phyed dang bcu gsum zhig rgan</text></item>
<item><p>167a2</p><section>'dul ba</section><text>rims kyi mdun du bzhag go// dge slong dag gis ji ltar bgo ba mi shes nas dge slong ma dag gis de la gzhan byar ci yod/ sngon yang dge 'dun sde gnyis bshos gsol ba las bdag cag gis rnyed pa'i phyed thob na da yang bdag cag la rnyed pa'i phyed byin cig ces smras</text></item>
<item><p>167a3</p><section>'dul ba</section><text>so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang du dge slong ma mang la dge slong pha nyung na der rnyed pa dge 'dun gnyi gar bgos shig/ gang na dge slong pha mang la dge slong ma nyung na der mgo grangs</text></item>
<item><p>167a4</p><section>'dul ba</section><text>bzhin du bgos shig/ gleng gzhi ni mnyan du yod pa na ste/ khyim bdag cig gis sangs rgyas la sogs pa dge slong gi dge 'dun dag bshos la spyan drangs so// dge slong gi dge 'dun dag ni dong / bcom ldan 'das ni gtsug lag khang na bzhugs te bshos tshur</text></item>
<item><p>167a5</p><section>'dul ba</section><text>mnos so// rnam pa lnga'i phyir sangs rgyas bcom ldan 'das gtsug lag khang na bzhugs shing bshos mnos te gsol lo// lnga gang zhe na/ lha rnams la chos 'chad par bzhed pa yin/ nad pa dag gzigs par bzhed pa yin/ mal stan dag gzigs par</text></item>
<item><p>167a6</p><section>'dul ba</section><text>bzhed pa yin/ nang du yang dag 'jog la 'jug par bzhed pa yin/ nyan thos rnams kyi 'dul ba la bslab pa'i gnas 'cha' bar bzhed pa yin no// don 'di ni bcom ldan 'das kyis nyan thos rnams kyi 'dul ba la bslab pa'i gnas bca' bar bzhed pa'i phyir gtsug</text></item>
<item><p>167a7</p><section>'dul ba</section><text>lag khang na bzhugs shing bshos mnos te gsol lo// khyim bdag de rgan pa dag la mngon par dad nas der rgan rims su mar dang / mar las btsos pa'i bca' ba rnams brims/ bar ma dag la ni 'bru mar dang 'bru mar las btsos pa'i bca' ba dag brims/</text></item>
<item><p>167b1</p><section>'dul ba</section><text>gzhon nu la ni 'bru mar gyi tshigs ma dag brims so// de'i tshe na tshe dang ldan pa sgra can zin bcom ldan 'das kyi bshos mnos te/ des bcom ldan 'das kyi bshos mnos nas 'ongs pa dang / bcom ldan 'das kyis sgra can zin la dge slong gi dge 'dun bsod</text></item>
<item><p>167b2</p><section>'dul ba</section><text>pa'i zas kyis tshim par byas sam zhes smras pa dang / des gsol pa/ btsun pa rgan pa'i rnams tshim mo// sgra can zin khyod ci'i phyir rid cing nyam chung zhing de skad zer ba smros shig/ des tshigs su bcad de smras pa/ 'bru mar gyis ni mthur 'gyur te// mar</text></item>
<item><p>167b3</p><section>'dul ba</section><text>gyis kyang ni mdangs su 'gyur// 'bru mar tshigs kyi tshod mas ni// mdangs ma mchis na stobs lta zhig/ bcom ldan 'das kyis bka' stsal pa/ sgra can zin ci yin pa de smros shig/ des de ltar gyur pa bcom ldan 'das la zhib mor gsol to// bcom</text></item>
<item><p>167b4</p><section>'dul ba</section><text>ldan 'das kyis sgra can zin la de na gnas brtan su zhig 'dug ces bka' stsal pa dang / bcom ldan 'das mkhan po mchis so// sgra can zin la dge slong shA ri'i bus ni 'og ma dag ma brtags pas na ngan du zos pa yin no// de lta bu byung ba'i phyir bcom ldan</text></item>
<item><p>167b5</p><section>'dul ba</section><text>'das kyis dge slong gi dge 'dun dag bsdus nas/ dge slong gi dge 'dun gyi mdun du gdan bting ba la bzhugs te/ nyan thos rnams kyi 'dul ba la bslab pa'i gnas bca' ba'i phyir dge slong dang dge 'dun gyi gnas brtan dge slong gis mtshungs par spyad pa'i</text></item>
<item><p>167b6</p><section>'dul ba</section><text>chos ngas bca' ste/ dge 'dun gyi gnas brtan dge slong gis zan 'brim pa'i tshe snyoms par brims shig ces bsgo shig des tshod ma sna re re la'ang smras pa dang / bcom ldan 'das kyis bka' stsal pa/ lan tshwa'am dang por gang brims pa de'i tshe smros shig/</text></item>
<item><p>167b7</p><section>'dul ba</section><text>thams cad la ni ma yin no// dge 'dun gyi gnas brtan dge slong gis ji lta bur mtshungs par spyad pa'i chos bzhin ma byas na 'das pa dang bcas par 'gyur ro// tshe dang ldan pa shA ri'i bus bcom ldan 'das kyis bdag gis zan zos pa smad do zhes thos nas/ des</text></item>
<item><p>168a1</p><section>'dul ba</section><text>bdag gis zan zos pa ston pas smad na 'di ltar 'dug pa'i mi rigs so zhes bsams nas des skyugs te btang ngo // dge slong dag the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa bcom ldan</text></item>
<item><p>168a2</p><section>'dul ba</section><text>'das kyis tshe dang ldan pa shA ri'i bu la zan zos pa smad pa dang / des slar skyugs pa la gzigs su gsol/ bcom ldan 'das kyis bka' stsal pa/ dge slong dag 'di 'ba' zhig ma yin gyi sngon 'das pa'i dus na yang ngas de la zan zos pa smad pa dang / de'i phyir</text></item>
<item><p>168a3</p><section>'dul ba</section><text>skyugs so// dge slong dag nyon cig/ sngon byung ba ni grong khyer gzhan zhig na mang po 'chad pa'i bram ze zhig gnas te/ de bram ze'i bu dang lhan cig tu ljongs rgyu zhing spyod pa na ri brags kyi grong zhig tu phyin nas de rdzing zhig gi 'gram du bram ze des bram ze'i bu der bzhag nas cung</text></item>
<item><p>168a4</p><section>'dul ba</section><text>zad cig sdod/ nga grong du phye la sogs pa bslangs te slar 'ong ngo // de de na 'dug pa dang / khyi sha can zhig rdzing du chu grog 'thung du 'ongs so// de la bram ze'i bus kye skyes bu bdag kyang chu grog cig gsol cig ces smras so// des kyang lo ma la snod drubs shig ces smras</text></item>
<item><p>168a5</p><section>'dul ba</section><text>pa dang / des snod drubs so// des de la khyi'i pags pa las byas pa'i sgye'u'i nang nas byung ba'i phye byin no// de snum pa dang bram ze'i bus phye 'di snum na ci zhig ces dris pa dang / 'di ni pags pa las sgye'u byas pa'i mthu ste/ des sgye'u dag ci las byas pa zhib mor byas na/</text></item>
<item><p>168a6</p><section>'dul ba</section><text>bram ze'i bu des ma go'o// bram ze de slar 'ongs nas des bram ze'i bu khyod song la chu grog rgyu slongs shig ces smras pa dang / des chu grog 'tshal lags so zhes smras so// sus byin mi pha bis byin no// des pha bi ni khyi sha can te/ des khyod la phye byin na de khyod kyis sdig</text></item>
<item><p>168a7</p><section>'dul ba</section><text>par gyur to zhes smras nas/ des de la rab tu smad pa dang / des zos pa slar skyugs so// dge slong dag mi shes sam/ gang mang po 'chad pa'i bram ze de ni da ltar gyi nga nyid yin no// de'i tshe de'i dus na bram ze'i bu de ni da ltar gyi dge slong shA ri'i bu ste/ de'i tshe na</text></item>
<item><p>168b1</p><section>'dul ba</section><text>yang ngas zas zos pa la rab tu smad nas des skyugs so// da 'dir yang ngas zos pa la rab tu smad nas 'dir yang skyugs par gyur to// gleng gzhi ni rgyal po'i khab na ste/ de'i tshe na rgyal po'i khab kyi grong khyer na khyim bdag me skyes kyi sring mo'i khyo gcer bu pa'i dge</text></item>
<item><p>168b2</p><section>'dul ba</section><text>bsnyen dpal sbed ces bya ba zhig 'dug ste/ khyim bdag me skyes dad pa des 'di snyam du dpal sbed 'di dge 'dun dag la yon 'bul du bskul lo snyam bsams nas/ des de la dpal sbed dge 'dun dag la mchod pa dang / yon phul cig dang khyod kyi bsod nams su</text></item>
<item><p>168b3</p><section>'dul ba</section><text>'gyur ro zhes smras so// dpal sbed kyis smras pa/ ngas kyang dge 'dun dag la mchod cing yon dbul bar bya/ khyod kyis kyang gang po la sogs te rab tu byung ba'i dge 'dun dag la mchod cing bshos gsol cig/ me skyes kyis 'di snyam du bsams pa/ de ste khas</text></item>
<item><p>168b4</p><section>'dul ba</section><text>ma blangs na dpal sbed kyis kyang dge 'dun la mchod pa'i bar chad du 'gyur na/ sems can thams cad la sbyin pa lta nyes pa med kyis gcer bu pa'i dge 'dun dag zas byin te bdag gis des dge 'dun la mchod cing yon 'bul ba'i bar chad mi bya'o snyam du bsams nas</text></item>
<item><p>168b5</p><section>'dul ba</section><text>des zas sbyin no zhes khas blangs nas dpal sbed kyis 'di snyam du bdag gis dang por sangs rgyas la sogs te dge slong gi dge 'dun dag sngar bshos gsol na ni me skyes kyis phyis zan mi sbyin gyis gang po la sogs te rab tu byung ba'i dge 'dun dag bshos sngar gsol pa</text></item>
<item><p>168b6</p><section>'dul ba</section><text>dang / ngas phyis zas sbyin no snyam bsams nas/ me skyes la 'di skad ces smras so// me skyes khyod kyis dang po zan byin cig dang / ngas kyang phyis dge sbyong gau ta ma dang nyan thos kyi dge 'dun dag la zan sbyin no// des kyang khas blangs nas de nas khyim bdag</text></item>
<item><p>168b7</p><section>'dul ba</section><text>me skyes kyis gang po dag gang na 'dug pa der phyin nas gang po dang lhan cig rab tu dga' zhing mgu ba'i gtam sna tshogs dag byas nas phyogs gcig tu 'dug go// phyogs gcig tu 'dug nas khyim bdag me skyes kyis gang po la 'di skad ces smras so// gang po</text></item>
<item><p>169a1</p><section>'dul ba</section><text>khyod sang bdag gi khyim du gcer bu pa mang po dang / dge 'dun dang lhan cig tu bshos gsol gyis khas long shig/ gang pos bsams pa/ khyim bdag 'di ni gor ma chag par dge sbyong gau ta ma la sun par gyur nas bdag cag la rab tu</text></item>
<item><p>169a2</p><section>'dul ba</section><text>dad par gyur te de ni bdag cag gi rnyed pa rab tu rnyed pa ste/ gang po bdag cag gi dge 'dun gyi rigs la rab tu dad par gyur to snyam nas des khas blangs so// de nas khyim bdag me skyes de dag spyan drangs nas song ngo // de nas khyim bdag me skyes kyis de'i nub mo</text></item>
<item><p>169a3</p><section>'dul ba</section><text>rab tu bsod pa'i bca' ba dang bza' ba'i kha zas dag sbyar nas/ nang par sngar langs te langs nas stan bting / ril ba dag chus bkang ste bzhag nas gang po dag la spyan 'dren pa'i dus gsol pa/ kye gang po bshos rnams bshams kyis dus mkhyen par mdzod</text></item>
<item><p>169a4</p><section>'dul ba</section><text>cig/ de dag dong ba dang / dpal sbed kyis de'i gnas su 'ongs te smras pa/ 'phags pa gang po dge sbyong gau ta ma ni khyim bdag gi khyim du bzhud de de nang du bzhud kar sgo'i them pa la zhabs bzhag nas 'dzum pa ston te/ de nas nyan thos kun dga' bo zhes bya bas stod</text></item>
<item><p>169a5</p><section>'dul ba</section><text>g.yogs phyogs gcig tu gzar/ pus mo g.yas pa'i lha nga sa la btsugs te thal mo sbyar nas de bzhin gshegs pa dang de bzhin gshegs pa'i nyan thos dag ni rgyu ma mchis rkyen ma mchis par 'dzum pa mi mdzad na/ btsun pa ci'i rgyu ci'i rkyen gyis 'dzum pa mdzad</text></item>
<item><p>169a6</p><section>'dul ba</section><text>ces zhus pa dang / des kyang kun dga' bo de de bzhin no// de de bzhin te/ kun dga' bo de bzhin gshegs pa dang de bzhin gshegs pa'i nyan thos dag ni rgyu med rkyen med par 'dzum pa ston par mi mdzad de/ de ji lta bur dgongs pa bzhin lung bstan to zhes smras</text></item>
<item><p>169a7</p><section>'dul ba</section><text>nas/ de la skye bo mang po dag kyang rab tu dad par gyur gyis khyod kyis kyang khyim bdag me skyes kyi khyim du 'gro ba'i tshe de ltar bya ba'i rigs so// 'on kyang skye bo mang po dag rab tu dad par 'gyur ro// des khas blangs so// de nas gang po gcer bu pa mang pos bskor nas</text></item>
<item><p>169b1</p><section>'dul ba</section><text>khyim bdag me skyes kyi khyim du phyin pa dang / khyim bdag me skyes kyi sgo'i them pa la rkang pa bzhag ste rta gad du bgad pa dang / de'i nang nas gcer bu pa gcig cig gis rkang pa la btud de bcom ldan 'das skyes bu dam pa khyod lta bu rgyu med rkyen med par 'dzum pa mi mdzad do zhes dris</text></item>
<item><p>169b2</p><section>'dul ba</section><text>pa dang / kye chu bo dregs bral gyi 'gram na spre'u pho zhig gis spre'u mo zhig mthong nas de la sems rab tu chags te spre'u mo de la rgal lo snyam nas brgyugs pa dang gred de shing gi rtse mo nas rdeg 'chos nas dus 'das so// de'i tshe nga 'di snyam du sems te/ sems can 'di ni 'dod</text></item>
<item><p>169b3</p><section>'dul ba</section><text>pa'i rgyus sdug bsngal ba cher gyur to snyam mo// de skad du kha nas byung ma thag tu khyim bdag me skyes kyis thos nas des bsams pa/ bu zan mo'i bu gang po ni khab 'tshong ba slar khab rdung ba'i khyim du khab 'tshong bar sems pa bzhin te/ ji nas 'di la kyal ka zhig bya'o snyam nas</text></item>
<item><p>169b4</p><section>'dul ba</section><text>de dag dbyug gu can mang po thams cad bde bar 'dug pa dang / khyim bdag des gtsang zhing bsod pa'i bca' ba dang bza' bas phor pa bkang nas steng du tshod ma blugs te byin no// gang po gcig po la ni phor pa'i zhabs su tshod ma blugs nas steng du 'bras chan gyis g.yogs te byin</text></item>
<item><p>169b5</p><section>'dul ba</section><text>no// gcer bu pa phal dag za zhing 'dug pa dang gang pos bsams pa/ gor ma chag par des ni nga la ston par dmigs te/ des tshod ma zhim po dang kha zas bzang po sbyin par bsams so snyam nas ji tsam tshod ma brims zin pa dang / des bsams pa/ de ni brel bas</text></item>
<item><p>169b6</p><section>'dul ba</section><text>brjed kyis bdag gis bskul lo snyam nas des bos nas khyim bdag nga la ni 'bras chan 'ba' zhig 'ongs kyis tshod ma ni med do zhes smras pa dang / des slar tshigs su bcad de smras pa/ mi mthong ba ni mthong bar byed// mthong bar bya ba mi mthong ste// dregs bral 'gram</text></item>
<item><p>169b7</p><section>'dul ba</section><text>gyi spre'u mthong la// phor bu'i nang gi tshod ma min// gang po yang de'i gdong bltas pa dang / des phor bu'i zhabs na tshod ma 'dug pa bstan te/ gang po khyod kyis chu bo dregs bral gyi 'gram na spre'u 'dug pa ni mthong / phor bu'i nang na tshod ma 'dug pa ni ma mthong ngo zhes smras</text></item>
<item><p>170a1</p><section>'dul ba</section><text>pa dang / des bsams pa/ 'dis bdag skyengs par byas kyis ci nas kyang 'jig rten 'di nas pha rol gnyi gar phan par mi 'gyur ba de ltar sbyin pa'i yon tan brjod do snyam du bsams pa dang me skyes kyis de skyengs par shes nas sbyin pa'i yon tan brjod pa'i</text></item>
<item><p>170a2</p><section>'dul ba</section><text>tshe de'i mdun du ma 'dug go// des zan zos nas sbyin pa'i yon tan bklags pa/ sbyin bdag gis ni sbyin pa'i dus// dge sbyong gzhan ni za ba'i dus// lhag ma gzhan la 'ong ba'i dus// bsod nams mi dge yod ma yin// sgo ba zhig 'dug pa des sbyin pa'i yon tan</text></item>
<item><p>170a3</p><section>'dul ba</section><text>brjod pa la nyan nyan te thos nas khros pa 'di 'dra ba'i sdig can zas zos la bsrung yang mi nus te/ 'di 'dra ba'i sbyin pa'i yon tan lta ga la srid kyis bu zan mo'i bu 'di la kyal ka zhig bya'o snyam nas des 'bras khu bum pa gang sgo drung du pho'o// sgo gtan gyi gdang phyed tsam drangs</text></item>
<item><p>170a4</p><section>'dul ba</section><text>te bzhag pa dang gcer bu pa de phyir byung ba dang 'bras khu las gred de klad pa sgo gtan la phog nas khrag byung ngo // de nas sgo ba des mthong ste/ tshigs su bcad de smras pa/ sgo gtan phyung ba'i dus la bab// 'bras khu pho ba'i dus bab pas// mgo bo snad pa'i dus yin gyis//</text></item>
<item><p>170a5</p><section>'dul ba</section><text>dge dang mi dge'i dus med do// de klad pa la khrag zag bzhin du khyim bdag dpal sbed gang na ba der song ste drung du phyin pa dang / dpal sbed kyis mthong nas btsun pa gang po ci nyes zhes dris pa dang / des smras pa/ me skyes kyis 'di 'dra bar gnod pa byas so//</text></item>
<item><p>170a6</p><section>'dul ba</section><text>dpal sbed kyis smras pa dang / khyod ni gson por thar gyis sdod cig dang / ci nas 'di ltar dge sbyong gau ta ma nyan thos kyi dge 'dun dang bcas par kho bo'i khyim nas gson bzhin du phyir mi 'byung bar byas mi dgar ma byed cig/ dpal sbed kyis bsams pa/ 'di'i dgra</text></item>
<item><p>170a7</p><section>'dul ba</section><text>la lan glan gyis spyan 'dren du 'gro'o// de ste dge sbyong gau ta ma de thams cad mkhyen pa yin na ni mgron du bos kyang khas len du mi btub bo// de ste thams cad mkhyen pa ma yin na ni khas len to snyam du bsams nas/ bcom ldan 'das ga la ba der song ste phyin pa</text></item>
<item><p>170b1</p><section>'dul ba</section><text>dang / bcom ldan 'das dang lhan cig tu dga' ba'i gtam sna tshogs byas nas phyogs gcig tu 'dug go// phyogs gcig tu 'dug nas khyim bdag dpal sbed kyis bcom ldan 'das la 'di skad ces gsol to// kye gau ta ma sang bdag gi khyim du dge slong gi</text></item>
<item><p>170b2</p><section>'dul ba</section><text>dge 'dun dang lhan cig bshos la gshegs par zhal gyis bzhes shig ces spyan drangs pa dang / bcom ldan 'das kyis dgongs pa/ gang gis nga las bden pa mthong bar 'gyur ba de 'di ltar byed do// de ste ngas khas ma blangs na ni bden pa'i bar chad dag tu 'gyur te/</text></item>
<item><p>170b3</p><section>'dul ba</section><text>ji nas khas blang ngo snyam nas gshegs par zhal gyis bzhes so// dpal sbed kyis bsams pa/ 'di ni thams cad mkhyen pa ma yin te/ de ste thams cad mkhyen pa yin na ni 'di ltar khas mi len pa'i rigs na/ ji nas 'di thams cad mkhyen du mi 'gyur bar dgra'i lan</text></item>
<item><p>170b4</p><section>'dul ba</section><text>glan no snyam nas de nas de khyim du song ste/ de'i khyim gyi sgo kar dong chen po brkos nas nang du shing ka di da'i me mdag dud pa med pas bkang nas de'i steng du rtswas g.yogs nas sas bkab ste bzhag go// dug rnon pos bza' ba dang btung ba sbyar to// de nas me skyes kyi</text></item>
<item><p>170b5</p><section>'dul ba</section><text>sring mos dpal sbed la jo bo ci zhig mdzad ces dris pa dang / des smras pa/ dgra gsad par bya'o// jo bo la dgra su mchis/ dge sbyong gau ta ma'o// ji ste jo bo khyod kyi dgra bcom ldan 'das yin na mdza' bo su zhig mchis kyis jo bo 'di lta bu 'phags pas chos</text></item>
<item><p>170b6</p><section>'dul ba</section><text>ma yin pa'i las bya bar mi rigs par soms shig ces smras pa dang / de nas dpal sbed kyis bsams pa/ 'di yang me skyes kyi gnyen du 'ong ste dge sbyong gau ta ma la dad pas na gsang shor bar 'gyur ro snyam nas des mo mdzod kyi nang du bcug ste sgo lcags bcug nas</text></item>
<item><p>170b7</p><section>'dul ba</section><text>bzhag go// gang po la sogs pa gcer bu pa thams cad bos nas ngas dgra bsad pa la ltar shog shig/ dge sbyong gau ta ma gsad pa'i phyir sgor dong chen po brkos nas nang du seng ldeng gi me mdag gis bkang ste bzhag/ kha zas dang skom gyi nang du'ang dug rnon pos</text></item>
<item><p>171a1</p><section>'dul ba</section><text>bkang ngo // de dag yid rab tu dga' nas myur zhing dong ste yang thog gi steng du 'dzegs te 'khod nas deng bdag cag bde bar 'khod do// dge sbyong gau ta ma me'i dong gi nang du ji ltar tshig pa dang / dug rnon pos rab tu zhen pa dang / yan</text></item>
<item><p>171a2</p><section>'dul ba</section><text>man du sa la ji ltar 'gyel ba dag blta'o// dpal sbed kyis gdan bting nas bcom ldan 'das spyan 'dren pas dus gsol te/ gau ta ma bshos kyang sbyar lags kyis/ kye gau ta ma dus la bab par dgongs shig/ de nas bcom ldan 'das kyis tshe dang ldan pa kun dga'</text></item>
<item><p>171a3</p><section>'dul ba</section><text>bo la bka' stsal pa/ kun dga' bo khyod song la dge slong dag la 'di skad du dpal sbed kyi khyim du de bzhin gshegs pa ma gshegs par dge slong su yang sngar ma 'dong shig/ btsun pa de bzhin du bgyi'o zhes tshe dang ldan pa kun dga' bos bcom ldan 'das las mnyan te/ dge</text></item>
<item><p>171a4</p><section>'dul ba</section><text>slong dag la tshe dang ldan pa dag bcom ldan 'das kyis dpal sbed kyi khyim du de bzhin gshegs pa ma gshegs par sngar dge slong su yang ma 'dong shig ces bka' stsal to zhes bsgo'o// de nas bcom ldan 'das snga dro'i dus na sham thabs mnabs/ lhung bzed dang / chos gos bsnams</text></item>
<item><p>171a5</p><section>'dul ba</section><text>te/ dge slong mang pos bskor nas dge slong gi dge 'dun gyis mdun du byas te dpal sbed kyi khyim gang na ba de logs su gshegs so// de nas 'od ma'i tshal na gnas pa'i lha bran rnams sdug bsngal zhing yid mi dga' bas gzir te/ myur zhing rings par bcom ldan 'das gang na</text></item>
<item><p>171a6</p><section>'dul ba</section><text>ba der song ste phyin pa dang / bcom ldan 'das kyi zhabs la gtugs te snying rje'i tshig gis 'di skad du bcom ldan 'das dpal sbed kyi khyim du gshegs pa'i mi rigs so zhes gsol pa dang / bcom ldan 'das kyis bka' stsal pa/ lha de na gnod pa ci zhig yod/ bcom</text></item>
<item><p>171a7</p><section>'dul ba</section><text>ldan 'das dpal sbed ni bcom ldan 'das la ma rung bar bgyi ba'i slad du bshams so zhes smras pa dang / bcom ldan 'das kyis bka' stsal pa/ lha de bzhin gshegs pa ni gnod pa thams cad dang bral na des nga la gnod pa ci zhig byar yod/ lha bran gyis gsol pa/</text></item>
<item><p>171b1</p><section>'dul ba</section><text>bcom ldan 'das des bcom ldan 'das dgrongs pa'i slad du dong chen po'i nang du seng ldeng gi me mdag gis bkang ngo zhes smras pa dang / bcom ldan 'das kyis bka' stsal pa/ lha gang 'dod chags kyi me dang / zhe sdang gi me dang / gti mug gi me dag kyang ye shes kyi</text></item>
<item><p>171b2</p><section>'dul ba</section><text>chus btab na zhi bar 'gyur/ me'i nang na tha ma des ci zhig byar yod kyis mya ngan ma byed par 'dug shig/ lha bran gyis gsol pa/ de gcig pu ma lags kyi gzhan dag gis kyang bcom ldan 'das dgrongs pa'i slad du bya ba sbyar te/ dug rnon po mi bzad pas kha zas</text></item>
<item><p>171b3</p><section>'dul ba</section><text>dang btung ba'i nang du sbyar to zhes smras pa dang / bcom ldan 'das kyis bka' stsal pa/ lha dug gi gnyen po ye shes kyis 'dod chags kyi dug dang / zhe sdang gi dug dang / gti mug gi dug kyang rab tu btang / rab tu skyugs/ rab tu bor na dug gi nang na tha ma des</text></item>
<item><p>171b4</p><section>'dul ba</section><text>byar ci zhig yod/ bdag slar log la bdag gi las la nan tan byos shig/ de nas bcom ldan 'das rgyal po'i khab tu byon pa dang / rgyal po'i khab na gnas pa'i lha dag gis snga ma bzhin du gsol pa dang / lha de dag la bcom ldan 'das kyis lha snga ma bzhin du bsgo ste</text></item>
<item><p>171b5</p><section>'dul ba</section><text>slar bkye'o// de nas dpal sbed kyi khang pa'i sgor byon pa dang dpal sbed kyi khyim gyi lhas snga ma bzhin du gsol pa dang / bcom ldan 'das kyis lha de dag kyang lha snga ma bzhin du bsgo ste slar bkye'o// de nas dpal sbed kyi chung mas bsams pa/ da ni bcom ldan 'das</text></item>
<item><p>171b6</p><section>'dul ba</section><text>sgo dang por phyin cing da tsam ni dong gi steng du zhabs gzhog go// da tsam ni dong gi kha rtswas g.yogs pa'i steng nas lhung ste da tsam ni bcom ldan 'das me'i nang du lhung bas dud pas kyang 'tshal/ mchi ma yang byung / me lces chos gos tshig pa'i dud pa'ang byung ngo snyam nas mi</text></item>
<item><p>171b7</p><section>'dul ba</section><text>dga' ba des khang pa'i nang du bcug pas yid mi dga' ba skyes nas mig mchi mas gang zhing ngo 'dzum gnags nas brtabs mi dge ba la rtog ste ngu zhing 'dug go// de nas bcom ldan 'das sems can thams cad la phan pa la rab tu 'jug pa'i yid kyis sgo bar mar</text></item>
<item><p>172a1</p><section>'dul ba</section><text>byon nas me'i dong gi steng du zhabs bzhag pa dang / de nas me'i dong gi steng du zhabs bzhag ma thag tu de thams cad kyang mtshe'u pad mo can du gyur te/ ud pa la dang / pad mo dang / ku mu da dang / puN+Da rI ka dag gis ni khebs/ bya ngang pa dang / kAr N+Da dang /</text></item>
<item><p>172a2</p><section>'dul ba</section><text>ngur ba la sogs pa chu na spyod pa'i bya rnams kyis brgyan te/ bya de dag kyang skad sna tshogs 'byin pa ni ji ltar lha'i rdzing man da ka bzhin no// nam mkha' la gnas pa'i lha dag gis kyang lha'i me tog ku mu da dang / lha'i me tog kha dog dang ldan pas steng nas gtor to//</text></item>
<item><p>172a3</p><section>'dul ba</section><text>de nas bcom ldan 'das pad ma'i snying po'i steng dag tu zhabs bzhag ste dpal sbed kyi khyim du byon pa dang / khyim bdag dpal sbed ngo mtshar che ba'i mig gis bgrad de bltas nas/ btsun pa gang po bcom ldan 'das kyi rdzu 'phrul dang cho 'phrul la ltos shig ces smras</text></item>
<item><p>172a4</p><section>'dul ba</section><text>pa dang / gang po mi dga' ba'i bzhin du bsgyur nas/ khyim bdag dge sbyong gau ta ma la dad dam de'i sgyu ma la dad dam zhes smras pa dang / dpal sbed kyis smras pa/ btsun pa gang po de ltar 'di lta bus bsgrub du rung na ni khyod kyang thams cad mkhyen pa na sgyu ma de lta bu byos</text></item>
<item><p>172a5</p><section>'dul ba</section><text>la ston cig/ de lta bus nga dang nga'i mdza' bo dang phu nu dag kyang bsgrub par gyis shig/ gang pos bsams pa dgos pa ma grub par gyur te/ slar 'gro'o snyam nas des de la spyos te khang pa'i steng nas babs te skyengs nas bcom ldan 'das la mngon du 'byung bar ma</text></item>
<item><p>172a6</p><section>'dul ba</section><text>nus te/ de nas 'gros dal zhing bags kyis song nas gdong yang sa la bltas te dpal sbed kyi khyim nas byung ste bros te song ngo // de nas khyim bdag dpal sbed khyim bdag me skyes kyi sring mo gang na ba der song ste phyin nas/ sgo lcags phye ste bzang mo tshur shog/ de</text></item>
<item><p>172a7</p><section>'dul ba</section><text>bzhin gshegs pa'i zhabs la phyag 'tshol cig ces smras pa dang / des bsams pa/ 'di bdag la slu bar byed do snyam nas snying rje ba'i tshig gis dal nas smras pa/ sdig pa'i grogs pos bslus te bsad na bdag la bgam du ci zhig yod ces smras pa dang / des</text></item>
<item><p>172b1</p><section>'dul ba</section><text>bzang mo bden par zer te bgam pa ni ma yin gyis/ bcom ldan 'das dgrongs par ma nus pas/ da bcom ldan 'das la mngon du 'byung bar mi nus kyis/ da khrid la song shig ces smras pa dang / de nas dpal sbed kyi chung ma de dga' ba skyes nas mgu ba'i yid</text></item>
<item><p>172b2</p><section>'dul ba</section><text>kyis dpal sbed khrid de bcom ldan 'das gang na ba der song nas phyin pa dang / bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to// btsun pa bzod par mdzod cig/ khyim bdag 'di mi dge ba'i grogs pos bslus</text></item>
<item><p>172b3</p><section>'dul ba</section><text>pas na bcom ldan 'das la mi dge ba'i rnam pa 'di lta bu dag bgyis so zhes smras pa dang / de nas bcom ldan 'das kyis glang po che'i sna 'dra ba'i phyag brkyang nas gsungs pa/ khyim bdag longs shig dang bzod do// de bzhin gshegs pa la ni mdza' ba dang dgrar bye</text></item>
<item><p>172b4</p><section>'dul ba</section><text>brag mi 'byed/ de bzhin gshegs pa dgra bcom pa yang dag par rdzogs pa'i sangs rgyas ni mdza' ba dang / dgrar bye brag mi 'byed/ tsan dan dang ste 'ur mtshungs so zhes gsungs pa dang / de nas khyim bdag dpal sbed de bzhin gshegs pa la rab tu dga' ba</text></item>
<item><p>172b5</p><section>'dul ba</section><text>skyes nas/ mos pa'i yid kyis bcom ldan 'das la cung zad cig gzhes shig/ bdag gis bshos da gdod sbyar ro zhes gsol pa dang / bcom ldan 'das kyis bka' stsal pa/ khyim bdag de bzhin gshegs pa la spyan 'dren pas dus gsol te/ gau ta ma</text></item>
<item><p>172b6</p><section>'dul ba</section><text>bshos dag kyang sbyar lags kyis/ kye gau ta ma dus mkhyen par mdzod cig ces zer na da yang ci'i phyir na 'di skad du smra/ des gsol pa/ btsun pa bdag ni mi dge ba'i grogs po la lta bar gyur pa'i blos log par lta ba gsum du 'gro ba'i sdig pas de la gzhol te</text></item>
<item><p>172b7</p><section>'dul ba</section><text>kun la sdug par 'gro ba gnyis kyang bgags nas bcom ldan 'das la gnod par bya ba'i phyir zhugs so zhes smras pa dang / bcom ldan 'das kyis bka' stsal pa/ khyim bdag de bzhin gshegs pa ni gnod pa thams cad dang bral na ci'i phyir nga la gnod par 'gyur/</text></item>
<item><p>173a1</p><section>'dul ba</section><text>btsun pa bdag gis dug rnon pos zhal zas dang / skyems kyi nang du sbyar gyis de dag pho la gdod sbyar ro zhes smras pa dang / bcom ldan 'das kyis bka' stsal pa/ khyim bdag gang 'dod chags kyi dug dang / zhe sdang gi dug dang / gti mug gi dug kyang</text></item>
<item><p>173a2</p><section>'dul ba</section><text>rab tu skyugs shing bor na dug ngan pa 'di lta bu ci zhig byar yod kyis gang sbyar ba de khyer te shog shig/ de nas bcom ldan 'das dge slong gi dge 'dun gyi mdun du gdan bting ba la bzhugs te/ bzhugs nas/ tshe dang ldan pa kun dga' bo la bka' stsal pa/ kun dga' bo</text></item>
<item><p>173a3</p><section>'dul ba</section><text>song la dge slong dag la 'di skad du nam rgan rims su 'byor tshogs so zhes skad ma phyung gi bar du su yang zan ma za zhig par sgo shig/ de nas tshe dang ldan pa kun dga' bos dge slong dag la tshe dang ldan pa dag bcom ldan 'das kyis bka' stsal pa ni rgan rims su 'byor tshogs</text></item>
<item><p>173a4</p><section>'dul ba</section><text>so zhes skad ma phyung gi bar du su yang zan ma za zhig ces byung ngo // de nas dge slong gi dge 'dun de dag bde bar 'khod nas/ kha zas dag bsnyen pa dang / 'phrul dang / rdzu 'phrul dang / cho 'phrul gyis dpal sbed kyi khyim du rgan rims su 'byor tshogs zhes skad phyung ba</text></item>
<item><p>173a5</p><section>'dul ba</section><text>dang / kha zas dang skom dag kyang dug med par gyur to// dpal sbed de dogs bzhin du kha zas dang skom dag 'brim zhing bsams pa/ rgan rims nas gzhon nu dag gi drung du 'ongs pa dang / da tsam dge slong rgan rims dag ni dug rnon pos 'gyel gor ma chag go// gzhon</text></item>
<item><p>173a6</p><section>'dul ba</section><text>nu nas yang rgan rims kyi drung du 'ongs nas yang 'di snyam du sems te/ de'i blo yang de lta bur skyes nas/ bcom ldan 'das ni 'dod chags dang / zhe sdang dang / gti mug gi dug spangs kyi/ nyan thos thams cad kyi ma yin snyam du bsams nas/ de ltar dge slong</text></item>
<item><p>173a7</p><section>'dul ba</section><text>dag thams cad kyis bshos gsol na gcig la yang gnod par ma gyur to// chung ngu na de'i lhag ma zos pa dag la yang gnod par ma gyur to// de nas khyim bdag dpal sbed phyi phyir dad pa skyes so// de chung ma dang gnyis kyis bcom ldan 'das bshos gsol nas/</text></item>
<item><p>173b1</p><section>'dul ba</section><text>lhung bzed phyung ste phyag bcabs par shes nas stan dma' ba zhig blangs te/ bcom ldan 'das kyi spyan sngar chos nyan pa'i phyir 'dug go// de nas bcom ldan 'das kyis dpal sbed dang chung ma'i bsam pa dang / bag la nyal dang / khams dang / rang bzhin dag mkhyen</text></item>
<item><p>173b2</p><section>'dul ba</section><text>nas 'phags pa'i bden pa bzhi'i chos rab tu rtogs par 'gyur ba de lta bu'i chos bshad do// khyim bdag dpal sbed kyis de thos nas 'jig tshogs su lta ba'i ri'i rtse mo nyi shu ye shes kyi rdo rjes bcom nas rgyun du zhugs pa'i 'bras bu mngon du byas so// des bden pa mthong</text></item>
<item><p>173b3</p><section>'dul ba</section><text>nas dga' ba'i tshig lan gsum smras te/ btsun pa bcom ldan 'das kyis phan btags pa 'di lta bu ni bdag la phas kyang ma bgyis/ mas kyang ma bgyis/ sdug pa dang / mdza' bo dang / gnyen dang / 'khor gyis kyang ma bgyis/ rgyal pos kyang ma bgyis/ lhas</text></item>
<item><p>173b4</p><section>'dul ba</section><text>kyang ma bgyis/ snga ma'i mi dag gis kyang ma bgyis/ dge sbyong dang / bram ze dag gis kyang ma bgyis te/ bcom ldan 'das kyis bdag gi mchi ma dang khrag gi rgya mtsho ni bskams/ rus pa'i ri las ni bsgral/ ngan song gi sgo ni bcad/ mtho ris kyi sgo ni phye ste/</text></item>
<item><p>173b5</p><section>'dul ba</section><text>bdag ni lha dang mi'i gnas su bzhag go zhes smras nas/ yang gsol pa/ nyes pa mang ba ma rungs pa// ngan du 'gro ba'i lam rnams te// khyod kyi mthus ni de dag bcad// mtho ris 'gro ba'i sgo phye bsod nams can// mya ngan 'da' ba'i lam yang bdag gis thob//</text></item>
<item><p>173b6</p><section>'dul ba</section><text>khyod la brtan pas thob pa nyes bral ba'i// bdag gi mig ni dag cing rnam par dag/ 'phags pa dgyes pa'i gnas bzhi thob// sdug bsngal rgya mtsho pha rol rgal// skye bo lha min lha dang mi yis mchod// skye ba na ba rga shi rnam par bral// srid pa stong du'ang rnyed par</text></item>
<item><p>173b7</p><section>'dul ba</section><text>shin tu dka'// thub pa khyod mthong deng ni 'bras bur ldan// btsun pa bdag ni mngon par rgal te mngon par rgal lo da ni bdag bcom ldan 'das dang / chos dang / dge slong gi dge 'dun la skyabs su mchis/ deng phan chad nam mtsho'i bar du srog dang bsdos te skyabs su</text></item>
<item><p>174a1</p><section>'dul ba</section><text>mchi nas mngon du dad kyis/ bdag la dge bsnyen du zung shig/ btsun pa deng phan chad mu stegs can gcer bu pa dang / gcer bu ma dang / gcer bu pa'i nyan thos rnams la ni sgo bcad/ bcom ldan 'das kyi nyan thos dang / dge slong dang / dge</text></item>
<item><p>174a2</p><section>'dul ba</section><text>slong ma dang / dge bsnyen pha dang / dge bsnyen ma la ni sgo dbye'o// de nas bcom ldan 'das kyis khyim bdag dpal sbed la chos kyi gtam gyis yang dag par bstan/ yang dag par bstabs/ yang dag par gzengs bstod/ rab tu dga' bar byas nas gdan las</text></item>
<item><p>174a3</p><section>'dul ba</section><text>bzhengs te bzhud do// de nas bcom ldan 'das gtsug lag khang du byon nas dge slong gi dge 'dun gyi gud du gdan bting ba la bzhugs so// bzhugs nas bcom ldan 'das kyis dge slong dag la bka' stsal pa/ dge slong dag khyim bdag dpal sbed kyi khyim du de lta bu'i</text></item>
<item><p>174a4</p><section>'dul ba</section><text>gnod pa dag byung ba de la der de bzhin gshegs pas mkhyen par ma gyur na gor ma chag par dge slong rab tu mang po zhig dug gis dus byas par 'gyur/ khyim bdag des ngan du spyad pas mtshams med pa'i sems can dmyal bar ltung ngo // de bas na dge 'dun gyi gnas</text></item>
<item><p>174a5</p><section>'dul ba</section><text>brtan gyi dge slong la mtshungs par spyod pa'i chos bca'o// dge 'dun gyi gnas brtan dge slong gi rgan rims su 'dug nas kha zas dag bshams te 'ongs pa dang / sngar chung ngu na lan tshwa tsam yang ma blang shig/ rgan rims su 'byor tshogs zhes skad ma phyung bar</text></item>
<item><p>174a6</p><section>'dul ba</section><text>blangs na 'das pa dang bcas par 'gyur ro// gleng gzhi ni mnyan du yod pa na ste/ de'i tshe na khyim bdag gzhan zhig gis gtsug lag khang chen po zhig rtsig pa la zhugs pa las/ des phyed tsam brtsigs pa dang dus 'das so// de'i bu khyim gyi bdag por gyur nas dge</text></item>
<item><p>174a7</p><section>'dul ba</section><text>slong dag gis de'i gan du song ste bzhin khyod kyi phas gtsug lag khang rtsig pa la zhugs pa dang / de yang phyed tsam zin pa dang dus 'das so// de ni khyod kyis mjug bsgrub pa'i rigs so zhes smras pa dang / de dad pa chung ste gtsug lag khang de ni che bas na</text></item>
<item><p>174b1</p><section>'dul ba</section><text>de tsam rtsig sus nus kyis/ de ste bcom ldan 'das kyis gnang na ni chen po de bshig la chung ngur bskyungs te bgyi'o zhes smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste rtsig mi nus na</text></item>
<item><p>174b2</p><section>'dul ba</section><text>shig la chung ngur byos shig/ de la the tshom du ma byed cig/ gleng gzhi ni mnyan du yod pa na ste/ khyim bdag gzhan zhig gis gtsug lag khang chung ngu zhig rtsig par zhugs pa las/ de yang phyed tsam zin pa dang dus 'das so// de'i bu yang khyim gyi bdag por gyur nas/</text></item>
<item><p>174b3</p><section>'dul ba</section><text>de la dge slong dag gis de la bzhin khyod kyi phas gtsug lag khang phyed brtsigs nas lus pa de khyod kyis mjug sgrubs shig ces smras pa dang / de rab tu dad pa zhig ste 'phags pa dag bdag ni cher bgyid par dad na de ni chung ste/ bcom ldan 'das kyis rjes su</text></item>
<item><p>174b4</p><section>'dul ba</section><text>gnang na snga ma bshig la chen po zhig brtsig go zhes smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste nus na chung ngu bshig ste cher brtsig par gnang gis de la the tshom du ma byed cig/</text></item>
<item><p>174b5</p><section>'dul ba</section><text>de bzhin du khyim bdag gzhan zhig gis mchod rten chen po zhig brtsig par byas pa las phyed tsam zin pa dang de dus 'das so// de'i bu yang khyim gyi bdag por gyur nas de la dge slong dag gis bzhin khyod kyi phas mchod rten phyed tsam brtsigs shing 'dug na de khyod kyis mjug</text></item>
<item><p>174b6</p><section>'dul ba</section><text>sgrubs shig ces smras pa dang / de yang ma dad pa zhig ste 'phags pa de tshe chos pas rtsig par mi nus na/ de ste bcom ldan 'das kyis gnang na de la bdag gis de slar bshig la chung ngur bgyi'o zhes smras pa dang / de ltar gyur pa dge slong dag gis bcom ldan 'das la</text></item>
<item><p>174b7</p><section>'dul ba</section><text>gsol pa dang / bcom ldan 'das kyis bka' stsal pa/ dge slong dag gtsug lag khang ni chen po las chung ngur bsgyur du yang rung cher yang rung gi/ mchod rten ni chen po las chung ngur ma skyung shig/ chung ngur byas na 'das pa dang bcas par 'gyur ro// khyim bdag</text></item>
<item><p>175a1</p><section>'dul ba</section><text>gzhan zhig gis yang mchod rten chung ngu zhig rtsig tu zhugs pa las phyed tsam zin pa dang de dus 'das so// de'i bu yang khyim gyi bdag por gyur nas dge slong dag gis de la bzhin khyod kyi phas mchod rten rtsig tu zhugs pa las phyed tsam zin pa dang</text></item>
<item><p>175a2</p><section>'dul ba</section><text>de'ang dus las 'das na/ da khyod kyis mjug sgrubs shig ces smras pa dang / de yang rab tu dad pa zhig ste/ bdag ni cher dad pa lags kyis/ de ste bcom ldan 'das kyis gnang na bdag gis cher bskyed par bgyi'o zhes smras pa dang / de ltar gyur pa dge slong dag gis bcom</text></item>
<item><p>175a3</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ de ste chung ngu bshig ste chen por byed nus na gnang gis byos shig/ de la the tshom du ma byed cig/ mchod rten dang gdugs rnyings shing zhig pa yang de bzhin no// bcom ldan 'das kyis chos shig ces bka'</text></item>
<item><p>175a4</p><section>'dul ba</section><text>stsal pa dang / gzhan zhig gis gdugs phab nas slar ma bsgrubs kyi bar du dus 'das pa dang / bcom ldan 'das kyis bka' stsal pa/ rjes ma ma zin gyi bar du snga ma dbab par ma byed cig/ de bzhin du sku gzugs 'jim pa la byas pa dag rnyings nas/ dge</text></item>
<item><p>175a5</p><section>'dul ba</section><text>slong dag the tshom skyes nas ma byas pa dang / bcom ldan 'das kyis bka' stsal pa/ de dang 'dra ba'am/ de las lhag par ni byos shig/ chung ngu ni ma yin no// de bzhin du ri mor bris pa dag kyang ri mo byed pa dang / dge slong dag the tshom skyes nas ri mor ma bris nas/</text></item>
<item><p>175a6</p><section>'dul ba</section><text>bcom ldan 'das kyis bka' stsal pa/ byid na de nyid kyi rgyud slar bris shig/ de bzhin du sangs rgyas kyi bka'i glegs bam dag byid par gyur nas/ dge slong dag gis the tshom skyes nas ma bris pa dang / bcom ldan 'das kyis bka' stsal pa/ byid na sangs rgyas kyi</text></item>
<item><p>175a7</p><section>'dul ba</section><text>bka' slar bris shig/ de la the tshom du ma byed cig/ rkyang pa'i sgo gnyis pa'i mdo'i tshigs su bcad pa bzhi pa'o// // 'dul ba gzhung dam pa/ bam po bzhi bcu rtsa gcig pa/ mdor na/ gsar bus 'jug par bya ba dang // 'khor rnams rnam pa lnga yis</text></item>
<item><p>175b1</p><section>'dul ba</section><text>dang // yon dang snod dang rol mo dang // dge bsnyen dag ni bsgrags pa'o// gleng gzhi ni mnyan du yod pa na ste/ bcom ldan 'das kyis 'dzam bu'i grib ma na bzhugs pa'i sku gzugs la dus kyi mchod rten chen po dang bcas par byos la/ grong khyer gyi nang du bkur bar gyis</text></item>
<item><p>175b2</p><section>'dul ba</section><text>shig ces bka' stsal pa dang / dge slong dag gis sus bkur bar mi shes nas/ bcom ldan 'das kyis bka' stsal pa/ dge slong gzhon nu dag gis khyer cig/ bcom ldan 'das kyis dge slong gzhon nu dag gis khyer cig par bka' stsal pa dang / de 'khor med</text></item>
<item><p>175b3</p><section>'dul ba</section><text>par gyur pas na mi mdzes nas/ bcom ldan 'das kyis bka' stsal pa/ dge slong dang / dge slong ma dang / dge slob ma dang / dge tshul dang / dge tshul ma'i 'khor lnga dang chos shig/ dad pa'i bram ze dang khyim bdag gis yon phul na sus kyang ma blangs pa dang / bcom</text></item>
<item><p>175b4</p><section>'dul ba</section><text>ldan 'das kyis bka' stsal pa/ dge slong dag gis blang bar byos shig/ gzhon nus blang ngam rgan po rnams kyis blang ba de dag gis ma shes nas/ bcom ldan 'das kyis bka' stsal pa/ rgan po rnams kyis long shig/ bcom ldan 'das kyis bka' stsal pa/ dge</text></item>
<item><p>175b5</p><section>'dul ba</section><text>slong de dag gis bkur bar byos shig dang / dge slong gnas brtan dag gis khyer te ngal bar gyur nas/ bcom ldan 'das kyis bka' stsal pa/ dge slong gnas brtan dag gis bsrungs la gzhan gyis bkur bar gyis shig/ dge slong dag gis rol mo med</text></item>
<item><p>175b6</p><section>'dul ba</section><text>par dong ba dang / khyim bdag mgon med zas sbyin gyis bcom ldan 'das kyis gnang na ni sku gzugs gshegs pa'i tshe bdag gis rol mo sbyar ro zhes smras pa dang / bcom ldan 'das kyis bka' stsal pa/ khyim bdag de ltar na gnang gis sbyor cig/ sangs rgyas</text></item>
<item><p>175b7</p><section>'dul ba</section><text>bcom ldan 'das la tshe dang ldan pa u pA lis zhus pa/ btsun pa dge slong rol mo bgyir rung ngam/ u pA li mi rung ngo // nam mchod pa'i dus na 'di skad du bzhin ston pa la mchod par byos shig ces sgo shig/ rkyang pa'i sgo gnyis pa'i mdo'i tshigs su bcad pa</text></item>
<item><p>176a1</p><section>'dul ba</section><text>lnga pa'o// // mdor na/ sgrogs par byed dang snod sbed dang // shing rta tha dad byed pa dang // snod rnams bged pa dad pa dang // mdo'i tshigs su bcad par brjod pa'o// sangs rgyas bcom ldan 'das mnyan du yod pa na dze ta'i tshal mgon med zas</text></item>
<item><p>176a2</p><section>'dul ba</section><text>sbyin gyi kun dga' ra ba na bzhugs so// bcom ldan 'das kyis dus ston chen po gyis la shing 'dzam bu'i grib ma na bzhugs pa'i sku gzugs grong khyer du gshegs par rgyas par byos shig ces bka' stsal pa dang / dge slong dag gis bram ze dang khyim bdag dag la ma</text></item>
<item><p>176a3</p><section>'dul ba</section><text>sbran par dong ngo // de dag gis e ma'o 'phags pa dag nged cag la sngar sbran na ni nged kyis yon rnams sta gon bya ba zhig ces smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ zhag bdun</text></item>
<item><p>176a4</p><section>'dul ba</section><text>nam brgyad kyi snga rol nas dus kyi mchod ston chen po byed do zhes grong khyer dang / tshong dus dang / srang dang / lam dang / lam gyi bzhi mdo dag tu bsgrag par byos shig/ de dag gis dus ston no dus ston no zhes bsgrags pa dang / bcom ldan 'das kyis bka' stsal pa/ zhag dus</text></item>
<item><p>176a5</p><section>'dul ba</section><text>thob la zhag 'di snyed cig na dus ston byed do zhes sbron cig/ de ltar byas kyang 'jig rten thams cad kyis ma thos nas/ bcom ldan 'das kyis bka' stsal pa/ gro ga la bris la bal glang gi steng du zhog ste/ tshong dus dang / srang dang / lam dang / lam gyi bzhi mdo</text></item>
<item><p>176a6</p><section>'dul ba</section><text>dag tu bsgrags par gyis shig/ gang gi nyin mo bcom ldan 'das kyi dus ston chen po byed pa na/ bcom ldan 'das kyis dge slong gnas brtan dang / gnas brtan dag gis ni yon rnams srung shig/ gzhon nu rnams kyis ni khyer cig ces bka' stsal pa dang / des</text></item>
<item><p>176a7</p><section>'dul ba</section><text>khyer te bab bab tu bor ba dang / ma byin par len pa dag gis brkus nas/ bcom ldan 'das kyis bka' stsal pa/ snod spyad sbed pa'i dge slong skos shig/ bsko ba ni 'di ltar bsko'o// stan bting la gaN+DI brdungs shing dris pa la lan glon pa'i dge slong bskos te/</text></item>
<item><p>176b1</p><section>'dul ba</section><text>dge slong gi dge 'dun rnams tshogs shing 'khod pa dang / sngar ni dad par byos shig/ khyod ming 'di zhes bya ba dge 'dun gyi snod sbed par bsko na dad dam zhes dris te/ dad na des kyang dad do zhes smros shig/ de'i 'og tu dge slong cig gis gsol pa dang las byos shig/</text></item>
<item><p>176b2</p><section>'dul ba</section><text>gson cig btsun pa'i dge 'dun rnams/ ming 'di zhes bgyi ba 'di dge 'dun gyi snod sbed par dad na/ de ste de dge 'dun gyi dus la bab cing bzod na dge 'dun gyis gnang shig dang ming 'di zhes bgyi ba snod sbed par bskos te/ snod sbed pa ming 'di zhes bgyi ba dge 'dun</text></item>
<item><p>176b3</p><section>'dul ba</section><text>gyi snod sbed de/ 'di ni gsol ba'o// las kyang 'di ltar bya ste/ gson cig btsun pa'i dge 'dun rnams ming 'di zhes bgyi ba 'di dge 'dun gyi snod sbed par dad de/ dge 'dun gyis ming 'di zhes bgyi ba 'di snod sbed par bsko ste ming 'di zhes bgyi ba 'di dge 'dun gyi</text></item>
<item><p>176b4</p><section>'dul ba</section><text>snod sbed na tshe dang ldan pa'i rnams las gang la ming 'di zhes bgyi ba snod sbed du bsko bar bzod pa de dag ni cang ma gsung shig/ gang la mi bzod pa dag ni smros shig/ dge 'dun gyis ming 'di zhes bgyi ba 'di snod sbed par bsko ste/ dge 'dun gyis bzod cing</text></item>
<item><p>176b5</p><section>'dul ba</section><text>gnang bas na cang mi gsung ste/ de de bzhin du 'dzin to// der yang rnyed pa dag mang du byung nas dge slong ma dag gis 'phags pa dag bdag cag la rnyed pa'i skal ba stsol cig ces smras kyang dge slong dag gis ma byin no// de dag gis phyi de nyin mo shing rta gzhan zhig</text></item>
<item><p>176b6</p><section>'dul ba</section><text>bshams pa dang / bram ze dang khyim bdag dag gis 'phags ma dag shing rta 'di nyid dam 'on te gzhan zhig ces dris na/ dge slong ma de dag gis kyang rnyed pa mang du gyur to// dge slong ma dag gis rnyed pa dang bkur sti la ngoms par gyur pa dge slong dag gis mthong</text></item>
<item><p>176b7</p><section>'dul ba</section><text>nas 'phags pa khyed kyis kho mo cag la rnyed pa ma byin mod kyi/ bdag cag gis kyang shing rta logs shig tu bshams pas bdag cag la yang rnyed pa mang du thob par gyur to zhes smras pa dang / de ltar gyur pa dge slong dag gis bcom ldan 'das la gsol nas/ bcom</text></item>
<item><p>177a1</p><section>'dul ba</section><text>ldan 'das kyis dgongs pa/ dge slong dag gang nyes pa'i dmigs su gyur pa ni dge slong ma dag gis dus ston gyi tshe shing rta gud du bshams pas de bas na dge slong dang dge slong ma dag gis shing rta logs shig tu mi bsham par dgongs nas/</text></item>
<item><p>177a2</p><section>'dul ba</section><text>bcom ldan 'das kyis bka' stsal pa/ dge slong dag dge slong mas ni mi rigs par byas te/ de bas na dge slong mas dus ston gyi tshe shing rta logs shig tu ma shom shig/ dge slong ma dag gis dus ston gyi tshe shing rta logs shig tu bshams na dbyen byas pa dang /</text></item>
<item><p>177a3</p><section>'dul ba</section><text>nye ba'i nyes pa sbom por 'gyur ro// snod de dag de bzhin du 'dug pa dang dge slong dag gis ji ltar bya ba mi shes nas/ bcom ldan 'das kyis bgos shig ces gsungs pa dang / de dag ji ltar bgo ba mi shes nas/ bcom ldan 'das kyis bka' stsal pa/ snod bged pa'i</text></item>
<item><p>177a4</p><section>'dul ba</section><text>dge slong cig sko shig/ bsko ba ni 'di ltar bya'o// stan thing ste gaN+DI rdungs la dris pa la lan glon pa'i dge slong skos la dge 'dun thams cad 'dus te 'khod pa dang sngar dad par byos shig/ khyod dge 'dun gyi snod bged par bskon dad dam zhes dris la/ de ste dad do zhes zer na de'i 'og</text></item>
<item><p>177a5</p><section>'dul ba</section><text>tu dge slong gcig gis gsol pa dang las byos shig/ gson cig btsun pa'i dge slong rnams/ snod bged pa ming 'di zhes bgyi ba 'di dge 'dun gyi snod bged par dad na/ de ste dge 'dun gyi dus la bab cing bzod na/ dge 'dun gyis gnang la dge 'dun gyis ming 'di</text></item>
<item><p>177a6</p><section>'dul ba</section><text>zhes bgyi ba 'di snod bged par skos shig/ ming 'di zhes bgyi ba dge 'dun gyi snod bged de 'di ni gsol ba'o// las kyang 'di ltar byos shig/ gson cig btsun pa'i dge 'dun rnams ming 'di zhes bgyi ba snod bged par dad nas dge 'dun gyi snod bged de/ dge 'dun</text></item>
<item><p>177a7</p><section>'dul ba</section><text>gyis ming 'di zhes bgyi ba dge 'dun gyi snod bged par tshe dang ldan pa rnams gang bzod pa ni cang ma gsung shig/ mi bzod pa ni smros shig/ dge 'dun gyis ming 'di zhes bgyi ba 'di snod bged par bskos te/ dge 'dun gyis bzod cing gnang bas na cang mi gsung ste de de bzhin</text></item>
<item><p>177b1</p><section>'dul ba</section><text>du 'dzin to// rkyang pa'i sgo gnyis kyi mdo'i tshigs su bcad pa drug pa'o// // mdo bar ma ste/ rnam pa tha dad byas dang yon// gang gi tshe na gcig las lhag/ gang gi tshe na gnyis las gcig/ bdag gir bya bar mi rung ngo // sangs rgyas bcom ldan 'das</text></item>
<item><p>177b2</p><section>'dul ba</section><text>mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// gang gi tshe dus ston chen po byung ba na rnyed pa mang po dang ldan par gyur nas/ dge slong dag gis ji ltar bya ba'i thabs mi shes nas/ bcom ldan 'das kyis bka' stsal pa/ gos</text></item>
<item><p>177b3</p><section>'dul ba</section><text>sbed pa'i dge slong gis stan thing la gaN+DI brdungs te dris pa la lan glon pa'i dge slong bskos la dge 'dun thams cad 'dus shing 'khod pa'i nang du btsong bar bya'o// de dag gis sus rin thang gdab par ma shes nas/ bcom ldan 'das kyis bka' stsal pa/ dge 'dun gyi</text></item>
<item><p>177b4</p><section>'dul ba</section><text>gnas brtan gyis thob shig/ de dag gis de nyid nyor bcug pa dang / de nyid la nyor ma gzhug shig/ dge 'dun gyi gnas brtan gyis rin cher btab ste sus kyang ma nyos nas/ bcom ldan 'das kyis bka' stsal pa/ cher ma gdab shig ces gsungs pa dang shin tu chung</text></item>
<item><p>177b5</p><section>'dul ba</section><text>ngu btab bo// shin tu chung ngu yang ma gdab par ran par thob shig/ gang gis thog mar rin thang bskyed pa de nyid nyor chug ces smras pa dang de la ma btsong bar gang gi tshe rin thang sus kyang ma bskyed na gdod de nyid la tshong shig/ drug sde dag gis rin cher btab ste</text></item>
<item><p>177b6</p><section>'dul ba</section><text>rin cher bslangs na dge 'dun gyi don gyi phyir nged kyis rin thang bskyed do zhes smras pa dang / bcom ldan 'das kyis bka' stsal pa/ gang nyo ba des rin thang skyed cig/ gzhan gyis rin thang bskyed na 'das pa dang bcas par 'gyur ro// drug sde dag gis rin thang bskyed de</text></item>
<item><p>177b7</p><section>'dul ba</section><text>nyos nas bkrus shing bgos so// rin len pa la de nyid slar byin no// bcom ldan 'das kyis bka' stsal pa/ rin ma 'ongs kyi bar du de la ma sbyin cig/ rin ma byin par bgos na 'das pa dang bcas par 'gyur ro// rkyang pa'i sgo gnyis kyi mdo'i tshigs su bcad pa bdun pa'o// //</text></item>
<item><p>178a1</p><section>'dul ba</section><text>mdor na/ gtsug lag khang ni zhig pa dang // lci ba'i phyir ni dben par bya// nam zhig 'jigs par gyur pa na// skad cig brnya ba dge 'dun gyi// sangs rgyas bcom ldan 'das dze ta'i tshal mgon med zas sbyin gyi kun dga' ra ba na</text></item>
<item><p>178a2</p><section>'dul ba</section><text>bzhugs so// bcom ldan 'das kyis dge slong dag gnas khang lnga rtseg tu byos shig/ dri gtsang khang ni bdun rtseg sgo khang yang bdun rtseg tu byos shig ces bka' stsal to// dge slong ma'i gnas khang ni sum rtseg go// dri gtsang khang ni lnga rtseg go// sgo khang</text></item>
<item><p>178a3</p><section>'dul ba</section><text>yang lnga rtseg go// steng gi lcid kyis rtsig pa 'jig tu byed de/ de ltar gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ steng ma'i rim gcig phri shig/ 'on kyang 'jig par gyur pa dang / bcom ldan</text></item>
<item><p>178a4</p><section>'dul ba</section><text>'das kyis bka' stsal pa/ de bzhin du rim gnyis nas bzhi'i bar du phri la 'og khang gcig pu zhog shig/ gleng gzhi ni mnyan du yod pa na ste/ dge slong rnams la 'jigs pa dag byung nas/ gtsug lag khang stong par byas te/ dge 'dun gyi mal stan</text></item>
<item><p>178a5</p><section>'dul ba</section><text>yang bor nas bros te dong ba dang / ma byin par len pa dag gis brkus so// brkus pas dge slong dag phongs par gyur to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge 'dun gyi mal</text></item>
<item><p>178a6</p><section>'dul ba</section><text>stan bor te ma 'dong shig/ gang du dong ba der khyer cig/ bcom ldan 'das kyis gang du 'dong bar khyer cig ces bka' stsal pa dang / dge slong zhig gis bgo ba dag khyer te dge slong dag dang lhan cig tu bros te dong ba dang / de na nub mo dge slong zhig gis tshe dang</text></item>
<item><p>178a7</p><section>'dul ba</section><text>ldan pa 'di ni dge 'dun gyi nang na nga ni rgan te ji ltar rgan rims su dbang ngo zhes smras pa dang de byin no// des de byin nas ji tsam nam nangs pa dang / des bsgo ba 'dis khyer cig ces smras pa dang / des smras pa gang gi tshe bsgo bar bgos pa de'i tshe na ni khyod rgan pos</text></item>
<item><p>178b1</p><section>'dul ba</section><text>khyer la da bkur ba'i tshe ni nga la sbyin nam khyod nyid khyer cig/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang gis 'jigs pa'i tshe khyer khyer ba de nyid kyi'o// gang gi tshe 'jigs pa med par gyur na yang</text></item>
<item><p>178b2</p><section>'dul ba</section><text>bcom ldan 'das kyis gnang ngo zhes slar ma phul ba dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag re zhig ngas dge 'dun gyi mal stan dag gnang gi gtan du ni ma yin gyi/ 'jigs pa</text></item>
<item><p>178b3</p><section>'dul ba</section><text>dang bral na slar phul la rgan rims su byin cig/ rkyang pa'i sgo gnyis kyi mdo'i tshigs su bcad pa brgyad pa'o// // mdor na/ dze ta'i tshal du mchod ston tshe// rnga chen gyis ni 'du bar bya// gral ni chol bar 'khod pa dang // dge slong las ni zhal tar bsko// sangs rgyas bcom</text></item>
<item><p>178b4</p><section>'dul ba</section><text>ldan 'das dze ta'i tshal mgon med zas sbyin gyi kun dga' ra ba na bzhugs te/ khyim bdag mgon med zas sbyin pas bcom ldan 'das la de ste bcom ldan 'das kyis gnang na bdag gis dus ston chen po bgyi'o zhes gsol pa dang / bcom ldan 'das kyis bka' stsal pa/</text></item>
<item><p>178b5</p><section>'dul ba</section><text>khyim bdag ngas gnang gis byos shig/ de dze ta'i tshal du dus ston byas pa dang / dge slong dag ma 'dus par gyur nas bcom ldan 'das kyis mchod ston chen po byed na gaN+DI dang / rnga dang / dung bus shig dang / dge slong dag gdugs tshod la bab par dus rig par 'gyur</text></item>
<item><p>178b6</p><section>'dul ba</section><text>ro zhes bka' stsal pa dang / dge slong dag rnga dang dung dag gi sgras brdegs na chol bar 'khod do// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong las zhal ta ba bskos te ci nas rgan rims su 'khod</text></item>
<item><p>178b7</p><section>'dul ba</section><text>cig/ ji ltar rgan rims su 'khod pa dang / nam zas dag rgan rims nas brims te/ gzhon nu'i gan du phyin tsam nas gdugs tshod kyang yol te/ dge slong dag zas kyi bar chad du gyur to// de ltar gyur pa dge slong dag gis bcom ldan 'das la gsol pa dang /</text></item>
<item><p>179a1</p><section>'dul ba</section><text>bcom ldan 'das kyis bka' stsal pa/ lnga brgya phreng du gyis la kha zas ni rgan rims kyi mdun du zhog shig/ dge slong dag gis de bzhin du byas pa dang khyim bdag ni bza' ba 'brim pa la rku'o// de ltar gyur pa dge slong dag gis bcom ldan</text></item>
<item><p>179a2</p><section>'dul ba</section><text>'das la gsol pa dang / bcom ldan 'das kyis bka' stsal pa/ 'brim pa'i spyan pa dge slong skos shig/ de dag kyang kha zas kyi bar chad du gyur nas/ bcom ldan 'das kyis bka' stsal pa/ de dag sngar zan byin la phyis zhal ta byed du chug shig/ rkyang pa'i</text></item>
<item><p>179a3</p><section>'dul ba</section><text>sgo gnyis pa'i mdo'i tshigs su bcad pa dgu pa'o// // mdor na/ dge slong ma ni mang du gyur// dge slong dang po yi rang dang // gcig dang gnyis dang mang po dang // bu chung rab tu dgar gyur pa'o// sangs rgyas bcom ldan 'das dze ta'i tshal mgon med zas sbyin gyi</text></item>
<item><p>179a4</p><section>'dul ba</section><text>kun dga' ra ba na bzhugs te/ ri brags kyi grong gzhan zhig na khyim bdag zhig gnas pa des dge slong ma mang zhig bshos la spyan drangs nas ji tsam zhig na dge slong gcig cig 'gron pa mang po dang lhan cig tu ljongs rgyu ba spyod cing ri brags kyi grong der phyin pa dang / de der</text></item>
<item><p>179a5</p><section>'dul ba</section><text>bsod snyoms la zhugs na de na gzhan zhig gis de la 'phags pa khyim 'di na dge slong ma dag bshos gsol zhing 'khod kyis der bzhud cig ces smras pa dang / de yang der song nas dge 'dun ma'i gnas brtan sbom mo dga' ldan 'dug ste/ des 'phags pa de ste sbyin</text></item>
<item><p>179a6</p><section>'dul ba</section><text>pa'i yon tan brjod nus na ni rgan rims su bzhugs shig/ de ste mi nus na phyogs gcig tu bshos bsnoms la bzhud cig ces smras pa dang / de skyengs nas des bsams pa de ste bdag gis sbyin pa'i yon tan brjod kyi bar du 'dug na ni 'gron pa mang po dag kyang dong bar</text></item>
<item><p>179a7</p><section>'dul ba</section><text>'gyur gyis phyogs gcig tu zan zos te 'gro'o snyam nas phyogs gcig tu zan zos te song ngo // rim bzhin du mnyan du yod par phyin pa dang / dge slong dag gis tshe dang ldan pa bde bar 'ongs sam/ ci bde bar spyad dam zhes smras pa dang / des smras pa/ ga la zhig</text></item>
<item><p>179b1</p><section>'dul ba</section><text>bde bar spyad/ dge slong mas kyal ka byas so// de ji ltar byas zhes smras pa dang / de ltar gyur pa rgyas par dge slong dag la smras so// dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang na dge slong gcig dang</text></item>
<item><p>179b2</p><section>'dul ba</section><text>dge slong ma gcig gnas pa de na dge slong de gral kyang dang po/ chu yang dang po/ zan yang dang por zo shig/ gang na dge slong ma gnyis sam/ gsum mam/ de las lhag pa zhig la dge slong gcig cig 'ongs na dge slong gcig pu de stan yang dang po/ chu yang dang po/</text></item>
<item><p>179b3</p><section>'dul ba</section><text>zan yang dang por zo shig/ gang de ste dge slong ma dag 'ba' zhig na yang rtag tu gral gyi dang por stan cig lhag par zhog la 'khod cig de ste dge tshul pha zhig 'ongs na yang de der 'dug la zo shig/ de ste des mi nus par gyur na yang dge slong mas sbyin pa'i yon tan lhogs</text></item>
<item><p>179b4</p><section>'dul ba</section><text>shig/ dge slong mas de ltar ma byas na 'das pa dang bcas par 'gyur ro// gleng gzhi ni mnyan du yod pa na ste/ khyim bdag mgon med zas sbyin pas dze ta'i tshal du dus ston chen po byas nas bu dang chung ma dge 'dun la yon du phul ba dang / dge slong dag gis ji</text></item>
<item><p>179b5</p><section>'dul ba</section><text>ltar bya ba mi shes nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ khyim bdag la dris shig/ dris pa dang / pha des smras pa/ 'phags pa dag rin thang chod cig dang bdag gis glung gsol lo//</text></item>
<item><p>179b6</p><section>'dul ba</section><text>drug sde dag gis de la 'gran cing spel ba la zhugs pa dang / de'i nang nas chung ma bu chung ngu ma can gyis khyim bdag mgon med zas sbyin gyi rkang pa la btud de jo bo bdag gi bu chung gis bdag ma gtang shig ces smras pa dang / de ltar gyur pa dge slong dag gis bcom ldan 'das</text></item>
<item><p>179b7</p><section>'dul ba</section><text>la gsol pa dang / bcom ldan 'das kyis bka' stsal pa/ dge slong dag sems can gyi nang na bud med las snying chung ba med kyis 'jigs par ma bya shig/ de bas dge slong gis bud med kyi rin thang ma gcod cig/ bcad na 'das pa dang bcas par 'gyur ro// sbyin</text></item>
<item><p>180a1</p><section>'dul ba</section><text>bdag gis ji ltar dga' zhing dga' ste byin bzhin du longs shig/ rkyang pa'i mdo'i tshigs su bcad pa bcu pa rdzogs // // mdor bsdus par na/ yo byad bus pa blun pa dang // gang gi ba dang de yi ste// de ltar khye'u las bslang mi bya// mgon med</text></item>
<item><p>180a2</p><section>'dul ba</section><text>zas sbyin de bzhin te// spu gri dang ni 'khor rnams dang // chu dang bsdus par gsungs pa'o// mdor na/ yo byad rnams dang gnang ba dang // u pA lis ni dris pa ste// ji ltar byin gyis brlab par bya// yid gcugs tshigs bcad mdor gsungs pa'o// sangs</text></item>
<item><p>180a3</p><section>'dul ba</section><text>rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs te/ dge slong dag ljongs rgyu ba spyod pa na na bar gyur te/ kha cig la sman med nas lhung bzed btsongs kyang khyim bdag gis ma nyos nas dus 'das par gyur to// de ltar</text></item>
<item><p>180a4</p><section>'dul ba</section><text>gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ de lta bas na gnang gis yo byad dang gos chongs shig/ bcom ldan 'das kyis yo byad dang gos chongs shig ces gsungs pa dang / dge slong dag gis bkrus nas</text></item>
<item><p>180a5</p><section>'dul ba</section><text>kha bsgyur te bcangs pa dang rin chung ngur gyur to// bcom ldan 'das kyis bka' stsal pa/ ma bkrus kha ma bsgyur/ sar pa btags ma thag chongs shig/ sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis dge slong</text></item>
<item><p>180a6</p><section>'dul ba</section><text>dag gis yo byad bcu gsum chongs shig ces bka' stsal ni ji ltar byin gyis brlab par bgyi/ u pA li so sor byin gyis brlab par bya ste/ chos gos 'di ni sbyar mar byin gyis brlab ste/ bya ba zin pa yongs su spyad pa'o// de bzhin du stod g.yogs dang mthang gos</text></item>
<item><p>180a7</p><section>'dul ba</section><text>dang / sham thabs dang / sham thabs kyi 'theb dang / stod chags dang / stod chags kyi 'theb dang / gdong phyis dang / lus phyi ba dang / g.yan pa'i gos dang / skra bzed dang / g.yogs ma dang / ras chen te gos 'di ni yo byad kyi gos su byin gyis brlabs</text></item>
<item><p>180b1</p><section>'dul ba</section><text>te/ na ba la dgos te bdag dang tshangs pa mtshungs par spyod pa'i phyir byin gyis brlab bo// yang sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis yo byad bcu gsum byin gyis rlobs shig ces bka' stsal na/ de las lhag</text></item>
<item><p>180b2</p><section>'dul ba</section><text>pa'i gos rnams ji ltar bgyi/ bcom ldan 'das kyis bka' stsal pa/ u pA li de ni slob dpon dang / mkhan po dang / yid gcugs pa rnams la bsngos la bcang bar bya ste/ de yang 'di ltar bsngo bar bya'o// dge slong gcig gi mdun du 'dug la 'di skad smros shig/</text></item>
<item><p>180b3</p><section>'dul ba</section><text>dgongs shig tshe dang ldan pa bdag ming 'di zhes bgyi ba la gos 'di lhag par bsngo ste/ bsngo ba'i rigs pas na mkhan po la bsngo ste/ mkhan po yid bcugs pas bcang bar bgyi'o// de bzhin du lan gnyis lan gsum du brjod par bya'o// rkyang pa'i nang na sgo gsum</text></item>
<item><p>180b4</p><section>'dul ba</section><text>pa'i mdo'i tshigs su bcad pa dang po'o// // mdor na/ bus pa blun la sogs shes pa// bcu gnyis kyi ni gang zag dang // de bzhin rnam par dbye ba dang // tshul bzhin pa ni gsum pa'o// sangs rgyas bcom ldan 'das mnyan du yod pa na dze ta'i tshal mgon med zas</text></item>
<item><p>180b5</p><section>'dul ba</section><text>sbyin gyi kun dga' ra ba na bzhugs so// bcom ldan 'das la tshe dang ldan pa u pA lis zhus pa/ btsun pa gang zag du'i slar bzlog pa mi brtsan/ bcom ldan 'das kyis bka' stsal pa/ u pA li bcu gnyis te/ bus pa dang / blun po dang / mi gsal ba dang /</text></item>
<item><p>180b6</p><section>'dul ba</section><text>mi mkhas pa dang / ngo tsha med pa dang / khon du 'dzin pa dang / mtshams kyi phyi rol na 'dug pa dang / spangs pa dang / tshig mi brtan pa dang / spyod lam las 'gal ba dang / tshul bzhin du mi gnas pa dang / bslab pa byin pa'o// yang zhus pa btsun pa ji tsam gyis</text></item>
<item><p>180b7</p><section>'dul ba</section><text>na byis pa lta bu nas ji tsam gyis na bslab pa stsal ba'i bar du lags/ u pA li gang log par bsam pa sems pa dang / log par smra ba log par smra ba dang / bzlog dka' bar bzlog pa yin te/ u pA li da ltar bgyis par 'gyur ro// btsun pa ji tsam na glen</text></item>
<item><p>181a1</p><section>'dul ba</section><text>pa lags/ mdo sde mi 'dzin pa/ 'dul ba mi 'dzin pa/ ma lta bu mi 'dzin pa ste/ 'di tsam gyis na/ u pA li glen pa yin no// btsun pa ji tsam gyis na mi gsal ba lags/ u pA li gang mdo sde yang 'dzin/ 'dul ba yang 'dzin/ ma lta bu yang</text></item>
<item><p>181a2</p><section>'dul ba</section><text>'dzin mod kyi/ 'on kyang mdo sde dang / 'dul ba dang / chos mngon du bya ba'i don mi shes pa ste/ 'di tsam gyis na u pA li mi gsal ba yin no// btsun pa ji tsam gyis na mi mkhas pa lags/ u pA li gang mdo sde dang / 'dul ba dang / ma lta bu yang 'dzin/ de</text></item>
<item><p>181a3</p><section>'dul ba</section><text>dag gi don kyang shes mod kyi/ gzhan shes par byed mi nus pa ni u pA li mi mkhas pa ste/ 'di tsam gyis na u pA li mi mkhas pa yin no// btsun pa ji tsam gyis na ngo tsha med pa lags/ u pA li de ni phas pham pa bzhi las gang yang rung nyes pa byung bar gyur pa ste/ u</text></item>
<item><p>181a4</p><section>'dul ba</section><text>pA li de ni ngo tsha med par gyur pa'o// btsun pa ji tsam gyis na khon du 'dzin pa lags/ u pA li de khro ba dang / thab mo dang / gzhan yang gang dang gang du 'thab pa'i sgor gyur pa ste/ u pA li de tsam gyis na khon du 'dzin pa'o// btsun pa ji tsam gyis na mtshams kyi slad rol na</text></item>
<item><p>181a5</p><section>'dul ba</section><text>mchis pa lags/ de ni u pA li dge slong gi mtshams kyi phyi rol na 'dug pa ste/ u pA li de tsam gyis na mtshams kyi phyi rol na 'dug pa'o// btsun pa ji tsam gyis na spangs pa lags/ u pA li de ni dge 'dun gyis gsol pa dang bzhi'i las kyis spangs pa ste/ u pA li</text></item>
<item><p>181a6</p><section>'dul ba</section><text>de tsam gyis na spangs par gyur pa zhes bya'o// btsun pa ji tsam gyis na tshig mi brtan par gyur pa lags/ u pA li de ni tshig mi brtan par gyur pa dang / du smra ba dang / phra ma dang / tshig rtsub po dang / tshig khyal par smra ba'o// u pA li de tsam gyis na tshig mi</text></item>
<item><p>181a7</p><section>'dul ba</section><text>brtan par gyur pa'o// btsun pa ji tsam gyis na spyod lam las gal bar gyur pa lags/ u pA li de ni dge 'dun gyi nang nas langs te song ba'o// u pA li de ltar na spyod lam las gal bar gyur pa'o// btsun pa ji tsam gyis na tshul bzhin la mi gnas par gyur pa zhes</text></item>
<item><p>181b1</p><section>'dul ba</section><text>bgyi/ u pA li de ni mi spyod pa ni spyod dge slong gi bslab pa la mi slob pa'o// u pA li de tsam gyis na tshul bzhin la mi gnas par gyur pa zhes bya'o// btsun pa ji tsam gyis na bslab pa stsal bar gyur pa zhes bgyi/ u pA li de ni dge slong la dge 'dun gyis gsol ba</text></item>
<item><p>181b2</p><section>'dul ba</section><text>dang bzhi'i las kyis nam 'tsho'i bar du bslab pa byin par gyur pa ste/ u pA li de lta bu ni bslab pa byin par gyur pa'o// yang gsol pa/ btsun pa ji tsam gyis na gang zag gis slar bzlog pa la brtsan pa lags/ bcom ldan 'das kyis bka' stsal pa/ u pA li rnam pa gsum</text></item>
<item><p>181b3</p><section>'dul ba</section><text>ste/ tshul bzhin la gnas pa dang / tshig brtan pa dang / spyod lam las ma gal ba'o// rkyang pa'i sgo gsum pa'i mdo'i tshigs su bcad pa gnyis pa'o// // mdor na/ gang gi phyir ni bya ba dang // gang zag kyang ni bcu gnyis ni// bsnyen par rdzogs par byed pa dang //</text></item>
<item><p>181b4</p><section>'dul ba</section><text>khyim pa yin par khas blangs pa'o// sangs rgyas bcom ldan 'das dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis gang la las bya ba de'i slar bzlog</text></item>
<item><p>181b5</p><section>'dul ba</section><text>pa mi brtsan no zhes bka' stsal na/ btsun pa gang zag bcu gnyis so sor bsgo ba'i tshe de dag 'di skad du mchi ste/ tshe dang ldan pa dag nged cag la ni ma sgo shig ces mchi na ci de dag gis slar bzlog pa yang mi brtsan nam/ u pA li brtsan no// de'i chad pa'i las la ngas dgongs te</text></item>
<item><p>181b6</p><section>'dul ba</section><text>gsungs so// btsun pa bsnyen par rdzogs par bgyid pa khyim pa lags par khas blangs na bsnyen par rdzogs pa zhes bgyi'am bsnyen par ma rdzogs pa zhes bgyi/ u pA li bsnyen par rdzogs par zin kyang khyim pa yin par khas blangs na/ de yang bsnyen par ma rdzogs</text></item>
<item><p>181b7</p><section>'dul ba</section><text>pa zhes bya na bsnyen par rdzogs par byed pa'i tshe lta smos kyang ci dgos/ rkyang pa'i sgo gsum pa'i mdo'i tshigs su bcad pa gsum pa'o// // mdor na/ tshil bu dag ni mi rung ba// lnga po gang gis rkang mi bsku// dbang phyug bsgrag par bya ba dang // zhing gi dngos po dge</text></item>
<item><p>182a1</p><section>'dul ba</section><text>'dun gyi'o// sangs rgyas bcom ldan 'das dze ta'i tshal mgon med zas sbyin gyi kun dga' ra ba na bzhugs so// sangs rgyas bcom ldan 'das kyis mi rung ba rnam pa lnga'i lham ma 'chang shig ces bka' stsal pa dang / drug sde dag gis mi rung ba rnam pa</text></item>
<item><p>182a2</p><section>'dul ba</section><text>lnga po de dag gi tshil bus rkang pa byugs nas yul ko sa la'i rgyal po gsal rgyal gyi bal glang gi drung du dong ste/ rdzi phyogs su 'khod pa dang / bal glang dag gis dri tshor nas bros pa dang / de dag gis tshe dang ldan pa dag zung shig ces smras pa dang / de dag gis smras pa/</text></item>
<item><p>182a3</p><section>'dul ba</section><text>bdag cag gis gzung bar mi nus so// bzhin nged kyis gzung ngam/ 'phags pa dag zung shig nged la ci sbyin/ bca' ba'i rin sbyin no// des de dag gi mdun du song ste rdzi mi ldang ba'i phyogs su 'dug pa dang / bal glang de dag kyang 'khod do// de dag gis</text></item>
<item><p>182a4</p><section>'dul ba</section><text>smras pa/ 'phags pa dag ci khyed rig pa mkhyen nam/ bzhin nged rig pa mi shes mod kyi/ nged kyi bal glang cang shes kyi tshil bus rkang pa bskus pas so// 'phags pa dag rgyal po'i bal glang mchog dag bros par gyur nas/ khyed kyis rgyal po la gnod</text></item>
<item><p>182a5</p><section>'dul ba</section><text>pa byas par mi 'gyur ram zhes smras nas de dag nyes pa ngor brjod cing 'phyas 'dogs te mi snyan par zer ro// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis bal glang cang shes kyi tshil</text></item>
<item><p>182a6</p><section>'dul ba</section><text>gyis rkang pa byug par ma byed cig/ dge slong gis bal glang cang shes kyi tshil gyis rkang pa la byug na 'das pa dang bcas par 'gyur ro// ji ltar bal glang cang shes pa bzhin du rta cang shes dang / seng ge dang / stag dang / gzig la sogs pa rgyas par brjod par</text></item>
<item><p>182a7</p><section>'dul ba</section><text>bya'o// gleng gzhi ni rgyal po'i khab na ste/ de nas rgyal po gzugs can snying po tshe dang ldan pa kun dga' bo gang na ba der song ste drung du phyin pa dang / tshe dang ldan pa kun dga' bo'i rkang pa la mgo bos phyag 'tshal nas phyogs gcig tu 'dug go// phyogs gcig tu</text></item>
<item><p>182b1</p><section>'dul ba</section><text>'dug nas rgyal po gzugs can snying pos tshe dang ldan pa kun dga' bo la 'di skad ces smras so// 'phags pa kun dga' bo seng ge'i gdan bshams pa 'di ci zhig bgyi ci deng chos bsgrags sam/ de'i tshe gso sbyin gyi dus la bab ste/ de rgyal po chen po dge slong gis</text></item>
<item><p>182b2</p><section>'dul ba</section><text>mtshungs par bzung ba lags kyi khyim pas mtshungs par bzung ba ma lags so// zhes smras pa dang / rgyal pos rkang pa la phyag 'tshal te song ngo // mkhyen bzhin du 'dri ba ni sangs rgyas bcom ldan 'das te/ sangs rgyas bcom ldan 'das kyis tshe dang ldan pa kun</text></item>
<item><p>182b3</p><section>'dul ba</section><text>dga' bo la ci'i phyir rgyal po chos ma mnyan par song zhes smras pa dang / de ltar gyur pa bcom ldan 'das la zhib mor gsol pa dang / bcom ldan 'das kyis bka' stsal pa/ kun dga' bo khyod kyis nyes so// de ste rgyal po gzugs can snying po so sor thar pa thos par</text></item>
<item><p>182b4</p><section>'dul ba</section><text>gyur na nges par de sdon pas kyang mngon du dga' bar 'gyur te/ dga' nas dga' ba'i dbang gis bya ba byed du gdon mi za'o// de bas na ngas gnang gis 'di 'dra ba'i skyes bu dam pa dad pa de dag la ni thos par gyis shig/ gzhan yang rab tu phyug la ma dad/ dbul la rab</text></item>
<item><p>182b5</p><section>'dul ba</section><text>tu dad de/ bcom ldan 'das kyis bka' stsal pa/ de lta bu dag la'ang thos par gyis shig/ gang gi tshe tshe dang ldan pa gro zhin bye ba nyi shu pa zhes bya ba skya bo bseng bseng po skem zhing rid la rmya zhing lus nyam chung bar gyur pa dang / bcom ldan 'das kyis gzigs te/ tshe dang</text></item>
<item><p>182b6</p><section>'dul ba</section><text>ldan pa kun dga' bo la bka' stsal pa/ kun dga' bo ci'i phyir na gro zhin bye ba nyi shu pa zhes bya ba skya bo bseng bseng po skem zhing rid la rmya zhing nyam chung bar gyur/ des bcom ldan 'das de dang po btsas nas thug pa 'ba' zhig gis lus bskyed pa lags so zhes gsol</text></item>
<item><p>182b7</p><section>'dul ba</section><text>pa dang / bcom ldan 'das kyis bka' stsal pa/ kun dga' bo de lta bas na ngas gnang gis gro zhin bye ba nyi shu pa la thug pa lud cig/ de nas tshe dang ldan pa kun dga' bos gro zhin bye ba nyi shu pa la tshe dang ldan pa gro zhin bcom ldan 'das kyis khyod ni thug pa 'thung</text></item>
<item><p>183a1</p><section>'dul ba</section><text>shig par gnang ngo zhes bsgo ba dang / des smras pa/ btsun pa kun dga' bo bdag gcig pu la'am/ de ste dge 'dun thams cad des smras pa/ khyod gcig pu'o// btsun pa kun dga' bo 'dis glengs pas na tshangs pa mtshungs par spyod pa</text></item>
<item><p>183a2</p><section>'dul ba</section><text>dag gis kyang 'di skad du gro zhin bye ba nyi shu pa bstan pa la rab tu byung nas sngon grong khyer tsam pa na lo legs par gyur pa'i tshe/ bal glang bdun gyis drang ba yang spangs te rab tu byung na da thug pa tsam la yang chags so zhes zer gyis/ bcom ldan 'das kyis bdag gi phyir</text></item>
<item><p>183a3</p><section>'dul ba</section><text>dge 'dun thams cad kyang thug pa gnang na bdag kyang gzod 'tshal bar bgyi'o zhes gsol pa dang / de ltar gyur pa dge slong dag gis bcom ldan 'das la gsol to// bcom ldan 'das kyis bka' stsal pa/ de ltar na gnang gis gro zhin bye ba nyi shu pa'i phyir dge</text></item>
<item><p>183a4</p><section>'dul ba</section><text>'dun thams cad kyang thug pa 'thung shig/ gang gi tshe rgyal po gzugs can snying po bcom ldan 'das kyis dge 'dun rnams thug pa 'thung bar gnang ngo zhes thos nas des dge 'dun la sa bon bum pa stong gis btab pa'i zhing dag phul ba dang / dge slong dag gis ma</text></item>
<item><p>183a5</p><section>'dul ba</section><text>blangs nas/ bcom ldan 'das kyis bka' stsal pa/ dge 'dun gyi phyir na blang bar bya ste de la the tshom du ma byed cig/ de bas na zhing las byung ba rnams dge 'dun gyis spyad par gyis shig/ rkyang pa'i sgo gsum pa'i mdo'i tshigs su bcad pa bzhi pa'o// // mdor na/</text></item>
<item><p>183a6</p><section>'dul ba</section><text>gding dang bsnyen par rdzogs pa dang // dge tshul pha dang gsar bu dang // snyoms zhugs dang ni mi gnang ba// bslab pa byin pa gnyis pa'o// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// sangs</text></item>
<item><p>183a7</p><section>'dul ba</section><text>rgyas bcom ldan 'das la tshe dang ldan pa u pA lis zhus pa/ btsun pa dge slong dang khyim pa gnyis lhan cig tu gding ba gcig la mchis su rung ngam/ u pA li de ni mi rung mod kyi/ de lta bu'i rkyen cig byung na gnang ngo // btsun pa dge tshul pha dang / dge slong gsar bu dang /</text></item>
<item><p>183b1</p><section>'dul ba</section><text>ma ning dang / za ma dang / dge slong ma sun phyung ba dang / pha bsad pa dang / ma bsad pa dang / dgra bcom pa bsad pa dang / de bzhin gshegs pa la ngan sems kyis khrag phyung ba dang / mu stegs can dang / mu stegs can du song ba dang /</text></item>
<item><p>183b2</p><section>'dul ba</section><text>rkun gnas dang / so sor gnas pa dang / mi gnas pa dag la sogs pa dang gding ba gcig gi steng na lhan cig tu mchis par rung ngam/ u pA li de ltar ni mi rung mod kyi/ de lta bu'i rkyen cig byung na gnang ngo de bzhin du stan gcig gam/ khri gcig gam/ khri'u gcig gam/</text></item>
<item><p>183b3</p><section>'dul ba</section><text>par tang gcig tu mi rung mod kyi/ de lta bu'i rkyen cig byung na rung ngo // btsun pa khyim pa dang stegs bu la stan bting ba'i steng na lhan cig tu mchis par rung ngam/ mi rung mod kyi/ de lta bu'i rkyen cig byung na rung ngo // par tang dag bting yang mi rung mod kyi de lta bu'i rkyen cig byung</text></item>
<item><p>183b4</p><section>'dul ba</section><text>na par tang dag bting bar gyur pa'ang de bzhin no// de bzhin du dge tshul pha dang / dge slong gsar bu nas so sor gnas pa'i bar du ste/ de bzhin du gnas la nyes pa'i dmigs ma byung gi bar du lhan cig tu 'dug na 'das pa dang bcas par 'gyur ro// btsun pa bslab</text></item>
<item><p>183b5</p><section>'dul ba</section><text>pa stsal ba gnyis shig stan gcig gi steng na lhan cig mchis su rung ngam/ u pA li de ni mi rung ngo // rkyang pa'i sgo gsum pa'i mdo'i tshigs su bcad pa lnga pa'o// // 'dul ba gzhung dam pa/ bam po bzhi bcu rtsa gnyis pa/ mdor na/ mi bslang ba dang khri'u</text></item>
<item><p>183b6</p><section>'dul ba</section><text>gcig/ brel bar gyur pa'ang de bzhin te// cung zad brel bar gyur pa dang // rtswa dang shing yang dge 'dun gyi'o// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs pa'i tshe/ dge slong dag khri'u'i</text></item>
<item><p>183b7</p><section>'dul ba</section><text>steng na btso blag gi las byed cing 'dug pa dang / drug sde dag de nyid du 'dug cing gnod par byed de/ de dag brel bzhin du bslang ba dang de dag la gnod par gyur nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis</text></item>
<item><p>184a1</p><section>'dul ba</section><text>bka' stsal pa/ dge slong btso blag gi las byed cing brel ba la dge slong dag gis ma bslang shig/ bslang na 'das pa dang bcas par 'gyur ro// gleng gzhi ni mnyan du yod pa na ste/ dge slong dag zas za zhing 'khod pa rnams la drug sde dag</text></item>
<item><p>184a2</p><section>'dul ba</section><text>gis rgan rims bzhin du bya'o zhes bslang ba dang / dge slong dag ldang du ma btub nas/ bcom ldan 'das kyis bka' stsal pa/ ji ltar rgan rims bzhin du 'dug shig/ bcom ldan 'das kyis ji ltar rgan rims bzhin du 'dug shig ces bka' stsal pa dang /</text></item>
<item><p>184a3</p><section>'dul ba</section><text>drug sde dag phyis 'ongs nas dge slong snga ma zas za zhing brel ba dag bslang ba dang / bcom ldan 'das kyis bka' stsal pa/ dge slong gis dge slong zas za zhing brel ba dag ma bslang bar gud du 'dug par bya ste/ bslang na 'das pa dang bcas pa'o// sangs rgyas bcom</text></item>
<item><p>184a4</p><section>'dul ba</section><text>ldan 'das la tshe dang ldan pa u pA lis zhus pa/ btsun pa ji tsam gyis na dge slong dag zan za zhing brel ba zhes bgyi/ bcom ldan 'das kyis bka' stsal pa/ chung ngu lan tshwa'am/ shang ce'am/ la phug kyang rung brims par gyur pa'o// bcom ldan 'das kyis dge slong</text></item>
<item><p>184a5</p><section>'dul ba</section><text>zas za zhing brel ba la ma bslang shig ces bka' stsal pa dang / drug sde dag rgan rims kyis dang por 'dug nas/ zas za zhing ched du brel bar byed pa dang / bcom ldan 'das kyis bka' stsal pa/ dge slong dag gis gral ma yin par 'dug la zas za zhing brel bar</text></item>
<item><p>184a6</p><section>'dul ba</section><text>ma byed cig/ byas na 'das pa dang bcas par 'gyur ro// dge slong dag gral rims la mkhas par gyis shig/ de las gzhan du na 'das pa dang bcas par 'gyur ro// dge 'dun gyi btso blag gi bum pa dang / gzhong khung dag dge slong gis blangs nas btso blag gi</text></item>
<item><p>184a7</p><section>'dul ba</section><text>las byed pa dang / drug sde dag gis tshe dang ldan pa dag nged rgan pas nged sngar dbang ngo zhes smras nas/ tshon rtsi dag pho ste khyer ba dang / dge slong dag brel bar gyur nas/ de ltar gyur pa dge slong dag gis bcom ldan 'das la gsol pa dang / bcom ldan 'das</text></item>
<item><p>184b1</p><section>'dul ba</section><text>kyis bka' stsal pa/ dge slong dag gis bum pa'am/ gzhong khung dag brel ba la ma blang bar bya ba rnams zin nas gdong long shig/ bcom ldan 'das kyis dge slong dag gis bum pa'am/ gzhong khung dag brel ba la ma bslang shig ces bka' stsal pa dang /</text></item>
<item><p>184b2</p><section>'dul ba</section><text>drug sde dag gis bsams bzhin du snod rnams tshon cung zad tsam zhig gis brel bar byas te bzhag pa dang / bcom ldan 'das kyis bka' stsal pa/ tshon rtsi thams cad snod gcig gi nang du blugs la dgos na blang bar gyis shig/ dge slong gis snod dag gi nang du</text></item>
<item><p>184b3</p><section>'dul ba</section><text>tshon rtsi cung zad kyis brel bar bya ste/ ma bzhag shig/ bzhag na 'das pa dang bcas par 'gyur ro// gleng gzhi ni mnyan du yod pa na ste/ khyim bdag mgon med zas sbyin gyis dze ta'i tshal shing thags kyis bskor ba dang / khyim bdag dag gis bcag cing bcag</text></item>
<item><p>184b4</p><section>'dul ba</section><text>cing khyer nas/ bcom ldan 'das kyis bka' stsal pa/ ma bkur cig ces bsgo shig/ de dag gis bsgo ba dang / shing dang rtswa yang bor te dong ngo // de dag chud zos nas/ bcom ldan 'das kyis bka' stsal pa/ spyad du mi rung ba dag ni tshang mang du skyol cig/</text></item>
<item><p>184b5</p><section>'dul ba</section><text>lhag ma dag ni las gsar du byed pa la phul cig/ drug sde dag gis las gsar du byar rung ba'i shing dag gshegs nas mer bus te btso blag gi las byed pa dang / bcom ldan 'das kyis bka' stsal pa/ las gsar du byar rung ba'i shing dag ni ma bud cig/ bus</text></item>
<item><p>184b6</p><section>'dul ba</section><text>na 'das pa dang bcas par 'gyur ro// rkyang pa'i sgo gsum pa'i mdo'i tshigs su bcad pa drug pa'o// // mdor na/ mgon med zas sbyin gyi ni rgyan// 'dug pa blang bar mi bya'o// snod spyad lag na thogs pa dang // lham yang phyi bar bya ba'o// sangs rgyas bcom ldan</text></item>
<item><p>184b7</p><section>'dul ba</section><text>'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// de nas khyim bdag mgon med zas sbyin gyis bcom ldan 'das kyis de ste gnang na bdag gis dze ta'i tshal yang dbul bar bgyi'o zhes gsol pa dang / bcom ldan 'das</text></item>
<item><p>185a1</p><section>'dul ba</section><text>kyis bka' stsal pa/ khyim bdag ngas gnang gis phul cig/ des shing gang pho'i ming du bya ba la ni pho'i rgyan gyis brgyan/ gang mo'i ming du bya ba la ni mo'i rgyan gyis brgyan pa dang / dge slong dag gis ji ltar bya ba mi shes nas/ de ltar gyur pa dge slong</text></item>
<item><p>185a2</p><section>'dul ba</section><text>dag gis bcom ldan 'das la gsol pa dang / bcom ldan 'das kyis bka' stsal pa/ khyim bdag nyid la dris shig/ de dag gis khyim bdag nyid la dris pa dang / des smras pa/ 'phags pa ji ltar bsngos pa de bzhin du mdzod cig/ de ltar gyur pa dge slong dag</text></item>
<item><p>185a3</p><section>'dul ba</section><text>gis bcom ldan 'das la gsol pa dang / bcom ldan 'das kyis bka' stsal pa/ gang shing pho'i ming du bya ba dang / gang shing mo'i ming du bya ba rnams kyi rgyan so sor bsdus la thum por byos te zhog shig/ nam dus ston gyi tshe yang de bzhin du brgyan par gyis shig/</text></item>
<item><p>185a4</p><section>'dul ba</section><text>rtsig pa'i ni ri mo'i yo byad du byos shig/ bsro khang gi rtsig pa dang / ka ba dag gi ni las gsar du byos shig/ de'i sa'i ni dge 'dun gyi snang mar byos shig/ nad pa'i sman khang gi rtsig pa dang / ka ba'i de dag ni las gsar du byos shig/ de'i sa'i sman gyi yo byad</text></item>
<item><p>185a5</p><section>'dul ba</section><text>byos shig/ tshang mang gi rtsig pa dang ka ba'i ni de dag las gsar du byos shig/ de'i sa'i ni dge 'dun gyi bshos su gyis shig/ chu gang gi rtsig pa dang / ka ba'i las gsar du gyis shig/ de'i sa'i ni skom du brims shig/ dugs khang gi rtsig pa dang /</text></item>
<item><p>185a6</p><section>'dul ba</section><text>ka ba'i ni de'i las gsar du gyis shig/ de'i sa'i ni dugs khang du gyis shig/ bkad sa'i khang pa'i rtsig pa dang / ka ba dag gis ni las gsar du gyis shig/ de'i sa'i ni snum pa'i zong gyis shig/ khyams dang / stegs bu dang / 'chag sa dang / sgo</text></item>
<item><p>185a7</p><section>'dul ba</section><text>khang dang / yang thog gi rtsig pa dang / ka ba dag gis ni las gsar du gyis shig/ de'i sa'i ni dge 'dun spyir bgos shig/ gang rdzing bu'i ba de ni phyogs bzhi'i dge slong gi dge 'dun gyi spyir zhog shig/ dge slong spong ba'i khang bu'i nang na 'dug cing dge ba'i</text></item>
<item><p>185b1</p><section>'dul ba</section><text>phyogs spyod pa dang / drug sde dag der 'ongs nas nged rgan no zhes zer nas de dag bslang ste btang ba dang / bcom ldan 'das kyis bka' stsal pa/ rgan rims so zhes dge slong gis dge slong 'khod pa la ma bslang shig/ bslang na 'das pa dang bcas par</text></item>
<item><p>185b2</p><section>'dul ba</section><text>'gyur ro// dge slong dag bya ba byas nas stan las langs te 'chag cing 'dug bzhin du gzhan gyis stan blangs nas ma ster nas dge slong dag brel bar gyur to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>185b3</p><section>'dul ba</section><text>bya ba byas nas stan las langs na stan ma 'dzin cig/ dge slong dag ring zhig tu stan las 'dug nas langs te 'chag pa dang / de'i sar drug sde dag 'dug nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>185b4</p><section>'dul ba</section><text>der ma 'dug shig/ langs te 'chag tu 'gro na yang de'i steng du chos gos sam/ pus 'khyud cig zhog la chogs shig/ gleng gzhi ni mnyan du yod pa na ste/ dge slong dag snod rnams thogs bzhin du gtsug lag khang du 'ongs pa dang / de nas dge slong gcig gis</text></item>
<item><p>185b5</p><section>'dul ba</section><text>thogs bzhin du phyag byas pa dang / de'i ril ba chag par gyur to// gzhan zhig kyang khang ka ba la lham brdabs pa dang / dge slong dag 'phya bar gyur nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka'</text></item>
<item><p>185b6</p><section>'dul ba</section><text>stsal pa/ ngas dge slong lam du 'jug pa'i mtshungs par spyod pa'i chos bca'o// dge slong lam du 'jug pas chu mthong na lhung bzed dang chos gos phog ste phyogs gcig tu zhog la/ de nas gos dag kyang sprugs te khrus byos la/ de nas rkang pa dang / lag pa khrus la</text></item>
<item><p>185b7</p><section>'dul ba</section><text>chu yang chu chags kyis tshogs te ra da gsher bas lham phyis la de'i 'og tu lag pa bsnyal nas bla 'og gi bgo ba legs par gyon la spyod lam zhi bzhin gtsug lag khang du 'gro bar bya'o// de las gzhan du na 'das pa dang bcas par 'gyur ro// rkyang pa'i sgo gsum</text></item>
<item><p>186a1</p><section>'dul ba</section><text>pa'i mdo'i tshigs su bcad pa bdun pa'o// // mdor na/ spu gri'i bdar dang sen mo bcad// smang tsher rkang pa'i rten dang ni// bshang bar bya dang gci ba'i gnas// bya ba byas pa mi bcang ngo // sangs rgyas bcom ldan 'das mnyan du yod pa'i dze ta'i</text></item>
<item><p>186a2</p><section>'dul ba</section><text>tshal mgon med zas sbyin gyi kun dga' ra ba na bzhugs so// bcom ldan 'das kyis dge 'dun gyi phyir spu gri'i snod chongs shig ces bka' stsal pa dang / drug sde dag gis dge 'dun gyi spu gri khyer te bya ba byas kyang spu gri blangs nas da dung bya ba yod ces zer nas spu gri ma ster ro// de ltar</text></item>
<item><p>186a3</p><section>'dul ba</section><text>gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ spu gri bya ba byas nas ma 'chang shig/ bcangs na 'das pa dang bcas par 'gyur ro// spu gri ji lta ba de bzhin du bdar dang / sen mo bcad pa dang / smang tsher dang / rkang pa</text></item>
<item><p>186a4</p><section>'dul ba</section><text>brten pa rnams so// drug sde de dag gis gci ba'i gnas su zhugs te bya ba byas kyang da dung yang slar 'jug go zhes smras nas/ dge slong lhags pa'i rnams 'jug tu mi ster to// de ltar gyur pa dge slong dag gis bcom ldan 'das la gsol pa dang / bcom ldan 'das</text></item>
<item><p>186a5</p><section>'dul ba</section><text>kyis bka' stsal pa/ dge slong gis gci ba'i gnas su zhugs te bya ba byas na dge slong dag la ma bgags shig bgags na 'das pa dang bcas par 'gyur ro// bshang ba'i sar yang de bzhin no// rkyang pa'i sgo gsum pa'i mdo'i tshigs su bcad pa brgyad pa'o// // mdor na/</text></item>
<item><p>186a6</p><section>'dul ba</section><text>g.yog dang dus ston chen po dang // rnyog pa can gyi chu dang ni// phye las brdzis dang skyo ma dang // sder bsdus de bzhin bsgrags pa'o// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// khyim bdag mgon</text></item>
<item><p>186a7</p><section>'dul ba</section><text>med zas sbyin gyis bcom ldan 'das kyis de ste gnang na bdag gis sen mo dang dbu skra'i mchod rten la dus ston chen po bgyi'o zhes gsol pa dang / bcom ldan 'das kyis bka' stsal pa/ de ltar na gnang gis gyis shig/ bcom ldan 'das kyis dbu skra dang sen mo'i mchod</text></item>
<item><p>186b1</p><section>'dul ba</section><text>rten la dus ston gsol cig ces bka' stsal pa dang / dge slong dag dus ston chen po'i tshe 'dus nas de dag rdzing bu'i nang du lhung bzed rnams bkrus pa dang / gtsug lag khang na gnas pa dang / dge bsnyen dag gis kyang mar dang / 'bru mar dang / zho dang / sbrang rtsi'i</text></item>
<item><p>186b2</p><section>'dul ba</section><text>bum pa rnams kyang rdzing du bkrus pas na lhung bzed rnams dang bum pa de rnams kyi snum dag gis chu'i steng du zhag chags par gyur te/ de la dge slong dag the tshom skyes nas chu mi 'thung ngo // de ltar gyur pa dge slong dag gis bcom ldan 'das la gsol pa dang / bcom ldan</text></item>
<item><p>186b3</p><section>'dul ba</section><text>'das kyis bka' stsal pa/ des kha zas kyi bya ba byed mi nus kyis dkrugs la 'thung shig/ de la the tshom du ma byed cig/ chu de kho ra khor yug tu skye bo mang po dag gis dkrugs pas na thams cad kyang rnyog pas gang ste gdong gi gzugs brnyan yang mi snang bar gyur/ chu</text></item>
<item><p>186b4</p><section>'dul ba</section><text>tshags kyang rnyog pas 'gags nas chu mi zag pa dang / de dag la gnod par gyur to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang na gdong gi gzugs brnyan mi snang ba der lhung bzed chung ngu'am</text></item>
<item><p>186b5</p><section>'dul ba</section><text>snod gzhan gyi chus la shing tog ka ta ka'i 'bras bu chug ste skad cig sdod la rtogs shig dang nges par gdong gi gzugs brnyan yang snang bar 'gyur ro// de lta bu med na zan gyi chang bu chug shig/ de snum med pas zhigs pa dang / bcom ldan 'das kyis bka' stsal pa/</text></item>
<item><p>186b6</p><section>'dul ba</section><text>phye mar du gyis la der chug shig/ chu ba tshwa can du gyur nas dge slong dag the tshom skyes pa dang / bcom ldan 'das kyis bka' stsal pa/ de ste des lan tshwa'i bya ba byed nus na byin len byos la 'thung shig/ de ste bya ba byed mi nus na chus la 'thung shig/ de la the tshom</text></item>
<item><p>186b7</p><section>'dul ba</section><text>du ma byed cig/ rkyang pa'i sgo gsum pa'i mdo'i tshigs su bcad pa dgu pa'o// // mdor na/ chu dang zho las chur gyur dang // bum pa bum bu'ang de bzhin te// lag pa bsnyal nas 'thung ba dang // dge tshul pha la'ang rnam bzhir bya// lhung bzed dang ni gdong</text></item>
<item><p>187a1</p><section>'dul ba</section><text>bkru dang // bsod snyoms pa la rnam pa gnyis// rgyags dang 'bras bu me tog dag/ phongs na rung gis bza' bar bya'o// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so//</text></item>
<item><p>187a2</p><section>'dul ba</section><text>dge slong dag khron pa'i nang nas chu bcus te de dag gis btsags na 'bras can brul ma dang khur ba'i dum bu dag byung ngo // de dag the tshom skyes nas chags pa dang dum bu dag kyang 'khru bar gyur nas de ltar gyur pa dge slong dag gis bcom ldan 'das la gsol pa dang / bcom</text></item>
<item><p>187a3</p><section>'dul ba</section><text>ldan 'das kyis bka' stsal pa/ des kha zas kyi bya ba byed mi nus kyis phyung ste bor la tshogs shig/ de la the tshom du ma byed cig/ dge slong dag rdzing nas chu 'chu ba dang der chu'i bum pa dang sbrang rtsi'i bum pa dag bkrus pa dang / dge slong dag gis kyang lhung bzed snum</text></item>
<item><p>187a4</p><section>'dul ba</section><text>can dag bkrus so// de dag gi snum gyis chu'i steng zhag tu chags par gyur/ zho'i 'brum bu dag kyang snang bar gyur nas/ dge slong dag the tshom skyes te ma bcus pa dang / bcom ldan 'das kyis bka' stsal pa/ des kha zas kyi bya ba byed mi nus kyis chus shig/</text></item>
<item><p>187a5</p><section>'dul ba</section><text>phyi dro mi 'thung nas bcom ldan 'das kyis bka' stsal pa/ 'thung shig bum pa dang ril ba dag gi nang du mi ldugs te/ bcom ldan 'das kyis bka' stsal pa/ der lugs shig dge slong dag cig lam du zhugs te dong ba dang / de na chu med de khyim bdag gis snod nas chu</text></item>
<item><p>187a6</p><section>'dul ba</section><text>'gron pa mang po la byin pa dang / dge slong dag gis 'thung du ma btub ste/ bcom ldan 'das kyis bka' stsal pa/ de ste gzhan med na rtogs la 'thung shig/ de dag bum pa dang ril ba'i nang du mi ldugs pa dang / bcom ldan 'das kyis bka' stsal pa/ der yang</text></item>
<item><p>187a7</p><section>'dul ba</section><text>lugs shig/ phyi dro mi 'thung ba dang / bcom ldan 'das kyis bka' stsal pa/ 'thung shig lam na rdo chu sgrom yod pa dang / dge slong dag the tshom skyes te chu ma blangs pa dang / bcom ldan 'das kyis bka' stsal pa/ dge slong rnams rdo chu sgrom ni bkru bkru ba yin</text></item>
<item><p>187b1</p><section>'dul ba</section><text>gyis/ rtogs la 'thung shig/ ril ba dang bum pa dag tu mi ldugs pa dang / bcom ldan 'das kyis bka' stsal pa/ der yang lugs shig/ phyi dro mi 'thung ba dang / bcom ldan 'das kyis bka' stsal pa/ 'thung shig/ de la the tshom du ma byed cig/ de</text></item>
<item><p>187b2</p><section>'dul ba</section><text>bzhin du shing sgrom dang rkyal pa'i nang na 'dug pa yang rtogs la 'thung shig/ phyi dro dang / ril ba dang / bum pa'i nang du yang lugs shig/ de la the tshom du ma byed cig/ dge slong dag gis dge 'dun la chu brims pa dang / de na dge slong dag gis tshe dang ldan pa chu rgyun lhung</text></item>
<item><p>187b3</p><section>'dul ba</section><text>bzed kyi nang nas ma chad pas na bzhag par gyur to zhes smras te/ de dag gis ma blangs so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag khu ba thams cad kyi rgyud ni thur du 'bab kyi steng du mi 'gyur</text></item>
<item><p>187b4</p><section>'dul ba</section><text>gyis 'thung la de la the tshom ma byed cig/ de bzhin du 'o ma dang / zho dang / zho'i chu dang / dar ba dang / rtsab mo dang / tshwa la sogs pa la rgyas par brjod do// gleng gzhi ni mnyan du yod pa na ste/ dge slong dag ljongs rgyu zhing spyod pa las ba lang gi lhas su phyin pa dang / de dag la</text></item>
<item><p>187b5</p><section>'dul ba</section><text>de na chu med de/ de dag gis zho'i chu byin pa dang / dge slong de dag the tshom skyes nas mi 'khru'o// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang na chu med pa zho'i chu dang / dar ba dang bas khrus shig/ de</text></item>
<item><p>187b6</p><section>'dul ba</section><text>la the tshom du ma byed cig/ dge slong dag gis ba lang rdzi la bum pa brnyas pa dang / de dag gis mar gyi bum pa dang / 'o ma'i bum pa dag rnyed na de dag the tshom skyes nas ma blangs so// de ltar gyur pa dge slong dag gis bcom ldan 'das la gsol pa dang / bcom ldan 'das</text></item>
<item><p>187b7</p><section>'dul ba</section><text>kyis bka' stsal pa/ dge slong dag bum pa la rnam pa lnga ste/ bshang ba'i bum pa dang / gci ba'i bum pa dang / chang gi bum pa dang / 'bru mar gyi bum pa dang / mar gyi bum pa'o// de la snga ma gsum ni ma bzhag pa yang ma bzhag shig/ gzhag na ni rgyang ring</text></item>
<item><p>188a1</p><section>'dul ba</section><text>por bor cig/ 'bru mar gyi bum pa dang / mar gyi bum pa ni me'i nang du bsregs la de nas lci ba'i ril bu'am/ ba lang gi lci bas rung bar gyis la chu chus te/ de snga dro dang phyi dro yang spyod cig/ de la the tshom du ma byed cig/ gleng gzhi ni mnyan du yod</text></item>
<item><p>188a2</p><section>'dul ba</section><text>pa na ste/ dge slong gzhan zhig gis bum pa'i nang nas chu 'thungs pa dang / bung bas zos so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag bum bu'i nang nas chu ma 'thung shig/ 'thung</text></item>
<item><p>188a3</p><section>'dul ba</section><text>na 'das pa dang bcas par 'gyur ro// sngar lag pa snyol la kha khrus te/ gdod chu 'thung shig/ bum bu'i kha gab med par ma bzhag shig/ de bas na ngas gnang gis bum pa'i kha gab chongs shig bcom ldan 'das kyis bum bu'i kha gab chongs shig ces bka' stsal na/</text></item>
<item><p>188a4</p><section>'dul ba</section><text>dge slong dag gis kha gab ji lta bu bcang ba mi shes nas/ bcom ldan 'das kyis bka' stsal pa/ shing las byas pa'am/ rdo las byas pa'am/ sa las byas pa'o// bcom ldan 'das kyis lag pa snyol la chu 'thung shig ces bka' stsal na/ lam du zhugs pa dag</text></item>
<item><p>188a5</p><section>'dul ba</section><text>gcig la chu nyung bar gyur nas/ bcom ldan 'das kyis bka' stsal pa/ 'dab ma rang lhags pa tshol la de'i nang nas 'thung shig/ de yang med par gyur nas/ bcom ldan 'das kyis bka' stsal pa/ bag yod bzhin du shing la chags pa las 'thung shig/ de yang</text></item>
<item><p>188a6</p><section>'dul ba</section><text>med par gyur nas/ bcom ldan 'das kyis bka' stsal pa/ dben par 'dug la bum bu nyid nas 'thung shig/ gzhan gyis ma mthong ba dang mdzes par gyis shig/ dge slong dag ngas phongs pa na gnang ba de ma phongs pa'i tshe na ma spyod cig/ spyad na 'das pa dang</text></item>
<item><p>188a7</p><section>'dul ba</section><text>bcas par 'gyur ro// gleng gzhi ni mnyan du yod pa na ste/ dge slong dag ljongs rgyu ba spyod cing dong ba las de dag gis rgyags dge tshul pha dag la bskur ba de dag ma theg nas de dag gis theg la bskur cig ces smras pa dang / dge slong dag the tshom skyes nas ma bteg</text></item>
<item><p>188b1</p><section>'dul ba</section><text>go// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ theg shig dge tshul pha dag ngal nas phog ste slang zhes smras pa dang / dge slong dag gis ma phog nas/ de ltar gyur pa dge slong dag gis bcom ldan</text></item>
<item><p>188b2</p><section>'dul ba</section><text>'das la gsol pa dang / bcom ldan 'das kyis bka' stsal pa/ phog shig dge tshul phas ma bzung bzhin gdeg pa dang / dbab pa dag byas nas/ bcom ldan 'das kyis bka' stsal pa/ dge tshul phas ma gzung bar gdeg pa dang / dbab pa ma byed cig/ dge</text></item>
<item><p>188b3</p><section>'dul ba</section><text>tshul pha dag gis bdag cag chad de ngal bsos khyed kyis cung zhig khyer cig ces smras pa dang / dge slong dag gis ma khyer ba dang / bcom ldan 'das kyis bka' stsal pa/ tha gus bcings la tha gu'i rtse mo dge tshul phas zung ste phyi bzhin 'brang du chug la dge slong gis</text></item>
<item><p>188b4</p><section>'dul ba</section><text>khyer cig/ dge slong dag the tshom skyes nas de la mi za ba dang / bcom ldan 'das kyis bka' stsal pa/ de la the tshom du ma byed par zo shig/ dge slong 'gron pa mang po dang lhan cig tu 'grogs te lam du zhugs pa dang / 'gron pa mang po dag rkun pos bcom pa dang /</text></item>
<item><p>188b5</p><section>'dul ba</section><text>dge tshul gyis rgyags rnams bor nas bros te dong ngo // dge slong dag gi rgyags ma khyer nas de nyid na bor zhing 'dug pa dang / 'gron pa mang po dag gis 'phags pa khyed kyi rgyags ni rkun pos ma khyer ro zhes smras pa dang / dge slong dag dge tshul pha dag la deng la rgyags</text></item>
<item><p>188b6</p><section>'dul ba</section><text>long ste shog shig ces smras pa dang / de dag skrag nas 'dong du ma btub ste khyed nyid ci'i phyir mi 'dong / nged cag rkun pos gsad med ces smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>188b7</p><section>'dul ba</section><text>long la gzod dge tshul phas byin cig/ dge slong dag gis the tshom skyes nas de dag ma zos pa dang / bcom ldan 'das kyis bka' stsal pa/ de la the tshom du ma byed par zo shig/ klung rgal bar gyur pa dang / bcom ldan 'das kyis bka' stsal pa/ dge tshul pha dag</text></item>
<item><p>189a1</p><section>'dul ba</section><text>la khyed nyid kyis khyer te rgal bar nus sam zhes dris la de ste nus zhes zer na legs so// de ste mi nus so zhes zer na rgyags bdag cag gis khyer la rgol cig/ de la dge slong dag gis rgyags dag pha rol du bsgral bar bya na dge tshul phas bsgral bar</text></item>
<item><p>189a2</p><section>'dul ba</section><text>gyis la brtag par gyis shig/ de ste dge tshul pha yang mi nus na dge slong dag gis rgyags pha rol du sgrol la/ de'i 'og tu dge tshul pha yang bsgral bar gyis shig/ de ste gnyi gar nus na dge tshul pha dang / rgyags lhan cig tu bsgral bar gyis shig/ gnyi ga lhan</text></item>
<item><p>189a3</p><section>'dul ba</section><text>cig tu bsgral ba dge slong rnams the tshom skyes nas ma zos so// de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ de la the tshom du ma byed par bza' bar gyis shig/ bcom ldan 'das kyis dge slong</text></item>
<item><p>189a4</p><section>'dul ba</section><text>dag lhung bzed du zo shig ces bka' stsal pa dang / dge slong zhig gis lhung bzed bkrus nas mthe bos brdabs na sgra mi gsang nas/ dge slong de la the tshom skyes nas/ bcom ldan 'das kyis bka' stsal pa/ sgyu med par lan gnyis lan gsum du bkru bas</text></item>
<item><p>189a5</p><section>'dul ba</section><text>khrus la mthe bos brdabs na sgra gsang bar byung na/ de la the tshom du ma byed par zo shig/ dge slong gzhan zhig gis lhung bzed bkrus te/ de bu ga na zas kyi tshigs ma zhig mthong ba dang / de the tshom skyes nas/ bcom ldan 'das kyis bka' stsal pa/ de la shing</text></item>
<item><p>189a6</p><section>'dul ba</section><text>bus brus te lan gsum gyi bar du rab tu khrus la de la the tshom du ma byed cig/ dge slong gzhan zhig gis yang lhung bzed gas pa zhig gi nang du khu ba dron po zhig blangs pa dang / de'i 'phro nas snum byung ba dang / zhag steng du byung ba dang / dge slong de the tshom skyes nas/</text></item>
<item><p>189a7</p><section>'dul ba</section><text>bcom ldan 'das kyis bka' stsal pa/ steng gi zhag zhoms la btung bar gyis shig/ dge slong cig rlung nad kyis btab nas des phyi dro khu ba zhig 'thungs te/ nub kar lhung bzed de'i nang du skom btung zhes byas pa dang / lhung bzed kyi nang du snum langs nas</text></item>
<item><p>189b1</p><section>'dul ba</section><text>de'i steng du zhag chags pa dang / dge slong de the tshom skyes nas skom yang ma 'thungs so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ lag pa dang kha bkrus nas snum zhoms te 'or te de la the tshom du ma</text></item>
<item><p>189b2</p><section>'dul ba</section><text>byed par 'thung shig/ bcom ldan 'das kyis kha khrus shig ces bka' stsal na/ dge slong dag kha cis bkru ba mi shes nas/ bcom ldan 'das kyis bka' stsal pa/ lci ba'am sa'am shing gi shun phrags la sogs pa gzhan gyis so// sangs rgyas bcom ldan 'das</text></item>
<item><p>189b3</p><section>'dul ba</section><text>la tshe dang ldan pa u pA lis zhus pa/ btsun pa ji tsam gyis kha bkrus pa zhes bgyi/ bcom ldan 'das kyis bka' stsal pa/ kha dang rma gnyis mtshungs te rtag tu zag pas ma 'bags pa mi nus mod kyi lan gsum du kha bkrus te chu bor ba ni kha bkrus pa zhes bya'o// dge</text></item>
<item><p>189b4</p><section>'dul ba</section><text>slong cig gis bsod snyoms bslangs te gnas khang du bzhag nas phyi rol du byung ba dang / khyim bdag gzhan zhig gis de'i steng du zas shig blugs te bzhag pa dang / ji tsam bsod snyoms pa de slar 'ongs na bsod snyoms kyi steng na zas gzhan zhig blugs par mthong</text></item>
<item><p>189b5</p><section>'dul ba</section><text>ste/ de the tshom skyes te zan ma zos so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste byin len byed pa yod na byin len byos la zo shig/ de ste med na steng gi sar pa de log shig tu 'or la the</text></item>
<item><p>189b6</p><section>'dul ba</section><text>tshom du ma byed par zo shig/ dge slong gzhan zhig gis bsod snyoms blangs nas gnas khang du bzhag ste/ phyi rol du song ba dang / de khyim pa zhig gis reg par mthong ste dge slong de the tshom skyes nas ma zos so// de ltar gyur pa dge slong dag gis bcom ldan 'das la</text></item>
<item><p>189b7</p><section>'dul ba</section><text>gsol pa dang / bcom ldan 'das kyis bka' stsal pa/ khyim bdag de la ci'i phyir reg ces dris la/ des rtswa sbrangs ma dag bsal ba'i phyir reg ces zer na byin len byos la zo shig de ste 'dod pa'i phyir reg go zhes zer na de yang phyed mar gos la byin len byos te de la</text></item>
<item><p>190a1</p><section>'dul ba</section><text>the tshom du ma byed par zo zhig/ bcom ldan 'das kyis dge slong dag rgyags khyer cig ces bka' stsal na/ khyim pa dang dge tshul pha dag med nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis</text></item>
<item><p>190a2</p><section>'dul ba</section><text>bka' stsal pa/ sbyin pa'i bdag po spro ba skyed cig/ sbyin bdag kyang med na bdag nyid kyis slar khyer la de khyim pa dang rjes la zo shig/ de ste de la med na skal ba gnyis su chod la khyim pa la byin te/ des khyer na ni de'i skal ba slar slongs te byin len byos la zo shig/</text></item>
<item><p>190a3</p><section>'dul ba</section><text>bdag gi skal ba ni de la byin cig/ de ste de ltar yang ma 'byor na nyi ma dang po'i tshe ni bsnyung bar 'dug shig/ phyi de nyin par byin len byed pa med na stag gi spar thabs gcig zo shig/ yang phyi de nyin mo yang byin len byed pa med na stag gi spar thabs gnyis zo shig/ de ste zhag</text></item>
<item><p>190a4</p><section>'dul ba</section><text>bzhi'i nyin mo yang byin len byed pa med na ji tsam 'grangs pa'i bar du zo shig/ de la the tshom du ma byed cig/ de ste rgyags med na 'bras bu rang lhung ba de longs la gdugs tshod la bab kyi bar du khyer te song la de ste khyim pa dang phrad na skal ba gnyis su chod la gcig ni de la byin</text></item>
<item><p>190a5</p><section>'dul ba</section><text>te/ de'i skal ba slar bdag gis slongs la rung bar byos te zo shig/ bdag gi de byin cig/ de ste ma phrad na snga dro 'am/ phyi dro yang rung / rung bar bya ba'i phyir sgyu med na srog dang 'bral bas/ the tshom du ma byed par zo shig/ de ste yang lhung ba med na shing la 'dzegs te</text></item>
<item><p>190a6</p><section>'dul ba</section><text>thogs shig/ yang na sprugs la byang phyogs kyi dus su bsngos te zo shig/ de bzhin du rtsa ba la sogs pa yang sa la sa rang gis brkos te phyung la the tshom du ma byed par zo shig/ ngas khyed la phongs pa'i tshe gnang ba de ma phongs pa'i tshe ma spyod cig/ spyad na 'das pa dang</text></item>
<item><p>190a7</p><section>'dul ba</section><text>bcas par 'gyur ro// rkyang pa'i sgo gsum pa'i mdo'i tshigs su bcad pa bcu ste sgo gsum pa rdzogs // // mdor bsdus pa ste/ sa bon bum pa rkun po rku ba dang // lus kyis reg pa de bzhin te// 'bras can lan tshwa song ba dang // bu ram shing dang rgun</text></item>
<item><p>190b1</p><section>'dul ba</section><text>'bru dang // glo bur 'ongs dang gnas pa'o// mdor na/ sa bon dum pa shing rta gru// khur dang 'o ma tshong pa de bzhin te// bya rog sbrang ma btso blag las// u pA li bzhi chog kun shes pa'o// sangs rgyas bcom ldan 'das rgyal po'i khab bya ka lan da ka gnas pa</text></item>
<item><p>190b2</p><section>'dul ba</section><text>na bzhugs te/ gang gi tshe rgyal po gzugs can snying pos bum pa stong gi sa bon btab pa phul ba de'i tshe dge slong dag gis de'i thog zos nas zhing yang tha bar bor te rtswa ku sha'i gnas su gyur to// de nas rgyal po gzugs can snying po phyi rol du byung bas de dag mthong nas/</text></item>
<item><p>190b3</p><section>'dul ba</section><text>des blon po la kye sus 'di ltar zhing kun tha bar bor nas ku sha'i gnas su gyur ces smras pa dang / des lhas 'phags pa dag la bum pa stong gi sa bon gyis btab pa phul ba da de dag gis legs par blangs pa de dag gzigs mod ces smras pa dang / rgyal pos ji 'phags pa de dag</text></item>
<item><p>190b4</p><section>'dul ba</section><text>gis thun shas su yang ma btang ngam zhes de dag gis dge slong dag la smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ dge 'dun gyi zhing dag ni thun shas su thong shig/ dge slong dag gis thun</text></item>
<item><p>190b5</p><section>'dul ba</section><text>shas su byin no// zhing pas zhing gshin pa'i rnams ni thams cad bdag cag khyer yang de dag gis skal ba ma blangs pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ zhing shas kyi skal ba long shig/</text></item>
<item><p>190b6</p><section>'dul ba</section><text>dge slong dag gis blangs te de nyid du bzhag nas/ bcom ldan 'das kyis bka' stsal pa/ skal ba gtsug lag khang du skyos shig ces gsungs pa dang / sngar zhing pa nyid kyis der bskyas so// de nas bcom ldan 'das kyis bka' stsal pa/ sngon du zhing bdag gis der</text></item>
<item><p>190b7</p><section>'dul ba</section><text>skyos shig/ de dag skyed pa na yang brkus so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ srung ba'i dge slong rnams skos shig/ shing rta'i nang du skyed pa las shing rta chag kyang dge slong gis grogs ma</text></item>
<item><p>191a1</p><section>'dul ba</section><text>byas pa dang / khyim bdag mi dga' bar gyur nas smras pa/ 'phags pa 'di ni ci khyed cag gi na khyed kyis ci'i phyir grogs mi bya/ des smras pa/ bcom ldan 'das kyis ma gnang ngo // de ltar gyur pa dge slong dag gis bcom ldan 'das la</text></item>
<item><p>191a2</p><section>'dul ba</section><text>gsol pa dang / bcom ldan 'das kyis bka' stsal pa/ shing rta la phyugs 'debs pa'i sa ma gtogs par der bskyab dang zhing pa'i grogs gyis shig/ dge slong gzhan zhig na bar gyur nas/ shing rta pa dag gis shing rta'i steng du zhon cig ces smras pa dang / de the tshom</text></item>
<item><p>191a3</p><section>'dul ba</section><text>skyes nas ma zhon nas/ bcom ldan 'das kyis bka' stsal pa/ na na shing rta la zhon cig/ de la the tshom ma byed cig/ gru'i nang na mthun shas kyi skal ba skyed pa las gru yang chag par gyur nas/ dge slong dag gis grogs ma byas pa dang / khyim bdag mi dga' bar gyur</text></item>
<item><p>191a4</p><section>'dul ba</section><text>nas smras pa/ 'di ni khyed kyi na/ khyod kyis ci'i phyir grogs mi bya/ de dag gis smras pa/ bcom ldan 'das kyis ma gnang ngo // de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gru'i dngo ma gtogs</text></item>
<item><p>191a5</p><section>'dul ba</section><text>par phul ba'i grogs dang zhing pa'i grogs gyis shig/ dge slong gzhan zhig yang klung gi 'gram nas song ba las na bar gyur nas mnyan pas 'phags pa 'di'i nang du zhugs zhes smras pa dang / de the tshom skyes nas nang du ma zhugs so// de ltar gyur pa dge slong dag gis</text></item>
<item><p>191a6</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ dngo ma gtogs par nang du zhugs pa de la the tshom ma byed cig/ gzhan yang khur gyis bskyas pa las de chad par gyur nas/ des 'phags pa 'di mar phob shig ces smras pa dang / dge</text></item>
<item><p>191a7</p><section>'dul ba</section><text>slong dag the tshom skyes nas ma phog go// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ phog cig/ dge slong dag gis phab nas slar ma bteg pa dang / bcom ldan 'das kyis bka' stsal pa/ ji ltar phog</text></item>
<item><p>191b1</p><section>'dul ba</section><text>pa bzhin du theg cig/ lha gang gi sgor bor te dong ba dang / ma byin par len pa dag gis brkus nas/ bcom ldan 'das kyis bka' stsal pa/ nang du skyos shig/ dge slong gis sus nang du bskyab mi shes nas/ bcom ldan 'das kyis bka' stsal pa/ khyim</text></item>
<item><p>191b2</p><section>'dul ba</section><text>pas so// khyim pa med na dge tshul phas so// dge tshul pha yang med nas/ bcom ldan 'das kyis bka' stsal pa/ bdag cag nyid kyis nang du skyos shig/ dge slong dag gis bskyas nas bdag gis bskyas pa yin no snyam nas ma zos pa dang / de ltar gyur pa dge slong</text></item>
<item><p>191b3</p><section>'dul ba</section><text>dag gis bcom ldan 'das la gsol nas/ bcom ldan 'das kyis bka' stsal pa/ de la the tshom ma byed par zo shig/ dge 'dun gyi zangs kyi nang du me cher 'bar bas 'o ma la sogs pa ni khol/ rung bar byed pa ni sgor song nas bo ba dang / bcom ldan 'das kyis</text></item>
<item><p>191b4</p><section>'dul ba</section><text>bka' stsal pa/ de phyi rol du ma 'gro shig/ de ste rkyen cig byung nas phyi rol du song na ma gal pa dag phyir drongs shig/ 'on kyang de bzhin du lud pa dang / bcom ldan 'das kyis bka' stsal pa/ mdag ma dag phyir dbyung bar gyis shig/ mdag ma phyir phyung yang lud pa dang /</text></item>
<item><p>191b5</p><section>'dul ba</section><text>bcom ldan 'das kyis bka' stsal pa/ chos gos kyi tha mas g.yobs shig/ 'on kyang lud par gyur nas bdag nyid kyis gzar bu long la dkrug par gyis shig/ dge slong dag ngas phongs pa la gnang ba de ma phongs pa'i tshe ma spyod cig/ spyad na 'das pa dang bcas par</text></item>
<item><p>191b6</p><section>'dul ba</section><text>'gyur ro// de bzhin du sman dag kyang dge tshul pha'am/ lha gang na gnas pas dkrug par gyis shig/ de yang phyi rol du song na de'i thabs snga ma bzhin no// gleng gzhi ni mnyan du yod pa na ste/ tshong pa mang po dag cig gis sangs rgyas dang / dge slong gi dge 'dun la</text></item>
<item><p>191b7</p><section>'dul ba</section><text>sogs pa bshos la spyan drangs so// de dag gis bshos sbyar te dro sar bskyas nas ma drangs kyi bar du tshong khang du me shor te de dag me gsod du song ba dang / gdugs tshod yol la thug nas/ dge slong dag gis ji ltar gyur pa bcom ldan 'das la gsol pa dang / bcom ldan</text></item>
<item><p>192a1</p><section>'dul ba</section><text>'das kyis bka' stsal pa/ de'i sems kyis yongs su btang bas na/ dge slong dag de la the tshom ma byed par bza' bar bya'o// zos nas byang gi sgra mi snyan gyi dus su byin gyis rlobs shig/ dge 'dun gyis dro sar bya rog mchus zas la reg pa dang /</text></item>
<item><p>192a2</p><section>'dul ba</section><text>dge slong dag the tshom skyes nas zan ma zos so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ mchu'i than kor 'or la de la the tshom ma byed par zo shig/ dge slong dag gis lhung bzed kyi kha zas kyi nang du bya rog</text></item>
<item><p>192a3</p><section>'dul ba</section><text>gis reg nas de dag kha zas ma zos pa dang / bcom ldan 'das kyis bka' stsal pa/ de'i mchu'i than kor 'or la the tshom ma byed par bza' bar gyis shig/ tshe dang ldan pa nam gru ci la yang the tshom za ste/ nam gru the tshom can nam gru the tshom can zhes ming du gyur to// de bshang</text></item>
<item><p>192a4</p><section>'dul ba</section><text>sar 'ongs pa dang / sbrang ma zhig mthong ngo // phyis yang de dang 'dra ba zhig bskos na zas kyi steng na 'dug pa mthong ba dang / des tshe dang ldan pa dag bshang sa na mthong ba'i sbrang ma des 'dir 'ongs te kha zas la 'bags te ma rung bar byas so zhes smras pa dang / de thos pa dang</text></item>
<item><p>192a5</p><section>'dul ba</section><text>dge slong mang zhig gis zas ma zos par gyur to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong rnams sbrang ma ni mthon dman kun du rgyus des gang du reg pa de 'or la de la the tshom du ma byed par</text></item>
<item><p>192a6</p><section>'dul ba</section><text>zo shig/ dge slong dag tshon rtsi'i las byed de/ de dag sems 'khrul bas tshon rtsi'i bum pa yin no snyam nas des dge 'dun gyi 'bru mar gyi bum pa dang / mar gyi bum pa dag steng du bteg ste khyer ba dang / de na gang gi tshe ngo shes pa de'i tshe na 'greng bzhin du bor nas chag pa</text></item>
<item><p>192a7</p><section>'dul ba</section><text>ba dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ thang ma skas la 'dzegs pa las cung zad tsam zhig ni 'dzegs mang du las na slar bobs la gnas gar bde bar ma 'gyel bar zhog shig/ de ste</text></item>
<item><p>192b1</p><section>'dul ba</section><text>thang ma skas la mang du 'dzegs la thung du 'dzeg dgos na steng du 'dzegs la gnas bde bar ma 'gyel bar zhog shig/ dge slong dag the tshom skyes nas ma zos pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/</text></item>
<item><p>192b2</p><section>'dul ba</section><text>de la the tshom ma byed par zo shig/ sangs rgyas bcom ldan 'das la tshe dang ldan pa u pA lis zhus pa/ btsun pa bzhag pa rnam pa du 'tshal du rung / u pA li rnam pa gnyis kyis te/ ngo tsha ba med cing bslab pa la mi mos pa dang / gang la ngo tsha yod kyang dran pa nyams pa ste/</text></item>
<item><p>192b3</p><section>'dul ba</section><text>de gnyis kyis bzhag pa rung gis gnyi ga zo shig/ bcom ldan 'das kyis bka' stsal pa/ byol song gi skye gnas su gyur pa'i sems can la sbyin pa byin na ni rnam par smin pa brgyar re bar bya'o// tshul khrims ngan pas zin pa'i mi la sbyin pa byin na ni rnam par smin pa stong du re</text></item>
<item><p>192b4</p><section>'dul ba</section><text>bar bya'o// tshul khrims dang ldan pa'i skyes bu gang zag la sbyin pa byin na ni rnam par smin pa brgya phrag stong du re bar bya'o// phyi rol gyi drang srong 'dod pa'i 'dod chags dang bral ba dag la sbyin pa byin na ni rnam par smin pa sa ya brgya stong du re bar bya'o// rgyun du zhugs pa'i 'bras</text></item>
<item><p>192b5</p><section>'dul ba</section><text>bu mngon du byed par zhugs pa la ni tshad med do// rgyun du zhugs pa la de bas kyang tshad med do// lan gcig phyir 'ong ba'i 'bras bu mngon du byed par zhugs pa la de bas kyang tshad med do// lan gcig phyir ldog par rgyun du zhugs pa la de bas kyang tshad med do// phyir</text></item>
<item><p>192b6</p><section>'dul ba</section><text>mi 'ong ba'i 'bras bu mngon du byed par zhugs pa la de bas kyang tshad med do// phyir mi 'ong ba'i rgyun du zhugs pa la de bas kyang tshad med do// dgra bcom pa'i 'bras bu mngon du byed par zhugs pa la de bas kyang tshad med do// dgra bcom pa la de bas kyang tshad med na rang sangs rgyas</text></item>
<item><p>192b7</p><section>'dul ba</section><text>dang / de bzhin gshegs pa dgra bcom pa yang dag par rdzogs pa'i sangs rgyas la lta smos kyang ci dgos bram ze dang khyim bdag dad pa dag gis dge slong dag mchod rten la phyag 'tshal du dong ba la gdugs dang / rgyal mtshan dang / ba dan dag bskur ba dang / dge slong dag</text></item>
<item><p>193a1</p><section>'dul ba</section><text>rnam pa de lta bu'i rkyen byung nas de dag gis gang du bskur bar bskur ma nus so// de dag gi nang nas kha cig gis smras pa/ tshe dang ldan pa dag bcom ldan 'das kyis bka' stsal pa ni gzhan du bsngos la gzhan du dbul bar ma byed cig ces byung / kha cig</text></item>
<item><p>193a2</p><section>'dul ba</section><text>gis yang smras pa/ de la gzhan byar ci yod/ bcom ldan 'das la zhu'o// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong rnams rnam pa bzhi la ni nges par dbul dgos te byang chub pa dang / chos</text></item>
<item><p>193a3</p><section>'dul ba</section><text>kyi 'khor lo dang / cho 'phrul chen po dang / lha yul nas gshegs pa'o// 'di dag la bsngos nas gzhan du sngo bar ma byed cig/ de las gzhan du bsngos pa'i rkyen rnam pa de lta bus na gzhan dag tu bsngor rung gis de la the tshom ma byed cig/ dge slong rnams ngas</text></item>
<item><p>193a4</p><section>'dul ba</section><text>phongs pa'i tshe gnang ba de bzhin du ma phongs pa'i tshe ma spyod cig/ de ltar spyad na 'das pa dang bcas par 'gyur ro// sangs rgyas bcom ldan 'das la tshe dang ldan pa u pA lis zhus pa/ btsun pa dge slong gnyis shig 'khrug par gyur/ rtsod par gyur/ 'thab</text></item>
<item><p>193a5</p><section>'dul ba</section><text>par gyur pa de la gang mad par gzung / bcom ldan 'das kyis bka' stsal pa gang tshul khrims dang ldan pa'o// gnyi ga tshul khrims dang ldan pa na gang mang du thos pa'o// gnyi ga mang du thos na gang chog shes pa'o// gnyi ga chog shes na gang cher chog shes pa'o//</text></item>
<item><p>193a6</p><section>'dul ba</section><text>gnyi ga cher chog shes na u pA li gnyi ga cher chog shes pa las cher chog shes pa ni med de mi srid do// gnas med de de gnyis lta bu la ni 'khrug pa'am/ rtsod pa'am/ 'thab par 'gyur ba 'byung ba'i gnas ma yin no// rkyang pa'i sgo'i mdo bzhi pa'i tshigs su bcad</text></item>
<item><p>193a7</p><section>'dul ba</section><text>pa dang po'o// // 'dul ba gzhung dam pa/ bam po bzhi bcu rtsa gsum pa/ mdor na/ rkun po gnas dang za ma dang // sngar 'khrugs pa la rnam pa bzhi// bslab pa byin pas tshul shing brims// de dag dge 'dun dbyen mi 'gyur// sangs rgyas bcom</text></item>
<item><p>193b1</p><section>'dul ba</section><text>ldan 'das mnyan du yod pa'i dze ta'i tshal mgon med pa la zas sbyin gyi kun dga' ra ba na bzhugs so// sangs rgyas bcom ldan 'das la tshe dang ldan pa u pA lis zhus pa/ btsun pa tshul shing brims pa rkun gnas kyis tshul shing brims na dge 'dun gyi dbyen du 'gyur ram/</text></item>
<item><p>193b2</p><section>'dul ba</section><text>u pA li mi 'gyur ro// btsun pa ma ning dang za ma dang / dge slong ma sun phyung ba dang / pha bsad pa dang / ma bsad pa dang / dgra bcom pa bsad pa dang / de bzhin gshegs pa la ngan sems kyis khrag phyung ba dang / mu stegs can dang / mu stegs can du song</text></item>
<item><p>193b3</p><section>'dul ba</section><text>ba dang / tha dad du gnas pa dang / mi gnas pa dag gis tshul shing brims na dge 'dun gyi dbyen du 'gyur ram/ u pA li mi 'gyur ro// btsun pa sngar 'khrugs pa bzhis tshul shing brims na dge 'dun gyi dbyen du 'gyur ram/ u pA li mi 'gyur ro// btsun pa bslab</text></item>
<item><p>193b4</p><section>'dul ba</section><text>pa byin pas tshul shing brims na dge 'dun gyi dbyen du 'gyur ram/ u pA li mi 'gyur ro// rkyang pa'i sgo bzhi pa'i mdo'i tshigs su bcad pa gnyis pa'o// // mdor na/ lus la reg dang rngul zan dang // char pa 'bab par bcad mi bya// tshang mang dang ni bshang gci sa//</text></item>
<item><p>193b5</p><section>'dul ba</section><text>ma rung nas ni mi dor ba'o// sangs rgyas bcom ldan 'das mnyan du yod pa'i dze ta'i tshal mgon med pa la zas sbyin pa'i kun dga' ra ba na bzhugs so// drug sde dag gis dge 'dun gyi mal stan dag kyang lus la reg par bgos/ rkang pa nas mgo'i bar du thang chad</text></item>
<item><p>193b6</p><section>'dul ba</section><text>par bgos pa dang / de ltar gyur pa dge slong dag gis bcom ldan 'das la zhus nas/ bcom ldan 'das kyis bka' stsal pa/ dge slong dag gis dge 'dun gyi mal stan lus la reg par ma bgo shig/ bgos na 'das pa dang bcas par 'gyur ro// bcom ldan</text></item>
<item><p>193b7</p><section>'dul ba</section><text>'das kyis dge slong dag dge 'dun gyi mal stan lus la reg par ma bgo shig ces bka' stsal pa na/ dge slong dag gis ji ltar bgo ba mi shes nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>194a1</p><section>'dul ba</section><text>gang zag gis rngul zan gyi steng du shes bzhin du dal nas khad kyis bgo bar gyis shig/ drug sde dag gis dge 'dun gyi gos bgos nas dbyar char gyi nang na bla gab med par 'dug go// de char gyis ma rung bar gyur nas/ de ltar gyur pa dge slong dag</text></item>
<item><p>194a2</p><section>'dul ba</section><text>gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge 'dun gyi gos gyon la dbyar char gyi nang na bla gab med par ma 'dug shig/ 'dug na 'das pa dang bcas par 'gyur ro// drug sde dag gis dge 'dun gyi gos</text></item>
<item><p>194a3</p><section>'dul ba</section><text>bgos nas tshang mang du 'jug ste/ de dud pas ma rung bar gyur nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge 'dun gyi gos gyon nas tshang mang du 'gro bar ma byed cig/ song na</text></item>
<item><p>194a4</p><section>'dul ba</section><text>'das pa dang bcas par 'gyur ro// drug sde dag gis dge 'dun gyi mal stan dag bgos nas bshang gci'i sar song ba dang / bshang gci'i gzer ma dag gis phog nas ma rung bar gyur to// de ltar gyur pa dge slong dag gis bcom ldan 'das la gsol pa dang /</text></item>
<item><p>194a5</p><section>'dul ba</section><text>bcom ldan 'das kyis bka' stsal pa/ dge slong dag dge 'dun gyi mal stan gyon nas bshang gci'i sar ma 'gro shig/ song na 'das pa dang bcas par 'gyur ro// gleng gzhi ni mnyan du yod pa na ste/ dge slong rnams dge 'dun gyi mal stan rdol ba dang / ral ba rnams</text></item>
<item><p>194a6</p><section>'dul ba</section><text>gar bab bab tu 'dor te de dag mi spyod pa dang / de nyid ma rung bar gyur nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge 'dun gyi mal stan cung zad rdol tam/ ral na ma dor bar rdol na ni lhan</text></item>
<item><p>194a7</p><section>'dul ba</section><text>pas glon cig ral na ni slar drub par gyis shig/ de'i nang na rnyings pa dag ni khol phyung la sar pa glon cig/ de rnying pa las rung ba yod na me mar gyi snying por gyis shig/ der yang mi rung na ba glang gi lci ba'am sa dang bsres la ka ba'i ser ga'am/ rtsig pa'i ser ga dag</text></item>
<item><p>194b1</p><section>'dul ba</section><text>gi zhal zhal du gyis shig/ sbyin par byed pa dang / yon bdag gi yun ring du spyad par 'gyur ro// rkyang pa'i sgo bzhi pa'i mdo'i tshigs su bcad pa gsum pa'o// // mdor na/ kha zas de ste me mar dang // byug par bya dang lham rnams dang // gos dang gdugs</text></item>
<item><p>194b2</p><section>'dul ba</section><text>dang shing dag dang // rtsa ba sman rnams tha ma'o// sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// mnyan du yod pa na khyim bdag gzhan zhig 'dug ste/ des yo byad thams cad dang ldan pa'i gtsug lag</text></item>
<item><p>194b3</p><section>'dul ba</section><text>khang brtsigs te 'khor mang po'i dge slong dag cig la phul lo// de 'khor drug bcu dang der dbyar tshul du zhugs so// tshul nas byung nas lhan cig spyod pa dang / nye gnas dag ljongs dang / phyogs gang dang gang du 'khod pa de dang de dag nas de'i rkang pa la phyag bya bar</text></item>
<item><p>194b4</p><section>'dul ba</section><text>lhags nas/ de dag gis de'i rkang pa la phyag byas te dong ba dang / des tshe dang ldan pa rnams nga khyim bdag 'di zhes bya bas mgron du bos kyis khyed 'di nyid du 'khod cig ces smras pa dang / de dag gis smras pa mkhan po mchi'o// des smras pa/ 'o na 'khod de zan zo</text></item>
<item><p>194b5</p><section>'dul ba</section><text>la deng shig/ de dag gis smras pa/ zas dang yo byad khyer te mchis la/ de nyid bdag cag 'tshal lo// des 'o na legs kyis de bzhin du byos shig ces smras pa dang / zas dang yo byad dag khyer te dong ngo // de bzhin du kha cig gis me mar gyi mar/ kha cig gis</text></item>
<item><p>194b6</p><section>'dul ba</section><text>ni rkang pa byug pa/ kha cig gis ni lham dag/ kha cig gis ni gos dag/ kha cig gis ni gdugs dag/ kha cig gis ni shing dag/ kha cig gis ni rtsa ba dang / sdong bu dang / lo ma dang / me tog dang / 'bras bu'i sman rnams khyer te dong ba dang / ring po ma lon</text></item>
<item><p>194b7</p><section>'dul ba</section><text>par gtsug lag khang de yo byad kyis brel bar gyur nas dge slong de khyim bdag gang na ba der song ste phyin pa dang / khyim bdag khyod kyi yo byad dag ni zad do zhes smras pa dang / 'phags pa de na dge slong nyung la yo byad mang du phul na ci'i phyir myur du bas zhes smras pa</text></item>
<item><p>195a1</p><section>'dul ba</section><text>dang / de dag gis rgyas par smras nas/ des 'phags pa bdag gis ni de na bzhugs pa rnams kyi phyir phul na/ de dag gzhan na gnas la ci'i phyir gzhan du spyod ces nyes pa ngor brjod do// de ltar gyur pa dge slong dag gis bcom ldan 'das</text></item>
<item><p>195a2</p><section>'dul ba</section><text>la gsol pa dang / bcom ldan 'das kyis bka' stsal pa/ dge slong rnams yon bdag de 'phya ba ni yus te/ de bas na dge slong dag gis gzhan du gnas shing gzhan gyi khyer ba ma spyod cig/ dge slong dag gzhan du gnas la gzhan gyi spyad dang / de dag ji tsam</text></item>
<item><p>195a3</p><section>'dul ba</section><text>spyad pa thams cad rin thang bzhin du phob shig/ rkyang pa'i sgo bzhi pa'i mdo'i tshigs su bcad pa bzhi pa'o// // mdor na/ mtshan ma dang yang mngon mtshan dang // par tang dag dang ri mo can// khri'u rkang pa ri mo can// ral tshems bya ba dbyar mo khang // sangs</text></item>
<item><p>195a4</p><section>'dul ba</section><text>rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// mnyan du yod pa na mi spun gnyis shig rab tu byung ste/ de las gcig ni zhal ta'i gnas khang na 'dug go// gcig ni dze ta'i tshal na'o// ji tsam na zhal ta ba de don</text></item>
<item><p>195a5</p><section>'dul ba</section><text>zhig gi phyir ri brags kyi grong du song ngo // dge slong de phu nu bo blta ba'i phyir bgo ba de bgos nas de'i thad du song ngo // des dge 'dun gyi bgo ba'i nang du gang zag gi bgo ba de bzhag nas gtam 'dzer cing 'khod do// de nas nor te dge 'dun gyi bgo ba zhig gyon te song ngo //</text></item>
<item><p>195a6</p><section>'dul ba</section><text>de nas zhal ta ba de slar 'ongs nas de na bgo ba chung ngu zhig mthong ste/ des tshe dang ldan pa ci dge 'dun gyis rnyed pa grub pa'am zhes smras pa dang / des smras pa/ dge 'dun gyi rnyed pa cang med do// bgo ba 'di su'i 'di dag dge 'dun gyi'o// des smras pa/ nged cag ni</text></item>
<item><p>195a7</p><section>'dul ba</section><text>che/ 'di chung na/ 'dir su yang bgo ba gyon te ma 'ongs sam/ 'dir bdag gi phu nu bo zhig 'ongs so// song la dris shig de song nas dris te des bltas na dge 'dun gyi yin nas/ des smras pa/ bdag gis nor te dge 'dun gyi ni bdag gis khyer/ bdag gi</text></item>
<item><p>195b1</p><section>'dul ba</section><text>ni de na 'dug pa'i rigs so// des de khyer de 'ongs so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge 'dun gyi ni mtshan ma thob shig/ dge slong dag gis ji ltar mtshan ma gdab pa mi shes nas</text></item>
<item><p>195b2</p><section>'dul ba</section><text>bcom ldan 'das kyis bka' stsal pa/ dge slong 'di zhes bya bas phul ba'o zhes yi ger bris shig/ dge slong gis dge 'dun gyi dang / gang zag gi gnyi ga de bzhin du bris so// de ltar gyur pa dge slong dag gis bcom ldan 'das la gsol nas/ bcom ldan 'das</text></item>
<item><p>195b3</p><section>'dul ba</section><text>kyis bka' stsal pa/ gang zag gi ni mngon mtshan thob shig/ gleng gzhi ni mnyan du yod pa na ste/ bcom ldan 'das kyis dge 'dun gyi'am/ gang zag gi yang rung ste/ ri mo can ni gding ba med kyi bar du ma spyod cig ces bka' stsal pa/ dge slong dag gang zag gi</text></item>
<item><p>195b4</p><section>'dul ba</section><text>par tang stan byed pa la zhugs pa dang / de'i nang nas kha cig gis smras pa/ bcom ldan 'das kyis ni ri mo can las rnyed pa ni gnang gi/ bdag nyid kyis byas pa ni ma yin no zhes gsungs so// gzhan zhig gis yang byas pa'i dngos po spongs shig ces smras pa dang / de ltar</text></item>
<item><p>195b5</p><section>'dul ba</section><text>gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de bas na dge 'dun gyi ni par tang ri mo can rnyed dam byas na yang rung ngo // gang zag gis ni gzhan gyis byin na yon bdag nyid la bsngos na 'chang bar gnang gi/ rang</text></item>
<item><p>195b6</p><section>'dul ba</section><text>byed du ni mi gnang ngo // bcom ldan 'das kyis dge 'dun la ni par tang ri mo can rnyed pa'am/ byas pa'ang 'chang du gnang gi/ gang zag la ni gzhan gyis byin pa de nyid la bsngos na 'chang du gnang ngo zhes bka' stsal nas/ dge slong gzhan zhig gis khri'u rkang pa ri mo can zhig</text></item>
<item><p>195b7</p><section>'dul ba</section><text>bdag gis ni ma byas gzhan gyis byin pa 'chang ngo // de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag ngas ri mo can ni dgongs te gsungs kyi/ khri'u rkang pa ri mo can la ma yin gyis/ de bas na</text></item>
<item><p>196a1</p><section>'dul ba</section><text>dge 'dun gyis khri'u rkang pa ri mo can rnyed dam byas kyang rung gnang gi/ gang zag la ni rjes su mi gnang ngo // bcom ldan 'das kyis dge slong ma dbyar tshul nas byung nas ljongs rgyu ba spyod cig ces gsungs pa dang / dbyar tshul du zhugs nas khang pa'i ral</text></item>
<item><p>196a2</p><section>'dul ba</section><text>tshems dag ma byas par dong nas de dag gis ral tshems ma byas pas ma rung bar gyur to// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong ma dbyar tshul du zhugs na ral tshems ma byas na 'das pa dang</text></item>
<item><p>196a3</p><section>'dul ba</section><text>bcas par 'gyur ro// rkyang pa'i sgo bzhi pa'i mdo'i tshigs su bcad pa lnga pa'o// // mdor na/ song nas slar 'ongs sbyin pa med// byin nas phyir yang 'ongs par gyur// dge 'dun gyis kyang sbyin par bya// gang las bskyis par gyur pa'o// sangs rgyas bcom ldan 'das</text></item>
<item><p>196a4</p><section>'dul ba</section><text>mnyan du yod pa'i dze ta'i tshal mgon med zas sbyin gyi kun dga' ra ba na bzhugs so// khyim pa zhig gis gnyen zhig dus 'das te mchod pa'i phyir rgyal mtshan dang / ba dan gyis drangs nas dur khrod du bskyal te/ de slar khyer te 'ongs nas/ dge slong dag la phul ba dang /</text></item>
<item><p>196a5</p><section>'dul ba</section><text>dge slong dag gis ma blangs so// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ song na slar 'ongs pa zhes byos la long shig/ kha cig ni dbul te phul ba de slar yang brnyas pa dang / dge slong dag gis</text></item>
<item><p>196a6</p><section>'dul ba</section><text>ma ster to// bcom ldan 'das kyis bka' stsal pa/ de ste slar slong na byin cig/ des brnyas nas de slar 'gyod pa skyes nas mi des slar yang phul ba dang / dge slong dag gis ma blangs te/ de ltar gyur pa dge slong dag gis bcom ldan 'das la gsol pa dang /</text></item>
<item><p>196a7</p><section>'dul ba</section><text>bcom ldan 'das kyis bka' stsal pa/ de nas slar yang 'ongs so zhes byos te long shig/ de la the tshom dang khro bar ma byed cig/ gleng gzhi ni mnyan du yod pa na ste/ zhal ta byed pa'i dge slong zhig gis dge 'dun gyi phyir khyim pa zhig la nor zhig bskyis pa dang / de dus</text></item>
<item><p>196b1</p><section>'dul ba</section><text>las 'das so// de dus las 'das so zhes thos nas des gtsug lag khang du 'ongs nas dris pa/ dge slong ming 'di zhes bgyi ba zhig ga re zhes smras pa dang / dge slong dag gis smras pa/ de dus las 'das so// des smras pa/ 'phags pa bdag gi nor zhig des</text></item>
<item><p>196b2</p><section>'dul ba</section><text>bskyis so// dge slong dag gis smras pa/ song la de nyid la dos shig/ des dge 'dun gyi phyir khyer gyi pha ma dang bdag gi phyir ma lags kyis khyed kyis stsol cig/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal</text></item>
<item><p>196b3</p><section>'dul ba</section><text>pa/ de ste dge 'dun gyi phyir des khyer bar shes na/ dge 'dun gyis skyin pa byin cig/ dge slong rnams ngas las gsar du byed pa'i mtshungs pa'i dge slong gi chos bca'o// las gsar du byed pa'i dge slong gis bskyi ba dag rgan zhing rgan pa dag la dris la long shig/</text></item>
<item><p>196b4</p><section>'dul ba</section><text>las gsar du byed pa rnams kyis mtshungs par spyad pa'i chos bcas pa bzhin du ma byas na 'das pa dang bcas par 'gyur ro// rkyang pa'i sgo bzhi pa'i mdo'i tshigs su bcad pa drug pa'o// // mdor na/ bu ram shing dang dge slong rnams// za zhing bgo ba phan gdags pa//</text></item>
<item><p>196b5</p><section>'dul ba</section><text>mi bgo ba dang bzhi pa dang // skar ma bstan par mi bya'o// sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so// dge 'dun dag gis bca' ba bu ram shing zhig rnyed de/ bcom ldan 'das kyis dge tshul pha dag</text></item>
<item><p>196b6</p><section>'dul ba</section><text>la sum cha byin cig ces bka' stsal nas/ de dag la bu ram shing gi sum cha re re byin no// dge slong dag rgan rims su 'khod nas gral nyis rim du gyur pas/ slar yang rgan rims kyi thog tu 'ongs so// tshe dang ldan pa sgra can 'dzin bcom ldan 'das kyi spyan sngar 'dug</text></item>
<item><p>196b7</p><section>'dul ba</section><text>ste/ de bu ram shing gi dum bu za zhing bcom ldan 'das kyi zhal du mig lta zhing 'dug go// bcom ldan 'das kyis bka' stsal pa/ tshe dang ldan pa sgra can 'dzin bu ram shing 'dod dam/ des smras pa/ bcom ldan 'das 'tshal lo// de nas bcom ldan 'das kyi sku</text></item>
<item><p>197a1</p><section>'dul ba</section><text>skal las bcad de dum bu gcig de la byin nas/ dge slong gi dge 'dun rnams bu ram shing gi bya ba byas te/ gtsug lag khang du 'ongs pa dang / tshe dang ldan pa sgra can 'dzin bcom ldan 'das kyi zhabs la phyag 'tshal ba'i phyir/ bcom ldan 'das kyi</text></item>
<item><p>197a2</p><section>'dul ba</section><text>drung du 'ongs pa dang / bcom ldan 'das kyis bka' stsal pa/ tshe dang ldan pa sgra can 'dzin bu ram shing gi bza' bas tshim par gyur tam/ des gsol pa/ bcom ldan 'das kyis bdag cag gi rnyed pa ni sum cha cig stsol cig ces bka' stsal bas ga la tshim mod kyi/</text></item>
<item><p>197a3</p><section>'dul ba</section><text>bcom ldan 'das kyis bka' stsal pa des na gdod tshim par gyur to// bcom ldan 'das kyis dge slong gi dge 'dun dag bsdus nas dge slong dag la 'di skad ces bka' stsal pa/ ngas gos kyi thob pa ni dge tshul pha dag sum cha cig byin cig ces byas kyi/ kha zas kyi</text></item>
<item><p>197a4</p><section>'dul ba</section><text>'thob pa dag ni mtshungs par bgos shig/ chung ngu na shing bu la sa'i lo ma tsam yang mnyam par bgos shig/ de las che chung ngu bgos na 'das pa dang bcas par 'gyur ro// gleng gzhi ni mnyan du yod pa na ste/ mnyan du yod pa na khyim bdag gnas pa de dus dus su</text></item>
<item><p>197a5</p><section>'dul ba</section><text>dze ta'i tshal du 'gro ba las dge slong zhig gis de la nor las byung ba'i bsod nams kyi dngos po bdun rgya cher snyan par bshad pa dang / de dad pa skyes nas gtsug lag khang zhig brtsigs te/ der dge slong gang dag gnas pa de dag kha zas 'phral 'phral du sbyor bar</text></item>
<item><p>197a6</p><section>'dul ba</section><text>byed pa las des de dag gi kha zas kyi rgyur kAr ShA pa Na dag cig byin pa las/ de dag gis smras pa/ tshe dang ldan pa bdag cag bsod snyoms la 'gro bas chos gos kyis brel gyi zas kyis ni ma yin gyis/ kAr ShA pa Na ni chos gos kyi phyir bgo'o// dge slong bdag cag</text></item>
<item><p>197a7</p><section>'dul ba</section><text>las su yang khyim bdag de'i khyim du ma 'dong shig ces de dag gis dam bcas so// de nas dus phyi zhig na bsod snyoms pa zhig ljongs rgyu ba spyod cing mnyan du yod par phyin te/ de khyim bdag de'i gtsug lag khang du 'ongs nas/ dge slong dag gis de ngal sor</text></item>
<item><p>197b1</p><section>'dul ba</section><text>bcug ste/ gnas dang mal stan dag byin nas des bsams pa de ring la ngal bso zhing zan yang gral du zos la nang par nas bsod snyoms bslang ngo snyam du sems shing 'dug pa las/ dge slong gzhi na 'khod pa dag lhung bzed dang chos gos khyer te bsod snyoms la dong</text></item>
<item><p>197b2</p><section>'dul ba</section><text>ba dang / bsod snyoms pa des bsams pa/ gzhi na gnas pa'i dge slong dag ni de ltar phongs pa lta na/ bdag kyang de 'dra bar 'gyur gyis bsod snyoms slong du 'gro'o snyam nas/ des lhung bzed dang chos gos dang lde mig dang / lde mig kyog po dang / sgo lcags</text></item>
<item><p>197b3</p><section>'dul ba</section><text>kyang khyer nas mnyan du yod par rim gyis bsod snyoms la zhugs pa las khyim bdag de'i khyim du 'ongs nas/ des de la bde bar phyin tam zhes tshig tu smras/ stan bting / rkang pa la phyag byas nas de'i mdun du 'dug go// de de'i mdun du 'dug nas des de la nor las</text></item>
<item><p>197b4</p><section>'dul ba</section><text>byung ba'i bsod nams kyi dngos po bdun du yon tan bshad pa dang / khyim bdag des smras pa/ 'phags pa bdag gis de thams cad bsgrubs lags so// bsod snyoms pas smras pa/ khyim bdag khyod kyis cung zad kyang sbyar ba med de/ khyod kyi gtsug lag</text></item>
<item><p>197b5</p><section>'dul ba</section><text>khang na thog mar kha zas med do// des smras pa/ 'phags pa ci gsung / bdag gis der mang du phul na/ 'phags pas gzhan zhig tu byon te nor ba snyam/ bsod snyoms pa des smras pa/ khyim bdag khyod kyis gtsug lag khang gi lde mig dang lde mig kyog</text></item>
<item><p>197b6</p><section>'dul ba</section><text>po dag shes sam/ 'phags pa 'tshal lo// des lde mig dang lde mig kyog po dag bstan pa dang / des smras pa/ 'phags pas de'i don glo bar chud do zhes smras pa dang / bsod snyoms pas de khyer nas slar song ngo // khyim bdag kyang de'i phyi bzhin du song ste</text></item>
<item><p>197b7</p><section>'dul ba</section><text>gtsug lag khang du 'dug nas ji tsam dge slong dag bsod snyoms khyer te 'ong ba mthong ste mthong nas des 'phags pa khyed cag gang nas byon ces smras pa dang / de dag gis smras pa/ khyim bdag spyod yul gyi dad pa bskyed pa'i phyir ro// 'phags pa kAr ShA pa Na</text></item>
<item><p>198a1</p><section>'dul ba</section><text>gar mchis/ khyim bdag gnas khang na yod do snoms te spyon/ de dag gis phyung ste byin no// des smras pa/ da spyod yul gyi dad pa skyed du bzhud cig/ de dag gis ma spobs nas/ cang mi zer bar 'dug nas/ de ltar gyur pa dge slong dag gis bcom</text></item>
<item><p>198a2</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ dge slong dag khyim bdag de 'phya ba ni yus te/ de bas na rnam pa bzhis ni ma bgo shig/ de ni mchod rten thams cad kyi dang / phyogs bzhi'i dge 'dun thams cad kyi dang / nad gsos kyi rin thams</text></item>
<item><p>198a3</p><section>'dul ba</section><text>cad dang / zas nar ma thams cad do// gleng gzhi ni mnyan du yod pa na ste/ drug sde dag ljongs rgyu ba spyod cing skar ma shar tsam zhig na gtsug lag khang zhig tu phyin pa dang / dge slong de dag gis gang du mdza' ba'i gnas su ngal bso zhing 'dug tu bcug pa dang / de dag gis</text></item>
<item><p>198a4</p><section>'dul ba</section><text>smras pa/ tshe dang ldan pa dag ci zhig bsdad du yod/ ston pa bzhugs bzhin du bstan pa zhig par bya'am/ rgan rims bzhin du ci'i phyir mi bgo// de dag ji ltar rgan rims bzhin du bged pa la zhugs pa dang / gsar bu dag ma bgos par nam nangs so// de dag nam</text></item>
<item><p>198a5</p><section>'dul ba</section><text>nangs pa dang langs te/ tshe dang ldan pa dag nged cag 'dong gis mal stan long shig/ dge slong dag gis smras pa/ tshe dang ldan pa dag khyed cag skad cig 'khod pa'i phyir khyed kyis dge 'dun thams cad la gnod pa byas so// de dag gis smras pa/ de ni ston pa'i bka' lung</text></item>
<item><p>198a6</p><section>'dul ba</section><text>bzhin no// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag skar ma shar phan chad mal stan ma bgo shig/ bgos na 'das pa dang bcas par 'gyur ro// mal stan bged pas kyang ma bgo</text></item>
<item><p>198a7</p><section>'dul ba</section><text>shig/ bgos na 'das pa dang bcas par 'gyur ro// rkyang pa'i sgo bzhi pa'i mdo'i tshigs su bcad pa bdun pa'o// // mdor na/ rgun 'bru dang yang 'bra go gzhan// mes rung ba yang de bzhin te// zhugs thab mar me sdong bu dang // drang srong chen pos gnang</text></item>
<item><p>198b1</p><section>'dul ba</section><text>ba'o// sangs rgyas bcom ldan 'das yul kun nas ljongs rgyu ba spyod cing ro hi ta kar gshegs te/ ro hi ta ka'i gnod sbyin bal glang ldan zhes bya ba'i gnas na bzhugs so// de nas gnod sbyin bal glang ldan bcom ldan 'das gang na ba der song ste phyin pa dang / bcom ldan</text></item>
<item><p>198b2</p><section>'dul ba</section><text>'das kyi zhabs la mgo bos phyag 'tshal nas 'di skad ces gsol to// btsun pa do nub bdag gi gnas su dge slong gi dge 'dun dang thabs cig tu bzhugs par ci gnang / de nas gnod sbyin bal glang ldan la bcom ldan 'das cang mi gsung bar zhal gyis bzhes so// de nas</text></item>
<item><p>198b3</p><section>'dul ba</section><text>gnod sbyin bal glang ldan bcom ldan 'das cang mi gsung bar zhal gyis bzhes par rig nas/ des gtsug lag khang lnga brgya sprul/ stan nang tshangs can dang / la ba dang / sngas gru bzhi pa dag kyang lnga brgya lnga brgya sprul/ me mdag dud pa med pa bkang ba lnga brgya yang</text></item>
<item><p>198b4</p><section>'dul ba</section><text>sprul te/ de nas bcom ldan 'das la ni gtsug lag khang chen po bskos/ de'i lhag ma dag ni dge slong dag la bskos te gtsug lag khang gi lhag ma dge slong dag la bskos nas/ bcom ldan 'das gang na ba der song ste phyin pa dang / bcom ldan 'das kyi zhabs la</text></item>
<item><p>198b5</p><section>'dul ba</section><text>mgo bos phyag 'tshal nas/ bcom ldan 'das la 'di skad ces gsol to// bcom ldan 'das sang bdag gi khyim du dge slong gi dge 'dun dang thabs cig tu bshos gsol bar ci gnang / bcom ldan 'das kyis gnang bas na gnod sbyin bal glang ldan la cang mi</text></item>
<item><p>198b6</p><section>'dul ba</section><text>gsung bas zhal gyis bzhes pa dang / gnod sbyin bal glang ldan gyi grogs po kha che'i yul na gnod sbyin u ni ko zhes bya ba zhig yod de/ des de la sang bdag gis bcom ldan 'das nyan thos kyi dge 'dun dang bcas par bshos la spyan drangs kyis/ stod phyogs</text></item>
<item><p>198b7</p><section>'dul ba</section><text>kyi nags kyi shing tog las skur ces spring ba dang / des rgun 'bru dang / bal po'i se'u dang 'bra go la sogs pas snod bkang ste gnod sbyin gyi lag tu bskur ro// des gtsug lag khang gi dag rar spungs te bzhag go// dge slong dag gis bcom ldan 'das la</text></item>
<item><p>199a1</p><section>'dul ba</section><text>gsol nas/ bcom ldan 'das 'di ci zhig lags/ bcom ldan 'das kyis bka' stsal pa/ dge slong rnams 'di ni stod phyogs kyi nags kyi shing tog go// dge slong dag gis ji ltar bgyi zhes gsol pa dang / bcom ldan 'das kyis bka' stsal</text></item>
<item><p>199a2</p><section>'dul ba</section><text>pa/ mes rung bar gyis la zo shig/ dge slong dag gis re re nas rung bar byas pa dang / bcom ldan 'das kyis bka' stsal pa/ phung por spungs la kha gsum mam bzhir mes reg par byas pas rung bar 'gyur ro// dge slong rnams kyis de dag rung bar byas nas dge</text></item>
<item><p>199a3</p><section>'dul ba</section><text>'dun dag la brims pa dang lhag nas/ dge slong rnams kyis ji ltar bya ba mi shes nas/ bcom ldan 'das kyis bka' stsal pa/ de dag kun nyes la nang du chus lugs te der tshags kyis tshogs la phyi dro'i skom du 'thung shig/ de dag gis phyi dro'i skom du brims pa na/ 'on kyang</text></item>
<item><p>199a4</p><section>'dul ba</section><text>lhag nas bcom ldan 'das kyis bka' stsal pa/ skol te zhog la de'i phyi de nyin skom du brims shig/ gleng gzhi ni mnyan du yod pa na ste/ dgun gyi dus la bab pas dge slong rnams grang ste/ gzhi bstar ba'i steng du me bus pa dang / gzhi bstar ba dag ma rung bar gyur</text></item>
<item><p>199a5</p><section>'dul ba</section><text>nas/ bcom ldan 'das kyis bka' stsal pa/ gzhi bstar ba'i steng du me ma bud par zhugs ling gi steng du me bus shig/ zhugs ling gi steng du me bus pa dang dud par gyur nas/ bcom ldan 'das kyis bka' stsal pa/ phyi rol du zhugs ling gi nang du bus la dud pa</text></item>
<item><p>199a6</p><section>'dul ba</section><text>med pa dang / mdag ma la ci bder spyod cig/ gleng gzhi ni mnyan du yod pa na ste/ bzo bo zhig gis dge slong rnams la me mar gyi sdong bu yal ga gcig pa zhig byin pa dang / de dag gis ma blangs so// de ltar gyur pa dge slong dag gis bcom ldan 'das la gsol</text></item>
<item><p>199a7</p><section>'dul ba</section><text>pa dang / bcom ldan 'das kyis bka' stsal pa/ dge 'dun la mar me'i sdong bu yal ga gcig pa grub na gnang ngo // gang zag la yang gnang ngo // yal ga gnyis pa'am/ yal ga mang po dag ni dge 'dun la gnang gi gang zag la ni mi gnang ngo // rkyang</text></item>
<item><p>199b1</p><section>'dul ba</section><text>pa'i sgo bzhi pa'i mdo'i tshigs su bcad pa brgyad pa'o// // mdor na/ glo bur gnyis po bya ba dang // chu klung pha rol gnyis po dang // mang du ma rung byas pa dang // lus kyi tshad ni chos gos so// sangs rgyas bcom ldan 'das mnyan du yod pa na dze ta'i tshal mgon med</text></item>
<item><p>199b2</p><section>'dul ba</section><text>zas sbyin gyi kun dga' ra ba na bzhugs so// dge slong glo bur du lhags pa dag cig gtsug lag khang du phyin pa dang / gzhi na gnas pa'i dge slong gis ngal bsor bcug go// de dag ngal bsos zin pa dang / de dag gis ci yod pa de brkus te dong ngo // de ltar gyur pa dge slong</text></item>
<item><p>199b3</p><section>'dul ba</section><text>dag gis bcom ldan 'das la gsol pa dang / bcom ldan 'das kyis bka' stsal pa/ gang ngo mi shes pa'i rnams ngal bsor ma gzhug shig/ bcom ldan 'das kyis ngo mi shes par ngal bsor ma gzhug shig ces bka' stsal nas/ ngo shes pa zhig ngal bsor bcug pa dang /</text></item>
<item><p>199b4</p><section>'dul ba</section><text>de'i phyi bzhin du ngo mi shes pa'i dge slong zhig 'ongs te/ dge slong de phyi rol du song ba dang / des de'i lhung bzed dang chos gos dag len pa la zhugs pa dang / gzhi de na gnas pa'i dge slong gis bsams pa/ 'di ni gdon mi za bar de'i grogs po zhig go snyam nas/ des de ma bgags</text></item>
<item><p>199b5</p><section>'dul ba</section><text>nas des de khyer te bros so// phyis dge slong de slar 'ongs na chos gos dang lhung bzed mi snang nas/ des smras pa/ tshe dang ldan pa bdag gi lhung bzed dang chos gos dag sus khyer/ gzhi na gnas pa'i dge slong gis smras pa/ khyod kyi grogs pos khyer ro// des smras pa/ nga dang ngo</text></item>
<item><p>199b6</p><section>'dul ba</section><text>shes pa ni med kyi nga'i lhung bzed dang chos gos khyod kyis bor gyis/ khyod kyis skyin pa byin cig/ de dang dge slong gzhi na gnas pa dang lhan cig tu gcig la gcig rtsod par gyur nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka'</text></item>
<item><p>199b7</p><section>'dul ba</section><text>stsal pa/ glo bur du 'ongs pa'i dge slong la 'di su zhig ces dris shig/ de ste dge slong de ngas ngo shes so zhes zer na/ dge slong de la de ste khyod kyis lhung bzed dang chos gos sam/ nga'i yang rung 'di brnya zhes zer na sbyin nam mi sbyin zhes dris shig/ de ste ma sbyin cig ces</text></item>
<item><p>200a1</p><section>'dul ba</section><text>zer na rin thang bzhin du chod la phob shig/ de ste byin cig ces zer ba las khyer na khyer du zad do// gleng gzhi ni mnyan du yod pa na ste/ dge slong glo bur du 'ongs pa gzhan zhig gzhi na 'dug pa'i dge slong zhig gis ngal bsor bcug nas de'i phyi bzhin ngo mi</text></item>
<item><p>200a2</p><section>'dul ba</section><text>shes pa'i dge slong zhig 'ongs te/ ji tsam na gzhi na gnas pa'i dge slong de so shing 'dor du phyi rol du song ngo // de nas de'i lhung bzed dang chos gos dag des khyer ba dang / glo bur du 'ongs pa'i dge slong dag gis bsams pa/ 'di yang sngon khyim 'di na gnas pa zhig yin</text></item>
<item><p>200a3</p><section>'dul ba</section><text>no snyam nas des kyang cung zad kyang ma smras nas/ des khyer te bros so// gzhi na gnas pa'i dge slong de slar 'ongs pa dang / lhung bzed dang chos gos mi snang nas/ des smras pa/ tshe dang ldan pa nga'i lhung bzed dang chos gos sus khyer/ des smras pa/ gnas khang na 'dug</text></item>
<item><p>200a4</p><section>'dul ba</section><text>pas khyer ro// nga'i gnas khang na gnas pa gang yin/ khyod kyis lhung bzed dang chos gos khyer gyis skyin pa byin cig/ de dang de gnyis lhan cig rtsod par gyur nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal</text></item>
<item><p>200a5</p><section>'dul ba</section><text>pa/ glo bur du 'ongs pa'i dge slong gis gzhi na gnas pa'i dge slong la dge slong 'di khyod kyi cung zad ci yang rung ba slong na sbyin nam mi sbyin zhes dris shig/ de ste ma sbyin cig ces zer na rin thang bzhin du phob shig/ de ste byin cig ces zer ba las khyer na khyer du zad do// gleng gzhi</text></item>
<item><p>200a6</p><section>'dul ba</section><text>ni mnyan du yod pa na ste/ dge slong zhig gis gzhi na gnas pa'i dge slong zhig la chos gos bzhag nas chems bzhag pa/ de ste nga song gi 'og tu nga'i slob ma dag 'ongs te 'dod ces zer na byin cig ces smras nas song ngo // de'i slob ma zhig gis chos gos khyer te bros so//</text></item>
<item><p>200a7</p><section>'dul ba</section><text>de la dge slong des blangs pa dang / phan tshun rtsod par gyur nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste slob ma la byin cig ces zer na/ des khyer ba ni khyer rgyal du zad mod kyi gtan tshigs</text></item>
<item><p>200b1</p><section>'dul ba</section><text>yod na byin cig/ bcom ldan 'das kyis gtan tshigs yod na byin cig ces bka' stsal pa dang / gtan tshigs kun gyis shes shing grags par springs te gzhan gyis thos nas brkus pa dang / bcom ldan 'das kyis bka' stsal pa/ gsang ste gtan tshigs smros shig/</text></item>
<item><p>200b2</p><section>'dul ba</section><text>de yang gtan tshigs 'di 'dra bar shes pa zhig 'ongs na de la byin cig ces bsgo shig/ dge slong dag cig lam du zhugs nas klung gi 'gram du phyin te de gru'i nang du zhugs pa dang / de na dge slong gzhan zhig 'dug pa la gru'i nang du zhugs pas smras pa/ bdag gi tshang thur 'o ni</text></item>
<item><p>200b3</p><section>'dul ba</section><text>tshur stsol ces smras pa dang / des tshang thur byin pa la zhugs pa las lhung ste chus khyer ba dang / des smras pa/ kho bo'i tshang thur khyod kyis bor gyis/ khyod kyis skyin pa byin cig/ de gnyis rtsod par gyur pa dang / dge slong dag gis bcom ldan 'das la gsol pa dang /</text></item>
<item><p>200b4</p><section>'dul ba</section><text>bcom ldan 'das kyis bka' stsal pa/ khyod kyi lag tu 'ongs sam zhes smros la 'ongs so zhes zer na gdod byin cig/ de las gzhan du na rin thang bzhin du chod la phob shig/ yo byad gzhan dag kyang de bzhin du sbyor cig/ ji ltar klung bzhin du ri la 'dzegs pa dang /</text></item>
<item><p>200b5</p><section>'dul ba</section><text>'obs la sogs pa la yang de bzhin du sbyar te/ lag tu 'ongs kyis thong zhes zer te btang ba las stor na ni stor du zad do// gleng gzhi ni mnyan du yod pa na ste/ gtsug lag khang zhig na gtsug lag khang skyong gis sgo rab tu ma bsdams nas rab tu ma brtags pas rkun po dag gis</text></item>
<item><p>200b6</p><section>'dul ba</section><text>glags rnyed de brkus so// dge slong dag zhing de'i skyin pa ni gtsug lag khang skyong la dbab bo zhes 'phya'o// de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag sgo bsdam pa ni rnam pa lnga ste/ lnga</text></item>
<item><p>200b7</p><section>'dul ba</section><text>gang zhe na/ rgya gtan dang / sgo gtan dang / 'khor lo dang / sgo lcags dang / lde mig kyog po dag go// gal te de thams cad gtsug lag khang na yod la gtsug lag khang skyong gis bzhi ni bcug la gcig ma bcug na cha gcig de la phob shig/ gsum bcug la</text></item>
<item><p>201a1</p><section>'dul ba</section><text>gnyis ma bcug na gsum de la phob shig/ gnyis bcug la gsum ma bcug na sum cha de la phob shig/ gcig ma bcug la bzhi bcug na bzhi cha de la phob shig/ de ste thams cad ma bcug na ji tsam stor ba de thams cad de la phob shig/ de ste bsdam</text></item>
<item><p>201a2</p><section>'dul ba</section><text>pa rnam pa lngas bsdams na stor ba ni stor du zad do// gtsug lag khang na gtsug lag khang skyong la skyin pa ma dbab shig/ gleng gzhi ni mnyan du yod pa na ste/ sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis dge slong dag</text></item>
<item><p>201a3</p><section>'dul ba</section><text>gi chos gos khru tshad du gyis shig ces bka' stsal na/ btsun pa khru thung la lus ring na de yang chos gos khru tshad du bgyi'am/ u pA li de ni lus kyi tshad du gyis shig/ gang lus thung la khru ring na ji de yang lus kyi tshad du bgyi'am/ bcom ldan 'das kyis bka' stsal pa/ u</text></item>
<item><p>201a4</p><section>'dul ba</section><text>pA li lus thung la khru ring na de yang lus kyi tshad du gyis shig/ lus kyang che la khru yang ring na khru tshad du gyis shig/ gzhan du na 'das pa dang bcas pa ste/ ji ltar bcas pa las lhag pa zhig rnyed na yang / de la ni byin gyis mi brlab mod kyi 'on kyang rung la byin gyis brlabs te rung</text></item>
<item><p>201a5</p><section>'dul ba</section><text>bar byas na/ slob dpon nam/ mkhan po'am/ mdza' bo'i yin par sngos la spyod cig/ rkyang pa'i sgo bzhi pa'i mdo'i tshigs su bcad pa dgu pa'o// // mdor na/ sham thabs rjes su gnang ba dang // sham thabs 'theb kyang de bzhin te// stod chags mchod pa</text></item>
<item><p>201a6</p><section>'dul ba</section><text>bya ba dang // byin len ma byas de bzhin te// rngul dang rkyang pa bstan pa brjod// sangs rgyas bcom ldan 'das mnyan du yod pa na dze ta'i tshal mgon med pa la zas sbyin gyi kun dga' ra ba na bzhugs so// dge slong dag dpyid kyi dus la bab pas sham thabs rnams rdul gyis dri</text></item>
<item><p>201a7</p><section>'dul ba</section><text>ma mi zhim par gyur nas/ bcom ldan 'das kyis bka' stsal pa/ sham thabs kyi 'theb chongs shig/ sbyar ma yang rdul te dri mi zhim par gyur nas/ bcom ldan 'das kyis bka' stsal pa/ stod chags chongs shig/ de yang de bzhin du dri mi zhim par gyur nas/</text></item>
<item><p>201b1</p><section>'dul ba</section><text>bcom ldan 'das kyis bka' stsal pa/ stod chags kyi 'theb bcang bar bya ste/ de yang dus dus su khrus shig/ gleng gzhi ni mnyan du yod pa na ste/ dge slong rnams chos gos gyon te mchod pa'i las dag byed pa na de dag dri dang phye ma dang 'bru mar dag gis ma rung bar gyur nas/</text></item>
<item><p>201b2</p><section>'dul ba</section><text>bcom ldan 'das kyis bka' stsal pa/ gang dri dag gis ma rung bar gyur pa ni khrus la gyon cig/ gang phye mas ma rung ba ni sprugs la gyon cig/ gang 'bru mar gyis ma rung bar gyur pa la ni snum 'dag pa gang yin pas khrus la gyon cig/ gleng gzhi ni mnyan du yod pa na ste/ dge</text></item>
<item><p>201b3</p><section>'dul ba</section><text>slong rnams zan za ba la byin len ma byas par lhung bzed du lhung nas the tshom skyes te mi za ba dang / bcom ldan 'das kyis bka' stsal pa/ byin len byos la long shig/ byin len byed pa med nas/ bcom ldan 'das kyis bka' stsal pa/ de'i than kor cher long ste 'or la the tshom du</text></item>
<item><p>201b4</p><section>'dul ba</section><text>ma byed par zo shig/ khu ba'i nang du lhung nas/ bcom ldan 'das kyis bka' stsal pa/ de yang than kor cher 'or la zo shig/ gang dge slong dag phongs pa'i tshe ngas gnang ba de ma phongs pa'i tshe de ltar ma spyod cig/ spyad na 'das pa dang bcas par 'gyur ro// dge slong</text></item>
<item><p>201b5</p><section>'dul ba</section><text>rnams bsod snyoms la zhugs pa dang / rlung dang char pa dag babs nas lhung bzed kyi nang du rdul song ste/ the tshom skyes nas ma zos te gral na za ba'i tshe yang de bzhin du gyur nas/ bcom ldan 'das kyis bka' stsal pa/ dge slong rnams rdul ni rnam pa 'di lnga ste/</text></item>
<item><p>201b6</p><section>'dul ba</section><text>rung ba'i rdul dang / mi rung ba'i rdul dang / bzhag pa'i rdul dang / ma bzhag pa'i rdul dang / rdul gyi rdul dang lnga'o// gzhan yang rdul rnam pa lnga ste/ bza' ba'i rdul dang / btung ba'i rdul dang / gos kyi rdul dang / me tog gi rdul dang / 'bras bu'i rdul te/</text></item>
<item><p>201b7</p><section>'dul ba</section><text>mngon par gsal ba med pa na de thams cad kyang rung ba yin gyis/ the tshom du ma byed par zo shig/ rkyang pa'i sgo bzhi pa'i mdo'i tshigs su bcad pa bcu pa'o// rkyang pa'i sgo rnams rdzogs // // 'dul ba gzhung dam pa/ bam po bzhi bcu rtsa bzhi pa/ nongs pa</text></item>
<item><p>202a1</p><section>'dul ba</section><text>dmigs pa zhes bgyi'am/ mi dmigs pa zhes bgyi/ gsungs pa/ nyes pa mi dmigs pa zhes bya'o// nongs pa gzugs mchis pa zhes bgyi'am/ zugs ma mchis so zhes bgyi/ gsungs pa/ nyes pa gzugs med pa zhes bya'o// nongs</text></item>
<item><p>202a2</p><section>'dul ba</section><text>pa bstan du mchis pa zhes bgyi'am/ bstan du ma mchis pa zhes bgyi/ gsungs pa/ nyes pa bstan du med pa zhes bya'o// nongs pa bar du thogs pa dang bcas pa zhes bgyi'am/ bar du thogs pa dang bcas pa zhes mi bgyi/ gsungs pa/ nyes pa bar du thogs pa dang</text></item>
<item><p>202a3</p><section>'dul ba</section><text>bcas pa zhes mi bya'o// nongs pa zag pa dang bcas pa zhes bgyi'am/ zag pa ma mchis pa zhes bgyi/ gsungs pa/ nyes pa zag pa dang bcas pa zhes bya'o// nongs pa 'dus byas zhes bgyi'am/ 'dus ma byas zhes bgyi/ gsungs pa/ nyes pa 'dus byas</text></item>
<item><p>202a4</p><section>'dul ba</section><text>zhes bya'o// nongs pa 'jig rten pa zhes bgyi'am/ 'jig rten las 'das pa zhes bgyi/ gsungs pa/ nyes pa 'jig rten pa zhes bya'o// nongs pa phung por gtogs pa zhes bgyi'am/ ma gtogs pa zhes bgyi/ gsungs pa/ nyes pa phung por gtogs pa zhes bya'o//</text></item>
<item><p>202a5</p><section>'dul ba</section><text>nongs pa khams su gtogs pa zhes bgyi'am/ khams su mi gtogs pa zhes bgyi/ gsungs pa/ nyes pa khams su gtogs pa zhes bya'o// nongs pa bzung ba zhes bgyi'am/ ma bzung ba zhes bgyi/ gsungs pa/ nyes pa ma bzung ba zhes bya'o// nongs pa</text></item>
<item><p>202a6</p><section>'dul ba</section><text>lung bstan pa zhes bgyi'am/ lung ma bstan pa zhes bgyi/ gsungs pa/ nyes pa lung bstan pa zhes kyang bya/ lung ma bstan pa zhes kyang bya'o// lung bstan pa gang zhe na/ gang bcom ldan 'das kyis bslab pa bcas pa la bsams bzhin du 'da' bar byed pa ni lung</text></item>
<item><p>202a7</p><section>'dul ba</section><text>bstan pa zhes bya'o// lung ma bstan pa gang zhe na/ gang bcom ldan 'das kyis bslab pa bcas pa la ma bsams par 'da' ba ni lung ma bstan pa zhes bya'o// nongs pa 'byung ba chen por lung bstan pa zhes bgyi'am/ 'byung ba chen por lung ma bstan pa zhes bgyi/</text></item>
<item><p>202b1</p><section>'dul ba</section><text>gsungs pa/ nyes pa 'byung ba chen por lung bstan pa zhes bya'o// nongs pa kun du sbyor ba zhes bgyi'am/ mi sbyor ba zhes bgyi/ gsungs pa/ nyes pa kun du sbyor ba zhes bya'o// nongs pa bsgribs pa zhes bgyi'am/ ma bsgribs pa zhes bgyi/ nyes pa bsgribs</text></item>
<item><p>202b2</p><section>'dul ba</section><text>pa zhes bya'o// nongs pa nyon mongs pa zhes bgyi'am/ nyon ma mongs pa zhes bgyi/ gsungs pa/ nyon mongs pa zhes kyang bya/ nyon ma mongs pa zhes kyang bya'o// nyon mongs pa gang zhe na/ gang sangs rgyas kyis bslab pa bcas pa la bsams bzhin du 'da' ba 'di ni nyon</text></item>
<item><p>202b3</p><section>'dul ba</section><text>mongs pa'o// nyon ma mongs pa gang zhe na/ gang sangs rgyas kyis bslab pa bcas pa la ma bsams par 'da' ba 'di ni nyon ma mongs pa'o// nongs pa la zang zing du bcas pa zhes bgyi'am/ zang zing ma mchis pa zhes bgyi/ gsungs pa/ nyes pa la zang zing du bcas pa</text></item>
<item><p>202b4</p><section>'dul ba</section><text>zhes bya'o// nongs pa chags pa la gnas pa zhes bgyi'am/ 'byung ba la gnas pa zhes bgyi/ gsungs pa/ nyes pa chags pa la gnas pa zhes bya'o// nongs pa dgrar bcas pa zhes bgyi'am/ dgrar ma bcas pa zhes bgyi/ gsungs pa/ dgrar bcas pa</text></item>
<item><p>202b5</p><section>'dul ba</section><text>zhes bya'o// nongs pa dmigs pa zhes bgyi'am/ mi dmigs pa zhes bgyi/ gsungs pa/ mi dmigs pa zhes bya'o// nongs pa sems zhes bgyi'am/ sems ma lags pa zhes bgyi/ gsungs pa/ nyes pa sems ma yin pa zhes bya'o// nongs pa rnam par</text></item>
<item><p>202b6</p><section>'dul ba</section><text>smin pa zhes bgyi'am/ rnam par ma smin pa zhes bgyi/ gsungs pa/ rnam par smin pa zhes kyang bya/ ma smin pa zhes kyang bya'o// smin pa gang zhe na/ gang sangs rgyas kyis bslab pa bcas pa la bsams bzhin du 'das pa 'di ni smin pa zhes bya'o// ma smin pa gang zhe na/</text></item>
<item><p>202b7</p><section>'dul ba</section><text>gang sangs rgyas kyis bslab pa bcas pa la ma bsams par 'das pa 'di ni ma smin pa'o// nongs pa las zhes bgyi'am/ las ma lags pa zhes bgyi/ gsungs pa/ nyes pa las zhes bya'o// nongs pa nang gi skye mched du gtogs pa zhes bgyi'am/ phyi'i skye mched</text></item>
<item><p>203a1</p><section>'dul ba</section><text>du gtogs pa zhes bgyi/ gsungs pa/ phyi'i skye mched du gtogs pa zhes bya'o// nongs pa sngar 'das pa zhes bgyi'am/ ma 'ongs pa zhes bgyi'am/ da ltar byung ba zhes bgyi/ gsungs pa/ nyes pa sngar 'das pa zhes kyang bya/ ma 'ongs pa</text></item>
<item><p>203a2</p><section>'dul ba</section><text>zhes kyang bya/ da ltar byung ba zhes kyang bya'o// sngar 'das pa gang zhe na/ nyes pa byung nas bshags shing slar byas pa ni nyes pa de las langs pa ste/ de ni sngar 'das pa zhes kyang bya'o// ma 'ongs pa gang zhe na/ nyes pa ma byung mod kyi nges par 'byung ba de ni ma 'ongs pa zhes kyang</text></item>
<item><p>203a3</p><section>'dul ba</section><text>bya'o// da ltar gyi gang zhe na/ nyes pa byung ba de ni da ltar gyi'o// nongs pa dge ba zhes bgyi'am/ mi dge ba zhes bgyi'am/ lung mi ston pa zhes bgyi/ gsungs pa/ nyes pa mi dge ba zhes kyang bya/ lung du mi ston pa zhes kyang bya'o// mi dge ba gang zhe na/ gang sangs</text></item>
<item><p>203a4</p><section>'dul ba</section><text>rgyas kyis bslab pa bcas pa la shes bzhin du 'das pa 'di ni mi dge ba'o// lung du ma bstan pa gang zhe na/ gang sangs rgyas kyis bslab pa bcas pa la ma bsams bzhin du 'da' ba de ni lung du ma bstan pa'o// nongs pa 'dod pa'i khams su gtogs pa zhes bgyi'am/ gzugs</text></item>
<item><p>203a5</p><section>'dul ba</section><text>kyi khams su gtogs pa zhes bgyi'am/ gzugs med pa'i khams su gtogs pa zhes bgyi/ gsungs pa/ nyes pa ni 'dod pa'i khams su gtogs pa zhes bya'o// nongs pa slob pa zhes bgyi'am/ mi slob pa zhes bgyi'am/ slob pa'ang ma lags/ mi slob</text></item>
<item><p>203a6</p><section>'dul ba</section><text>pa'ang ma lags zhes bgyi/ gsungs pa/ nyes pa slob pa yang ma yin mi slob pa yang ma yin pa zhes bya'o// nongs pa mthong bas spang ba zhes bgyi'am/ bsgoms pas sprang ba zhes bgyi/ gsungs pa/ bsgoms pas spang ba zhes bya'o// nongs pa lus las</text></item>
<item><p>203a7</p><section>'dul ba</section><text>byung ba zhes bgyi'am/ ngag las byung ba zhes bgyi'am/ sems las byung ba zhes bgyi/ gsungs pa/ nyes pa lus las byung ba yang yod/ ngag las byung ba yang yod/ sems las byung ba yang yod/ de lus las byung ba gang zhe na/ mi tshangs par spyod par byed pa dang /</text></item>
<item><p>203b1</p><section>'dul ba</section><text>ma byin pa len par byed pa dang / mi'i 'tsho ba dang bral bar byed pa dang / bsams bzhin khu ba 'byin pa dang / lus kyis reg par byed pa dang / rtswa sngon po gcod pa dang / phyi dro za ba dang / btung ba chang 'thung ba ni lus las byung ba'o// ngag las byung ba gang zhe na/ gang</text></item>
<item><p>203b2</p><section>'dul ba</section><text>med la kun med bzhin du dkyil 'khor bla mar gyur pa'i chos su bdag nyid smra ba dang / bud med de la nyes pa sbom po'i tshig smra ba dang / bud med kyi mdun du bdag gis lus kyi kun spyad pa'i yon tan brjod pa dang / bud med la tshig lnga'am drug las lhag par chos ston pa ste/</text></item>
<item><p>203b3</p><section>'dul ba</section><text>'di ni ngag las byung ba'o// sems las byung ba gang zhe na/ de 'di ltar dge slong gcig pu dgon pa na gnas na de de na gso sbyin la sems mi skyed/ tshig tu yang mi smra/ de'i sems las byung ba'i nyes pa ma dag pa ste/ 'on kyang 'di skad ces smra'o// sems las byung ba'i</text></item>
<item><p>203b4</p><section>'dul ba</section><text>nyes pa dag med kyi 'on kyang 'di ni dge ba'i rtsa ba mi sbyor ba'o// gang gi dngos po las nongs par 'gyur ba de la rtun te ma bgyis na nyes par 'gyur la/ dngos po de nyid la rtun te bgyis kyang nongs par mi 'gyur ba mchis sam/ gsungs pa/ dngos po rtun te ma byas na nyes par</text></item>
<item><p>203b5</p><section>'dul ba</section><text>'gyur la rtun te byas na nyes par mi 'gyur ba yod do// gang zhe na/ gang dngos po de la rtun te ma byas na/ nyes par 'gyur ba ni 'di lta ste/ dge slong gtan pa ma bting bar chos gos ci 'dod pa 'chang ste sbyar ma med par grong du 'jug pa dang / mgron du ma bos par grong du</text></item>
<item><p>203b6</p><section>'dul ba</section><text>'jug pa dang / 'dus shing za ba dang / yang yang za ba ni nyes pa'o// gang dngos po de nyid la rtun te byas kyang nongs pa mi 'gyur ba gang zhe na/ 'di lta ste/ dge slong gtan pa bting la chos gos ci 'dod pa 'chang ste/ sbyar ma med par grong du 'jug pa dang / mgron du ma</text></item>
<item><p>203b7</p><section>'dul ba</section><text>bos par grong du 'jug pa dang / yang yang za ba dang / 'dus shing za ba la nyes pa med do// de ltar na dngos po gang la rtun te byas na nyes par 'gyur ba'i dngos po de nyid la rtun te byas kyang nyes par mi 'gyur ro// las bgyis na nongs par 'gyur ba'i las de nyid bgyis kyang</text></item>
<item><p>204a1</p><section>'dul ba</section><text>nongs par 'gyur ba mchis sam/ gsungs pa las byas na nyes par 'gyur ba'i las de nyid byas pa las nyes par mi 'gyur ba yang yod do// las gang byas pa las nyes par 'gyur ba'i las de nyid byas kyang nyes par mi 'gyur ba gang zhe na/ dge slong rnams kyis</text></item>
<item><p>204a2</p><section>'dul ba</section><text>dge slong ma mthong ngo zhes nas spangs pa dang / slar las mi byed pa dang / sdig pa la lta ba mi gtong ste spangs pa las de dag dge slong rnams la 'byung bar gsol/ spu snyol bar byed pa las mtshams kyi phyi rol du 'byin na nyes par 'gyur ro// las de nyid byas pa nyes par</text></item>
<item><p>204a3</p><section>'dul ba</section><text>mi 'gyur ba gang zhe na/ 'di lta ste/ dge slong rnams kyis dge slong ma mthong ngo zhes nas spangs pa dang / slar las mi byed pa dang / sdig pa la lta ba mi gtong ba spangs pa las de nyid kyis dge slong rnams la 'byung bar gsol/ spu snyol bar byed thal mo sbyar te phyag</text></item>
<item><p>204a4</p><section>'dul ba</section><text>'tshal bar ston pa de mtshams kyi nang na phyung na nyes pa med do// de ltar na gang las byas pa las nyes par 'gyur ba'i las de nyid byas kyang nyes pa med do// las de 'tshal kyang nongs par yang 'gyur/ las de nyid 'tshal na nongs par mi 'gyur ba mchis sam/ gsungs pa/</text></item>
<item><p>204a5</p><section>'dul ba</section><text>las de shes las nyes par 'gyur ba dang / las de nyid shes la nyes par mi 'gyur ba yod do// ji ltar na las gang 'tshal la nongs par 'gyur la/ las de nyid 'tshal la nongs par mi 'gyur ba lags/ de 'di ltar dge slong rnams kyis dge slong ma mthong ngo zhes nas</text></item>
<item><p>204a6</p><section>'dul ba</section><text>spangs pa dang / slar las mi byed pa dang / sdig pa las lta ba mi gtong bas spangs pa de dge slong rnams la 'byung bar gsol/ spu snyol bar byed/ thal mo sbyar te phyag 'tshal bar ston pa mtshams kyi phyi rol du phyung nas/ dge slong rnams de la 'dus par byed/</text></item>
<item><p>204a7</p><section>'dul ba</section><text>lhan cig gnas/ gnas khang gcig na lhan cig tu nyal bar byed pa dang / dge slong gzhan dag gis smras pa/ kye tshe dang ldan pa dag dge slong 'di ni dge 'dun 'dus pas chos bzhin ma mthong ngo zhes spangs na/ dge slong de la dge slong rnams rjes su 'jug gam zhes smras pa dang /</text></item>
<item><p>204b1</p><section>'dul ba</section><text>de dag 'di skad ces smra'o// de ni bden te dge slong 'di ni dbyung bar gsol/ spu snyol bar byed/ thal mo sbyar te phyag 'tshal bar ston nas phyung ngo // gang du mtshams kyi phyi rol du'o zhes smra ba ni nyes pa byung ba'o// 'di ltar yang dge slong rnams kyis dge slong ma mthong ngo</text></item>
<item><p>204b2</p><section>'dul ba</section><text>zhes nas spangs pa dang / slar mi byed pa dang / sdig pa la lta ba slar mi gtong nas spangs te/ dge slong rnams la dbyung bar gsol/ spu snyol bar byed/ thal mo sbyar te phyag 'tshal bar ston nas mtshams kyi nang du phyung ste/ de la dge slong rnams de dang 'dus par byed/</text></item>
<item><p>204b3</p><section>'dul ba</section><text>lhan cig tu gnas/ gnas khang gcig na lhan cig tu nyal bar byed pa dang / dge slong gzhan dag gis smras pa/ kye tshe dang ldan pa dag dge slong 'di ni dge 'dun 'dus pas chos bzhin ma mthong ngo zhes spangs na/ dge slong rnams dge slong de'i rjes su 'jug gam zhes</text></item>
<item><p>204b4</p><section>'dul ba</section><text>smras pa dang / de dag 'di skad smra'o// de ni bden te dge slong 'di dbyung bar gsol/ spu snyol bar byed/ de thal mo sbyar cing phyag 'tshal bar ston nas phyung ngo // gang du mtshams kyi nang du'o zhes zer na nyes pa med pa'o// de ltar na las shes la nyes par 'gyur ba dang /</text></item>
<item><p>204b5</p><section>'dul ba</section><text>las de nyid shes la nyes par mi 'gyur ba'o// bdag gi yi dam las nongs pa dang gzhan gyi yi dam las nongs par 'gyur ba mchis sam/ gsungs pa/ bdag gi yi dam las nyes pa dang / gzhan gyi yi dam las nyes par 'gyur ba yod do// ji ltar na bdag gi yi</text></item>
<item><p>204b6</p><section>'dul ba</section><text>dam las nongs pa lags/ de 'di ltar dge slong gis nyes pa'i phung po lnga'i nang nas gang yang rung ba'i nyes pa byung nas rang nyid kyis shes pa ni nyes pa'o// gzhan gyi yi dam las nongs pa gang lags/ ji ltar yang dge slong gis nyes pa'i phung po lnga'i nang nas gang yang rung</text></item>
<item><p>204b7</p><section>'dul ba</section><text>ba'i nyes pa byung ba las/ dad pa'i dge bsnyen gyi tshig bzhin nyes pa de chos bzhin du byed pa'o// de ltar na rang gi yi dam las nyes pa dang / gzhan gyi yi dam las nyes pa'o// dran pa las nongs par 'gyur ba dang / mi dran pa las nongs par 'gyur ba mchis sam/</text></item>
<item><p>205a1</p><section>'dul ba</section><text>gsungs pa yod do ji ltar na dran pa las nongs pa lags/ de 'di ltar dge slong nyes pa'i phung po lnga'i nang nas gang yang rung ba'i nyes pa byung bar dran pa de ni dran pa'i nyes pa'o// ji ltar na mi dran pa las nongs pa lags/ de 'di ltar dge slong nyes</text></item>
<item><p>205a2</p><section>'dul ba</section><text>pa'i phung po lnga'i nang nas gang yang rung ba'i nyes pa byung ba de mi dran te/ des cung zad mi dran du zin kyang de nyes par 'gyur ro// de ltar dran na yang nyes pa yin la/ mi dran kyang nyes pa'o// mngon sum du gyur pa las nongs pa dang / mngon sum du ma gyur pa las nongs pa</text></item>
<item><p>205a3</p><section>'dul ba</section><text>mchis sam/ gsungs pa yod do// ji ltar na mngon sum du gyur pa las nongs pa lags/ de 'di ltar dge slong gis nyes pa'i phung po lnga'i nang nas gang yang rung ba'i nyes pa byung ba de ni mngon sum du gyur pa'i nyes pa'o// ji ltar na mngon sum du ma gyur pa'i nongs pa</text></item>
<item><p>205a4</p><section>'dul ba</section><text>lags/ de 'di ltar dge slong gis nyes pa'i phung po lnga'i nang nas gang yang rung ba'i nyes pa ma byung yang 'byung bar gdon mi za ba'o// de lta bu ni mngon sum du ma gyur kyang nyes pa dang / mngon sum du gyur kyang nyes pa'o// dngos po gang gis mi gnas pa dang / dngos po de</text></item>
<item><p>205a5</p><section>'dul ba</section><text>nyid kyis so sor gnas par 'gyur ba mchis sam/ gsungs pa yod do// de 'di ltar dge slong rnams kyis dge slong ma mthong ngo zhes nas spangs pa dang / slar las mi byed pa dang / sdig pa la lta ba slar mi gtong ste spangs pa de ni dngos po gang gis mi gnas pa dang / dngos</text></item>
<item><p>205a6</p><section>'dul ba</section><text>po de nyid kyis so sor gnas pa'o// las gang bgyis pas mi gnas pa dang / las de nyid bgyis pas so sor gnas par 'gyur ba mchis sam/ gsungs pa/ las gang byas pas mi gnas pa dang / las de nyid byas pas so sor gnas pa yod de/ ji ltar na las gang byas</text></item>
<item><p>205a7</p><section>'dul ba</section><text>pas mi gnas shing las de nyid byas pas so sor gnas pa lags/ de 'di ltar dge slong rnams kyis dge slong de ma mthong ngo zhes nas spangs pa dang / slar las mi byed pa dang / sdig pa la lta ba slar mi gtong nas spangs pa de lta bu ni las gang byas pas mi gnas pa'i las</text></item>
<item><p>205b1</p><section>'dul ba</section><text>de nyid byas kyang so sor gnas pa'o// las gang 'tshal na mi gnas par 'gyur ba dang / las de nyid 'tshal na so sor gnas par 'gyur ba mchis sam/ gsungs pa/ las gang shes nas mi gnas pa dang / las de nyid shes kyang so sor gnas par 'gyur ba yod de/ ji</text></item>
<item><p>205b2</p><section>'dul ba</section><text>ltar las gang 'tshal kyang mi gnas pa dang / las de nyid 'tshal na so sor gnas par 'gyur ba lags/ de 'di ltar dge slong rnams kyis dge slong ma mthong ngo zhes nas spangs pa dang / slar mi byed pa dang / sdig pa la lta ba mi gtong ba'i phyir ma spangs pa de lta bu ni las gang shes</text></item>
<item><p>205b3</p><section>'dul ba</section><text>kyang mi gnas pa dang / las de nyid shes kyang so sor gnas pa'o// rang gi yi dam gyis mi gnas pa dang / rang gi yi dam gyis so sor gnas par 'gyur ba mchis sam/ gsungs pa/ rang gi yi dam gyis mi gnas pa dang / rang gi yi dam gyis so sor gnas par 'gyur ba</text></item>
<item><p>205b4</p><section>'dul ba</section><text>yod do// ji ltar na rang gi yi dam gyis mi gnas pa dang / rang gi yi dam gyis so sor gnas par 'gyur ba lags/ de 'di ltar dge slong rnams kyis dge slong ma mthong zhes pa'i phyir spangs pa dang / slar mi byed pa dang / sdig pa la lta ba slar mi gtong bas spangs pa de lta</text></item>
<item><p>205b5</p><section>'dul ba</section><text>bu ni rang gi yi dam gyis mi gnas pa dang / rang gi yi dam gyis so sor gnas pa'o// gzhan gyi yi dam las mi gnas pa dang / gzhan gyi yi dam las so sor gnas par 'gyur ba mchis sam/ bka' stsal pa/ gzhan gyi yi dam las mi gnas pa dang / gzhan gyi yi</text></item>
<item><p>205b6</p><section>'dul ba</section><text>dam las so sor gnas pa yod de/ ji ltar na gzhan gyi yi dam las mi gnas pa dang / gzhan gyi yi dam las so sor gnas par 'gyur ba lags/ de 'di ltar dge slong rnams kyis dge bsnyen dad pa'i tshig bzhin dge slong de ma mthong ngo zhes nas spangs pa dang /</text></item>
<item><p>205b7</p><section>'dul ba</section><text>slar las mi byed pa dang / sdig pa la lta ba slar mi gtong ba'i phyir spangs pa de lta bu ni gzhan gyi yi dam las mi gnas pa dang / gzhan gyi yi dam las so sor gnas pa'o// dran kyang mi gnas pa dang / dran kyang so sor gnas par 'gyur ba mchis sam/ bka' stsal pa/</text></item>
<item><p>206a1</p><section>'dul ba</section><text>dran kyang mi gnas pa dang / dran kyang so sor gnas pa yod do// ji ltar na dran kyang mi gnas pa dang / dran kyang so sor gnas par 'gyur ba lags/ de 'di ltar dge slong rnams kyis dge slong ma mthong ngo zhes nas spangs pa dang / slar las mi byed pa</text></item>
<item><p>206a2</p><section>'dul ba</section><text>dang / sdig pa la lta ba slar mi gtong ba'i phyir spangs pa de lta bu ni dran kyang mi gnas pa dang / dran kyang so sor gnas par 'gyur ba'o// mi dran kyang mi gnas pa dang // mi dran kyang so sor gnas par 'gyur bar mchis sam/ bka' stsal pa/ mi dran kyang mi gnas pa dang /</text></item>
<item><p>206a3</p><section>'dul ba</section><text>mi dran kyang so sor gnas par 'gyur ba yod de/ de 'di ltar dge slong rnams kyis dge slong ma mthong zhes nas spangs pa dang / slar las mi byed pa dang / sdig pa la lta ba slar mi gtong ba'i phyir spangs pa de lta bu ni mi dran kyang mi gnas pa dang / mi dran kyang so sor gnas pa'o//</text></item>
<item><p>206a4</p><section>'dul ba</section><text>mngon sum du gyur pa la mi gnas pa dang / mngon sum du gyur pa la so sor gnas par 'gyur ba mchis sam/ bka' stsal pa/ mngon sum du gyur pa la mi gnas pa dang / mngon sum du gyur pa la so sor gnas pa yod do// ji ltar na mngon sum du gyur pa las mi</text></item>
<item><p>206a5</p><section>'dul ba</section><text>gnas pa la sogs pa lags/ de 'di ltar dge slong rnams kyis dge slong ma mthong zhes nas spangs pa dang / slar las mi byed pa dang / sdig pa la lta ba mi gtong ba'i phyir spangs pa de lta bu ni mngon sum du gyur pa las mi gnas pa dang / mngon sum du gyur pa las</text></item>
<item><p>206a6</p><section>'dul ba</section><text>so sor gnas pa'o// mngon sum du ma gyur kyang mi gnas pa dang / mngon sum du ma gyur kyang so sor gnas pa mchis sam/ gsungs pa yod do// ji ltar na mngon sum du ma gyur kyang mi gnas pa dang / mngon sum du ma gyur kyang so sor gnas pa lags/</text></item>
<item><p>206a7</p><section>'dul ba</section><text>de 'di ltar dge slong rnams kyis dge slong gis ma mthong zhes nas spangs pa dang / slar las mi byed pa dang / sdig pa la lta ba slar mi gtong ba'i phyir spangs pa de lta bu ni mngon sum du ma gyur kyang mi gnas pa dang / mngon sum du ma gyur kyang so sor gnas pa'o//</text></item>
<item><p>206b1</p><section>'dul ba</section><text>dngos po gang gi phyir dge 'dun gyis las bgyi ba dngos po de mang po'am/ gnyis sam/ gcig gis bgyi ba mchis sam/ gsungs pa/ dngos po gang gi phyir dge 'dun gyis las bgyi ba'i dngos po de mang po'am/ gnyis sam/ gcig gis bya ba yang yod do//</text></item>
<item><p>206b2</p><section>'dul ba</section><text>ji ltar na dngos po gcig gis dge 'dun gyi las bgyi ba'i dngos po de mang po'am/ gnyis sam/ gcig gis bgyi bar 'gyur lags/ de 'di ltar dge slong ma rnams kyis dge slong la phyag mi 'tshal bar bcas pa dang / gtam mi smra bar bcas pa dang / longs spyod</text></item>
<item><p>206b3</p><section>'dul ba</section><text>mi gcig par bcas nas bsgos pa ste/ de lta bu ni dngos po gang gi phyir dge 'dun gyis las bya ba'i phyir dngos po de mang po'am/ gnyis sam/ gcig gis kyang bya'o// las gang dge 'dun gyis las su bgyi ba'i las de mang po'am/ gnyis sam/ gcig gis kyang de</text></item>
<item><p>206b4</p><section>'dul ba</section><text>bzhin pa mchis sam/ gsungs pa yod do// ji ltar snga ma bzhin du dge slong ma rnams kyis dge slong la phyag mi 'tshal bar bcas pa dang / gtam mi smra bar bcas pa dang / longs spyod mi gcig par bcas nas bsgos pa ste/ de ltar na las gang dge 'dun gyis las su bya ba'i</text></item>
<item><p>206b5</p><section>'dul ba</section><text>las de mang po'am/ gnyis sam/ gcig gis kyang de bzhin no// las 'tshal bzhin du dge 'dun gyis bgyid pa'i las de nyid 'tshal na gnyis sam/ gcig gis kyang de bzhin pa mchis sam/ gsungs pa/ las gang shes bzhin du dge 'dun gyis bya ba'i las de</text></item>
<item><p>206b6</p><section>'dul ba</section><text>nyid kyis shes kyang mang po'am/ gnyis sam/ gcig gis bya ba yang yod do// ji ltar na las 'tshal bzhin du dge 'dun gyis bgyid pa'i las de nyid 'tshal na mang po'am/ gnyis sam/ gcig gis bgyi ba lags/ de 'di ltar dge slong la/ dge slong rnams</text></item>
<item><p>206b7</p><section>'dul ba</section><text>kyis phyag mi 'tshal bar bcas pa dang / gtam mi smra bar bcas pa dang / longs spyod mi gcig par bcas nas bsgos pa de lta bu ni gang shes bzhin du dge 'dun gyis bya ba'i las de nyid shes kyang mang po'am/ gnyis sam/ gcig gis kyang de bzhin no// rang gi</text></item>
<item><p>207a1</p><section>'dul ba</section><text>yi dam bzhin dge 'dun las mdzad na rang gi yi dam bzhin mang po'am/ gnyis sam/ gcig gis de bzhin du 'gyur ba mchis sam/ gsungs pa/ rang gi yi dam bzhin dge 'dun las byed na'ang rang gi yi dam bzhin mang po'am/ gnyis</text></item>
<item><p>207a2</p><section>'dul ba</section><text>sam/ gcig gis bya ba yang yod do// ji ltar na rang gi yi dam bzhin dge 'dun las mdzad pa/ rang gi yi dam bzhin mang po'am gnyis sam gcig gis bgyi ba lags/ de 'di ltar dge slong la dge slong rnams kyis phyag mi bya ba la bcas pa dang / gtam mi</text></item>
<item><p>207a3</p><section>'dul ba</section><text>smra bar bcas pa dang / longs spyod mi gcig par bcas nas bsgos pa de lta bu ni rang gi yi dam bzhin dge 'dun las byed na'ang rang gi yi dam bzhin mang po'am/ gnyis sam/ gcig gis kyang de bzhin no// gzhan gyi yi dam gyis kyang dge 'dun las mdzad na</text></item>
<item><p>207a4</p><section>'dul ba</section><text>gzhan gyi yi dam gyis mang po'am/ gnyis sam/ gcig gis kyang de bzhin du 'gyur ba mchis sam/ gsungs pa yod de/ de 'di ltar dge slong la dge slong rnams kyis phyag mi bya bar bcas pa dang / gtam mi smra bar bcas pa dang / longs spyod mi gcig par</text></item>
<item><p>207a5</p><section>'dul ba</section><text>bcas nas bsgos pa de lta bu ni gzhan gyi yi dam gyis kyang dge 'dun las byed na/ gzhan gyi yi dam gyis mang po'am/ gnyis sam/ gcig gis kyang snga ma bzhin no// dran bzhin du'ang dge 'dun gyis las mdzad na/ dran bzhin du'ang mang po'am/ gnyis sam/</text></item>
<item><p>207a6</p><section>'dul ba</section><text>gcig gis kyang de bzhin du 'gyur ba ma mchis sam/ bka' stsal pa/ dran bzhin du'ang dge 'dun gyis las byed na'ang dran bzhin du mang po'am/ gnyis sam/ gcig gis kyang de bzhin du 'gyur ba yod do// de 'di ltar dge slong la dge slong rnams kyis phyag mi</text></item>
<item><p>207a7</p><section>'dul ba</section><text>bya bar bcas pa dang / gtam mi smra bar bcas pa dang / longs spyod mi gcig par bcas nas bsgos pa de lta bu ni dran bzhin du'ang dge 'dun gyis las byed na/ dran bzhin du'ang mang po'am/ gnyis sam/ gcig gis kyang snga ma bzhin no// mi dran pa las kyang</text></item>
<item><p>207b1</p><section>'dul ba</section><text>mchis sam/ snga ma bzhin te mi dran kyang mang po'am/ gnyis sam/ gcig zhes bya ba'i bar du de bzhin no// mngon sum du gyur kyang dge 'dun gyis las mdzad na/ mngon sum du gyur kyang mang po'am/ gnyis sam/ gcig gis kyang de bzhin du 'gyur ba mchis</text></item>
<item><p>207b2</p><section>'dul ba</section><text>sam/ gsungs pa/ mngon sum du gyur kyang mang po'am/ gnyis sam/ gcig gis de bzhin du 'gyur ba yod de/ de 'di ltar dge slong la dge slong rnams kyis phyag mi bya bar bcas pa dang / gtam mi smra bar bcas pa dang / longs spyod mi gcig par</text></item>
<item><p>207b3</p><section>'dul ba</section><text>bcas nas bsgos pa de lta bu ni mngon sum du gyur kyang dge 'dun gyis las byed na/ mngon sum du gyur kyang mang po'am/ gnyis sam/ gcig gis snga ma bzhin no// mngon sum du ma gyur kyang dge 'dun gyis las bgyis na mngon sum du ma gyur kyang de bzhin du 'gyur</text></item>
<item><p>207b4</p><section>'dul ba</section><text>ba mchis sam/ gsungs pa yod de/ de 'di ltar dge slong la dge slong rnams kyis kyang phyag mi bya bar bcas pa dang / gtam mi smra bar bcas pa dang / longs spyod mi gcig par bcas nas bsgos pa de lta bu ni mngon sum du ma gyur kyang dge 'dun gyis las byed</text></item>
<item><p>207b5</p><section>'dul ba</section><text>na mngon sum du ma gyur kyang mang po'am/ gnyis sam/ gcig gis kyang snga ma bzhin no// sma dbab pa'i las bsdigs pa dang / smad pa dang / bskrad pa dang / slar bsdum pa bzhi ste/ bsdigs pa'i las su rigs pa las smad pa dang / bskrad pa dang / slar bsdum</text></item>
<item><p>207b6</p><section>'dul ba</section><text>pa'i las bgyis na/ bgyis pa zhes bgyi'am/ bcom ldan 'das kyis bka' stsal pa/ don gang gis dbang du bya ba gsum po des sam/ lnga po des byas na byas pa zhes bya'o// de ste mdo sde'i dbang gis byed na ma byas pa zhes bya'o// de ci'i phyir zhe na/ bsdigs pa'ang</text></item>
<item><p>207b7</p><section>'dul ba</section><text>gzhan smad pa'ang gzhan/ bskrad pa'ang gzhan/ slar bsdum pa'ang gzhan pa'i phyir ro// btsun pa smad pa'i las su rigs pa las bskrad pa dang / slar bsdum pa dang / bsdigs pa'i las bgyis na bgyis pa zhes bgyi'am/ bcom ldan 'das kyis bka'</text></item>
<item><p>208a1</p><section>'dul ba</section><text>stsal pa/ don gang gi dbang du byas pa gsum po des sam/ lnga po des byas na byas pa zhes bya'o// de ste mdo sde'i dbang gis byed na ma byas pa zhes bya'o// de ci'i phyir zhe na/ smad pa'ang gzhan/ bskrad pa'ang gzhan/ slar bsdum pa'ang gzhan/</text></item>
<item><p>208a2</p><section>'dul ba</section><text>bsdigs pa'ang gzhan pa'i phyir ro// btsun pa bskrad pa'i las su rigs pa las slar bsdum pa dang / bsdigs pa dang / smad pa'i las bgyis na bgyis pa zhes bgyi'am/ bcom ldan 'das kyis bka' stsal pa/ don gang gi dbang du byas pa gsum po des sam/</text></item>
<item><p>208a3</p><section>'dul ba</section><text>lnga po des byas na byas pa zhes bya'o// de ste mdo sde'i dbang gis byas na/ ma byas pa zhes bya'o// de ci'i phyir zhe na/ bskrad pa 'ang gzhan/ slar bsdum pa'ang gzhan/ bsdigs pa'ang gzhan/ smad pa'ang gzhan pa'i phyir ro// btsun pa slar bsdum pa'i las su</text></item>
<item><p>208a4</p><section>'dul ba</section><text>rigs pa las bsdigs pa dang / smad pa dang / bskrad pa'i las bgyis na bgyis pa zhes bgyi'am/ bcom ldan 'das kyis bka' stsal pa/ don gang gi dbang du byas pa gsum po des sam/ lnga po des byas na byas pa zhes bya'o// de ste mdo sde'i dbang gis byas na</text></item>
<item><p>208a5</p><section>'dul ba</section><text>ma byas pa zhes bya'o// de ci'i phyir zhe na/ slar bsdum pa'ang gzhan/ bsdigs pa la sogs pa yang gzhan gyi phyir ro// dngos po gang gis bskrad pa'i las su bgyi ba'i dngos po des smad pa dang / bsdigs pa dang / slar bsdum par rung ngam/ bcom ldan 'das</text></item>
<item><p>208a6</p><section>'dul ba</section><text>kyis bka' stsal pa/ de'i don gyi dbang du byas na rung ngo // dngos po gang gis smad pa'i las su bgyi ba'i dngos po des bskrad pa dang / bsdigs pa dang / slar bsdum par rung ngam/ bcom ldan 'das kyis bka' stsal pa/ de'i don gyi dbang du byas na rung ngo //</text></item>
<item><p>208a7</p><section>'dul ba</section><text>dngos po gang gis bsdigs pa'i las su bgyi ba'i dngos po des slar bsdum pa dang / bskrad pa dang / smad par rung ngam/ bcom ldan 'das kyis bka' stsal pa/ de'i don gyi dbang du byas na rung ngo // dngos po gang gis slar bsdum pa'i las su bgyi ba'i dngos po</text></item>
<item><p>208b1</p><section>'dul ba</section><text>des bskrad pa dang / bsdigs pa dang / smad par rung ngam/ bcom ldan 'das kyis bka' stsal pa/ de'i don gyi dbang du byas na rung ngo // dngos po gang gis lhag ma med pa'i nongs par 'gyur ba'i dngos po des lhag ma dang bcas par 'gyur ba mchis sam/ bcom</text></item>
<item><p>208b2</p><section>'dul ba</section><text>ldan 'das kyis bka' stsal pa/ yod de/ 'di ltar dge slong ma thun mong ma yin pa'i phas pham pa bzhi byas na lhag ma med par 'gyur ro// dge slong la ni lhag ma dang bcas par 'gyur ro// dngos po gang gis phas pham pa'i dngos po gang gis nongs par 'gyur ba'i</text></item>
<item><p>208b3</p><section>'dul ba</section><text>dngos po des dge 'dun gyi lhag mar 'gyur ba mchis sam/ bcom ldan 'das kyis bka' stsal pa/ yod de/ dge slong ma la ni lus kyis reg par spyad pas phas pham par 'gyur ro// dge slong la dge 'dun gyi lhag mar 'gyur ro// dngos po gang gis phas pham pa'i</text></item>
<item><p>208b4</p><section>'dul ba</section><text>nongs par 'gyur ba'i dngos po des ltung bar 'gyur ba mchis sam/ bcom ldan 'das kyis bka' stsal pa/ yod de/ dge slong mas shes bzhin du dge slong ma'i nyes pa sbom po'i nyes pa skya rengs byung gi bar du bcabs na phas pham par 'gyur ro// dge slong dag gis</text></item>
<item><p>208b5</p><section>'dul ba</section><text>dge slong gi bcabs na ltung bar 'gyur ro// dngos po gang gis phas pham par 'gyur ba'i dngos po des nyes byas su 'gyur ba mchis sam/ bcom ldan 'das kyis bka' stsal pa/ yod de/ dge slong mas 'di ltar dge 'dun 'dus pas chos bzhin du dge</text></item>
<item><p>208b6</p><section>'dul ba</section><text>slong pha ma mthong ngo zhes nas spangs pa'i rjes su zhugs pa de la dge 'dun gyi nang du lan gsum gyi bar du bsgo yang mi gtong na mo la ni phas pham par 'gyur ro// dge slong gis bsgos te ma btang na nyes byas su 'gyur ro// dngos po gang gis dge 'dun gyi lhag mar</text></item>
<item><p>208b7</p><section>'dul ba</section><text>'gyur la/ dngos po de nyid ltung bar 'gyur ba mchis sam/ bcom ldan 'das kyis bka' stsal pa/ yod de/ dge slong gis bsams bzhin du khu ba phyung na dge 'dun gyi lhag mar 'gyur ro// dge slong mas phyung na ltung bar 'gyur ro// dngos po gang gis dge</text></item>
<item><p>209a1</p><section>'dul ba</section><text>'dun gyi lhag mar 'gyur la dngos po de nyid kyis nyes byas su 'gyur ba mchis sam/ bcom ldan 'das kyis bka' stsal pa/ yod de/ dge slong ma dus ma yin par don gyi phyir phyi rol du byung na dge 'dun gyi lhag mar 'gyur ro// dge slong la ni</text></item>
<item><p>209a2</p><section>'dul ba</section><text>nyes byas su 'gyur ro// gang gi dngos pos ltung bar 'gyur la/ de'i dngos pos so sor bshags par 'gyur ba mchis sam/ bcom ldan 'das kyis bka' stsal pa/ yod de/ dge slong gis nye du ma yin pa las bsod pa'i zas blangs na ltung bar 'gyur ro// dge</text></item>
<item><p>209a3</p><section>'dul ba</section><text>slong mas blangs na so sor bshags par 'gyur ro// gang gis dngos pos ltung bar 'gyur la/ de'i dngos po de nyid kyis nyes byas su 'gyur ba mchis sam/ bcom ldan 'das kyis bka' stsal pa/ yod de/ dge slong mas rtswa sngon po'i steng du bshang gci byas na ltung</text></item>
<item><p>209a4</p><section>'dul ba</section><text>bar 'gyur ro// dge slong gis byas na nyes byas su 'gyur ro// dngos po gang gis so sor bshags par 'gyur la/ de'i dngos po de nyid kyis nyes byas su 'gyur ba mchis sam/ bcom ldan 'das kyis bka' stsal pa/ yod de/ dam bcas pa'i slob pa'i rigs pa</text></item>
<item><p>209a5</p><section>'dul ba</section><text>las/ bdag gis lag gis dar te/ bza' ba dang bca' ba dag blangs na so sor bshags par 'gyur ro// dge slong mas blangs na nyes byas su 'gyur ro// rkun gnas su yi dam 'cha' bzhin bsnyen par ma rdzogs na yang bsnyen par rdzogs par mi bgyi ba dang / bsnyen par</text></item>
<item><p>209a6</p><section>'dul ba</section><text>rdzogs na yang slar dbyung ba dang bsnyen par ma rdzogs na yang bsnyen par rdzogs par bgyi ba dang / bsnyen par rdzogs pa la mi dbyung bar mchis sam/ bcom ldan 'das kyis bka' stsal pa/ lan gnyis sam lan gsum gyi bar du gso sbyong mngon du myong na de bsnyen par ma</text></item>
<item><p>209a7</p><section>'dul ba</section><text>rdzogs na bsnyen par rdzogs par mi bya/ bsnyen par rdzogs na yang slar dbyung bar bya/ gang zhig gis gso sbyong lan gcig myong na de bsnyen par ma rdzogs na yang bsnyen par rdzogs par bya/ bsnyen par rdzogs na yang dbyung bar mi bya'o// dge slong ma sun phyung ba yi</text></item>
<item><p>209b1</p><section>'dul ba</section><text>dam 'cha' bzhin du bsnyen par ma rdzogs na yang bsnyen par rdzogs par mi bgyi ba dang / bsnyen par rdzogs na yang slar dbyung ba dang / bsnyen par ma rdzogs pa na yang bsnyen par rdzogs par bgyi ba dang / bsnyen par rdzogs na yang mi dbyung bar mchis sam/ bcom</text></item>
<item><p>209b2</p><section>'dul ba</section><text>ldan 'das kyis bka' stsal pa/ yod de/ mi tshangs par spyod pa dag gis dge slong ma sun phyung bar gyur pa de ni bsnyen par ma rdzogs na yang bsnyen par rdzogs par mi bya/ bsnyen par rdzogs na yang slar dbyung bar bya/ gang gis lus kyis reg pas dge slong ma sun phyung ba de ni</text></item>
<item><p>209b3</p><section>'dul ba</section><text>bsnyen par ma rdzogs na yang bsnyen par rdzogs par bya/ bsnyen par rdzogs na yang slar mi dbyung bar bya'o// dge 'dun gyi dbyen byas par yi dam 'cha' bzhin bsnyen par ma rdzogs na yang bsnyen par rdzogs par mi bgyid bsnyen par rdzogs na yang slar dbyung ba dang / bsnyen</text></item>
<item><p>209b4</p><section>'dul ba</section><text>par ma rdzogs na yang bsnyen par rdzogs par bgyi ba dang / bsnyen par rdzogs na yang slar mi dbyung bar mchis sam/ bcom ldan 'das kyis bka' stsal pa/ yod de/ gang chos ma yin pa la chos ma yin par 'du shes pa dang / dbyen kyang chos ma yin par mthong</text></item>
<item><p>209b5</p><section>'dul ba</section><text>bzhin dge 'dun phye bar gyur pa dang / chos ma yin pa la chos su 'du shes shing dbyen chos ma yin par mthong bzhin dge 'dun phye bar gyur pa dang / chos ma yin pa la the tshom du gyur cing dbyen yang chos ma yin par mthong bzhin dge 'dun phye bar gyur pa de bsnyen par ma</text></item>
<item><p>209b6</p><section>'dul ba</section><text>rdzogs na bsnyen par rdzogs par mi bya/ bsnyen par rdzogs na yang slar dbyung bar bya/ gang gis chos ma yin pa la chos su 'du shes bzhin dge 'dun gyi dbyen du gyur cing dbyen la'ang chos bzhin mthong na de bsnyen par ma rdzogs na yang bsnyen par rdzogs par bya/ bsnyen</text></item>
<item><p>209b7</p><section>'dul ba</section><text>par rdzogs na yang mi dbyung bar bya'o// ma bsad par khas len bzhin du bsnyen par ma rdzogs na yang bsnyen par rdzogs par mi bgyi ba dang / bsnyen par rdzogs na yang slar dbyung bar bgyi ba dang / bsnyen par ma rdzogs na yang bsnyen par rdzogs par bgyi ba dang /</text></item>
<item><p>210a1</p><section>'dul ba</section><text>bsnyen par rdzogs na yang mi dbyung ba mchis sam/ bcom ldan 'das kyis bka' stsal pa/ yod de/ gang rang gi lag gis bsams bzhin ma'i 'tsho ba dang phral bar gyur pa de ni bsnyen par ma rdzogs na bsnyen par rdzogs par mi bya/ bsnyen par</text></item>
<item><p>210a2</p><section>'dul ba</section><text>rdzogs na yang slar dbyung bar bya'o// gang gis gzhan gyi 'du shes pas ma'i 'tsho ba dang phral bar gyur pa de ni bsnyen par ma rdzogs na yang bsnyen par rdzogs par bgyis shig/ bsnyen par rdzogs na yang slar ma dbyung shig/ de bzhin du pha dang / dgra bcom pa dang /</text></item>
<item><p>210a3</p><section>'dul ba</section><text>nyan thos kyang ngo // btsun pa ci dge slong dge ba'i sems kyis ma 'tsho ba dang phral lam/ 'on te mi dge ba'i sems sam/ 'on te lung du mi ston pa'i sems kyis ma'i srog gcod/ bcom ldan 'das kyis bka' stsal pa/ u pA li dge slong dge ba'i sems dang /</text></item>
<item><p>210a4</p><section>'dul ba</section><text>mi dge ba'i sems dang / lung du mi ston pa'i sems kyis kyang ma'i 'tsho ba dang bral bar byed do// btsun pa ci dge slong dge ba'i sems kyis ma 'tsho ba dang phral na phas pham pa'i nongs par 'gyur zhing mtshams med pa'i las su yang 'gyur ba mchis sam/ bcom</text></item>
<item><p>210a5</p><section>'dul ba</section><text>ldan 'das kyis bka' stsal pa/ u pA li dge slong mi dge ba'i sems kyis ma 'tsho ba dang phral na phas pham pa'i nyes par yang 'gyur la mtshams med pa'i las su yang 'gyur ro// dge ba'i sems kyis ma 'tsho ba dang phral na phas pham par mi 'gyur zhing mtshams</text></item>
<item><p>210a6</p><section>'dul ba</section><text>med pa'i las su mi 'gyur ba yang yod do// btsun pa ci dge slong gis mi dge ba'i sems kyis ma 'tsho ba dang phral na phas pham par yang 'gyur la mtshams med pa'i las su yang 'gyur ram/ mi dge ba'i sems kyis ma 'tsho ba dang phral na phas pham par mi</text></item>
<item><p>210a7</p><section>'dul ba</section><text>'gyur la/ mtshams med pa'i las su mi 'gyur ba mchis sam/ bcom ldan 'das kyis bka' stsal pa/ u pA li mi dge ba'i sems kyis ma 'tsho ba dang phral na phas pham par yang 'gyur la mtshams med pa'i las su yang 'gyur ro// mi dge ba'i sems</text></item>
<item><p>210b1</p><section>'dul ba</section><text>kyis ma 'tsho ba dang phral na phas pham par yang mi 'gyur la mtshams med pa'i las su mi 'gyur ba yang yod do// btsun pa ci dge slong lung mi ston pa'i sems kyis ma 'tsho ba dang phral na phas pham par yang 'gyur la mtshams med pa'i las su 'gyur ba mchis sam/ lung</text></item>
<item><p>210b2</p><section>'dul ba</section><text>du mi ston pa'i sems kyis ma 'tsho ba dang phral na phas pham par yang mi 'gyur la mtshams med pa'i las su yang mi 'gyur ba mchis sam/ bcom ldan 'das kyis bka' stsal pa/ u pA li dge slong lung du mi ston pa'i sems kyis ma 'tsho ba dang phral na phas pham par yang</text></item>
<item><p>210b3</p><section>'dul ba</section><text>'gyur la mtshams med pa'i las su yang 'gyur ro// lung du mi ston pa'i sems kyis ma 'tsho ba dang phral na phas pham par yang mi 'gyur la mtshams med pa'i las su yang mi 'gyur ro// btsun pa ji ltar dge slong gis dge ba'i sems kyis ma 'tsho ba dang phral na phas pham</text></item>
<item><p>210b4</p><section>'dul ba</section><text>pa'i nongs par yang 'gyur la/ mtshams med pa'i las su yang 'gyur/ ji ltar na dge slong dge ba'i sems kyis ma 'tsho ba dang phral na phas pham pa'i nongs par yang mi 'gyur la mtshams med pa'i las su yang mi 'gyur ba lags/ bka' stsal pa/ u pA li 'di</text></item>
<item><p>210b5</p><section>'dul ba</section><text>ltar dge slong gis ma zhig nad bu can yun ring zhig nas mi bde sdug bsngal gyis drag tu gzir zhing gnod pa cher 'gyur ba myong ba des de lta bu'i rkyen gyis ma 'tsho ba dang phral na phas pham pa'i nyes par yang 'gyur la/ mtshams med pa'i las su yang 'gyur ro// 'di ltar dge</text></item>
<item><p>210b6</p><section>'dul ba</section><text>slong des ma na ba la 'bras chan dang / nas thug dang / khu ba dang / sha dang / kyi sha byin pa las/ de yang de'i rkyen gyis dus 'das na de de la phas pham pa'i nyes par mi 'gyur zhing mtshams med pa'i las su yang mi 'gyur ro// de ltar na dge slong dge ba'i sems</text></item>
<item><p>210b7</p><section>'dul ba</section><text>kyis ma 'tsho ba dang phral na phas pham pa'i nyes par yang 'gyur la de mtshams med pa'i las su 'gyur la/ de ltar na dge slong dge ba'i sems kyis ma 'tsho ba dang phral na phas pham pa'i nyes par yang mi 'gyur la de mtshams med pa'i las su yang mi 'gyur ro// btsun pa</text></item>
<item><p>211a1</p><section>'dul ba</section><text>ji ltar na dge slong mi dge ba'i sems kyis ma 'tsho ba dang phral na phas pham pa'i nongs par yang 'gyur la/ mtshams med pa'i las su yang 'gyur/ ji ltar na dge slong mi dge ba'i sems kyis ma 'tsho ba dang phral na phas pham pa'i nongs par yang mi 'gyur la/</text></item>
<item><p>211a2</p><section>'dul ba</section><text>mtshams med pa'i sug las su yang mi 'gyur ba gang lags/ gsungs pa/ u pA li 'di ltar dge slong gis nor gyi phyir ram/ rkang 'gros kyi phyir yang rung ma'i 'tsho ba dang phral na phas pham pa'i nyes par yang 'gyur la/ mtshams med pa'i las su yang 'gyur ro//</text></item>
<item><p>211a3</p><section>'dul ba</section><text>'di ltar yang dge slong mi dge ba'i sems kyis bal glang la brdeg gam lug gam ra la brdeg snyam pa las ma la phog ste/ de'i rkyen gyis de dus 'das na de la phas pham pa'i nyes par yang mi 'gyur la mtshams med pa'i las su yang mi 'gyur ro// de ltar na mi dge</text></item>
<item><p>211a4</p><section>'dul ba</section><text>ba'i sems kyis ma'i 'tsho ba dang phral na phas pham pa'i nyes par yang 'gyur la/ mtshams med pa'i las su yang 'gyur ro// de ltar na mi dge ba'i sems kyis ma 'tsho ba dang phral na phas pham par yang mi 'gyur la mtshams med pa'i las su yang mi 'gyur ro// ji</text></item>
<item><p>211a5</p><section>'dul ba</section><text>ltar na lung du mi ston pa'i sems kyis ma 'tsho ba dang phral na phas pham pa'i nongs par yang 'gyur la mtshams med pa'i las su yang 'gyur ba gang lags/ lung du mi ston pa'i sems kyis ma 'tsho ba dang phral na phas pham pa'i nongs par yang mi 'gyur la mtshams</text></item>
<item><p>211a6</p><section>'dul ba</section><text>med pa'i las su mi 'gyur ba gang lags/ bka' stsal pa/ 'di ltar yang dge slong la las ma gsad pa'i phyir thabs sbyar te de nyal lo// de nyal ba'i 'og tu ma 'tsho ba dang phral na phas pham pa'i nyes par yang 'gyur la mtshams med pa'i las su yang 'gyur ro//</text></item>
<item><p>211a7</p><section>'dul ba</section><text>'di ltar dge slong lung du mi ston pa'i sems kyis sa la brdeg go// shing gi lo ma la brdeg go snyam pa las ma la phog ste de'i rkyen gyis dus 'das na phas pham pa'i nyes par yang mi 'gyur la mtshams med pa'i las su yang mi 'gyur ro// de ltar na dge slong lung</text></item>
<item><p>211b1</p><section>'dul ba</section><text>du ma bstan pa'i sems kyis ma bsad na phas pham pa'i ltung bar yang 'gyur/ mtshams med pa'i las su yang 'gyur ro// lung du mi ston pa'i sems kyis ma bsad na phas pham pa'i nyes par yang mi 'gyur la mtshams med pa'i las su yang mi 'gyur ro// de bzhin du</text></item>
<item><p>211b2</p><section>'dul ba</section><text>pha dang / nyan thos kyi dgra bcom pa yang de bzhin no// // 'dul ba gzhung dam pa/ bam po bzhi bcu rtsa lnga pa/ btsun pa dge slong mtshams kyi nang na lhan cig gnas pa las thog ma nas ma spangs par dge 'dun kyang ma 'dus pa de'i tshe tshig tsam gyis las</text></item>
<item><p>211b3</p><section>'dul ba</section><text>thams cad bgyis na bgyis pa zhes kyang bgyi la nongs par mi 'gyur ba mchis sam/ bcom ldan 'das kyis bka' stsal pa/ yod de/ de bzhin gshegs pa dgra bcom pa yang dag par rdzogs pa'i sangs rgyas te/ de lta bas na de'i phyir ngas maud gal gyi bu</text></item>
<item><p>211b4</p><section>'dul ba</section><text>la khyed cag gis so sor thar pa'i mdo lhogs shig/ de bzhin gshegs pa la so sor thar pa'i mdo klog pa ma sdod cig ces bsgo ba yin no// yang dge slong la la gso sbyin lnga las gang yang rung ba'i gso sbyin mngon du ma myong na gso sbyin bgyis shing nongs par</text></item>
<item><p>211b5</p><section>'dul ba</section><text>yang mi 'gyur ba mchis sam/ bcom ldan 'das kyis bka' stsal pa/ yod de/ gso sbyin byin gyis brlabs pa'o// btsun pa bcom ldan 'das kyis khyim pa 'dug par gso sbyin mi bya zhing so sor thar pa ma klog shig ces gsungs na/ khyim pa mchis bzhin</text></item>
<item><p>211b6</p><section>'dul ba</section><text>du dge 'dun gyis gso sbyin bgyis te so sor thar pa'i mdo bklags na bklags pa zhes kyang bgyi la nongs par yang mi 'gyur ba mchis sam/ bcom ldan 'das kyis bka' stsal pa/ de lta bu yang yod de/ ngas 'di ltar dge slong rnams khyed kyis kau sa la'i rgyal</text></item>
<item><p>211b7</p><section>'dul ba</section><text>po gsal rgyal gyi mdun du 'khor gzhan med par byos la so sor thar pa'i mdo lhogs shig dang de rab tu dad par 'gyur ro// zhes bsgo ba yin no// bcom ldan 'das dge slong dge ba'i sems dang ldan pas nongs par 'gyur ram/ de ste mi dge ba'i sems dang /</text></item>
<item><p>212a1</p><section>'dul ba</section><text>lung du mi ston pa'i sems kyis nongs par 'gyur/ bcom ldan 'das kyis bka' stsal pa/ dge slong dge ba'i sems dang mi dge ba'i sems dang / lung du mi ston pa'i sems kyis nyes par 'gyur ba yod do// dge ba'i sems kyis ji ltar</text></item>
<item><p>212a2</p><section>'dul ba</section><text>zhe na/ 'di ltar dge slong gsar bu bslab pa'i yi dam la mi mkhas pas mchod rten 'khor gyi rtswa rnga'am/ 'chag sa dang khyams kyi rtswa rnga'am/ me tog 'thog pa ni dge ba'i sems kyis so// mi dge ba'i sems kyis nyes pa ji ltar zhe na/ sangs rgyas kyis</text></item>
<item><p>212a3</p><section>'dul ba</section><text>bslab pa bcas pa la bsams bzhin du 'da' ba 'di ni mi dge ba'i sems so// lung du mi ston pa'i sems kyis ji ltar zhe na/ sangs rgyas kyis bslab pa bcas pa la bsams bzhin du 'da' ba ste/ de lta bu ni lung du mi ston pa'i sems kyis so// btsun pa dgra bcom</text></item>
<item><p>212a4</p><section>'dul ba</section><text>pa dag dge ba'i sems kyis nongs par 'gyur ram/ de ste lung du mi ston pa'i sems kyis nongs par 'gyur/ bcom ldan 'das kyis bka' stsal pa/ u pA li dgra bcom pa byed na thams cad kyang lung du mi ston pa'i sems kyis nyes par 'gyur ba zhes bya'o// btsun</text></item>
<item><p>212a5</p><section>'dul ba</section><text>pa ji ltar na dge slong dgra bcom pa nongs par bgyid na de dag thams cad kyang lung du mi ston pa'i sems kyis bgyid pa zhes bgyi/ u pA li 'di ltar dge slong dgra bcom pas brgya lam brgya lam na dran pa nyams par gyur nas chos gos ci chog tu 'chang la/ sbyar ma med</text></item>
<item><p>212a6</p><section>'dul ba</section><text>par grong du 'jug/ yang yang za/ 'dus shing za/ gnyid log pa'i tshe mal stan chen po'i steng du bzhag pa dang / gnyid log pa'i tshe bud med kyi mal du bsnyal ba dang / bsnyen par ma rdzogs pa rnams dong ba'i tshe nyal la phyis bsnyen par ma rdzogs pa rnams 'ongs</text></item>
<item><p>212a7</p><section>'dul ba</section><text>na de su dang lhan cig 'dug 'dug pa de la langs pa'i tshe chos bzhin du bshags pa de lta bu dag ni dge slong dgra bcom pa la nyes pa byed na thams cad kyang lung du mi ston pa'i sems kyis byed ces bya'o// gang dge 'dun bye ba de thams cad 'khrugs pa zhes bgyi'am/</text></item>
<item><p>212b1</p><section>'dul ba</section><text>dge 'dun 'khrugs pa thams cad bye ba zhes bgyi/ dge 'dun bye ba dge 'dun ma 'khrugs pa yang yod/ dge 'dun 'khrugs la dge 'dun ma bye ba yang yod/ dge 'dun bye la dge 'dun 'khrugs pa'ang yod/ dge 'dun ma bye la dge 'dun ma 'khrugs pa'ang yod</text></item>
<item><p>212b2</p><section>'dul ba</section><text>do// dge 'dun bye la dge 'dun ma 'khrugs pa gang zhe na/ 'di ltar dge 'dun dag bye bar ni gyur gyi dge 'dun bye bar byed pa'i dngos po bcu bzhi po shin tu rung bar byas shing ma bzung ba yin te/ de ltar na dge 'dun bye la ma 'khrugs pa yin no// dge 'dun 'khrugs la</text></item>
<item><p>212b3</p><section>'dul ba</section><text>dge 'dun ma bye ba gang zhe na/ de 'di ltar dge 'dun bye bar byed pa'i dngos po bcu bzhi po shin tu rung bar byas shing bzung ba yin gyi dge 'dun ni bye bar ma gyur te/ de ltar dge 'dun 'khrugs la bye bar ma gyur pa'o// dge 'dun bye la 'khrugs par gyur pa gang zhe na/ 'di ltar</text></item>
<item><p>212b4</p><section>'dul ba</section><text>dge 'dun bye bar yang gyur te/ bye bar byed pa'i dngos po bcu bzhi po yang shin tu rung bar byas shing bzung bas ni dge 'dun bye la dge 'dun 'khrugs pa yin no// dge 'dun 'khrugs pa'ang ma yin la dge 'dun ma bye ba gang zhe na/ rnam pa 'di rnams ma gtogs pa'o// gang</text></item>
<item><p>212b5</p><section>'dul ba</section><text>dge 'dun bye ba de thams cad dge 'dun tha dad pa zhes bgyi'am/ gang dge 'dun tha dad pa de thams cad bye ba zhes bgyi/ dge 'dun bye la dge 'dun tha dad pa ma yin pa yang yod/ dge 'dun yang tha dad la dge 'dun ma bye ba yang yod/ dge 'dun bye ba yang yin la dge</text></item>
<item><p>212b6</p><section>'dul ba</section><text>'dun tha dad par gyur pa yang yod/ dge 'dun bye ba yang ma yin la dge 'dun tha dad par yang ma gyur pa yod do// dge 'dun bye la dge 'dun tha dad par ma gyur pa gang zhe na/ de 'di ltar dge 'dun bye bar ni gyur la dge 'dun gnyis tha dad du mi gnas/ don gyis ma bye/</text></item>
<item><p>212b7</p><section>'dul ba</section><text>mtshams kyis ma bye/ rnyed pa la ma bye/ zas la ma bye ba ni dge 'dun bye la dge 'dun tha dad du gyur pa ma yin no// dge 'dun tha dad la dge 'dun bye ba ma yin pa gang zhe na/ de 'di ltar dge 'dun gnyis tha dad du gnas/ don gyis bye/ mtshams kyis bye/ rnyed</text></item>
<item><p>213a1</p><section>'dul ba</section><text>pa la bye/ zas la bye ba de ni dge 'dun gnyis tha dad du gyur la dge 'dun ma bye ba ste/ de ni dge 'dun tha dad la dge 'dun bye ba ma yin pa'o// dge 'dun bye la dge 'dun tha dad pa gang zhe na/ de 'di ltar dge 'dun yang bye bar gyur la dge 'dun</text></item>
<item><p>213a2</p><section>'dul ba</section><text>gnyis tha dad du gnas/ don gyis bye/ mtshams kyis bye/ rnyed pa la bye/ zas la bye ba de ni dge 'dun bye la dge 'dun tha dad du gyur pa yin no// dge 'dun bye ba yang ma yin dge 'dun tha dad pa yang ma yin pa gang zhe na/ rnam pa 'di dag ma gtogs pa'o// gang</text></item>
<item><p>213a3</p><section>'dul ba</section><text>dge 'dun bye ba de thams cad dge 'dun tha dad du gnas pa zhes bgyi'am/ gang dge 'dun tha dad par gnas pa de thams cad dge 'dun bye ba zhes bgyi/ dge 'dun bye la dge 'dun tha dad du mi gnas pa yang yod/ dge 'dun tha dad du gnas la dge 'dun ma bye ba yang yod/</text></item>
<item><p>213a4</p><section>'dul ba</section><text>dge 'dun bye la dge 'dun tha dad par gnas pa yang yod/ dge 'dun ma bye la dge 'dun tha dad du mi gnas pa yang yod do// dge 'dun bye la dge 'dun tha dad par mi gnas pa gang zhe na/ de 'di ltar dge 'dun de dag bye bar gyur kyang dge 'dun gnyis tha dad du mi gnas</text></item>
<item><p>213a5</p><section>'dul ba</section><text>pa yin te/ don gyis tha mi dad/ mtshams kyis tha mi dad/ rnyed pas tha mi dad/ zas la tha mi dad pa de ni dge 'dun bye la dge 'dun tha dad du mi gnas pa'o// dge 'dun tha dad par gnas la dge 'dun ma bye ba gang zhe na/ de 'di ltar dge 'dun gnyis tha dad du gyur</text></item>
<item><p>213a6</p><section>'dul ba</section><text>te/ don gyis tha dad/ mtshams kyis tha dad/ rnyed pas tha dad/ zas la tha dad pa de ni dge 'dun gnyis tha dad par gnas kyang ma bye ba ste/ de ni dge 'dun tha dad par gnas la dge 'dun ma bye ba'o// dge 'dun bye la dge 'dun tha dad par gnas pa gang zhe na/ de</text></item>
<item><p>213a7</p><section>'dul ba</section><text>'di ltar dge 'dun bye bar gyur/ dge 'dun gnyis tha dad du gnas par gyur te/ don la tha dad/ mtshams la tha dad/ rnyed pa la tha dad/ zas la tha dad pa de ni dge 'dun bye la tha dad par gnas pa'o// dge 'dun ma bye la dge 'dun tha dad du gnas pa'ang ma yin</text></item>
<item><p>213b1</p><section>'dul ba</section><text>pa gang zhe na/ de 'di ltar rnam pa 'di dag ma gtogs pa'o// dge 'dun gyi 'byed pa de dag thams cad bskal par mchis pa lags sam/ gang bskal par mchis pa thams cad dge 'dun gyi dbyen bgyis pa lags sam zhes gsol pa dang / dge 'dun gyi dbyen</text></item>
<item><p>213b2</p><section>'dul ba</section><text>byas la bskal par mi gnas pa'ang yod/ bskal par gnas la dge 'dun gyi dbyen kyang byas la bskal par gnas pa'ang yod/ dge 'dun gyi dbyen kyang mi byed la bskal par gnas pa yang ma yin pa yod do// dge 'dun gyi dbyen byas la bskal par mi gnas pa</text></item>
<item><p>213b3</p><section>'dul ba</section><text>gang zhe na/ gang gis chos bzhin du 'du shes pas dge 'dun phye bar gyur pa de ni dge 'dun phye la bskal par mi gnas pa'o// bskal par gnas la dge 'dun ma phye ba gang zhe na/ klu'i rgyal po shugs ldan dang / klu'i rgyal po shin tu gnas pa dang / klu'i rgyal po</text></item>
<item><p>213b4</p><section>'dul ba</section><text>yid du 'ong ba dang / klu'i rgyal po dga' bo dang / bsnyen dga' bo dang / la ba can dang / rta dang / gshin rje'i rgyal po dang / tshangs ris kyi lha dang / 'di dag ni bskal par gnas pa ste/ dge 'dun gyi dbyen ma byas so// dge 'dun 'byed pa'ang yin</text></item>
<item><p>213b5</p><section>'dul ba</section><text>la bskal par gnas pa gang zhe na/ lhas byin te/ 'di ni dge 'dun 'byed pa yang yin la bskal par gnas pa yang yin no// dge 'dun 'byed pa yang ma yin la bskal par gnas pa yang ma yin pa gang zhe na/ rnam pa 'di dag ma gtogs pa'o// gang cung</text></item>
<item><p>213b6</p><section>'dul ba</section><text>zad dge 'dun gyi dbyen bgyis pa de thams cad bskal par gnas pa'i kha na ma tho bar 'gyur ram/ gang bskal par gnas pa'i kha na ma tho bar 'gyur ba de thams cad dge 'dun gyi dbyen bgyis lags sam/ dge 'dun gyi dbyen byas la bskal par gnas pa'i</text></item>
<item><p>213b7</p><section>'dul ba</section><text>kha na ma tho bar mi 'gyur ba yang yod/ bskal par gnas pa'i kha na ma tho bar 'gyur la dge 'dun gyi dbyen ma byas pa yang yod/ dge 'dun yang 'byed la bskal par gnas pa'i kha na ma tho bar 'gyur ba yang yod/ dge 'dun yang ma phye la bskal par</text></item>
<item><p>214a1</p><section>'dul ba</section><text>gnas pa'i kha na ma tho bar mi 'gyur ba yang yod do// dge 'dun phye la bskal par gnas pa'i kha na ma tho bar mi 'gyur ba gang zhe na/ gang gis chos bzhin du 'du shes pas dge 'dun phye bar gyur pa 'di ni dge 'dun phye ba yin la bskal par gnas</text></item>
<item><p>214a2</p><section>'dul ba</section><text>pa'i kha na ma tho bar mi 'gyur ba'o// bskal par gnas pa'i kha na ma tho bar 'gyur la dge 'dun ma phye ba gang zhe na/ klu'i rgyal po shugs ldan dang / klu'i rgyal po shin tu gnas pa dang / klu'i rgyal po yid du 'ong ba dang / klu'i rgyal po dga' bo dang / klu'i rgyal po</text></item>
<item><p>214a3</p><section>'dul ba</section><text>bsnyen dga' bo dang / klu'i rgyal po la ba can dang / klu'i rgyal po rta dang / gshin rje'i rgyal po dang / tshangs ris kyi lha dang / 'di dag ni bskal par gnas pa'i kha na ma tho bar 'gyur la dge 'dun ma phye ba'o// dge 'dun yang 'byed la bskal par gnas</text></item>
<item><p>214a4</p><section>'dul ba</section><text>pa'i kha na ma tho bar 'gyur ba ni lhas byin te/ 'dis dge 'dun yang phye la bskal par gnas pa'i kha na ma tho bar yang 'gyur ro// dge 'dun 'byed pa yang ma yin la bskal par gnas pa'i kha na ma tho bar yang mi 'gyur ba gang zhe na/ rnam pa 'di rnams ma</text></item>
<item><p>214a5</p><section>'dul ba</section><text>gtogs so// gang gis dge 'dun phye ba de thams cad log par nges pa lags sam/ log par nges pa de thams cad dge 'dun 'byed pa lags sam/ gsungs pa/ dge 'dun 'byed par byed la log par ma nges pa'ang yod/ log par nges pa dge 'dun</text></item>
<item><p>214a6</p><section>'dul ba</section><text>mi 'byed pa yang yod/ dge 'dun 'byed la log par nges pa yang yod/ dge 'dun yang mi 'byed la log par ma nges pa yang yod do// dge 'dun 'byed la log par ma nges pa gang zhe na/ gang gis chos bzhin du 'du shes bzhin dge 'dun phye bar gyur pa de ni</text></item>
<item><p>214a7</p><section>'dul ba</section><text>dge 'dun 'byed par bgyid la log par ma nges pa'o// log par nges la dge 'dun mi 'byed pa gang zhe na/ pha gsod pa dang / ma gsod pa dang / dgra bcom pa gsod pa dang / de bzhin gshegs pa la ngan sems kyis khrag phyung ba de dag ni log par</text></item>
<item><p>214b1</p><section>'dul ba</section><text>nges la dge 'dun gyi dbyen mi byed pa'o// dge 'dun gyi dbyen yang byas la log par yang nges pa gang zhe na/ lhas byin yin te/ dge 'dun yang phye la log par yang nges pa'o// dge 'dun phye ba yang ma yin la log par ma nges pa gang zhe na/ de rnams ma gtogs</text></item>
<item><p>214b2</p><section>'dul ba</section><text>pa'o// gang dge 'dun gyi dbyen byed pa de thams cad mi mkhas pa lags la mi mkhas pas smra ba yang lags sam/ gang mi mkhas la mi mkhas par smra ba de thams cad dge 'dun gyi dbyen bgyid pa lags sam/ gsungs pa/ dge 'dun gyi dbyen byed la mi mkhas</text></item>
<item><p>214b3</p><section>'dul ba</section><text>pa ma yin la mi mkhas par smra ba ma yin pa yang yod/ mi mkhas la mi mkhas par smra zhing dge 'dun gyi dbyen du mi 'gyur ba yang yod/ dge 'dun gyi dbyen yang byas shing mi mkhas la mi mkhas par smra ba yang yod/ dge 'dun gyi dbyen yang ma byas la mi mkhas pa</text></item>
<item><p>214b4</p><section>'dul ba</section><text>yang ma yin mi mkhas par smra ba ma yin pa yang yod do// dge 'dun gyi dbyen byas la mi mkhas pa yang ma yin mi mkhas par smra ba yang ma yin pa gang zhe na/ gang gis chos bzhin du 'du shes bzhin dge 'dun gyi dbyen byas par gyur na de lta bu ni dge 'dun gyi dbyen byas la</text></item>
<item><p>214b5</p><section>'dul ba</section><text>mi mkhas pa yang ma yin mi mkhas par smra ba'ang ma yin pa'o// mi mkhas la mi mkhas par smra yang dge 'dun gyi dbyen du mi 'gyur ba gang zhe na/ ston pa drug por yi dam bcas pa ste/ de ni mi mkhas la mi mkhas par smras kyang dge 'dun gyi dbyen du mi 'gyur ba'o// dge</text></item>
<item><p>214b6</p><section>'dul ba</section><text>'dun gyi dbyen yang byas la mi mkhas la mi mkhas par smra ba gang zhe na/ lhas byin yin te/ de ni dge 'dun gyi dbyen yang byas la mi mkhas la mi mkhas par smra ba'o// dge 'dun gyi dbyen yang ma byas la mi mkhas pa'ang ma yin mi mkhas par smra ba yang ma yin pa gang</text></item>
<item><p>214b7</p><section>'dul ba</section><text>zhe na/ de rnams ma gtogs pa'o// btsun pa dge slong gis dge slong gi dge 'dun gyi dbyen du 'gyur ram/ 'on te dge slong ma'am/ dge slob ma'am/ dge tshul pha'am/ dge tshul mas dge 'dun gyi dbyen du 'gyur/ bcom ldan 'das kyis bka' stsal pa/</text></item>
<item><p>215a1</p><section>'dul ba</section><text>dge slong gis dge 'dun gyi dbyen du 'gyur gyi/ dge slong ma'am/ dge slob ma'am/ dge tshul pha dang / dge tshul mas dge 'dun gyi dbyen du mi 'gyur ro// btsun pa dge slong mas dge 'dun ma'i dbyen du 'gyur ram/ 'on te dge slong ngam/</text></item>
<item><p>215a2</p><section>'dul ba</section><text>dge slob ma'am/ dge tshul pha dang / dge tshul mas dge slong ma'i dge 'dun gyi dbyen du 'gyur/ bcom ldan 'das kyis bka' stsal pa/ dge slong mas dge 'dun ma'i dbyen du 'gyur gyi/ dge slong ngam/ dge slob ma'am/ dge tshul pha'am/ dge tshul</text></item>
<item><p>215a3</p><section>'dul ba</section><text>mas dge slong ma'i dge 'dun gyi dbyen du mi 'gyur ro// btsun pa dge 'dun bye ba dang ldan nam/ de ste kha na ma tho ba dang ldan/ bcom ldan 'das kyis bka' stsal pa/ dge 'dun la ni bye ba dang ldan/ 'byed pa'i gang zag la ni kha na ma tho ba dang ldan no// dge 'dun gyi</text></item>
<item><p>215a4</p><section>'dul ba</section><text>dbyen bgyis na nongs pa cir 'gyur/ bcom ldan 'das kyis bka' stsal pa/ nyes pa sbom por 'gyur ro// dge 'dun phye na nongs pa gang bshags par bgyi/ bcom ldan 'das kyis bka' stsal pa/ nyes pa sbom po'o// gang nye bar phyogs pa de thams cad mi gnas</text></item>
<item><p>215a5</p><section>'dul ba</section><text>pa'am/ de ste gang mi gnas pa de thams cad nye bar phyogs pa lags/ bka' stsal pa/ nye bar phyogs la mi gnas pa ma yin pa'ang yod/ mi gnas la nye bar ma phyogs pa'ang yod/ nye bar phyogs la mi gnas par 'gyur ba yang yod/ nye bar yang ma phyogs la mi gnas pa'ang</text></item>
<item><p>215a6</p><section>'dul ba</section><text>yod do// nye bar phyogs la mi gnas pa ma yin pa gang zhe na/ gang gis dngos po lnga la nye bar phyogs par gyur cing nyes pa rnam pa bzhi po las gang yang rung nyes pa byung bar ma gyur pa de ni nye bar phyogs pa ste/ mi gnas par 'gyur ba ma yin no// mi gnas par 'gyur la nye bar</text></item>
<item><p>215a7</p><section>'dul ba</section><text>phyogs pa ma yin pa gang zhe na/ gang gis nyes pa bzhi las gang yang rung nyes pa ni byung bar gyur gyis dngos po lnga la khas blangs par ma gyur pa de ni mi gnas pa ste/ nye bar phyogs pa ma yin no// nye bar phyogs la mi gnas par 'gyur ba gang zhe na/ dngos po lnga khas blangs</text></item>
<item><p>215b1</p><section>'dul ba</section><text>par gyur cing nyes pa bzhi las gang yang rung / nyes pa byung ba de ni nye bar phyogs la mi gnas par yang 'gyur ba'o// nye bar ma phyogs la mi gnas par yang mi 'gyur ba gang zhe na/ rnam pa de rnams ma gtogs pa'o// gang mi gnas pa de thams cad so sor gnas pa lags</text></item>
<item><p>215b2</p><section>'dul ba</section><text>sam/ gang so sor gnas pa de thams cad mi gnas pa lags sam/ gsungs pa/ mi gnas la so sor gnas pa ma yin pa yang yod/ so sor gnas la mi gnas pa ma yin pa yang yod/ mi gnas pa yang yin la/ so sor gnas pa yang yod/ mi gnas pa'ang</text></item>
<item><p>215b3</p><section>'dul ba</section><text>ma yin la so sor gnas pa ma yin pa yang yod do// mi gnas la so sor gnas pa ma yin pa gang zhe na/ de 'di ltar nyes pa rnam pa bzhi las gang yang rung byung bar ni gyur gyi dge 'dun gyis ma mthong ba'i phyir spangs pa dang / slar las mi byed pa dang / sdig pa la lta ba slar ma</text></item>
<item><p>215b4</p><section>'dul ba</section><text>btang bas spangs par ma gyur pa de ni mi gnas pa ste/ so sor gnas pa ni ma yin no// so sor gnas la mi gnas pa ma yin pa gang zhe na/ de 'di ltar dge 'dun gyis ma mthong ba'i phyir spangs pa dang / slar las mi byed pa dang / sdig pa la lta ba slar ma btang nas spangs par</text></item>
<item><p>215b5</p><section>'dul ba</section><text>ni gyur gyi nyes pa bzhi las gang yang rung nyes par ma gyur pa de ni so sor gnas la mi gnas pa ma yin pa'o// mi gnas pa yang yin la so sor gnas pa gang zhe na/ nyes pa bzhi las gang yang rung nyes pa yang byung bar gyur/ ma mthong ba'i phyir spangs pa dang / slar</text></item>
<item><p>215b6</p><section>'dul ba</section><text>las mi byed pa dang / sdig pa la lta ba slar ma btang nas spangs par yang gyur la nyes pa bzhi po las gang yang rung nyes pa byung bar gyur pa de ni mi gnas la so sor gnas pa'o// mi gnas pa yang ma yin la so sor gnas par yang mi 'gyur ba gang zhe na/ de rnams ma</text></item>
<item><p>215b7</p><section>'dul ba</section><text>gtogs pa ste/ de rnams la gtogs pa ni mi gnas pa dang / so sor gnas pa ma yin pa'o// gang gis spang bar bgyi ba de bkar ba zhes kyang bgyi'am/ gsungs pa/ gang gis spangs pa de bkar ba'ang de nyid do// las gang lags/ dngos po gang lags/ nyes pa</text></item>
<item><p>216a1</p><section>'dul ba</section><text>'byin par byed pa las so// ma bshags pa ni dngos po'o// gtan pa ni gang lags/ gtan pa gding ba ni gang lags/ gtan pa dbyung ba ni gang lags/ gsungs pa/ u pA li gos de'i ming ni gtan pa zhes bya'o// der sems</text></item>
<item><p>216a2</p><section>'dul ba</section><text>bskyed pa ni gtan pa bting ba'o// rnam pa brgyad du bsams pa ni gtan pa phyung ba'o// dge slong ma lags par nongs pa byung la dge slong du gyur na tshangs par 'gyur ba mchis sam/ dge slong gi tshe nongs pa byung la dge slong mar gyur na tshangs par 'gyur ba mchis sam/ bcom</text></item>
<item><p>216a3</p><section>'dul ba</section><text>ldan 'das kyis bka' stsal pa/ yod de/ ji ltar dge slong ma yin pa na nyes pa byung la dge slong du gyur na tshangs par 'gyur zhe na/ de 'di ltar dge slong ma'i tshe thun mong ma yin pa'i dge 'dun gyi lhag ma'i nyes pa byung ba las de mtshan 'phos te mtshan 'phos nas dge slong pha'i nang</text></item>
<item><p>216a4</p><section>'dul ba</section><text>du 'ongs na nyes pa tshangs pa zhes bya'o// ji ltar na dge slong gi tshe nongs pa byung la dge slong ma lags pa'i tshe tshangs pa zhes bgyi/ de 'di ltar dge slong gi tshe mi 'dra ba dge 'dun gyi lhag ma'i nyes pa byung ba las de mtshan 'phos te mtshan 'phos nas dge slong mar gyur na de nyes pa</text></item>
<item><p>216a5</p><section>'dul ba</section><text>tshangs pa zhes bya'o// ma 'tshal bzhin du nongs pa byung la 'tshal bzhin du tshangs par 'gyur ba mchis sam/ 'tshal bzhin du nongs pa byung la ma 'tshal bzhin du tshangs par 'gyur ba mchis sam/ bcom ldan 'das kyis bka' stsal pa/ yod de/ de ji ltar mi shes bzhin</text></item>
<item><p>216a6</p><section>'dul ba</section><text>du nyes pa byung la shes bzhin tshangs par 'gyur zhe na/ de 'di ltar dge slong gnyid log pa las bteg ste mal stan chen po mthon po steng du bzhag pa'o// yang na gnyid kyis log pa las bud med kyi mal du bzhag pa'o// bsnyen par ma rdzogs pa phyir phyung ste nyal ba dang / de'i</text></item>
<item><p>216a7</p><section>'dul ba</section><text>'og tu bsnyen par ma rdzogs pa de slar 'ongs te 'dug nas bdag sad nas nyes pa de nyid ji ltar chos bzhin slar byed pa de ni mi shes bzhin du nyes pa byung ste shes nas tshangs par gyur pa'o// shes bzhin nyes pa byung la mi shes bzhin tshangs par 'gyur ba gang zhe na/ de 'di ltar dge</text></item>
<item><p>216b1</p><section>'dul ba</section><text>slong dge 'dun gyi lhag ma'i nyes pa byung ste/ de dbyung bar las kyi tshig rnams byed de gsol pa byas pa dang / de gnyid kyis log nas las kyi tshig gsum mjug tu phyin pa dang / langs pa de lta bu ni shes bzhin nyes pa byung la mi shes bzhin tshangs par 'gyur ba'o// gnyid</text></item>
<item><p>216b2</p><section>'dul ba</section><text>log pa'i tshe nongs pa byung la sad pa'i tshe tshangs par 'gyur ba mchis sam/ sad pa'i tshe nongs pa byung la gnyid log pa'i tshe tshangs par 'gyur ba mchis sam/ bcom ldan 'das kyis bka' stsal pa/ yod de/ gnyid log pa'i tshe nyes pa byung la sad pa'i tshe tshangs par 'gyur</text></item>
<item><p>216b3</p><section>'dul ba</section><text>ba gang zhe na/ de 'di ltar dge slong gnyid kyis log pa las mal stan mthon po mal stan chen po'i drung du bteg ste bzhag pa dang / yang gnyid kyis log pa las bud med kyi mal du bzhag pa dang / bsnyen par ma rdzogs pa phyir phyung ste/ nyal ba'i 'og tu bsnyen par ma rdzogs</text></item>
<item><p>216b4</p><section>'dul ba</section><text>pa de slar 'ongs te 'dug nas bdag sad nas nyes pa 'di nyid ji ltar chos bzhin slar byed pa de ni gnyid log bzhin nyes pa byung la sad nas tshangs par gyur pa'o// sad bzhin du nyes pa byung la gnyid log bzhin tshangs par 'gyur ba gang zhe na/ 'di ltar dge slong dge 'dun gyi</text></item>
<item><p>216b5</p><section>'dul ba</section><text>lhag ma'i nyes pa byung ste/ de dbyung bar las kyi tshig rnams byed de gsol ba byas pa dang / de gnyid kyis log nas las kyi tshig gsum mjug tu phyin pa dang / langs pa de lta bu ni sad bzhin nyes pa byung la gnyid log bzhin tshangs par gyur pa'o// dge slong gis</text></item>
<item><p>216b6</p><section>'dul ba</section><text>gcig smras pa mjug tu phyin na des phas pham pa gsum 'byung bar 'gyur ba mchis sam/ bcom ldan 'das kyis bka' stsal pa/ yod de/ de 'di ltar dge slong gis dge slong ma dang lhan cig tu 'di skad du gang gi tshe nga mthong ba na khyim bdag 'di zhes bya ba las rdzas rin thang</text></item>
<item><p>216b7</p><section>'dul ba</section><text>che ba zhig ma byin par blangs pa dang / mi 'tsho ba dang phral ba dang / ngas dgra bcom pa yang thob par yang khyod kyis shes par gyis shig/ de thams cad dge slong mas tshig rdzogs par smras na'o// dge slong gis gcig smras pa mjug tu phyin na des phas pham pa bzhi 'byung</text></item>
<item><p>217a1</p><section>'dul ba</section><text>bar 'gyur ba mchis sam/ bcom ldan 'das kyis bka' stsal pa/ yod de/ 'di ltar dge slong zhig dge slong ma dang lhan cig 'di skad du gang gi tshe khyod kho bo mthong ba na khyim bdag 'di zhes bya ba las rdzas shig ma byin par blangs/ mi 'tsho ba dang bral ba</text></item>
<item><p>217a2</p><section>'dul ba</section><text>dang / 'di zhes bgyi ba'i rdzas phrogs pa dang / kho bos dgra bcom pa thob pa de ltar shes par bya'o zhes 'thams pa'o// dge slong gnas gcig na mchis bzhin du nongs pa'i phung po lnga 'byung ba mchis sam/ bcom ldan 'das kyis bka' stsal pa/ yod de/ ston pa'i chos</text></item>
<item><p>217a3</p><section>'dul ba</section><text>gos kyi tshad tsam spyad na nyes byas su 'gyur/ bslab pa'i sdom pa bcas pa'i grong nas rang gi lag gis bza' ba dang bca' ba blangs na so sor bshags par 'gyur ro// bud med la tshig lnga drug las lhag par chos bstan na ltung ba'o// bud med la gnas ngan len gyi tshig smras na</text></item>
<item><p>217a4</p><section>'dul ba</section><text>dge 'dun gyi lhag mar 'gyur ro// bud med la kun tu med bzhin du mi las bla mar gyur pa'i chos bdag nyid kyis smras na phas pham par 'gyur ro// dge slong sbyar ba gcig gis nongs pa brgya 'am stong ngam de bas kyang mang du 'gyur ba mchis sam/ bcom ldan 'das kyis bka'</text></item>
<item><p>217a5</p><section>'dul ba</section><text>stsal pa/ yod de 'di ltar dge slong zhig 'tshig khros tshig pa zos te yid 'khrugs nas skye bo mang po 'dus shing 'khod pa la sran ma spar ba gang ngam phye spar ba gang yang rung des gtor na des ji snyed phog pa de snyed kyi nyes par 'gyur ro// dge slong zhig gis rdzas rin thang che ba</text></item>
<item><p>217a6</p><section>'dul ba</section><text>zhig gnas nas gnas su bskyod kyang phas pham par mi 'gyur ba mchis sam/ bcom ldan 'das kyis bka' stsal pa/ yod de/ mi ma yin pa'i rdzas rin thang che ba'am de ste mA Sha lngar mi chog pa'o// dge slong gis mA Sha gsum brkus na phas pham par 'gyur ba</text></item>
<item><p>217a7</p><section>'dul ba</section><text>mchis sam/ bcom ldan 'das kyis bka' stsal pa/ yod de/ mA Sha rin thang che bar gyur pa'o// dge slong gis mA Sha lnga brkus kyang phas pham par mi 'gyur ba mchis sam/ bcom ldan 'das kyis bka' stsal pa/ yod de/ kAr ShA pa Na rin thang chung bar gyur</text></item>
<item><p>217b1</p><section>'dul ba</section><text>pa'o// chung ngu zhig ma byin par blangs pas nongs par 'gyur ba dang / chung ngu de nyid ma byin par blangs pas nongs par mi 'gyur ba mchis sam/ bcom ldan 'das kyis bka' stsal pa/ yod de/ shog bal las chung ngu blangs na nyes par 'gyur/ bal nag po</text></item>
<item><p>217b2</p><section>'dul ba</section><text>las chung ngu blangs na nyes par mi 'gyur ro// mnyam par 'gyur ba las lhag par bgyis kyang nongs par 'gyur ba dang / mnyam par bgyis pa las lhag par bgyis kyang nongs par mi 'gyur ba mchis sam/ bcom ldan 'das kyis bka' stsal pa/ yod de/ nag</text></item>
<item><p>217b3</p><section>'dul ba</section><text>po mnyam par bya ba las lhag par bgyis na nyes par 'gyur/ shog bal mnyam par byas pa las lhag par byas pa la nyes par mi 'gyur ro// bgyi ba las ma bgyis te nongs par 'gyur ba dang / bgyis te nongs par mi 'gyur ba mchis sam/ bcom ldan 'das kyis</text></item>
<item><p>217b4</p><section>'dul ba</section><text>bka' stsal pa/ yod de/ gos sar pa rnyed pa'i dge slong gi kha dog bsgyur ba gsum las gang yang rung kha dog bsgyur ba ma byas pas nyes pa'o// de ltar byas na nyes pa med pa'o// tshad bzhin bgyis na nongs par 'gyur ba dang / tshad bzhin bgyis na nongs par mi 'gyur</text></item>
<item><p>217b5</p><section>'dul ba</section><text>ba mchis sam/ bcom ldan 'das kyis bka' stsal pa/ yod de/ de bzhin gshegs pa'i chos gos kyi tshad du bgyis na nyes par 'gyur ro// dkyil 'khor gyi tshad du byas na nyes par mi 'gyur ro// dngos po gang gis bsam gtan dang po la snyoms par zhugs na dge 'dun</text></item>
<item><p>217b6</p><section>'dul ba</section><text>gyi lhag mar 'gyur ba'i dngos po de nyid kyis bsam gtan gnyis pa dang / gsum pa dang / bzhi pa la snyoms par zhugs na dge 'dun gyi lhag mar 'gyur ba mchis sam/ bcom ldan 'das kyis bka' stsal pa/ yod de/ 'di ltar dge slong des bsam gtan dang po la</text></item>
<item><p>217b7</p><section>'dul ba</section><text>snyoms par 'jug pa na bdag gis khang pa rtsigs shig ces bsgo nas/ de skad bsgo ma thag tu bsam gtan dang po la snyoms par zhugs te/ de bsam gtan dang po la snyoms par zhugs pa'i tshe khang pa yang zin par gyur na de la dge 'dun gyi lhag mar 'gyur ro// de'i</text></item>
<item><p>218a1</p><section>'dul ba</section><text>dngos po de nyid kyi phyir bsam gtan gnyis pa dang / gsum pa dang / bzhi pa la snyoms par 'jug pa na des nga'i khang pa rtsigs shig ces bsgo ste/ bsgo ma thag tu bsam gtan gnyis pa dang / gsum pa dang / bzhi pa la snyoms par zhugs pa dang</text></item>
<item><p>218a2</p><section>'dul ba</section><text>khang pa yang zin par gyur na dge 'dun gyi lhag mar 'gyur ro// dge slong gis gang na yang nongs pa ma bgyis la chung ngu na nyes byas tsam yang ma bgyis na dge slong du mi rung ba mchis sam/ bcom ldan 'das kyis bka' stsal pa/ yod de/ mtshan 'phos par gyur pa'o// dge</text></item>
<item><p>218a3</p><section>'dul ba</section><text>slong mas gang na yang nongs pa ma bgyis la chung ngu na smad g.yogs rked pa las brlabs te bgo ba tsam yang ma bgyis par dge slong mas mi rung ba mchis sam/ bcom ldan 'das kyis bka' stsal pa/ yod de/ mtshan 'phos pa'o// dge slong gtsug lag khang gi nang du</text></item>
<item><p>218a4</p><section>'dul ba</section><text>zhugs la de nyid kyi nang na chos gos 'dug bzhin dbyar zhig pa/ zhes kyang bgyi/ chos gos dang bral ba zhes kyang bgyi/ yi dam las 'das pa dang bcas par yang 'gyur ba mchis sam/ bcom ldan 'das kyis bka' stsal pa/ yod de/ de 'di ltar dge slong dbyar tshul du</text></item>
<item><p>218a5</p><section>'dul ba</section><text>zhugs pa las tha ma'i bdun po la bab ste/ byin gyis ma brlabs par chos gos kyang khri'am khri'u'am/ gdang la bzhag nas steng gi nam mkha' la 'dug bzhin du skya rengs shar na de dbyar zhig pa zhes kyang bya/ chos gos dang bral ba zhes kyang bya/ yi dam las 'gal</text></item>
<item><p>218a6</p><section>'dul ba</section><text>bas 'das pa dang bcas pa zhes kyang bya'o// dge slong gcig pu gtsug lag khang gi nang du zhugs na phas pham par 'gyur ba mchis sam/ bcom ldan 'das kyis bka' stsal pa/ yod de/ mi tshangs par spyod pa ste/ gang zhe na/ mtshan dang / rgyab mnyen no// ma</text></item>
<item><p>218a7</p><section>'dul ba</section><text>byin pa len pa dang / srog gcod pa gang zhe na/ dge slong des thabs sbyar te nang du zhugs pa dang / des brkus par yang gyur/ srog gcod par yang gyur pa'o// rdzun du smra ba'i rgyu gang zhe na/ de 'di ltar nga ni dgra bcom pa'o// nga ni sangs rgyas so zhes zer ba'o//</text></item>
<item><p>218b1</p><section>'dul ba</section><text>dge slong gis dge slong gi 'tsho ba dang phral na pha yang ma lags/ dgra bcom pa yang ma lags bzhin phas pham par yang 'gyur la de mtshams med pa'i las su yang 'gyur ba mchis sam/ bcom ldan 'das kyis bka' stsal pa/ yod de/ de 'di ltar dge slong de'i</text></item>
<item><p>218b2</p><section>'dul ba</section><text>ma rab tu byung ste bsnyen par rdzogs par gyur pa las mtshan 'phos te mtshan 'phos par gyur pa las srog gcod na phas pham pa yin la de mtshams med pa'i las kyis kyang reg par 'gyur ro// dge slong mas dge slong ma'i 'tsho ba dang phral na ma yang ma lags/ dgra bcom pa</text></item>
<item><p>218b3</p><section>'dul ba</section><text>yang ma lags na phas pham par 'gyur zhing de mtshams med pa'i las su yang 'gyur ba mchis sam/ bcom ldan 'das kyis bka' stsal pa/ yod de/ dge slong ma de'i pha rab tu byung zhing bsnyen par rdzogs par gyur pa de'i mtshan 'phos te/ mtshan 'phos nas de'i 'tsho ba</text></item>
<item><p>218b4</p><section>'dul ba</section><text>dang phral na phas pham pa yang yin la de mtshams med pa'i las su yang 'gyur ro// gzhan gyis smras la des smras pa'i rkyen gyis gzhan la phas pham par 'gyur ba mchis sam/ bcom ldan 'das kyis bka' stsal pa/ yod de/ de 'di ltar dge slong mas dge slong</text></item>
<item><p>218b5</p><section>'dul ba</section><text>'dus pa dge 'dun gyis ma bcings pa'i phyir de'i rjes su phyogs te/ de yang dge 'dun gyi dbus su lan gsum gyi bar du bsgo yang mi gtong ba de ni phas pham par 'gyur ro// gzhan gyis smras na des smras pa'i rkyen gyis gzhan la dge 'dun gyi lhag mar 'gyur ba mchis sam/</text></item>
<item><p>218b6</p><section>'dul ba</section><text>bcom ldan 'das kyis bka' stsal pa/ yod de/ de 'di ltar gang gis dge 'dun gyi dbyen byas pa dang / de'i rjes su phyogs pa dang / bka' blo mi bde ba'i tshig dge 'dun gyi nang du lan gsum gyi bar du bsgo yang slar mi gtong ba ni dge 'dun gyi lhag mar 'gyur ro// gzhan</text></item>
<item><p>218b7</p><section>'dul ba</section><text>gyis smras na de'i rkyen gyis gzhan la nongs par 'gyur ba mchis sam/ bcom ldan 'das kyis bka' stsal pa/ yod de/ de 'di ltar dge slong gang gis sdig pa la lta ba bzung / rab tu bzung nas slar mi gtong ba de dge 'dun gyi nang du lan gsum gyi bar du bsgo yang slar mi</text></item>
<item><p>219a1</p><section>'dul ba</section><text>gtong ba ni ltung bar 'gyur ro// gzhan gyis smras na smras pa de'i rkyen gyis gzhan la slar bshags par 'gyur ba mchis sam/ bcom ldan 'das kyis bka' stsal pa/ yod de/ de 'di ltar dge slong gang gis grong du mgron du bos te zas za ba'i tshe de na</text></item>
<item><p>219a2</p><section>'dul ba</section><text>yang dge slong ma zhig bsgo zhing 'dug ste/ 'di la 'bras byin/ 'di la sran tshod byin/ 'di la yang byin zhes zer ba de la ma bsgo bar zos na slar bshags par 'gyur ro// gzhan gyis smras la de'i rkyen gyis gzhan la nongs pa bgyis su 'gyur ba mchis sam/ bcom ldan</text></item>
<item><p>219a3</p><section>'dul ba</section><text>'das kyis bka' stsal pa/ yod de/ de 'di ltar dge slong gang gis so sor thar pa'i mdo klog pa'i tshe dge 'dun gyi nang du lan gsum gyi bar du bsgrags kyang nyes pa dran bzhin du slar mi 'chags pa ni nyes byas su 'gyur ro// btsun pa bcom ldan 'das kyis dge slong mas</text></item>
<item><p>219a4</p><section>'dul ba</section><text>bslab pa phul nas slar dge slong ma'i dngos por bsnyen par rdzogs su mi rung ste/ dge slong ma gang dag gis slar rab tu phyung ngam bsnyen par rdzogs par byas na de dag nyes pa dang bcas so zhes gsungs na/ dge slong mas bslab pa phul te babs pa las de de dag gis rab tu</text></item>
<item><p>219a5</p><section>'dul ba</section><text>byung zhing bsnyen par rdzogs par bgyis na bsnyen par rdzogs pa yang lags la/ de dag la yang nongs par mi 'gyur ba mchis sam/ bcom ldan 'das kyis bka' stsal pa/ yod de/ de 'di ltar dge slong ma de bslab pa phul te babs pa las de'i mtshan 'phos te mtshan 'phos</text></item>
<item><p>219a6</p><section>'dul ba</section><text>par gyur pa de rab tu phyung zhing bsnyen par rdzogs par byas na nyes par mi 'gyur ro// btsun pa bcom ldan 'das kyis sngar 'khrugs pa de rab tu ma dbyung shig/ bsnyen par rdzogs par ma byed cig ces gsungs na/ sngar 'khrugs pa de rab tu phyung la bsnyen par rdzogs par bgyis kyang</text></item>
<item><p>219a7</p><section>'dul ba</section><text>bsnyen par rdzogs par yang 'gyur la/ nongs par yang mi 'gyur ba mchis sam/ yod de/ de 'di ltar dge slong ma thun mong ma yin pa'i phas pham pa'i nyes pa byung la des bslab pa phul nas babs pa dang de'i mtshan 'phos te mtshan 'phos nas skyes par gyur pa de rab tu phyung zhing bsnyen par</text></item>
<item><p>219b1</p><section>'dul ba</section><text>rdzogs par byas kyang nyes par mi 'gyur ro// las rnam pa dus na thams cad 'dus par 'gyur/ bcom ldan 'das kyis bka' stsal pa/ rnam pa gsum ste/ gsol ba dang / gsol ba dang gnyis dang / gsol ba dang bzhi'i las so// btsun pa bcom ldan 'das kyis</text></item>
<item><p>219b2</p><section>'dul ba</section><text>las brgya rtsa gcig go zhes bka' stsal na/ de dag las gsol ba'i las kyis ni du bsdus/ gsol ba dang gnyis pas du/ gsol ba dang bzhi pas du/ bcom ldan 'das kyis bka' stsal pa/ gsol ba'i las kyis ni nyi shu rtsa bzhi'o// gsol ba dang gnyis kyis ni</text></item>
<item><p>219b3</p><section>'dul ba</section><text>bzhi bcu rtsa bdun no// gsol ba dang bzhis ni sum bcu'o// tshig tu yang mi smra/ lus kyis kyang ma stsal kyang / dge slong du mi rung ba mchis sam/ bcom ldan 'das kyis bka' stsal pa/ yod de/ de 'di ltar dge slong mas dge slong ma'i phas pham pa'i ltung ba byung</text></item>
<item><p>219b4</p><section>'dul ba</section><text>bar mthong la bcabs te skya rengs shar na phas pham par 'gyur ro// dge slong gis nyes pa'i phung po bzhi byung la ma bshags/ slar las ma bgyis par phyin cing nongs pa ma mchis par 'gyur ba mchis sam/ bcom ldan 'das kyis bka' stsal pa/ yod de/ mtshan 'phos pa'o//</text></item>
<item><p>219b5</p><section>'dul ba</section><text>dge slong mas nyes pa sde lnga byung la ma bshags sam/ slar las ma bgyis kyang phyin cing nongs par mi 'gyur ba mchis sam/ bcom ldan 'das kyis bka' stsal pa/ yod de/ mtshan 'phos pa'o// dge slong gis mi'i 'tsho ba dang phral na phas pham pa'i nongs par mi 'gyur</text></item>
<item><p>219b6</p><section>'dul ba</section><text>ba mchis sam/ bcom ldan 'das kyis bka' stsal pa/ yod de/ de 'di ltar gnyis lhan cig 'khod pa las gcig gsad do snyam pa las gzhan bsad pa'o// mi tshangs pa spyad pa gzhan gyis bgyis la phas pham par 'gyur ba mchis sam/ bcom ldan 'das kyis bka'</text></item>
<item><p>219b7</p><section>'dul ba</section><text>stsal pa/ yod de/ de 'di ltar dge slong ma mi tshangs par spyad pa mthong la bcabs na skya rengs shar ba dang phas pham par 'gyur ro// dge slong mi tshangs par spyod pa las phas pham pa'i nongs par 'gyur ba dang / mi tshangs par spyod pa bgyis kyang phas pham pa'i nongs par mi</text></item>
<item><p>220a1</p><section>'dul ba</section><text>'gyur ba mchis sam/ bcom ldan 'das kyis bka' stsal pa/ yod de/ de 'di ltar ma nyams pa dang / lhan cig tu mi tshangs par spyad na phas pham par 'gyur ro// nyams pa dang lhan cig tu spyad pa de la phas pham par mi 'gyur ro// dge slong gis ma</text></item>
<item><p>220a2</p><section>'dul ba</section><text>byin par blangs pa las phas pham par 'gyur ba dang / ma byin par blangs pa las phas pham par mi 'gyur ba mchis sam/ bcom ldan 'das kyis bka' stsal pa/ yod de/ de 'di ltar mi'i yo byad rin po che ma byin par blangs na de phas pham par 'gyur ro// gang gis mi ma yin pa'i yo</text></item>
<item><p>220a3</p><section>'dul ba</section><text>byad rin po che blangs kyang phas pham pa'i nyes par mi 'gyur ro// dge slong gis mi'i 'tsho ba dang phral na phas pham par 'gyur ba dang / mi'i 'tsho ba dang phral kyang phas pham par mi 'gyur ba mchis sam/ yod de/ gang rang gi lag gis mi'i 'tsho ba dang phral na phas pham par 'gyur ro// mi'i</text></item>
<item><p>220a4</p><section>'dul ba</section><text>'tsho ba dang phral na phas pham par mi 'gyur ba yang yod de gang gis 'du shes gzhan du sbyar ba las mi'i 'tsho ba dang phral na phas pham par mi 'gyur ro// dge slong gis med la med bzhin du mi las bla mar gyur pa'i chos bdag nyid kyis smras na phas pham par 'gyur ba dang / med la med bzhin</text></item>
<item><p>220a5</p><section>'dul ba</section><text>du mi las bla mar gyur pa'i chos smras kyang phas pham par mi 'gyur ba mchis sam/ bcom ldan 'das kyis bka' stsal pa/ yod de/ de 'di ltar 'du shes bcabs nas bka' la lung bstan na phas pham par 'gyur ro// rdeng yod de bka' la lung bstan na ni de la phas pham</text></item>
<item><p>220a6</p><section>'dul ba</section><text>par mi 'gyur ro// dngos po gang gis phas pham pa'i nongs par 'gyur ba'i dngos po de nyid kyis phas pham pa'i nongs par mi 'gyur ba mchis sam/ bcom ldan 'das kyis bka' stsal pa/ yod de/ dge slong mas lus la kun reg par byas na phas pham par 'gyur ro//</text></item>
<item><p>220a7</p><section>'dul ba</section><text>dge slong gis byas na de la phas pham pa'i nyes par mi 'gyur ro// dge slong mas shes bzhin du dge slong ma'i nyes pa sbom po bcabs na skya rengs shar ba dang phas pham pa'i nyes par 'gyur ro// dge slong gis bcabs na phas pham pa'i nyes par mi 'gyur ro// dge 'dun chos</text></item>
<item><p>220b1</p><section>'dul ba</section><text>bzhin du 'du shes pas dge slong la ma mthong ba'i phyir spangs par dge slong mas shes bzhin du de'i rjes su phyogs nas de dge 'dun gyi nang du lan gsum gyi bar du bsgo yang slar mi gtong ba ni phas pham par 'gyur ro// dge slong la bsgo nas slar ma btang na phas pham pa'i</text></item>
<item><p>220b2</p><section>'dul ba</section><text>nyes par mi 'gyur ro// dngos po gang gis dge 'dun gyi lhag mar 'gyur ba'i dngos po de nyid kyis dge 'dun gyi lhag ma'i nongs par mi 'gyur ba mchis sam/ bcom ldan 'das kyis bka' stsal pa/ yod de/ dge slong gis bsams bzhin du khu ba phyung na dge 'dun gyi</text></item>
<item><p>220b3</p><section>'dul ba</section><text>lhag mar 'gyur ro// dge slong mas khu ba phyung na de la dge 'dun gyi lhag ma'i nyes par mi 'gyur ro// dge slong gis lus la kun tu reg na dge 'dun gyi lhag mar 'gyur ro// dge slong mas reg na de la dge 'dun gyi lhag mar mi 'gyur ro// dge slong mas gnas bor te reg na</text></item>
<item><p>220b4</p><section>'dul ba</section><text>dge 'dun gyi lhag mar 'gyur ro// dge slong gis spyad na dge 'dun gyi lhag mar mi 'gyur ro// dngos po gang gis ltung bar 'gyur ba'i dngos po de nyid kyis ltung bar mi 'gyur ba mchis sam/ bcom ldan 'das kyis bka' stsal pa/ yod de/ dge slong mas bsams bzhin</text></item>
<item><p>220b5</p><section>'dul ba</section><text>du khu ba phyung na ltung bar 'gyur ro// dge slong gis phyung na ltung bar mi 'gyur ro// dge slong gis gnyen ma yin pa las bsod pa'i bza' ba dang bca' ba bslangs na ltung bar 'gyur ro// dge slong mas bslangs na ltung bar mi 'gyur ro// dge slong mas rtswa sngon po'i steng du bshang</text></item>
<item><p>220b6</p><section>'dul ba</section><text>gci byas na ltung bar 'gyur ro// dge slong phas byas na ltung bar mi 'gyur ro// dngos po gang gis slar bshags pa'i dngos po de nyid kyis slar bshags par mi 'gyur ba mchis sam/ bcom ldan 'das kyis bka' stsal pa/ dge slong mas gnyen ma yin pa las bsod</text></item>
<item><p>220b7</p><section>'dul ba</section><text>pa'i bza' ba dang bca' ba bslangs na slar bshags par 'gyur ro// dge slong gis bslangs na slar bshags pa'i nyes par mi 'gyur ro// dge slong gis bslab pa'i sdom pa bcas pa'i grong nas rang gi lag gis bza' ba dang bca' ba bslangs na slar bshags par 'gyur ro//</text></item>
<item><p>221a1</p><section>'dul ba</section><text>dge slong mas bslangs na slar bshags par mi 'gyur ro// dngos po gang gis nongs bgyis su 'gyur ba'i dngos po de nyid kyis nongs bgyis su mi 'gyur ba mchis sam/ bcom ldan 'das kyis bka' stsal pa/ dge slong gis rtswa sngon po'i steng du bshang gci</text></item>
<item><p>221a2</p><section>'dul ba</section><text>byas na nyes byas su 'gyur ro// dge slong mas byas na nyes byas su mi 'gyur ro// dge slong mas sham thabs kyis rked pa 'das tsam du bgos na nyes byas su 'gyur ro// dge slong gis sham thabs kyis rked pa 'das par bgos kyang nyes pa med do// dge slong phyin to snyam pa</text></item>
<item><p>221a3</p><section>'dul ba</section><text>las ltung bar mi 'gyur ba dang / ltung ba'o snyam pa las phyin par 'gyur ba mchis sam/ bcom ldan 'das kyis bka' stsal pa/ yod de/ de 'di ltar dge slong la dge 'dun gyi lhag ma'i nongs pa byung nas de la dbyung ba'i las byed pa'i tshe lham gyon zhing 'dug pa dang / lag pas</text></item>
<item><p>221a4</p><section>'dul ba</section><text>pus mo gnyis ka 'khyud cing 'dug pa dang / mgo g.yogs pa dang / rtswa sngon po gcod pa dang / sa la ri mo 'dri ba las nyes pa byung ba ni 'di ltar phyin to snyam pa las nyes pa byung ba'o// dge slong gis nyes pa byung ngo snyam pa las phyin pa gang zhe na/ de 'di ltar dge slong de dge 'dun gyi</text></item>
<item><p>221a5</p><section>'dul ba</section><text>lhag ma'i nyes pa byung ba mi mthun pa byung ngo snyam pa las de'i mtshan 'phos te mtshan 'phos pa dge slong ma la ni phyin te/ de ltar na nyes pa byung ngo snyam pa las phyin pa yin no// mtshams bkrol la snyam pa las bcad par 'gyur ba mchis sam/ bcom ldan 'das kyis bka' stsal</text></item>
<item><p>221a6</p><section>'dul ba</section><text>pa/ yod de/ las kyi mtshams bkrol yang grong gi mtshams ma bkrol bar 'gyur ro// song ba'i rjes su song ba gang lags/ bcom ldan 'das kyis bka' stsal pa/ mtshams so// dge slong gis nyes pa sde lnga 'byung ba mchis sam/ bcom ldan 'das kyis</text></item>
<item><p>221a7</p><section>'dul ba</section><text>bka' stsal pa/ yod de/ bud med kyi gos byas na nyes byas su 'gyur ro// bslab pa'i sdom pa bcas pa'i grong nas rang gi lag gis bza' ba dang bca' ba bslangs na so sor 'chags par 'gyur ro// bud med la tshig lnga'am/ drug las lhag par chos bstan na ltung</text></item>
<item><p>221b1</p><section>'dul ba</section><text>bar 'gyur ro// bud med la gnas ngan len gyi tshig smras na dge 'dun gyi lhag ma'i nyes pa sbom por 'gyur ro// bud med la med bzhin du mi las bla mar gyur pa'i chos smra na phas pham par 'gyur ro// btsun pa bdag cag la 'dul ba 'dri ba zhig mchis na bdag cag</text></item>
<item><p>221b2</p><section>'dul ba</section><text>gis gang nas btsal bar bgyi/ bcom ldan 'das kyis bka' stsal pa/ so sor thar pa gnyis dang / 'byed pa dang / bcas pa las so// 'dul ba'i dngos po brgyad dang rkyang pa'i gleng gzhi gnyis dang / 'dul ba gcig gis lhag pa'i rgyud rnams dang / thun mong</text></item>
<item><p>221b3</p><section>'dul ba</section><text>ba dang / thun mong ma yin pa dang / sa dang / bar snang las mtshan 'phos pa las so// bcom ldan 'das 'gro ba thams cad du yang mi gtogs la bstan pa las kyang bstan pa yongs su mya ngan las 'das pa'ang ma lags/ yongs su mya ngan las 'da' bar yang mi</text></item>
<item><p>221b4</p><section>'dul ba</section><text>'gyur ba de gang lags/ bcom ldan 'das kyis bka' stsal pa/ u pA li de ni sprul pa'o// de bkum na nongs pa cir 'gyur/ bcom ldan 'das kyis bka' stsal pa/ nyes pa sbom po'o// de bkum na nongs pa gang bshags par bgyi/ bcom ldan</text></item>
<item><p>221b5</p><section>'dul ba</section><text>'das kyis bka' stsal pa/ nyes pa sbom po'o// 'dul ba gzhung dam pa las gtam gyi dngos po rdzogs // // 'dul ba gzhung dam pa/ bam po bzhi bcu rtsa drug pa/ ma na bi ka'i mdo'i mdo bsdus pa ste/ 'dus pa bu ram chu dang rung ba gnyis//</text></item>
<item><p>221b6</p><section>'dul ba</section><text>sha dang srin bu pad pa rnam pa lnga// snga dro ba dang byin len byas pa dang // myos pa dge bsnyen na ba dge slong ba'o// mdor na/ 'dus pa dang ni 'on pa dang // dmus long dang yang ri mo can// gzhon pa rnams ni ma gtogs te// lhag ma rnams ni rung ba'o// sangs</text></item>
<item><p>221b7</p><section>'dul ba</section><text>rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis yul mtha' 'khob tu 'dul ba 'dzin pa dang lngas bsnyen par rdzogs par rung ngo zhes bka' stsal na/ der bcu yod pa las 'dul ba 'dzin pa dang lngas bsnyen par rdzogs</text></item>
<item><p>222a1</p><section>'dul ba</section><text>par bgyis na bsnyen par rdzogs pa zhes bgyi'am bsnyen par ma rdzogs pa zhes bgyi/ u pA li de ni dge slong du bsnyen par rdzogs pa zhes bya ste/ dge 'dun rnams ni 'das pa dang bcas par 'gyur ro// btsun pa bcom ldan 'das kyis chos</text></item>
<item><p>222a2</p><section>'dul ba</section><text>gos rnyed la zhag bcu las 'das na spang ba'i ltung bar 'gyur zhes bka' stsal na/ ji tsam gyis na 'on pas chos gos 'thob par 'gyur/ gang gi tshe rnyed pa na mthong la lag pas reg gam pang du blangs par yang gyur la 'di ni bdag gi gos so snyam du des 'du shes</text></item>
<item><p>222a3</p><section>'dul ba</section><text>bskyed pa de lta bu ni 'on pas gos thob par gyur pa'o// ji tsam gyis na dmus long gis gos thob par gyur/ gang gi tshe des thos la lag tu blangs sam pang du blangs par gyur la 'di ni bdag gi gos so snyam du des 'du shes kyang bskyed na de lta bu ni dmus long gis gos thob</text></item>
<item><p>222a4</p><section>'dul ba</section><text>par gyur pa'o// sangs rgyas bcom ldan 'das la u pA lis zhus pa/ phyed ri mo bris la phyed ri mo ma bris pa la mchis su rung ngam/ u pA li mi rung ste/ de'i steng du gding ba gzhan yod dam/ de ste rnyings par gyur na rung ngo // btsun pa bcom ldan 'das kyis ba la 'jus</text></item>
<item><p>222a5</p><section>'dul ba</section><text>te klung ma rgal cig ces bka' stsal pa/ bzhon pa ma gtogs par gzhan la 'ju zhing klung rgal du gnang ngam/ gnang ste/ glang ngam/ rta'am/ ma he'am/ g.yag la 'jus shing klung rgal na nyes pa med do// mdor na/ bu ram shing dang zhag bdun dang // lan tshwa dang</text></item>
<item><p>222a6</p><section>'dul ba</section><text>ni 'bru mar rung // dge slong gis ni rung bar byas// mi rung sar ni mi rung ba'o// sangs rgyas bcom ldan 'das la tshe dang ldan pa u pA lis zhus pa/ btsun pa bu ram chang zhag bdun du byin gyis brlab tu rung ngam/ u pA li rung ngo // ji srid du btung bar bgyi/ nam myos</text></item>
<item><p>222a7</p><section>'dul ba</section><text>par mi 'gyur ba dang / zas dang ma 'dres pa dang / ma rnyogs pa dang / bsngal bar ma gyur cing / nyid kyi bro las ma gyur pa'o// sangs rgyas bcom ldan 'das la tshe dang ldan pa u pA lis zhus pa/ btsun pa mi rung ba'i tshil las lan tshwa btsos te 'tshal du rung ngam/ u pA li</text></item>
<item><p>222b1</p><section>'dul ba</section><text>mi rung ngo // thal bar rung bar byas te/ zos na nyes pa med do// btsun pa mi rung ba'i sman las 'bru mar btsos pa 'tshal du rung ngam/ u pA li mi rung ste/ mig gam/ rna ba'am/ sna la bskus na nyes pa med do// dge slong rang gis me'am mtshon nam sen mos sa</text></item>
<item><p>222b2</p><section>'dul ba</section><text>bon du 'gyur ba rnam pa lnga po rung bar bgyis na rung bar bgyis pa zhes bgyi 'am/ 'tshal du rung ngam rung ste mes rung bar bya ba ma gtogs te/ gang rung bar byed pa de la ni sa bon ma rung bar byas pa'i nyes pa 'byung bar 'gyur ro// mi rung ba'i sar shing skyes la rung ba'i sar 'bras bu</text></item>
<item><p>222b3</p><section>'dul ba</section><text>ltung na 'tshal du rung ngam/ u pA li mi rung ngo // rung ba'i sar shing skyes la mi rung ba'i sar 'bras bu ltung na 'tshal du rung ngam/ u pA li rung ste/ zhag ma lon par gyur pa'o// mdor na/ rung bar 'gyur ba'i sa gnyis te// bza' bar bya ba ma yin dang // mi yi 'o mar rig</text></item>
<item><p>222b4</p><section>'dul ba</section><text>pa dang // skyur po khu bar gyur pa'o// rung ba'i sa na sa bon rnam pa lnga po dang mi mchis la mi rung ba'i sar rung ba bgyid pa mchis te/ me'am mtshon tam sen mos rung bar bgyis na rung bar bgyis pa zhes bgyi'am ma bgyis pa zhes bgyi/ byas pa zhes bya'o// 'tshal du rung ngam/</text></item>
<item><p>222b5</p><section>'dul ba</section><text>u pA li mi rung ngo // rung ba'i sa na dge slong mchis te/ rung ba'i sar sa bon rnam pa lnga po la me'am mtshon tam sen mos rung bar bgyis na bgyis pa zhes bgyi'am/ ma bgyis pa zhes bgyi/ byas pa zhes bya'o// 'tshal du rung ngam/ u pA li mi rung ste/ mes mi rung bar byas pa ma</text></item>
<item><p>222b6</p><section>'dul ba</section><text>gtogs te/ gang rung bar byed pa la sa bon gyi grong bshig pa'i nyes par 'gyur ro// khur blang ngam/ ma bsregs pa'am/ khre'u'am/ slo ma'i nang du bzhag ste 'tshal du rung ngam/ u pA li rung ngo // mi'i 'o ma 'tshal du rung ngam/ u pA li mi rung ste/ mig sman du dgos pa ni</text></item>
<item><p>222b7</p><section>'dul ba</section><text>ma gtogs so// dus ma lags par skyur po'i khu ba 'tshal du rung ngam/ u pA li rung ngo // mdor na/ mi yi sha dang ched du ni// bsad par gyur par shes pa dang // mi rung ba yi sha rnams dang // 'di rnams kun ni bza' mi bya// sangs rgyas bcom ldan 'das la tshe dang ldan</text></item>
<item><p>223a1</p><section>'dul ba</section><text>pa u pA lis zhus pa/ btsun pa mi'i sha 'tshal du rung ngam/ u pA li mi rung ngo // btsun pa nongs pa cir 'gyur nyes pa sbom po'o// mi'i sha ma gtogs par de las rung ba gzhan rnams de'i phyir ched du bsad pa'i sha 'tshal du rung ngam/ u pA li mi</text></item>
<item><p>223a2</p><section>'dul ba</section><text>rung ngo // mi rung ba'i sha rnams 'tshal du rung ngam/ u pA li mi rung ngo // mdor na/ srin bu pad pa dang ni shing rta dang // sbal pa'ang bza' bar mi bya ste// gzugs pa de dag thams cad ni// bza' bar bya ba ma yin no// sangs rgyas bcom ldan 'das la tshe</text></item>
<item><p>223a3</p><section>'dul ba</section><text>dang ldan pa u pA lis zhus pa srin bu pad pa'i sha 'tshal du rung ngam/ u pA li mi rung ngo // bya shing sta mo'i sha 'tshal du rung ngam/ u pA li mi rung ngo // sbal pa'i sha 'tshal du rung ngam/ u pA li mi rung ngo // gzugs pa dag gi sha 'tshal du rung ngam/ u pA li mi</text></item>
<item><p>223a4</p><section>'dul ba</section><text>rung ngo // mdor na/ rung ba dag dang 'dres pa dang // zhag bdun du yang bza' mi bya// tshil bu dang yang de bzhin te// bu ram shing dang snga dror sbyar// sangs rgyas bcom ldan 'das la tshe dang ldan pa u pA lis zhus pa/ snga dro ba'i sman dang phyi dro ba'i sman du bsres</text></item>
<item><p>223a5</p><section>'dul ba</section><text>na 'tshal du rung ngam/ u pA li mi rung ngo // phyi dro ba dang bdun par bsres na 'tshal du rung ngam/ u pA li mi rung ngo // bdun pa dang nam 'tsho'i bar du bsres na rung ngam/ u pA li mi rung ngo // btsun pa de nyid snga dro ba lags la de nyid phyi dro ba dang bdun pa dang / nam</text></item>
<item><p>223a6</p><section>'dul ba</section><text>'tsho'i bar du rung ngam/ u pA li rung ste/ bu ram shing ni snga dro ba la/ de'i 'og tu khu ba btsir ba ni phyi dro ba'o// de'i 'og tu khu ba bskol te bu ram du byas pa ni bdun pa'o// de'i 'og tu bdun pa bsregs pa ni nam 'tsho'i bar du ba'o// de nyid la snga dro ba dang / de nyid</text></item>
<item><p>223a7</p><section>'dul ba</section><text>bdun pa dang / de nyid la nam 'tsho'i bar du bar rung ngam/ rung ste sha ni snga dro ba'o// de'i 'og tu btsos pa'i zhag ni bdun pa'o// bdun pa de'i 'og tu bsregs pa'i thal ba ni nam 'tsho'i bar du ba'o// mdor na/ de ltar byin len byas pa dang // de yang byin gyis ma brlabs</text></item>
<item><p>223b1</p><section>'dul ba</section><text>dang // nad pa nad kyis gzir ba dang // bsngal ba'i btung ba brgyad pa'o// snga dro ba'i sman 'di dag gzhag par byin gyis brlab tu rung ngam/ u pA li mi rung ste/ de bzhin du phyi dro ba dang / bdun pa dang / nam 'tsho'i bar du yang mi rung ngo // de bzhin du byin len ma</text></item>
<item><p>223b2</p><section>'dul ba</section><text>byas pa dang / nang du btsos pa dang / blangs pa dang mi rung ba'i rnams 'tshal du rung ngam/ u pA li mi rung ngo // tshul bzhin pas blangs pa byin gyis ma brlabs pa de 'tshal du rung ngam/ u pA li mi rung ngo // slar blangs pa dang byin gyis ma brlabs pa mi na bar 'tshal du rung</text></item>
<item><p>223b3</p><section>'dul ba</section><text>ngam/ u pA li mi rung ngo // slar blangs pa dang byin gyis ma brlabs pa nad pas 'tshal du rung ngam/ u pA li rung ngo // de nas sangs rgyas bcom ldan 'das la tshe dang ldan pa u pA lis zhus pa/ nad pa la ci stsal bar bgyi/ gang gis nad pa la sos par 'gyur ba bcas</text></item>
<item><p>223b4</p><section>'dul ba</section><text>pa'i kha na ma tho ba de nad pa la byin cig/ bcom ldan 'das kyis btung ba ni rnam pa 'di brgyad gnang na de la rtsa ba'i bsngal ba dang / sdong bu'i bsngal ba dang / lo ma'i dang / me tog gi bsngal bar 'dres na 'tshal du rung ngam/ u pA li rung ngo // ji srid du rung / nam myos</text></item>
<item><p>223b5</p><section>'dul ba</section><text>par ma gyur/ zas dang ma 'dres rnyogs par ma gyur/ nam bsngal ba'i bar du'o// mdor na/ smyos par gyur dang byin gyis brlab// gcig pu 'dug par gyur pa dang // gos la byin gyis mi brlab pa// mtshams kyi phyi rol dge 'dun gyi'o// smyon pa las gos blang</text></item>
<item><p>223b6</p><section>'dul ba</section><text>bar bgyi'am/ gsungs pa/ kha cig las ni blang bar bya/ kha cig las ni blang bar mi bya'o// gang las blang bar bgyi/ gang la pha dang / ma dang / phu nu bo dang / sring mo yod pa'am/ bdag gis khyim nas byin pa de ni blang bar bya'o// gang las mi blang bar bgyi/ gang la</text></item>
<item><p>223b7</p><section>'dul ba</section><text>pha dang / ma dang / phu nu bo dang / sring mo dang / rang gi khyim med pas byin pa de ni blang bar mi bya'o// smyon pa gang nas bzung ste chos gos byin gyis brlab par bgyi/ gang gi tshe rang gi sems mal du phebs par gyur pa na'o// btsun pa dge slong gang gcig pu gnas na mchis pa</text></item>
<item><p>224a1</p><section>'dul ba</section><text>der mi dag gis dge 'dun gyi phyir gos phul ba de dge 'dun gyis mngon du bgo bar bgyi ba zhig lags na dge slong des gos rnyed pa ji ltar bgyi/ gsungs pa/ u pA li de'i phyir na dge slong des sems 'di ltar skyed la tshig tu yang 'di skad rjod cig/</text></item>
<item><p>224a2</p><section>'dul ba</section><text>gnas 'di na bdag gcig pu 'dug ste/ gos 'di ni dge 'dun gyi phyir te dge 'dun gyis mngon du bgo bar rigs pa zhig las bsgos nad bdag dbang ste byi bdar bya'o// spa'o// byin gyis brlab par bya ste/ byi bdar byas sbas shing byin gyis brlabs la de ltar byas na las</text></item>
<item><p>224a3</p><section>'dul ba</section><text>byas pa zhes bya'o// dge slong gzhan dag gcig 'ongs su zin kyang de dag la skal ba ma byin cig/ de ltar ma byas na dge slong de gcig pus gos de ma bkur cig/ khyer na 'das pa dang bcas par 'gyur ro// dge slong de dag kyang mtshungs par dbang ba las de gcig</text></item>
<item><p>224a4</p><section>'dul ba</section><text>pus dge 'dun gyi phyir byin gyis brlabs pa las mtshams kyi phyi rol du song nas khyer na nyes byas su 'gyur ro// de ste rku sems su gyur na 'das pa dang bcas par 'gyur ro// mdor na/ dge bsnyen pa'i ni bu dang ste// dbyar gnas mngon du gyur pa dang // 'das dang</text></item>
<item><p>224a5</p><section>'dul ba</section><text>ma 'ongs dge slong dag/ 'di ltar dbyar ni zhig par gyur// dge bsnyen kyis bu sma phab par gyur na de las gos blang bar bgyi'am/ mi blang bar bgyi/ bcom ldan 'das kyis bka' stsal pa/ de mi blang ba zhes bya'o// gos 'di dbyar gnas pa'i dge 'dun la phul na</text></item>
<item><p>224a6</p><section>'dul ba</section><text>yang de dbyar gyi zla ba tha ma yang ma yin la gnas der gtan pa yang bting bar ma gyur te/ dbyar gyi zla ba tha ma yang ma yin la de gnas der gtan pa ma bting du zin gyis kyang dbyar gnas pa'i rnams la gos de dbang bar 'gyur ro// gos 'di ni dge 'dun mngon du gyur pa</text></item>
<item><p>224a7</p><section>'dul ba</section><text>rnams kyi yin no zhe na/ de yang dbyar gyi zla ba tha mar kyang gyur/ gnas der gtan pa yang bting bar gyur na zla ba'i tha ma yang yin zhing gnas der gtan pa bting bar gyur du zin kyang / gang dbyar der ma gnas pa de dag kyang gos de dbang bar 'gyur ro// gos 'di dge</text></item>
<item><p>224b1</p><section>'dul ba</section><text>'dun mngon sum du tshogs pa la phul bar gyur te/ dge slong gang gnas 'dir lo phyi mar gnas/ yang phyir gnas/ gsum phyir gnas/ de bzhin du lo phyi ma bcu'i bar du gnas pa de dag la dbul lo zhe na/ der dbyar gyi zla ba tha mar gyur la gtan pa</text></item>
<item><p>224b2</p><section>'dul ba</section><text>bting bar kyang gyur to// de dbyar gyi zla ba tha mar gyur du zin kyang gang la byin pa de dag dbang ste/ snga ma'i zla ba dang po dang gnyis po nas bcu'i bar du rgyas par brjod do// dge slong dbyar gnas gnas pa las dge 'dun gyi don cig la mtshams kyi phyi rol du song</text></item>
<item><p>224b3</p><section>'dul ba</section><text>na de'i dbyar gyi skal ba dbang ba gang nas stsal/ gang gi don gyi phyir song ba dang / gang du ring du gnas par gyur pa'o// dbyar zhig pa la gos kyi skal ba stsal bar bgyi'am/ kha cig la ni sbyin par bya'o// kha cig la ni mi sbyin par bya'o// gang la stsal</text></item>
<item><p>224b4</p><section>'dul ba</section><text>bar bgyi/ gang la snga ma dang phyi ma yod pa dang / gang du ring du gnas par gyur pa la'o// gang la mi stsal bar bgyi/ gang la snga ma yang med la phyi ma yang med pa dang / gang ring du ma gnas par gyur pa'o// mdor na/ nad pa yi ni don la ste// nad g.yog tu</text></item>
<item><p>224b5</p><section>'dul ba</section><text>ni gyur pa dang // rung bar byas dang bslab pa byin// nor rnams rung bar ji ltar bya// dge slong nad g.yog bgyid pa de don cig la mtshams kyi slad rol du mchis pa dang / de mtshams kyi slad rol du mchis pa'i 'og tu nad pa dus las 'das na nad g.yog la gos rnams</text></item>
<item><p>224b6</p><section>'dul ba</section><text>stsal bar bgyi'am mi stsal bar bgyi/ kha cig la ni sbyin par bya'o// kha cig la ni mi sbyin par bya'o// gang la stsal bar bgyi/ gang nad pa'i don gyi phyir brel bar gyur pa de la ni sbyin par bya'o// gang rang gi don tam gzhan gyi don la brel bar gyur pa de la ni mi sbyin</text></item>
<item><p>224b7</p><section>'dul ba</section><text>no// khyim pa zhig nad pa'i g.yog bgyid na gos stsal bar bgyi'am mi stsal bar bgyi/ gsungs pa/ mi sbyin te/ dge slong ma dang / dge slob ma dang / dge tshul ma yang de bzhin du mi sbyin no// dge tshul pha zhig nad g.yog bgyid na de la nad g.yog gi</text></item>
<item><p>225a1</p><section>'dul ba</section><text>gos stsal bar bgyi'am/ mi stsal bar bgyi/ gsungs pa/ sbyin par bya'o// ji tsam zhig stsal/ kun dang yang mnyam par ro// nad g.yog dbyar gnas gzhan du tshul du zhugs pa zhig na/ de la nad g.yog gi gos stsal bar bgyi'am/ mi stsal bar</text></item>
<item><p>225a2</p><section>'dul ba</section><text>bgyi/ bcom ldan 'das kyis bka' stsal pa/ sbyin par bya'o// nad g.yog sus bgyi/ mkhan po dang / slob dpon dang / mkhan po gcig pa dang / slob dpon gcig pa dang / smra ba dang / kun du smra ba dang / ston pa dang / lhan cig spyod pa dang / slob mas so//</text></item>
<item><p>225a3</p><section>'dul ba</section><text>de ste med na dge 'dun gyis nad g.yog skos shig/ de ste dge 'dun gyis kyang nad g.yog ma bskos na 'das pa dang bcas pa'o// nad g.yog gis kyang nad pa'i nad g.yog ma byas na nyes byas su 'gyur ro// de ste nad pas nad g.yog la chos bzhin du bsgo ba ma mnyan na nyes byas su</text></item>
<item><p>225a4</p><section>'dul ba</section><text>'gyur ro// nad pa la yang de bzhin no// nad pa la ji srid du nad g.yog bgyi/ ji srid nad pa shi ba'am/ de ste sos par gyur pa'i bar du'o// mi phan pa rnams spong bar byed/ phan pa'i rnams ni sgrub par byed/ don rnams kyang nyams par mi byed pa bslab pa stsal pas</text></item>
<item><p>225a5</p><section>'dul ba</section><text>gang nas bzung zhing gos rnams byin gyis brlab par bgyi nam rnyed na'o// nor rnams ji ltar rung bar bgyi/ mi rung ba 'dis rung ba bsgrub par bya zhing na ba'i sman rnams gzhag par bya'o snyam du'o// mdor na/ dge slong gnas pa rnam bzhi ni// gnang ba dang ni ras rnams dang //</text></item>
<item><p>225a6</p><section>'dul ba</section><text>song nas slar 'ongs spang ba dang // sbom po mu stegs can dang gsum// dge slong gis sngar yang ma lags/ slad kyis kyang ma lags par gnas bzhir dbyar cig car tshul du yang zhugs la nongs par kyang mi 'gyur ba mchis sam/ yod de/ de 'di ltar dge slong</text></item>
<item><p>225a7</p><section>'dul ba</section><text>de khri'am re lde'am ra gong yang rung ste/ gnas bzhi'i mtshams su mnan nas dbyar tshul du zhugs na tshul du zhugs pa zhes kyang bya ste/ nyes pa yang med do// de'i gos kyi bgos skal gang nas 'thob/ thams cad nas so// dbyar gyi ras chen tshad las chung ngu 'chang na de'i</text></item>
<item><p>225b1</p><section>'dul ba</section><text>nongs pa gang lags/ gsungs pa/ nyes byas su 'gyur ro// de bzhin du g.yan pa dgab pa dang gding ba yang de bzhin no// song nas slar mchis pa'i gos kyis gtan pa gding na gtan pa bting ba zhes bgyi'am/ ma bting ba zhes bgyi/ gsungs pa/ gtan pa ma</text></item>
<item><p>225b2</p><section>'dul ba</section><text>bting ba zhes bya'o// gos de gang lags/ lam phan chad nas rnyed pa'o// spang ba byung ba'i gos rnams bgos na de'i ltung ba gang lags/ gsungs pa/ nyes byas so// mu stegs can gyi rgyal mtshan gos ma mchis pa dang / 'ol ba'i sgro dang / skra'i la ba dang gsum</text></item>
<item><p>225b3</p><section>'dul ba</section><text>'chang na de'i ltung ba gang lags/ nyes pa sbom por 'gyur ro// mu stegs can gyi rgyal mtshan gsum po ma gtogs par mu stegs can gyi rgyal mtshan gzhan 'dzin na cir 'gyur/ bcom ldan 'das kyis bka' stsal pa/ nyes byas so// 'dul ba gzhung dam pa las/</text></item>
<item><p>225b4</p><section>'dul ba</section><text>ma na bi ka ba'i sgo dang po ste rdzogs // // mdor bsdus par na/ rnyings pa gding dang rings pa gsum// gzu bo'i nyes pa ji tsam gyis// ko sham bis ni ji ltar las byas pa// las dang gzu bo rjes su bsgrags// bsdigs pa bsdus nas bsgrags pa'o// mdor</text></item>
<item><p>225b5</p><section>'dul ba</section><text>na/ rnyings pa sar pa gnyis po dang // kha dog can dang ma bzhag pa// mi rung dang yang de bzhin te// yongs spyad dang ma bgos rung ba'o// btsun pa bcom ldan 'das kyis gos rnyings pa gtan par bting na gtan par ma bting ba'o// zhes gsungs na/ gos rnyings pa</text></item>
<item><p>225b6</p><section>'dul ba</section><text>gang lags/ gos gang yang gtan par bting bar gyur pa'o// bcom ldan 'das kyis gos sar pa gtan par bting na gtan pa bting ba yin no zhes gsungs na/ gos sar pa gang lags/ gos gang sngar gtan par ma bting ba'o// bcom ldan 'das kyis gtan pa bting ba'i</text></item>
<item><p>225b7</p><section>'dul ba</section><text>dge slong gis gos len pa'i tshe sems gsum bskyed par bya'o// thog mar 'gro bar bya'o// gang gi tshe mthar phyin na skud kham gsum tsam yang drubs la/ sems rnam pa gsum yang bskyed par bya'o// 'khru ba dang / 'dra ba dang / btso ba dang / dkyil 'khor phyed dang gsum</text></item>
<item><p>226a1</p><section>'dul ba</section><text>pa yang byos shig ces gsungs na/ gtan pa bting bas sems rnam pa gsum bskyed na gtan pa bting zhes bgyi'am/ de ste gos 'di ni dge 'dun gyi gtan par gting ste/ bdag gis zhes sems rnam pa gnyis bskyed par bgyi/ sems de ltar rnam gnyis</text></item>
<item><p>226a2</p><section>'dul ba</section><text>bskyed de gtan par bting na gtan pa gding ba la nyes byas su 'gyur ro// spang ba'i gos gtan par bting na gtan par bting bar mi 'gyur ro zhes gsungs na/ spang ba'i gos gang lags/ zhag bcu las 'das pa'am/ nub gcig bral bar gyur pa'o// mi rung ba'i gos gtan par</text></item>
<item><p>226a3</p><section>'dul ba</section><text>bting na gtan par bting ba ma yin no zhes gsungs na/ mi rung ba'i gos gang lags/ gos gang rgyu mi rung bar gyur pa'o// btsun pa bcom ldan 'das kyis gos bgos pa rnying pa gtan pa bting na gtan par bting ba ma yin no zhes gsungs na/ gos rnying pa bgos pa de gang lags/</text></item>
<item><p>226a4</p><section>'dul ba</section><text>gos gang dge slong gis rtag tu bgos pa'o// ma bgos pa'i gos gtan par bting na gtan par bting ba yin no zhes gsungs na/ ma bgos pa'i gos gang lags/ gos gang rgyu las gsar du btags pa'o// ma bgos pa rung ba'i gos gtan par bting na gtan par bting</text></item>
<item><p>226a5</p><section>'dul ba</section><text>ba yin zhes gsungs na/ ma bgos pa rung ba'i gos gang lags/ gos gang khod dang ldan pa de gtan par bting na gtan par bting ba zhes bya'o// mdor na/ ma bting bar ni dge 'dun bye// bting nas bye bar gyur pa ni// phyogs gcig pa ni gang gis bgyi// zin par bya bar</text></item>
<item><p>226a6</p><section>'dul ba</section><text>gyur pa'o// btsun pa gtan pa ma bting ba'i gnas su dge 'dun bye nas de dag las phyogs gcig gam phyogs gnyis pas gtan pa bting na gtan pa bting ba zhes bgyi'am/ u pA li gtan pa bting ba zhes bya'o// de thams cad ci gtan pa bting ba zhes bgyi'am/ u</text></item>
<item><p>226a7</p><section>'dul ba</section><text>pA li ma yin te/ gang gis bting ba de dag la ni bting ba zhes bya'i gang gis ma bting ba de dag ni gtan pa ma bting ba zhes bya'o// btsun pa bting ba'i gnas su dge 'dun bye nas de dag las phyogs gcig pa'am phyogs gnyis pos kyang rung gtan pa byung na gtan pa phyung ba zhes</text></item>
<item><p>226b1</p><section>'dul ba</section><text>bgyi'am/ u pA li phyung ba'o// ci thams cad kyis phyung ba zhes bgyi'am/ u pA li ma yin te/ gang gis gtan pa phyung ba de dag la ni phyung ba zhes bya/ gang gis ma phyung ba de dag la ni gtan pa phyung ba zhes mi bya'o// dge 'dun phyogs dang / phyogs ma yin par bye ste mchis na</text></item>
<item><p>226b2</p><section>'dul ba</section><text>gang gis gtan pa gding bar bgyi/ bcom ldan 'das kyis bka' stsal pa/ chos bzhin smra ba rnams kyis so// btsun pa gos ma lags par dge 'dun gyi gtan par bting na gtan par bting ba zhes bgyi'am/ gtan par ma bting ba zhes bgyi/ u pA li ma bting ba zhes bya'o//</text></item>
<item><p>226b3</p><section>'dul ba</section><text>btsun pa gos zin nas gtan par bting na gtan pa bting ba zhes bgyi'am/ u pA li bting ba zhes bya'o// mdor na/ sems gsum bskyed dang bag yangs dang // rkyen dang gtan pa de yi don// u pA li gnas brel ba'o// gtan pa bting ba'i dge slong gis mjug tu khab so 'drub</text></item>
<item><p>226b4</p><section>'dul ba</section><text>pa'i tshe sems gsum bskyed par gyis shig ces gsungs na/ de gang lags/ gos 'di dge 'dun gyi gtan par gding bar bya'o// gos 'di ni gding ngo // gos 'di ni bting ngo zhes brjod do// gtan pa gding ba de ltar sems gsum bskyed na gtan pa bting ba zhes bgyi'am/</text></item>
<item><p>226b5</p><section>'dul ba</section><text>ma bting ba zhes bgyi'am/ bting ba zhes bya'o// 'on kyang sems bskyed pa rnam pa gnyis ni snga ma bzhin du gyis shig/ sems de gnyis ma bskyed na cir 'gyur/ gtan pa bting ba zhes ni bya ste/ gtan pa gding ba ni nyes byas su 'gyur ro// gtan pa bting ba'i gnas su</text></item>
<item><p>226b6</p><section>'dul ba</section><text>rkyen dus bag yangs su 'gyur/ lnga ste/ gos ci rnyed 'chang yang rung ba dang / sbyar ma med bzhin du grong du 'jug pa dang / 'dus shing za ba dang / yang yang za ba dang / ma bsgo bar spyod pa dang / steng gos dang / mthang gos kyis ljongs spyod du 'gro ba'o// btsun pa rgyu</text></item>
<item><p>226b7</p><section>'dul ba</section><text>du rkyen dus na sbyar ma bzhag kyang 'bral bar mi 'gyur/ lnga ste/ ji ltar 'dul ba las 'dus par 'byung ba bzhin du dbyar gyi ras chen gzhag pa'ang de bzhin no// gtan pa zhes bgyi ba'i don ji lta bu lags/ gtan pa zhes bya ba ni gos la bya ste/ gos gang dge 'dun gyi gtan</text></item>
<item><p>227a1</p><section>'dul ba</section><text>par gding ba'o// btsun pa bcom ldan 'das kyis u pA li khyod gnas brel ba'o zhes gsungs pa'i don ji lta bu lags/ gnas gang na gos rnyed par gyur pa ni brel ba zhes bya'o// mdor na/ brtad dang zla ba gsum pa dang // dus dang zhig par gyur pa</text></item>
<item><p>227a2</p><section>'dul ba</section><text>dang // gang zag lnga dang ma lta bu// gang zag gsum gding ba 'byin pa tha ma'o// brtad pa'i gos gtan par bting na gtan pa bting ba yin no zhes gsungs na/ brtad pa'i gos gang lags/ zhag 'di tsam na skabs 'byed par 'gyur ba'i tshe rnyed pa'o// zla ba gsum</text></item>
<item><p>227a3</p><section>'dul ba</section><text>'das nas gos rnyed pa de gtan par bting na gtan par bting ba yin no zhes gsungs na/ zla ba gsum 'das pa'i gos gang lags/ gzhi na 'khod pa rnams kyis ni lnga gyur/ blo bur du yang dge slong mang zhig lhags te de dag lta ba mthun pa yongs su dag pa de dag</text></item>
<item><p>227a4</p><section>'dul ba</section><text>gi ni nyin par bcu bzhir gyur la/ de ste gzhi na 'khod pa ltar glo bur du lhags pa'i rnams byed na ni de'i tshe gos gang rnyed pa de zla ba gsum 'das nas rnyed pa'i gos yin te/ de gtan par bting na gtan par bting ba zhes bya'o// dus kyi gos gtan par bting na gtan par bting ba</text></item>
<item><p>227a5</p><section>'dul ba</section><text>yin no zhes gsungs na/ dus kyi gos gang lags/ gos gang dbyar gyi zla ba tha ma la rnyed pa'o// gos zhigs pa gtan par bting na gtan par bting ba ma yin no zhes gsungs na/ gos zhigs pa gang lags/ gang dge slong gi lus las dengs pa'o// gang zag lngas</text></item>
<item><p>227a6</p><section>'dul ba</section><text>gtan pa bting na gtan pa bting ba ma yin te/ lnga gang zhe na/ dbyar med pa dang / dbyar zhig pa dang / dbyar phyi mar zhugs pa dang / spangs pa dang / rjes su phyogs pa'o// ma lta bu'i gzhi las rnam pa 'di brgyad kyis na gtan pa phyung bar 'gyur ro// mthun</text></item>
<item><p>227a7</p><section>'dul ba</section><text>par gzung ba gang / tha ma gnyis kyi cha ma gtogs pa'i lhag ma rnams ni mthun par gzung ba ma yin no// bzhi las nyung bas gtan pa bting na gtan pa bting ba zhes bgyi'am/ ma bting ba zhes bya'o// de bzhin du bzhi po khyim pa'am/ de bzhin gshegs pa</text></item>
<item><p>227b1</p><section>'dul ba</section><text>la ngan sems kyis khrag phyung ba'i bar dang / bzhi pos gtan pa bting na bting ba ma yin no// gang gi nyin par gtan pa bting na de'i nyin par gsol ba dang las ma bgyis par phyung bar 'gyur ba mchis sam/ yod de/ de 'di ltar gzhi na gnas pa'i rnams kyis tshes bcu</text></item>
<item><p>227b2</p><section>'dul ba</section><text>drug la gtan pa bting ba dang / glo bur du dge slong mang zhig lhags te/ de dag kyang yongs su dag la lta ba mthun/ gnas mthun te de dag gis ni de'i nyin par tshes lnga yin te/ de na gzhi na 'khod pa rnams kyis kyang de dag de ltar byas te de'i nyin par gso sbyin byas</text></item>
<item><p>227b3</p><section>'dul ba</section><text>na gsol ba dang las ma byas par gtan pa phyung bar 'gyur ro// mdor na/ ji tsam gyis ni dge 'dun la// de yi tshul la rnam pa gsum// gzhan gyis gzhan la bde ba dang // dge slong rnams kyi gso sbyin no// ji tsam gyis na dge 'dun gyi dbyen bgyis pa'i gang zag</text></item>
<item><p>227b4</p><section>'dul ba</section><text>lags/ de bzhin gshegs pa'i nyan thos 'dus pa'i dge 'dun phye na mnar med pa'i kha na ma tho ba thob par 'gyur la de mtshams med pa'i kha na ma tho ba'i las su yang 'gyur ro// u pA li 'di lta ste/ dge slong gis chos ma yin pa la chos bzhin ma yin pa'i 'du</text></item>
<item><p>227b5</p><section>'dul ba</section><text>shes kyis rgyas par te rnam pa brgyad du ji ltar 'dul ba las 'byung ba bzhin no// gang dge 'dun gyi dbyen bgyis pa de thams cad dge 'dun 'khrugs pa lags sam/ gang dge 'dun 'khrugs pa de thams cad dge 'dun gyi dbyen lags/ dge 'dun gyi dbyen yin la</text></item>
<item><p>227b6</p><section>'dul ba</section><text>'khrug pa ma yin par 'gyur ba rnam pa bzhir sbyar ba yang yod do// dge 'dun gyi dbyen yin la 'khrug pa ma yin par 'gyur ba gang zhe na/ de 'di ltar dge 'dun phye bar ni gyur la dge 'dun gyi dbyen du 'gyur ba'i dngos po bcu bzhi ni ma bzung bar gyur pa'o// de ni dge</text></item>
<item><p>227b7</p><section>'dul ba</section><text>'dun phye ba yin te dge 'dun 'khrug pa ni ma yin no// dge 'dun 'khrugs par gyur la dge 'dun phye ba ma yin pa gang zhe na/ de 'di ltar dge 'dun gyi dbyen du 'gyur ba'i dngos po bcu bzhi bzung bar gyur pa de ni dge 'dun 'khrugs par gyur gyi dge 'dun gyi dbyen ma yin</text></item>
<item><p>228a1</p><section>'dul ba</section><text>pa'o// dge 'dun 'khrugs la dge 'dun bye bar yang gyur pa ni/ de 'di ltar dge 'dun phye bar yang gyur la dbyen du 'gyur ba'i dngos po bcu bzhi yang shin tu nges par bzung ba de ni dge 'dun phye la dge 'dun 'khrugs par gyur pa'o// dge</text></item>
<item><p>228a2</p><section>'dul ba</section><text>'dun gyi dbyen yang ma yin la 'khrugs par yang ma gyur pa gang zhe na/ rnam pa de dag ma gtogs pa'o// gang dge 'dun bye ba'i dge 'dun de thams cad tha dad du gyur pa lags sam/ gang dge 'dun tha dad du gyur pa de thams cad dge 'dun bye ba lags/ dge 'dun</text></item>
<item><p>228a3</p><section>'dul ba</section><text>bye la dge 'dun tha dad du ma gyur pa'ang yod de/ rnam pa bzhir sbyar ro// dris pa/ dge 'dun bye la dge 'dun tha dad du ma gyur pa gang zhe na/ de 'di ltar dge 'dun bye bar ni gyur na dge 'dun gnas tha dad pa'am/ gos tha dad du gyur pa med pa de ni dge 'dun bye mod kyi</text></item>
<item><p>228a4</p><section>'dul ba</section><text>dge 'dun tha dad du gyur pa ma yin no// dge 'dun tha dad du gyur la dge 'dun ma bye ba gang zhe na/ 'di ltar dge 'dun gnyis tha dad du gyur pa nas rgyas par te/ dge 'dun bye bar ma gyur pa'i bar du dge 'dun tha dad du gyur mod kyi ma bye ba'o// dge 'dun bye la dge 'dun tha</text></item>
<item><p>228a5</p><section>'dul ba</section><text>dad du'ang spyod pa gang zhe na/ de 'di ltar dge 'dun de dag bye bar yang gyur la/ dge 'dun gnyis su gnas kyis tha dad pa'am/ mtshams kyis tha dad pa'am/ rnyed pa tha dad pa'am/ gos tha dad par spyod par gyur pa de ni dge 'dun bye la dge 'dun tha dad du gyur pa</text></item>
<item><p>228a6</p><section>'dul ba</section><text>yin no// dge 'dun bye ba'ang med la dge 'dun tha dad du'ang gyur pa yang ma yin pa gang zhe na/ rnam pa de lta bu ma gtogs pa'o// gang dge 'dun bye ba de thams cad dge 'dun so sor gyur pa lags la gang dge 'dun so sor gyur pa de thams cad dge 'dun bye bar</text></item>
<item><p>228a7</p><section>'dul ba</section><text>'gyur ram/ dge 'dun bye la dge 'dun tha dad du gyur pa'ang ma yin pa'ang yod de/ de yang rnam pa bzhir sbyar ro// dge 'dun bye la tha dad du gyur pa ma yin pa gang zhe na/ de 'di ltar dge 'dun bye bar gyur kyang dge 'dun gnyis gnas las so so'am/ gos las</text></item>
<item><p>228b1</p><section>'dul ba</section><text>so sor spyod pa mang ba de ni dge 'dun bye mod kyi dge 'dun tha dad du gnas pa ma yin no// dge 'dun tha dad du gyur cing dge 'dun ma bye ba gang zhe na/ de 'di ltar dge 'dun gnyis gnas dang mtshams dang rnyed pa so sor gyur pa de ni dge 'dun tha dad du gyur cing dge 'dun bye ba ma yin</text></item>
<item><p>228b2</p><section>'dul ba</section><text>pa'o// dge 'dun bye la dge 'dun tha dad du gyur pa gang zhe na/ de 'di ltar dge 'dun bye bar yang gyur la/ gnyis gnas tha dad du 'khod pa la sogs pa snga ma bzhin no// dge 'dun bye ba'ang ma yin la dge 'dun tha dad du gnas pa yang ma yin pa gang zhe na/ rnam pa de lta bu</text></item>
<item><p>228b3</p><section>'dul ba</section><text>ma gtogs pa'o// dge 'dun bye nas tha dad du spyod pa las phyogs gcig gam gnyis pos mtshams bkrol na bkrol ba zhes bgyi'am/ de ste chos bzhin smra bas bkrol na ni bkrol ba zhes bya'o// dge 'dun phye nas phyogs so sor gnas shing 'khod na dge slong ma rnams</text></item>
<item><p>228b4</p><section>'dul ba</section><text>kyis gso sbyin bgyi'am/ bya'o// de ci'i phyir zhe na/ dge slong ma dang dge slong rnams so sor gnas pa'i phyir ro// mdor na/ gzu bo las ni gnyis su bya// spangs pa de yang grogs med pa// spangs par gyur pa mi shes na// rjes su phyogs dang spyod pa dang // dbyen byed</text></item>
<item><p>228b5</p><section>'dul ba</section><text>rjes su 'jug pa'o// dge 'dun phye nas phyogs dang phyogs ma yin par gnas na gzu bo rnams kyis ji lta bur bgyi/ mtshams kyi phyi rol du dong la gso sbyin byos shig/ dge 'dun bye nas phyogs dang phyogs mtshams par 'khod nas dge slong ma la bstan pa sus bgyi/ chos</text></item>
<item><p>228b6</p><section>'dul ba</section><text>bzhin smras pas so// de ste chos bzhin smra ba gzu bo rnams kyis mtshams kyi phyi rol du deng la ston cig/ spangs pa'i rjes su phyogs na nyes pa cir 'gyur/ gnyis la ni nyes byas so// gcig la ni ltung ba'o// spangs pa dang spangs pa grogs dang bcas pa zhes bgyi'am/ grogs</text></item>
<item><p>228b7</p><section>'dul ba</section><text>ma mchis pa zhes bgyi/ spangs pa ni thams cad kyang gcig pu ste gnyis su ma yin pa grogs med pa zhes bya'o// spangs pa dang lhan cig tu spyod par bgyi'am/ mi spyad par bgyi/ spangs pa ni thams cad dang lhan cig tu mi spyad par bya'o// gang spangs par ma 'tshal na de dang</text></item>
<item><p>229a1</p><section>'dul ba</section><text>lhan cig spyod par bgyi'am/ gang la spangs par mi shes na de dang lhan cig gnas/ lhan cig spyad kyang nyes pa med do// nye bar phyogs pa dang nye bar ma phyogs pa lhan cig tu spyod na nyes byas su 'gyur ro// nye bar ma phyogs pa dang nye bar phyogs pa dang</text></item>
<item><p>229a2</p><section>'dul ba</section><text>lhan cig tu spyod na nyes byas su 'gyur ro// dbyen byed pa'i rjes su phyogs pa gang zag bzhi yod na dge 'dun bye ba zhes bya'o// ji tsam gyis na dge 'dun gyi dbyen du 'gyur/ skye bo bzhi dbyen byed pa'i rjes su phyogs par gyur pa'o// mdor na/ de 'dra ba dang dad pa dang //</text></item>
<item><p>229a3</p><section>'dul ba</section><text>chos dang chos bzhin 'dra ba dang // nyes las dbyung ba spangs pa dang // dbyen par mthong dang yan lag go// btsun pa bcom ldan 'das kyis de 'dra ba'i dge slong spang bar ma byed cig ces gsungs na/ de 'dra ba'i dge slong gang lags/ dge slong gang grags pa/ bsod</text></item>
<item><p>229a4</p><section>'dul ba</section><text>nams che ba/ mang du thos pa'o// mdo sde 'dzin pa/ 'dul ba 'dzin pa/ ma lta bu 'dzin pa/ g.yog mang ba/ 'khor mang ba/ de lta bu ni de 'dra ba'i dge slong zhes bya'o// de 'dra ba'i dge slong spangs na ltung ba cir 'gyur nyes byas so// de ste dbye ba'i de gang lags/ de la</text></item>
<item><p>229a5</p><section>'dul ba</section><text>dad pa'i dge slong zhes ni ngas dgongs te gsungs na dad pa'i dge slong gi tshig bzhin du nyes pa chos bzhin slar byos shig/ bram ze dad pa zer ba ltar/ dge slong gis nyes pa chos bzhin ma byas na nyes byas su 'gyur ro// chos bzhin du smra ba'i dge slong stan gyi bar du 'dug shig</text></item>
<item><p>229a6</p><section>'dul ba</section><text>ces gsungs na chos bzhin du smra ba gang lags/ gang nyes pa gcig la gcig pu snyol ba dang / 'byung bar stsol ba dang / phyag 'tshal bar ston pa'o// dge 'dun bye nas phyogs ma yin par gnas na/ gtan pa bting ba sus dbyung bar bgyi/ chos bzhin du smra ba</text></item>
<item><p>229a7</p><section>'dul ba</section><text>dag gis dbyung ngo // spangs pa'i dge slong dag spu nyal ba dang / dbyung bar stsol ba dang / phyag 'tshal bar ston par bgyid na/ de dag sus bzod par gsol bar bgyi/ gang spangs pa dang rjes su song bas so// shA ri'i bu mal stan rnams ni rigs par bgos</text></item>
<item><p>229b1</p><section>'dul ba</section><text>shig ces gsungs na/ rigs pa de gang lags/ de ni phyogs gcig tu rigs par byas pa'o// skra brgyar gyes pa'i yan lag gi dum bu tshol la sbyor cig/ so sor dbye bar ni ma byed cig ces gsungs na de skad du gsungs pa'i don gang / yan lag gi dum bu ni</text></item>
<item><p>229b2</p><section>'dul ba</section><text>dad pa blang ba'o// yan lag btsal bar bya/ dum bu btsal bar bya/ dge 'dun 'dus pa btsal bar bya'i dbyen du 'gyur ba la ni 'jug par mi bya'o// mdor na/ kau shAm bI yi phyogs gnyis dang // gso sbyin dang ni chos gos dang // kau shAm bI yi phyogs gcig dang //</text></item>
<item><p>229b3</p><section>'dul ba</section><text>yangs pa can gyi gzu bo ste// gzu bos kyang ni phyogs gnyis su// yangs pa can gyi gzu bo'o// kau shAm bI'i phyogs gnyis po gcig tu 'dus nas gso sbyin la zhugs na gzu bo rnams kyis ji ltar 'tshal cig/ mtshams kyi phyi rol du deng la gso sbyin byos shig/ kau shAm</text></item>
<item><p>229b4</p><section>'dul ba</section><text>bI'i phyogs gnyis ka gcig tu 'dus shing 'khod pa la de na mi zhig gis dge 'dun la gos phul na de gang dbang / gnas brtan gang na 'dug pa dbang ngo // phyogs gcig na ni gnas brtan mchis/ phyogs gcig na ni gnas brtan 'og ma mchis na gang dbang / de gnyis</text></item>
<item><p>229b5</p><section>'dul ba</section><text>las gang la chu rgyun brims pa de dbang ngo // thams cad kyis ji ltar bgo bar bgyi/ gang la thob pa de rnams la rim bzhin du'o// yul yangs pa can dang kau shAm bI pa gnyis lhan cig gso sbyin bgyid na bgyis pa zhes bgyi'am/ u pA li ma yin no// gzu bo rnams kau shAm</text></item>
<item><p>229b6</p><section>'dul ba</section><text>bI pa dang gso sbyin bgyis na bgyis pa zhes bgyi'am/ u pA li ma yin no// gzu bo rnams yangs pa can pa dag dang gso sbyin bgyis na bgyis pa zhes bgyi'am/ u pA li ma yin no// mdor na/ gang gi dus su bye bar gyur// sring mo rnams la'ang rjes bsgrags pa//</text></item>
<item><p>229b7</p><section>'dul ba</section><text>phyogs dang dge slong ma yi dge 'dun dang / gang gi dus su kau shAm bI'i dge 'dun rnams bye bar gyur/ gang gi tshe de dag gi mtshams kyi nang du gso sbyin tha dad du byas pa na'o// gang gi dus su dge slong gang gis/ kau shAm bI'i dge slong phye/ chos bzhin smra ba ma yin pa dag</text></item>
<item><p>230a1</p><section>'dul ba</section><text>gis te/ mtshams kyi nang du lhan cig gnas pa las gso sbyin tha dad du byas pas so// dge slong ma'i dge 'dun kyang phye nas tha dad du gnas pa zhes bya'o// ci dge slong ma'i dge 'dun bye ba la zla ba phyed phyed cing lung bstan par bgyi'am/ bcom ldan</text></item>
<item><p>230a2</p><section>'dul ba</section><text>'das kyis bka' stsal pa/ bstan par mi bya ste/ sring mo'i rnams mthun par gyis shig ces sngar bsgo bar bya'o// rnam pa gnyis kyi phyir dge 'dun bye ba rjes su bsgrags pa dang tshul shing brims pa lags so zhes gsungs na/ gang gis dbye zhing gnod par brtsams te rjes</text></item>
<item><p>230a3</p><section>'dul ba</section><text>su bsgrags sam tshul shing brims pa las blangs na/ dge 'dun bye ba zhes bgyi'am/ u pA li ma yin no// las bgyid pa la cir 'gyur/ dbyen gyi 'khor du gtogs pas na de ste dge 'dun thams cad kyis na dge 'dun thams cad kyang 'das pa dang bcas par 'gyur ro//</text></item>
<item><p>230a4</p><section>'dul ba</section><text>phyi rol na dge slong ma'i dge 'dun phyogs dang phyogs ma yin par gnas par gyur na de dag la zla ba phyed phyed cing lung bstan pa stsal bar bgyi'am/ dge slong ma'i dge 'dun kyang bye bar 'gyur gyis sbyin par bya'o// yangs pa can gyi dge slong ma rnams la lung bstan par</text></item>
<item><p>230a5</p><section>'dul ba</section><text>bgyi ba las de na kau shAm bI yang mchis par gyur na de dag las ji lta bur bstan par bgyi/ mtshams kyi phyi rol du song la bstan par bya'o// mdor na/ gcig gis gcig la spangs pa dang // gnyid kyis log nas spangs pa dang // gzhan dag gis kyang gang zag</text></item>
<item><p>230a6</p><section>'dul ba</section><text>la// tshul bzhin du yang ma byas pa'o// btsun pa bcom ldan 'das kyis chos bzhin ma yin pas byas la ma 'dus pa dang / chos bzhin ma yin la 'dus pa dang / chos bzhin ma yin pa dang 'dra ba la 'dus pa dang / chos bzhin ma yin pa dang 'dra ba la ma 'dus</text></item>
<item><p>230a7</p><section>'dul ba</section><text>pa'o zhes gsungs na/ chos bzhin ma yin par bgyis na ma 'dus pa gang lags/ bsdigs pa'i las bya bar rigs pa las spangs nas 'dus pa ste/ de ltar na chos bzhin ma yin par byas la ma 'dus pa'o// chos bzhin ma yin pa la 'dus pa gang zhe na/</text></item>
<item><p>230b1</p><section>'dul ba</section><text>bsdigs pa'i las su rigs pa la spangs la 'dus par yang gyur pa ste/ de ltar na chos bzhin ma yin pa la 'dus pa'o// chos bzhin ma yin pa dang 'dra ba la ma 'dus pa gang zhe na/ spang bar rigs pa la thog mar rjes su bsgrags te/ de'i 'og tu gsol ba byas nas spangs</text></item>
<item><p>230b2</p><section>'dul ba</section><text>na de ni chos bzhin ma yin pa dang 'dra ba la ma 'dus pa'o// chos bzhin ma yin pa dang 'dra ba la 'dus pa gang zhe na/ spangs par rigs pa la sngar rjes su bsgrags te/ de'i 'og tu gsol ba byas te spangs la 'dus par yang gyur pa ste/ de ni chos bzhin ma yin pa dang 'dra ba</text></item>
<item><p>230b3</p><section>'dul ba</section><text>la 'dus pa'o// chos bzhin du ma 'dus pa gang zhe na/ spangs par rigs pa spangs la ma 'dus par kyang gyur pa ste/ de ni chos bzhin du ma 'dus pa'o// gcig gis gcig spangs na nyes byas su 'gyur ro// gcig gis gnyis sam mang po spangs nas bzhi'i bar du</text></item>
<item><p>230b4</p><section>'dul ba</section><text>ni bskor cing bsdu bar bya'o// bzhis bzhi spangs na dbyen gyi 'khor du gtogs pa'i nyes pa sbom por 'gyur ro// dge 'dun thams cad gnyid kyis log pa la dge slong spangs na spangs pa zhes bgyi'am/ de ste gsol ba byas nas nyal te spangs na ni spang ba zhes bya'o//</text></item>
<item><p>230b5</p><section>'dul ba</section><text>de ste sngar nyal la phyis gsol ba byas na spangs pa zhes mi bya'o// las gzhan du bsgrags la gzhan du spangs na spangs pa zhes ni bya ste/ dge 'dun thams cad kyis mi shes na dbyen gyi 'khor du gtogs pas las byed pa la nyes pa sbom por 'gyur ro// de ste dge</text></item>
<item><p>230b6</p><section>'dul ba</section><text>'dun thams cad kyis shes na dge 'dun thams cad 'das pa dang bcas pa'o// dge slong bzhi pas nyung bas spangs na spangs pa zhes bgyi'am/ u pA li ma yin te/ khyim pa nas de bzhin gshegs pa la ngan sems kyis khrag phyung ba'i bar du de dag gis grangs</text></item>
<item><p>230b7</p><section>'dul ba</section><text>su bskang ste/ dge slong spangs na spangs pa zhes mi bya'o// mdor na/ las la phyin dang bzlog pa dang // nyal ba snyoms par zhugs pa dang // dge slong gcig la bsgo ba dang // lnga pos spang bar mi bya'o// btsun pa bcom ldan 'das kyis dge slong ji</text></item>
<item><p>231a1</p><section>'dul ba</section><text>snyed las la phyin cing mngon du gyur la dad pa blang bar rigs pa'i rnams la dad pa'ang blangs par gyur/ gang gis bzlog par byas na yang bzlog par brtsan pa'i dge slong dag kyang mngon sum du gyur la dgag pa'ang med/ bzlog pa'ang med do// zhes</text></item>
<item><p>231a2</p><section>'dul ba</section><text>gsungs na/ dge slong las la phyin pa ni gang lags/ dge slong bzhi 'dus nas las bya ba'i rigs pa la dge slong yongs su dag pa thams cad la yang mtshungs par gnas pa bzhi tshogs pa ni las la phyin pa'i/ dge slong lnga 'dus nas bya ba dang / bcu 'dus nas bya ba dang /</text></item>
<item><p>231a3</p><section>'dul ba</section><text>nyi shu 'dus nas bya ba rnams las la'ang phyin la dge slong de dag kyang yongs su dag pa lta ba mthun pa rnams tshogs pa ni las la phyin pa zhes bya'o// gang la bzlog pa lags/ gang gi bzlog pa brtsan pa ste sa la gnas pa la ni nam mkha' la gnas pas bzlog pa mi brtsan no//</text></item>
<item><p>231a4</p><section>'dul ba</section><text>de bzhin mtshams kyi phyi rol na 'dug pas mtshams kyi nang na 'dug pa la bzlog pa'ang mi brtsan no// u pA li brtsan pa ni dge tshul bslab pa ston pa'i tshe bdag la bslab pa ma ston cig ces zer na de'i bzlog pa brtsan no// dge tshul bsnyen par rdzogs par bya ba'i tshe bdag la</text></item>
<item><p>231a5</p><section>'dul ba</section><text>bsnyen par rdzogs par ma byed cig ces zer na yang de'i bzlog pa brtsan no// chad pas gcad pa la chad pa gcod pa'i tshe bdag chad pas ma gcod cig ces zer ba dang / de bzhin du gzhi nas bslang ste yid mgu bar bya ba dang / dbyung bar bya ba dang / de bzhin du gang zag bcu</text></item>
<item><p>231a6</p><section>'dul ba</section><text>gnyis bsgo ba thams cad kyis kyang bzlog par brtsan no// nyal ba spangs pa zhes bgyi'am/ de ste gsol ba thos nas nyal na spangs pa zhes bya'o// de sngar nyal la gsol ba phyis byas na ma spangs pa zhes bya'o// snyoms pa la zhugs pa yang de bzhin no// dge slong gcig pu</text></item>
<item><p>231a7</p><section>'dul ba</section><text>zhig gis bsgo na'ang bzlog pa zhes bya'o// dge 'dun bye ste phyogs dang phyogs ma yin par gnas pas phyogs gang yang rung ba cig spangs pa na spangs pa zhes bgyi'am/ ma spangs pa zhes bgyi gsungs pa/ ma spangs pa zhes bya'o// mdor na/ gzu bos grangs su bskangs</text></item>
<item><p>231b1</p><section>'dul ba</section><text>pa dang // chos min chos su bsgrags pa dang // dge 'dun dbus su bsgo ba dang // bcas pa rnam par bsgo ba'o// gzu bos mang por bskangs te dge slong gis spangs pa spangs pa zhes bgyi'am/ ma spangs pa zhes bgyi/ gsungs pa/ spangs pa zhes ni bya ste gzu</text></item>
<item><p>231b2</p><section>'dul ba</section><text>bo'i dngos po ni med par 'gyur ro// gang cung zad chos bzhin ma lags pa'i las de thams cad ma 'dus pa'i las sam/ de ste gang cung zad ma 'dus pa'i las de thams cad chos bzhin ma lags pa'i las zhes bgyi'am/ u pA li ma yin te/ chos bzhin ma yin pa'i las</text></item>
<item><p>231b3</p><section>'dul ba</section><text>kyang gzhan la/ ma 'dus pa'i las kyang gzhan no// chos bzhin ma yin pa'i las la ma 'dus pa'i las ma yin pa gang zhe na/ gang la bya ba de mngon sum du ma gyur/ glengs pa'ang med/ dran par byas pa'ang gzhan med dam 'char yang ma bcug pa la byed pa dang / dge slong ji snyed</text></item>
<item><p>231b4</p><section>'dul ba</section><text>pa kun las la phyin cing 'dus nas mngon sum du gyur/ dad pa blang ba'i rigs pa las dad pa yang blangs nas gang gis bzlog na bzlog pa la brtsan pa'i dge slong rnams mngon sum du gyur kyang dgag par mi byed/ zlog par mi byed pa 'di ni chos bzhin ma yin pa'i las yin</text></item>
<item><p>231b5</p><section>'dul ba</section><text>la ma 'dus pa'i las ni ma yin pa'o// ma 'dus pa'i las yin la chos bzhin ma yin pa'i las ma yin pa gang zhe na/ gang la bya ba mngon sum du gyur la glengs/ dran par byas/ dam 'char bcug nas byed pa dang / dge slong ji snyed las la byin par byed pa de thams</text></item>
<item><p>231b6</p><section>'dul ba</section><text>cad kyang ma 'dus/ mngon sum du ma gyur/ dad pa blang ba'i rigs pa las dad pa'ang ma blangs/ dge slong mngon sum du gyur pa dag gis dgag pa dang bzlog pa'ang brtsan par gyur pa de ni ma 'dus pa'i las yin la chos bzhin ma yin pa'i las ni ma yin no// gang chos</text></item>
<item><p>231b7</p><section>'dul ba</section><text>bzhin pa'i las de thams cad 'dus pa'i las lags sam/ u pA li ma yin te/ chos bzhin gyi las gzhan la 'dus pa'i las kyang gzhan no// chos bzhin gyi las lags la 'dus pa'i las ma lags pa gang lags/ gsungs pa/ de la mngon sum du byed cing glengs pa</text></item>
<item><p>232a1</p><section>'dul ba</section><text>dang / dge slong ji snyed las la phyin par byed pa de thams cad ma 'dus mngon sum du'ang ma gyur/ dad pa blang ba'i rigs pa'ang ma blangs/ dge slong gang gis bzlog pa brtsan pa de dag kyang mngon sum du gyur cing 'gog pa zlog pa 'di ni chos bzhin gyi las</text></item>
<item><p>232a2</p><section>'dul ba</section><text>yin la 'dus pa'i las ma yin no// 'dus pa'i las lags la chos bzhin gyi las ma lags pa gang lags/ gsungs pa/ mngon sum du ma gyur par de la byed cing ma glengs/ dran par ma byas/ dngos po ma yin/ dam 'char ma bcug par byed pa dang / dge slong ji</text></item>
<item><p>232a3</p><section>'dul ba</section><text>snyed las la phyin par bya ba de thams cad 'dus shing mngon sum du gyur la dad pa blang ba'i rigs pa las dad pa'ang blangs/ dge slong gang mngon sum du gyur na bzlog pa brtsan pa de dag kyang mi 'gog mi zlog pa 'di ni 'dus pa'i las yin la chos bzhin ma yin pa'i las so// gang</text></item>
<item><p>232a4</p><section>'dul ba</section><text>su la dge 'dun gyi dbus su lan gsum gyi bar du bsgo na de thams cad nongs par 'gyur ram/ gsungs pa/ 'gyur ba yang yod/ mi 'gyur ba yang yod de/ gang la dge 'dun gyi dbus su lan gsum gyi bar du bsgo na de thams cad nyes par 'gyur ro// nongs par 'gyur</text></item>
<item><p>232a5</p><section>'dul ba</section><text>la dge 'dun gyi nang du lan gsum gyi bar du bsgo mi 'tshal ba mchis sam/ gsungs pa/ bsgo ba rnams ma gtogs par nyes pa gzhan byung ba'o// ji tsam gyis na tha mar gyur pa la yi dam brjod pa zhes bgyi/ gsungs pa/ gang la phas pham pa bzhi las gang yang rung</text></item>
<item><p>232a6</p><section>'dul ba</section><text>nyes pa byung nas dge 'dun gyi dbus su lan gsum du khas len pa'i tha ma'i dngos po la dam 'cha' bar byed pa zhes bya'o// chad pas bcad pa'i bsgo ba de dge slong gis spangs na spangs pa zhes bgyi'am/ gsungs pa/ mngon sum du gnas pa'i sdom pa ma gtogs par gzhan</text></item>
<item><p>232a7</p><section>'dul ba</section><text>thams cad kyi las su byas pa zhes bya'o// // 'dul ba gzhung dam pa/ bam po bzhi bcu rtsa bdun pa/ mdor na/ dang por rjes su bsgo ba dang // dad pa bdag nyid yi dam 'cha'// bzhi la bslab pa sbyin pa dang // tshul shing len par byas pa dang // so sor</text></item>
<item><p>232b1</p><section>'dul ba</section><text>gnas pa tha ma'o// las sngar bsgo nas phyis gsol ba bgyis na dge slong spangs pa zhes bgyi'am/ ma spangs pa zhes bgyi/ ma spangs pa zhes bya'o// chad pa bgyid pa la cir 'gyur/ de ste dge 'dun thams cad mi shes na dbyen gyi 'khor du gtogs pas nyes pa sbom</text></item>
<item><p>232b2</p><section>'dul ba</section><text>po'o// de ste dge 'dun thams cad kyis shes na dge 'dun thams cad la'ang 'das pa dang bcas par 'gyur ro// chad pa bgyis pas dad pa blangs te dge slong la spangs na spangs pa zhes bgyi'am/ nye g.yog gi sdom pa ma gtogs te/ las thams cad byas pa zhes</text></item>
<item><p>232b3</p><section>'dul ba</section><text>bya'o// bdag nyid la las bgyis na bgyis pa zhes bgyi'am/ de ste dogs pa med na byas pa zhes bya'o// de ste dogs pa yod na ma byas pa zhes bya'o// bdag nyid la slar las byed pa ni 'di rnams te/ bdag nyid la chad pa'i las byas nas bdag nyid la bdag nyid kyis bzod pa</text></item>
<item><p>232b4</p><section>'dul ba</section><text>gsol pa'o// btsun pa gang la bsdigs pa'i las bgyid pa dang / bskrad par bgyis pa de dag la chos bzhin du yi dam 'cha' stsal ba de dag kyang dge 'dun gyi nang du lan gsum gyi bar du khas blangs la bslab pa stsal ba'i rigs pa bzhi la bsgrags pa gcig gis bslab pa stsal bar</text></item>
<item><p>232b5</p><section>'dul ba</section><text>rung ngam/ bcom ldan 'das kyis bka' stsal pa/ u pA li mi rung ngo // bsgrags pa gcig gis bzhi bsnyen par rdzogs par rung ngam/ u pA li mi rung ngo // tshul shing 'brim pa dang bzhis dge slong la spangs na spangs pa zhes bgyi'am/ ma spangs pa zhes bya'o//</text></item>
<item><p>232b6</p><section>'dul ba</section><text>mdor na/ bsdigs pa spangs pa'i dge slong dang // dbyen byed gcig pu ma gtogs te// bsdigs pa zhes bya ci yi don// lhag par nye bar brtag pa'o// bsdigs pa'i las bgyis pa la smad pa'i las bgyis na bgyis pa zhes bgyi'am/ bsdigs pa'i las ni med</text></item>
<item><p>232b7</p><section>'dul ba</section><text>par 'gyur ro// bsdigs pa'i las bgyis pa la bskrad pa dang / slar bsdu ba'i las bgyid pa zhes bgyi'am ma bgyis pa zhes bgyi/ gsungs pa/ byas pa ni yin mod kyi bsdigs pa ni med par 'gyur ro// ji ltar bsdigs pa'i las byas pa de bzhin du smad pa'i</text></item>
<item><p>233a1</p><section>'dul ba</section><text>las byas pa dang / bskrad pa'i las byas pa dang / slar bsdu ba'i las byas pa la'ang rgyas par te/ rnam pa bzhir bskor bar brjod par bya'o// spangs pa la bsdigs pa'i las bgyid na bgyis pa zhes bgyi'am/ u pA li ma yin te/</text></item>
<item><p>233a2</p><section>'dul ba</section><text>de ni mtshungs par spyod pa ma yin pa'i phyir ro// de bzhin du smad pa dang bskrad pa dang / slar bsdu ba'i las bgyid pa de dag bgyis pa zhes bgyi'am/ u pA li ma yin te/ da ni mtshungs par spyad pa ma yin pa'i phyir ro// dge slong dag ma gtogs par gzhan la</text></item>
<item><p>233a3</p><section>'dul ba</section><text>dbyen byas pa ni nyes byas su 'gyur ro// bsdigs pa zhes bgyi ba'i don ji lta bu/ u pA li de ni ming tsam mod kyi/ dge slong gang thab mo can du gyur pa de la khyod nam thab mo de las slar log par ma gyur pa de'i bar du khyod la dge 'dun gyis phyi phyir nye bar rtog go zhes</text></item>
<item><p>233a4</p><section>'dul ba</section><text>bsgo ba'o// smad pa zhes bya ba'i don ci lags/ u pA li smad pa zhes pa de ni ming tsam mod kyi/ dge slong gang phyi phyir dge 'dun gyi lhag ma'i ltung bar gyur pa la khyod kyis nam phyi phyir ltung ba de las slar ma log pa de'i bar du gnas 'cha' zhing 'dug shig</text></item>
<item><p>233a5</p><section>'dul ba</section><text>ces bsgo ba'o// bskrad do zhes bgyi ba'i don ci lags/ u pA li bskrad do zhes bya ba ni ming tsam mod kyi/ dge slong gang gis rigs sun par gyur pa ste/ de gnas de na ma 'dug shig ces bsgo ba'o// slar bsdu ba zhes bgyi ba'i don ci lags/ u pA</text></item>
<item><p>233a6</p><section>'dul ba</section><text>li de ni ming tsam mod kyi dge slong gang khyim pa la dpyas pa de la khyod khyim bdag de la bzod par gsol cig ces bsgo ba'o// khyod la dge 'dun gyis phyi phyir nye bar rtog par 'gyur ro zhes gsungs na gsungs pa de'i don ci lags/ gsungs pa/ khyod kyi ltung ba</text></item>
<item><p>233a7</p><section>'dul ba</section><text>gang byung ba de la dge 'dun gyis chos bzhin du las byed du 'jug go zhes bya ba'o// khyod kyis gzhan la gnas shing 'dug shig ces gsungs na de'i don ci lags/ gsungs pa/ gang zag gang la mdza' ba'am/ bla mar byed pa'am/ ngo tsha ba'am/</text></item>
<item><p>233b1</p><section>'dul ba</section><text>khrel ba 'byung bar gyur pa de la gnas brtan par bya'o// mdor na/ zhar ba ma yin zhar zhes smra// dge slong gnod pa ltung ba dang // nang ngam de ste phyi yang rung // bar chad dag tu gyur pa'o// zhar ba ma yin pa la zhar ba zhes smras na cir 'gyur/</text></item>
<item><p>233b2</p><section>'dul ba</section><text>shes bzhin pa'i smras pas ltung ba'o// zhar ba la zhar zhes smras na mi'i skyon smras pas ltung bar 'gyur ro// dge slong la gnod pa ni nang ngam phyi'o zhes gsungs na nang ni gang / phyi ni gang / mtshams kyi nang ni nang ngo // mtshams kyi phyi rol ni phyi rol</text></item>
<item><p>233b3</p><section>'dul ba</section><text>lo// gcig tu na yang gtsug lag khang gi nang ni nang ngo // bla gab med pa ni phyi rol lo// rnam grangs du mar bar du gcod pa'o zhes bcom ldan 'das kyis gsungs pa bar du gcod pa'i chos de gang lags/ 'dod pa ni bar du gcod pa'i chos te/ u</text></item>
<item><p>233b4</p><section>'dul ba</section><text>pA li 'dod pa ni bar du gcod pa'i chos su ngas gsungs so// 'dul ba gzhung dam pa ma na pi ka zhes bya ba'i 'dul ba'i rim pa rdzogs so// // sangs rgyas bcom ldan 'das dze ta'i tshal mgon med zas sbyin gyi kun dga' ra ba na bzhugs so// de nas tshe dang</text></item>
<item><p>233b5</p><section>'dul ba</section><text>ldan pa u pA li sangs rgyas bcom ldan 'das gang na ba der song ste drung du phyin pa dang / zhabs la mgo bos phyag 'tshal te phyogs gcig tu 'dug go// phyogs gcig tu 'dug nas/ sangs rgyas bcom ldan 'das la tshe dang ldan pa u pA lis 'di skad ces gsol</text></item>
<item><p>233b6</p><section>'dul ba</section><text>to// btsun pa 'dul ba'i phung po du mchis/ u pA li gsum ste/ bsnyen par rdzogs pa'i phung po dang / rab tu ldan pa'i phung po dang / 'tsho ba'i phung po'o// bsnyen par rdzogs pa'i phung po gang zhe na/ bsnyen par rdzogs par 'os pa dang / bsnyen par</text></item>
<item><p>233b7</p><section>'dul ba</section><text>rdzogs par mi 'os pa dang / bsnyen par rdzogs par bya ba dang / bsnyen par rdzogs par mi bya ba dang / bsnyen par rdzogs pa dang / bsnyen par ma rdzogs pa dang / las dang las kyi dngos po dang / gzhag par 'os pa'i las dang / mi gzhag par 'os pa'i</text></item>
<item><p>234a1</p><section>'dul ba</section><text>las dang / dbyung ba'i las dang / bzod pa gsol ba'i las dang / bsdigs pa'i dngos po dang / gleng ba'i dngos po dang / gdul ba'i dngos po dang / zhi bar bya ba'i dngos po dang / rgyu'i dngos po dang / bslab pa dang / bslab</text></item>
<item><p>234a2</p><section>'dul ba</section><text>pa ma phul ba dang / bslab pa phul ba dang / bslab pa nyams par brjod pa dang / rtsod pa dang / rtsod par bsdu ba dang / rtsod pa zhi ba dang / rtsod pa rab tu zhi ba dang / klog pa dang / mi klog pa dang / byin gyis brlab pa dang / smyos pa'i sdom pa dang /</text></item>
<item><p>234a3</p><section>'dul ba</section><text>dad pas byin pa ma rung bar byed pa dang / las dang / las ma yin pa dang / 'dul ba dang / lta ba brjod pa dang / gsol pa dang / gsol ba'i las dang / gsol pa dang gnyis kyi las dang / gsol pa dang bzhi'i las dang / bsdigs pa'i las dang / smad</text></item>
<item><p>234a4</p><section>'dul ba</section><text>pa'i las dang / bskrad pa'i las dang / slar bsdum pa'i las dang / ma mthong ba'i phyir spangs pa'i las dang / slar las mi byed pa'i phyir spang ba'i las dang / sdig par lta ba slar ma btang ba'i phyir spang ba'i las dang / chad pas gcad pa dang / gzhi nas bslang</text></item>
<item><p>234a5</p><section>'dul ba</section><text>ba dang / yid mgu bar byed pa dang / dbyung ba dang / dri ba dang / chos bzhin pa dang / chad pa'i yon tan gang yin pa dang / gzhi nas bzlas pa dang / yid mgu ba ci phyir bya ba dang / dbyung ba'i yon tan gang yin pa dang / de'i ngo bo nyid tshol bas chad pa</text></item>
<item><p>234a6</p><section>'dul ba</section><text>gcad pa dang / nyes pa dang / nyes pa med pa dang / lci ba'i nyes pa dang / yang ba'i nyes pa dang / lhag mar bcas pa'i nyes pa dang / lhag ma med pa'i nyes pa dang / nyes pa sbom po'i nyes pa dang / nyes pa sbom po ma yin pa'i nyes pa dang / las su bcas</text></item>
<item><p>234a7</p><section>'dul ba</section><text>pa'i nyes pa dang / las med pa'i nyes pa dang / nyes par gyur pa'i las dang / nyes pa med pa'i las dang / nyes pa dbyung ba dang / gleng ba dang / dran par bya ba dang / brtsad pa yod pa'i las dang / 'tshe ba'i las dang / lung mi bsgo ba dang / lung bsgo ba dgag</text></item>
<item><p>234b1</p><section>'dul ba</section><text>pa dang / lung bsgo ba rdzogs par mi bya ba dang / skabs 'byed pa dang / skabs dbye ba'i las dang / skabs dbye bar gsol ba dang / gso sbyin 'gog pa dang / skabs dbye ba dgag pa dang / nang du bzhag pa dang / nang du btsos pa dang / bdag gis btsos pa</text></item>
<item><p>234b2</p><section>'dul ba</section><text>dang / dge slong gis btsos pa dang / blangs pa dang / slar ma blangs pa dang / blangs nas slar len pa'o// snga dro'i zas kyi tshe byin len byas pa dang / de'i lhag ma khyer ba dang / nags kyi tshig gu can dang / rdzing gi dang / bting ba dang / ma bting ba dang /</text></item>
<item><p>234b3</p><section>'dul ba</section><text>phyung ba dang / ma phyung ba dang / rin che ba'i yo byad dang / chung ba'i yo byad dang / bgo bar bya ba'i yo byad dang / mi bgo ba'i yo byad dang / mi'i yo byad dang / mi ma yin pa'i yo byad dang / dbang ba'i yo byad dang / mi dbang ba'i yo byad dang / byin len</text></item>
<item><p>234b4</p><section>'dul ba</section><text>bya ba'i yo byad dang / byin len mi bya ba'i yo byad dang / shi ba'i chos gos dang / dngos po'i gos dang / phyag dar khrod pa'i gos dang / sna'i las dang / mas btang ba'i las dang / mtshon gyi las dang / breg pa'i las dang / skra breg pa'i las dang ched du</text></item>
<item><p>234b5</p><section>'dul ba</section><text>byas pa'i bza' ba dang / 'bras bu za ba dang / mi'i za ba dang / mi ma yin pa'i za ba dang / lnga brgyas 'dul ba bsdus pa dang / bdun brgyas 'dul ba bsdus pa dang / 'dul ba yang dag pa'i mdo dang / nag por ston pa dang / cher ston pa dang / 'dres</text></item>
<item><p>234b6</p><section>'dul ba</section><text>pa dang / shin tu 'dres pa dang / kun dga'i rung ba dang / nags su rung ba dang / 'khor gyi rung ba dang / yul gyi rung ba dang / phyogs kyi rung ba dang / ljongs su rung ba dang / gos kyi rung ba dang / khu ba skyur po rung ba'o// bsnyen par rdzogs</text></item>
<item><p>234b7</p><section>'dul ba</section><text>par 'os pa gang zhe na/ khas blangs nas grub pas na bsnyen par rdzogs pa ste/ bsnyen par rdzogs par 'os pa la rnam pa bcu'o// de bzhin gshegs pa rang byung dang rang sangs rgyas ni slob dpon med pas bsnyen par rdzogs pa dang / lnga po rnams ye shes mngon du chud</text></item>
<item><p>235a1</p><section>'dul ba</section><text>pas bsnyen par rdzogs pa dang / tshe dang ldan pa 'od srung chen po ston par khas blangs pas bsnyen par rdzogs pa dang / tshe dang ldan pa 'char ldan dris nas lung bstan pas bsnyen par rdzogs pa dang / dge slong tshur shog ces gsungs pas bsnyen par</text></item>
<item><p>235a2</p><section>'dul ba</section><text>rdzogs pa dang / skyabs su 'gro ba'i tshig gsum gyis bsnyen par rdzogs pa dang / yul mtha' 'khob na 'dul ba 'dzin pa dang / lnga'i dge 'dun las bsnyen par rdzogs pa dang / yul gyi dbus su bcu 'dus pa dang de las lhag pa las bsnyen par rdzogs pa</text></item>
<item><p>235a3</p><section>'dul ba</section><text>dang / bla ma'i chos khas blangs pa dang / pho nyas bsnyen par rdzogs pa dang / dge 'dun sde gnyis las bsnyen par rdzogs pa'o// de la gang gsol ba dang bzhi'i las kyis ma bcas pa na skyabs su 'gro ba'i tshig gsum gyis bsnyen par rdzogs pa ni legs par bsnyen</text></item>
<item><p>235a4</p><section>'dul ba</section><text>par rdzogs pa zhes bya'o// gang gis gsol ba dang bzhi'i las bcas pa de ni skyabs su 'gro ba'i tshig gsum gyis bsnyen par rdzogs pa ni bsnyen par ma rdzogs pa'o// dge slong tshur shog ces pas ni thog ma dang tha mar 'dra ste/ bsnyen par rdzogs pa de ni legs</text></item>
<item><p>235a5</p><section>'dul ba</section><text>par bsnyen par rdzogs pa'o// de ci'i phyir zhe na/ u pA li dge slong tshur shog ces bya ba ni/ ngas mngon sum du bsnyen par rdzogs pa ste/ dge slong tshur shog ces bya ba de thams cad kyang srid pa tha ma pa ste/ dge slong tshur shog ces bya ba dag ni slob bzhin du dus</text></item>
<item><p>235a6</p><section>'dul ba</section><text>'da' ba ma yin te/ de lta bas na de dag legs par bsnyen par rdzogs pa zhes bya'o// de las dge slong ma dag ni rnam pa gsum gyis bsnyen par rdzogs par 'os pa ste/ bla ma'i chos khas blangs pa dang / phrin pa dang / dge 'dun sde gnyis las so// bla ma'i chos khas</text></item>
<item><p>235a7</p><section>'dul ba</section><text>blangs pa ni ji ltar skye dgu'i bdag mo chen mo la sogs pa ste/ rgyas par ni mdo las 'byung ba bzhin brjod do// phrin ni skye bo'i dge ba can ma dang 'dra ba gang phyir byung na bar chad du 'gyur ba de la yang pho nyas las su bya'o// phrin gyis bslab pa nyan te de dag la zlos la che zhe</text></item>
<item><p>235b1</p><section>'dul ba</section><text>khyod legs par bsnyen par rdzogs pa ni chos sbyin ma dang 'dra'o// lung bsgo ba ni rgyas par sbyar te/ ji ltar 'dul ba las 'byung ba bzhin no// de las thu ba dag ni dge 'dun sde gnyis kyis bsnyen par rdzogs par gyis shig/ skyo ba med/ gzhag pa med par</text></item>
<item><p>235b2</p><section>'dul ba</section><text>gsol ba dang bzhi'i las kyis bsnyen par rdzogs pa de ni bsnyen par rdzogs pa zhes ni bya ste/ gzhan yang gsung rab 'di la bsnyen nas len cing shin tu khas blangs nas thob ste bde ba myong nas mngon du byed pa ste/ de lta bas na bsnyen par rdzogs pa'o// zhes</text></item>
<item><p>235b3</p><section>'dul ba</section><text>gsungs so// bsnyen par rdzogs par mi rigs pa gang zhe na/ de la slar log na bsnyen par ma rdzogs pa ste/ gsung rab de la bsnyen cing khas ma blangs na shin tu khas ma blangs pas ma thob ste/ bde bar ma myong nas mngon du mi byed pa 'di ni bsnyen par ma</text></item>
<item><p>235b4</p><section>'dul ba</section><text>rdzogs pa zhes bya'o// bsnyen par rdzogs par bya ba gang zhe na/ mi'i skyes pa 'tsho ba dang ldan pa bar chad med pa dang / mi'i bud med 'tsho ba dang ldan pa bar chad med pa de dag ni bsnyen par rdzogs par bya'o// bsnyen par rdzogs par mi bya ba gang zhe na/ pha bsad pa dang /</text></item>
<item><p>235b5</p><section>'dul ba</section><text>ma bsad pa dang / dgra bcom pa bsad pa dang / dge 'dun gyi dbyen byas pa dang / de bzhin gshegs pa la ngan sems kyis khrag phyung ba dang / slob dpon med pa dang / mkhan po med pa dang / lhung bzed dang / chos gos med pa dang / chad pa'i las</text></item>
<item><p>235b6</p><section>'dul ba</section><text>mi byed pa dang / mu stegs dang / mu stegs can du song ba dang / rkun gnas dang / tha dad du so sor gnas pa dang / mi gnas pa dang / za ma dang / ma ning dang / dge slong ma sun phyung ba dang / lo nyi shu ma tshang ba dang / yi dam smra ba dang / ma rung bar byas pa dang /</text></item>
<item><p>235b7</p><section>'dul ba</section><text>ma rung bar bya bar rigs pa dang / mi ma yin pa thams cad de 'di dag ni bsnyen par rdzogs par mi bya ba ste/ de ste bsnyen par rdzogs par byas na yang bsnyen par rdzogs pa ma yin te// bsnyen par rdzogs par byed pa yang 'das pa dang bcas par 'gyur ro// de ci'i phyir zhe</text></item>
<item><p>236a1</p><section>'dul ba</section><text>na/ gang zag de dag ni 'khor sun phyung bar byed pa zhes bya ste/ thams cad kyang 'khor sun par byed pa ste/ bsnyen par rdzogs par bya ba ma yin pa'o// bsnyen par rdzogs pa gang zhe na/ gang zag 'di zhes bya/ ming 'di zhes bya/ rigs 'di zhes bya/</text></item>
<item><p>236a2</p><section>'dul ba</section><text>rus 'di zhes bya/ 'di ltar chos bzhin 'dus pa'i dge 'dun gyis bsnyen par rdzogs par byas pa ste/ mngon du skyo ba med pa dang / gzhag pa med par gsol ba dang bzhi'i las kyis bsnyen par rdzogs pa 'di ni bsnyen par rdzogs pa zhes bya ste/ gang rjes su gnang</text></item>
<item><p>236a3</p><section>'dul ba</section><text>bzhin bsnyen par rdzogs pa ni legs par bsnyen par rdzogs pa'o// bsnyen par ma rdzogs pa gang zhe na/ pha bsad pa dang / ma bsad pa dang / dgra bcom pa bsad pa dang / dge 'dun gyi dbyen byas pa dang / de bzhin gshegs pa la ngan sems kyis khrag phyung ba dang /</text></item>
<item><p>236a4</p><section>'dul ba</section><text>mu stegs can dang / mu stegs can du song ba dang / rkun gnas dang / tha dad du gnas pa dang / za ma dang / ma ning dang / dge slong ma sun phyung ba dang / sngar nyams pa 'di dag ni bsnyen par ma rdzogs pa zhes bya ste/ 'di ni chos dang 'dul ba 'di la mi skye ba'i chos</text></item>
<item><p>236a5</p><section>'dul ba</section><text>can no// ci'i phyir na bsnyen par ma rdzogs pa zhes bya zhe na/ mtshungs par bslab pa ma thob pa ste/ de'i phyir bsnyen par ma rdzogs pa zhes bya'o// gang zag bcu gsum po 'di ma gtogs pa rnams ni bsnyen par rdzogs par bya'o// de ste bsnyen par rdzogs par byas na bsnyen</text></item>
<item><p>236a6</p><section>'dul ba</section><text>par rdzogs pa zhes kyang mi bya la/ bsnyen par rdzogs par byed pa'ang 'das pa dang bcas par 'gyur ste/ de lta bas na ngas bsnyen par ma rdzogs pa zhes gsungs so// las gang zhe na/ gsol ba'i las dang / gsol ba dang gnyis kyi las dang / gsol ba dang bzhi'i las so//</text></item>
<item><p>236a7</p><section>'dul ba</section><text>ci'i phyir na las zhes bya zhe na/ rnam pa gnyis kyi phyir las zhes bya ste/ chad pas gcad pa'i las dang sma dbab pa'i las dang / chos dkar po la yi dam 'cha' ba'i las so// chad pa'i las dang sma dbab pa'i las gang zhe na/ 'di lta ste/ bsdigs pa dang / smad pa dang / bskrad pa dang /</text></item>
<item><p>236b1</p><section>'dul ba</section><text>slar bsdum pa dang / spangs pa'i las dang / chad pa dang / gzhi nas slong ba dang / yid mgu bar byed pa dang / gzhi nas yid mgu bar byed pa'o// gzhan yang chad pa'i las sma dbab pa'i las su byed pa'o// chos dkar po la yi dam 'cha' ba'i las gang zhe na/</text></item>
<item><p>236b2</p><section>'dul ba</section><text>'di lta ste/ gso sbyin dang / skabs 'byed pa dang / bsnyen par rdzogs pa dang / dbyung ba dang / rtswa bting ba dang / gzhan gang yang rung chos dkar po la yi dam 'cha' ba'i las byed pa de dag ni las su byed pa ste/ de lta bas na las zhes gsungs so// las kyi dngos</text></item>
<item><p>236b3</p><section>'dul ba</section><text>po gang zhe na/ rgyu gang rkyen gang gis dngos po gang la las byed pa ste/ rgyu de dang rkyen des dngos po de la las byed pa ni las kyi dngos po zhes bya'o// gzhag par rigs pa'i las gang zhe na/ las gang gsol ba nyams pa/ bsgrags pa nyams pa/ chos bzhin ma yin pa/ dge</text></item>
<item><p>236b4</p><section>'dul ba</section><text>'dun ma 'dus par byas pa ste/ bskyos pa de ni gzhag par rigs pa'i las zhes bya'o// gzhag par mi rigs pa'i las gang zhe na/ las gang gsol bar ldan pa/ bsgrags pa dang ldan pa/ chos bzhin du dge 'dun 'dus par byas pa ste/ ma bskyos pa 'di ni gzhag</text></item>
<item><p>236b5</p><section>'dul ba</section><text>par mi rigs pa'i las zhes bya'o// dbyung ba'i las gang zhe na/ dbyung zhes bya ba ni spangs pa yin te/ spangs pa dang dge slong dag tu lhan cig las mi bya ste/ gso sbyin yang ma yin/ skabs dbye ba ma yin/ gnas ma yin/ lhan cig spyad pa ma yin/ lhan cig tu gtam</text></item>
<item><p>236b6</p><section>'dul ba</section><text>bya ba ma yin/ mthun pa ma yin pa de ni dbyung ba'i las zhes bya'o// ci'i phyir dbyung ba'i las zhes bya zhe na/ dge 'dun gyis phyung bas na de'i phyir phyung ba'i las zhes bya'o// bzod pa gsol ba'i las gang zhe na/ las gang byas pa las slar yang dge 'dun dang lhan cig tu</text></item>
<item><p>236b7</p><section>'dul ba</section><text>gnas pa dang / spyod pa gcig pa dang / 'tham pa gcig pa dang / 'dug pa gcig par 'gyur ba de ni bzod pa gsol ba'i las zhes bya'o// bsdigs pa'i dngos po gang zhe na/ dge slong gang 'thab par byed pa dang / mtshang 'dru bar byed pa dang / 'khrug par byed pa dang /</text></item>
<item><p>237a1</p><section>'dul ba</section><text>khon par byed pa dang / rtsod par byed pa 'di ni bsdigs pa'i dngos po zhes bya'o// gleng ba'i dngos po gang zhe na/ gleng ba'i dngos po gsum ste/ mthong ba dang / thos pa dang / dogs pa ste/ byung bar gyur/ nyes pa yin la/ de yang bden pa ste/ pas</text></item>
<item><p>237a2</p><section>'dul ba</section><text>ma yin/ dus su yin gyis dus ma yin par ma yin/ don dang ldan par yin gyi don dang mi ldan par ma yin/ 'jam par yin gyi rtsub pa ma yin/ byams par yin gyi zhe sdang du ma yin pa 'di ni gleng ba'i dngos po zhes bya'o// 'dul ba'i dngos po gang zhe na/ nan tan gyi las lnga ste/</text></item>
<item><p>237a3</p><section>'dul ba</section><text>bsdigs pa'i las dang / smad pa'i las nas yid mgu bar bya ba'i bar du snga ma bzhin du 'di ni 'dul ba'i dngos po zhes bya'o// zhi bar bya ba'i dngos po gang zhe na/ rgyu gang dang rkyen gang gis rtsod pa byung ba rnams 'dul bar 'gyur ba ste/ zhi ba dang rnam par zhi ba'i phyir ro// 'di</text></item>
<item><p>237a4</p><section>'dul ba</section><text>lta ste/ spu snyal ba dang / 'byung bar byed pa dang / btud pas ston pa dang / phyag 'tshal bas ston pa 'di ni zhi bar bya ba'i dngos po zhes bya'o// rgyu'i dngos po gang zhe na/ rgyu gang dang rkyen gang gis rgyu gang la brten nas las byed pa ste/ ji ltar mdo sde b+ha dA la las</text></item>
<item><p>237a5</p><section>'dul ba</section><text>'byung ba bzhin byed pa ste/ 'di'i 'og tu dge 'dun gyis spyad par bya ba ji ltar mdo sde b+ha dA la las 'byung ba bzhin rgyas par brjod de/ 'di ni rgyu'i dngos po zhes bya'o// bslab pa gang zhe na/ bslab pa gsum ste/ lhag pa'i tshul khrims su bslab pa dang / lhag</text></item>
<item><p>237a6</p><section>'dul ba</section><text>pa'i sems dang / lhag pa'i shes rab tu bslab pa'o// gzhan yang bslab pa gsum ste/ lhag par spyod par bslab pa dang / lhag par 'dul ba dang / lhag par so sor thar pa la bslab pa'o// ji tsam gyis na bslab pa ma phul ba zhes bgyi/ smyon pa'i</text></item>
<item><p>237a7</p><section>'dul ba</section><text>drung du bslab pa phul ba ni bslab pa ma phul ba zhes bya'o// sems 'khrugs pa dang / nad kyis gzir ba'i drung du bslab pa phul ba ni bslab pa ma phul ba zhes bya'o// glen pa dang / lkugs pa dang / 'on pa dang / gnyid kyis log pa dang / snyoms par zhugs pa dang</text></item>
<item><p>237b1</p><section>'dul ba</section><text>ra ro ba dang / rab tu ra ro ba dang / khros pa'am/ rgod pa la zhugs pa dang / mi shes pa dang / 'gro ba gzhan du gnas pa'i drung du bslab pa phul ba ni bslab pa ma phul ba zhes bya'o// phrin gyis bslab pa 'bul na yang bslab pa ma phul ba zhes bya'o// spring</text></item>
<item><p>237b2</p><section>'dul ba</section><text>yig dang / lag brda dang / gzhan zer ba dang / brda dang / mtshan mas bslab pa 'bul na yang bslab pa ma phul ba zhes bya'o// 'phags pas 'phags pa'i skad kyis mtha' 'khob pa'i drung du bslab pa phul na mtha' 'khob pa des kyang 'phags</text></item>
<item><p>237b3</p><section>'dul ba</section><text>pa'i skad mi shes na bslab pa ma phul ba zhes bya'o// 'phags pas mtha' 'khob pa'i skad kyis 'phags pa'i drung du bslab pa 'bul na 'phags pa des kyang mtha' 'khob pa'i skad mi shes na bslab pa ma phul ba zhes bya'o// mtha' 'khob pas</text></item>
<item><p>237b4</p><section>'dul ba</section><text>'phags pa'i skad kyis mtha' 'khob pa'i drung du bslab pa 'bul na mtha' 'khob pa des kyang 'phags pa'i skad mi shes na bslab pa ma phul ba zhes bya'o// mtha' 'khob pas mtha' 'khob pa'i skad kyis 'phags pa'i drung du bslab pa 'bul na 'phags</text></item>
<item><p>237b5</p><section>'dul ba</section><text>pa des kyang mtha' 'khob pa'i skad mi shes na bslab pa ma phul ba zhes bya'o// mi dben pa la dben par 'du shes shing bslab pa 'bul na bslab pa ma phul ba zhes bya'o// dben pa la dben par 'du shes shing bslab pa phul na'ang bslab pa ma phul ba zhes bya'o//</text></item>
<item><p>237b6</p><section>'dul ba</section><text>dben pa la mi dben par 'du shes shing bslab pa phul na yang bslab pa ma phul ba zhes bya'o// mi dben pa la mi dben par 'du shes shing bslab pa phul na bslab pa ma phul ba zhes bya'o// ca co can gyi nang du bslab pa phul na bslab pa ma phul ba zhes bya'o//</text></item>
<item><p>237b7</p><section>'dul ba</section><text>'jig rten tshul bzhin gnas pa ma yin pa la bslab pa 'bul bar smras kyang bslab pa ma phul ba zhes bya'o// mdo'am rgyas par kyang rung ste/ bzod pa gsol ba'i sems kyang mi byed la/ dge slong gi dngos po la ni dgos par byed/ khyim pa'i dngos</text></item>
<item><p>238a1</p><section>'dul ba</section><text>po la ni mi dgos par byed la rang bzhin du gnas pa ma yin pa la tshig tu smras kyang bslab pa phul ba ma yin te 'di ni bslab pa ma phul ba zhes bya'o// bslab pa phul ba gang zhe na/ 'di lta ste/ dge slong de chags par gyur la mi dga' ba'am/</text></item>
<item><p>238a2</p><section>'dul ba</section><text>'dod dam/ dge sbyong gi la mi dgos par gyur tam/ dge slong gi gtong bar byed dam/ smod dam/ ngo tsha ba'am/ khrel lam/ 'gyod kyang rung ste/ de dge slong gi drung du song nas bslab pa 'bul lo zhes smras na bslab pa phul ba zhes bya'o// sangs</text></item>
<item><p>238a3</p><section>'dul ba</section><text>rgyas dang / chos dang / dge 'dun dang / mdo sde dang / 'dul ba dang / ma lta bu dang / mkhan po dang / slob dpon rnams dang / bdag la khyim par zung shig/ dge tshul dang / ma ning dang / za ma dang / dge slong ma sun phyung ba dang /</text></item>
<item><p>238a4</p><section>'dul ba</section><text>pha dang / ma dang / dgra bcom pa bsad pa dang / dge 'dun gyi dbyen bgyis pa dang / de bzhin gshegs pa la ngan sems kyis khrag phyung ba dang / mu stegs can dang / mu stegs can du song ba dang / rkun gnas dang / so sor gnas pa dang /</text></item>
<item><p>238a5</p><section>'dul ba</section><text>mi gnas par zung shig ces zer ram/ chung ngu ni 'di skad du khyod cag dang chos mtshungs pa dang / tshangs pa mtshungs par spyad pas chog go zhes smras na yang bslab pa phul ba zhes bya ste/ gang de ltar chags shing mi dga' 'am 'bab par 'dod kyang rung ste/</text></item>
<item><p>238a6</p><section>'dul ba</section><text>des ngag dang / tshig dang / brjod pa dang / skad dang / dbyangs dang / nges pa'i tshig dang / ngag gi lam dang / ngag gi sgra dang / ngag gi las dang / ngag gi dmigs pas brjod pa 'di ni bslab pa phul ba zhes bya'o// tshul khrims nyams par brjod pa gang zhe na/</text></item>
<item><p>238a7</p><section>'dul ba</section><text>'di lta ste dge slong de chags par gyur pa nas/ 'gyod pa'i bar du snga ma bzhin te/ de dge slong gi drung du song nas 'di skad ces tshangs par spyod pa ni spyad dka'o// rab tu dben pa ni shin tu dka'o// gcig pu mngon par dga' ba'ang dka'o// nags dang tshal na</text></item>
<item><p>238b1</p><section>'dul ba</section><text>gnas pa dang / bas mthar gnas shing mngon du chud pa yang dka'o// nam 'tsho'i bar du bdag gcig pu dgon pa na gnas shing gcan gzan khro bo dang / lhan cig tu gnas par bya ba dang / rtswa bting ba'am lo ma bting ba la mal stan du sbyar ba'ang dka'o// nam</text></item>
<item><p>238b2</p><section>'dul ba</section><text>'tsho'i bar du bdag dang gzhan la 'tsho ba ltos pa'ang dka'/ nam 'tsho'i bar du gos dang / zas dang / mal stan dang / na ba'i rkyen gyi sman dang yo byad rnams gzhan las btsal bar bya ba'ang sdug bsngal lo// ma dran no// pha dang / phu nu dang / sring mo rnams</text></item>
<item><p>238b3</p><section>'dul ba</section><text>kyang dran no zhes zer ba dang / bdag ni bzo slob tu chug shig/ las rnams la chug shig/ rigs pa'i phyogs su bdag zhog shig/ dge ba'i rigs la bdag chor cig/ gang de ltar chags pa nas snga ma bzhin du ngag gis brjod pa'i bar du ste/ 'di ni</text></item>
<item><p>238b4</p><section>'dul ba</section><text>bslab pa nyams par brjod pa zhes bya'o// bslab pa phul ba dang / bslab pa nyams par brjod pa la khyad par ci mchis/ yi ge la yang khyad par med/ sdom pa spong ba la yang khyad par med de/ gcig gis kyang sdom pa btang bar gyur/ gnyis kyis kyang de bzhin</text></item>
<item><p>238b5</p><section>'dul ba</section><text>no// rtsod pa gang zhe na/ rtsod pa rnam pa bzhi ste/ 'khrug pas rtsod pa dang / lung mi bsgo ba'i rtsod pa dang / nyes pas rtsod pa dang / bya ba'i rtsod pa ste/ 'di ni rtsod pa zhes bya'o// ci'i phyir rtsod pa zhes bgyi/ de dag gi mthus 'thab pa 'byung ste/ de'i phyir rtsod pa zhes</text></item>
<item><p>238b6</p><section>'dul ba</section><text>bya'o// rtsod par bsdu ba gang zhe na/ rgyu gang dang rkyen gang gis rgyu'i dbang du byas te rtsod pa byung ba de ni rtsod pa sdud pa zhes bya'o// rtsod pa zhi ba gang zhe na/ rtsod pa zhi ba'i chos bdun te/ mngon sum gyis 'dul ba dang / dran pas 'dul ba dang / mi g.yengs pas 'dul ba dang /</text></item>
<item><p>238b7</p><section>'dul ba</section><text>de'i rang bzhin rtsod pa dang / gang mang du bya ba dang / yi dam 'char gzhug pa dang / rtswa bting ba lta bu de ni rtsod pa zhi bar byed pa zhes bya'o// de ci'i phyir na rtsod pa zhi ba zhes bgyi/ rtsod pa bzhi po de dag ni chos bdun gyis 'dul bar 'gyur ba dang / zhi ba dang / rnam</text></item>
<item><p>239a1</p><section>'dul ba</section><text>par zhi ba dang / 'dul ba dang / spong ba dang / 'gog pa'i phyir te/ de ltar na rtsod pa zhi ba'i chos zhes bya'o// rtsod pa rab tu ma zhi ba gang zhe na/ chos lnga dang ldan na rtsod pa legs par zhi bar mi 'gyur te/ lnga gang zhe na/ dge 'dun</text></item>
<item><p>239a2</p><section>'dul ba</section><text>la ma gsol ba yin/ rgyal ba'i gsung dang mi mthun pa yin/ phyogs dang mthun pa'i phyogs kyis dge slong rnams la ma bsgo ba yin/ chos mthun par rgol ba dang / lan lon pa'i dge slong rnams gus par ma bzlog pa yin/ nyes pa byung ba'i dge slong</text></item>
<item><p>239a3</p><section>'dul ba</section><text>gis nyes pa ma sbyangs pa'ang yin te/ chos 'di lnga dang ldan na rtsod pa legs par zhi ba ma yin no// chos lnga dang ldan na rtsod pa legs par zhi ba yin te/ lnga gang zhe na/ dge 'dun la gsol ba byas pa yin/ rgyal ba'i gsung dang mthun pa yin/ phyogs dang</text></item>
<item><p>239a4</p><section>'dul ba</section><text>phyogs mi mthun pa'i dge slong rnams la bsgo ba yin/ chos mthun par rgol ba dang lan ldon pa'i dge slong rnams gus par bzlog pa yin/ nyes pa byung ba'i dge slong gi ltung ba sbyangs pa yin te/ chos de lnga dang ldan na rtsod pa legs par zhi ba yin te de ni rtsod pa rab tu zhi ba</text></item>
<item><p>239a5</p><section>'dul ba</section><text>zhes bya'o// klog pa gang zhe na/ gang bzhi pa'am bcu gsum pa'ang ste/ rgyas par klog pa de ni klog pa'o zhes bya'o// mi klog pa gang zhe na/ gnas gang na so sor thar pa'i mdo klog pa'i dge slong gis so sor thar pa'i mdo mi klog na de'i rjes nas klog pa gzhan gyis</text></item>
<item><p>239a6</p><section>'dul ba</section><text>klog par bya'o// des kyang ma bklags la mi spobs na/ de'i yang rjes nas zlos pa gzhan gyis lhogs shig/ des kyang mi nus la ma spobs te/ de bzhin du rjes nas zlos pa'i mthar phyin gyi bar du gang gis kyang spobs pa med na de ma bklags pa zhes bya'o// byin gyis</text></item>
<item><p>239a7</p><section>'dul ba</section><text>brlab pa gang zhe na/ dge slong gang gnas na gcig pu 'dug na des bco lnga'i gso sbyin de nyid du sngar langs te mchod rten dang khang par phyag dar bya/ khyams kyang phyag dar bya/ gso sbyin gyi gnas kyang phyag dar byas la shin tu gsar pa'i ba lang gi lci bas 'jam</text></item>
<item><p>239b1</p><section>'dul ba</section><text>por byugs te/ dus su rim bzhin du stan rnams bting la/ chu gtsang ma'i ril ba rnams dang / bshang sa'i ril ba'ang chus dgang bar bya/ me yang nye bar gzhag par bya/ me mar dang / me mar gyi kong bu dang / me mar gyi sdong bu dang / lag gi</text></item>
<item><p>239b2</p><section>'dul ba</section><text>tshul shing yang nye bar gzhag par bya ste/ gal te gso sbyin ma byas pa'i dge slong dag 'ongs na de dang lhan cig tu gso sbyin bya zhing so sor thar pa'i mdo bklags pa'ang bsgrag par bya'o// gal te ma 'ongs nas phyogs mtho ba der 'dzegs te/ der 'grengs</text></item>
<item><p>239b3</p><section>'dul ba</section><text>nas phyogs bzhi kun tu bltas la de ste 'ga' zhig 'ongs na/ des tshe dang ldan pa myur du shog shig/ gso sbyin bya'o zhes bod de/ de ste su'ang mi 'ong na des de nas babs te dus kyi mthar gyur gyi bar du sdod la 'dug ste/ rkyang pa gsum pa brjod par bya/ sbyin pa'i</text></item>
<item><p>239b4</p><section>'dul ba</section><text>yon tan bklag par bya sems bskyed par bya/ kha nas kyang deng ni dge 'dun gyi bco lnga'i gso sbyin te/ bdag dge slong ming 'di zhes bya ba'i yang deng bco lnga'i gso sbyin te/ bar chad kyi chos rnams kyang yongs su dag gis lha rnams kyis kyang bdag dge slong ming 'di</text></item>
<item><p>239b5</p><section>'dul ba</section><text>zhes bgyi ba yongs su dag par zung shig/ 'dir ni tshul khrims kyi phung po yongs su bskang ba'i phyir gso sbyin byin gyis brlab par bya ste/ nam dge 'dun mthun par tshogs pa de ni gso sbyin rgyas par myong ba dang so sor thar pa'i mdo yang myang bar bya'o zhes de ltar lan</text></item>
<item><p>239b6</p><section>'dul ba</section><text>gnyis lan gsum du brjod par bya'o// ji ltar dge slong gcig la de bzhin du dge slong gnyis sam/ gsum gnas kyang rung ste/ de bzhin du mngon du sbyang bar bya/ sems bskyed par bya'o// gcig la gcig brjod par bya/ de ltar byas na gso sbyin byas pa yin te/</text></item>
<item><p>239b7</p><section>'dul ba</section><text>'di ni byin gyis brlab pa zhes bya'o// smyos pa'i sdom pa gang zhe na/ dge slong gang myos par gyur la sems 'khrugs shing nad kyis gzir ba de la smyos pa'i sdom pa gsol ba dang gnyis kyi las kyis sbyin par bya ba ni ji ltar tshe dang ldan pa bye ma can bzhin rgyas par sbyar te/</text></item>
<item><p>240a1</p><section>'dul ba</section><text>ji ltar 'dul ba de ni smyos pa'i sdom pa zhes bya'o// ma smyos pa'i sdom pa gang zhe na/ smyos pa'i sdom pa de dag ma gtogs par de las gzhan pa'i sdom pa de ni ma smyos pa'i sdom pa zhes bya'o// dad pas byin pa ma rung bar byed pa gang zhe na/ tshul</text></item>
<item><p>240a2</p><section>'dul ba</section><text>khrims nyams pa la byin na dad pas byin pa ma rung ba zhes bya'o// yang dag par byin pa la zhugs pa las log par zhugs pa la byin na kham gcig kyang rung dad pas byin pa ma rung bar byas pa zhes bya ste/ de na dad pas byin pa ma rung bar byed pa zhes bya'o// las</text></item>
<item><p>240a3</p><section>'dul ba</section><text>rnams gang zhe na/ las mngon sum du ma gyur nas bya ba'i las bcu'o// de 'di lta ste/ lhung bzed khas phub pa dang / lhung bzed bkan pa dang / bslab pa la sdom pa dang / bslab pa'i sdom pa bkrol ba dang / gtsug lag khang gi sdom pa dang / dge tshul gyi</text></item>
<item><p>240a4</p><section>'dul ba</section><text>sdom pa dang / smyon pa'i sdom pa dang / mi smra ba'i sdom pa dang / phyag mi bya bar rigs pa'i sdom pa dang / spyod pa mi gcig pa'i sdom pa ste/ 'di dag ni las rnams zhes bya'o// las ma yin pa gang zhe na/ bzhi 'dus te las su bya ba la bzhi ma 'dus par byed na de las ma</text></item>
<item><p>240a5</p><section>'dul ba</section><text>yin te/ de ltar ni mi bya'o// khyim pas bzhir bskangs te byin na las ma yin te/ de ltar yang mi bya'o// dge tshul pha dang / za ma dang / ma ning dang / dge slong ma sun phyung ba dang / pha bsad pa dang / ma bsad pa dang / dgra bcom pa bsad pa dang /</text></item>
<item><p>240a6</p><section>'dul ba</section><text>dge 'dun phye ba dang / de bzhin gshegs pa la ngan sems kyis khrag phyung ba dang / mu stegs can dang / mu stegs can du song ba dang / rkun gnas dang / sngar nyams pa dang / sngar 'khrugs pa dang / rgyud gzhan du gnas pa dang / mi gnas</text></item>
<item><p>240a7</p><section>'dul ba</section><text>pa dang / tha dad du gnas pa dang / gnas par mi bya ba dang / bslab pa byin pa dang / chad pa byed pa dang / chad pa ma byas pa dang / yid mgu bar ma byas pa dang / yid mgu bar mi byed pa dang / bslab pa byin pa rnams kyis byed pa ni las ma yin te/</text></item>
<item><p>240b1</p><section>'dul ba</section><text>de ltar yang mi bya'o// ji ltar bzhi 'dus nas las su bya ba de bzhin du lnga 'dus nas bya ba dang / bcu 'dus nas bya ba dang / nyi shu 'dus nas las su bya ba ni rgyas par sbyar te/ 'di ni las ma yin pa rnams zhes bya'o// 'dul ba zhes bya ba gang</text></item>
<item><p>240b2</p><section>'dul ba</section><text>zhe na/ 'di ltar 'dul ba las byung ba bzhin te/ 'dul ba rgyas par bya ba de ni 'dul ba zhes bya'o// lta ba brjod pa gang zhe na/ lta ba brjod pa chos bzhin ma yin pa lnga dang / chos bzhin pa lnga'o// lta ba brjod pa chos bzhin ma yin pa gang zhe na/ mi gnas</text></item>
<item><p>240b3</p><section>'dul ba</section><text>pa'i drung du lta ba brjod pa dang / so sor gnas pa'i drung du lta ba brjod pa dang / nye bar phyogs pa'i drung du lta ba brjod pa dang / bsnyen par ma rdzogs pa'i drung du lta ba brjod pa dang / lhag ma ma lus pa'i drung du lta ba brjod pa de ni chos bzhin ma yin par lta ba</text></item>
<item><p>240b4</p><section>'dul ba</section><text>brjod pa lnga'o// chos bzhin du lta ba brjod pa lnga po gang zhe na/ mi gnas pa'i drung du lta ba ma brjod pa dang / so sor gnas pa'i drung du lta ba ma brjod pa dang / nye bar phyogs pa'i drung du lta ba ma brjod pa dang / bsnyen par ma rdzogs pa'i drung du lta ba ma brjod pa</text></item>
<item><p>240b5</p><section>'dul ba</section><text>dang / dngos po'i lhag ma ma lus pa'i drung du lta ba ma brjod pa 'di ni chos bzhin du lta ba brjod pa dang lnga'o// gsol ba gang zhe na/ gsol ba zhes bya ba ni go bar bya ba'i tshig gi las te/ ji ltar byed pa'i tshe go bar bya ba yin/ ji ltar gang la de'i don tshig gis</text></item>
<item><p>240b6</p><section>'dul ba</section><text>brjod pa ni gsol ba zhes bya'o// gsol ba'i las gang zhe na/ gsol ba dang las kyis dge 'dun la bsgo ba ste/ ji ltar skabs dbye ba dang / dbyung ba dang / lhung bzed brim pa dang / rtswa bting ba'am/ gzhan yang gsol ba'i las kyis bya ba de lta bu</text></item>
<item><p>240b7</p><section>'dul ba</section><text>thams cad ni gsol ba'i las su blta ste/ de ni gsol ba'i las zhes bya'o// gsol ba dang gnyis kyi las gang zhe na/ gsol ba byas na rjes su bsgrags pa gcig pu byed pa ni gsol ba dang gnyis pa yin te/ 'di ni gsol ba dang gnyis kyi las zhes bya'o//</text></item>
<item><p>241a1</p><section>'dul ba</section><text>gsol ba dang bzhi'i las gang zhe na/ gsol ba byas la rjes su bsgrags pa gsum brjod pa de ni gsol ba dang bzhi pa yin te/ de ni gsol ba dang bzhi'i las zhes bya'o// gsol bar bya ba'i las la gsol ba ma byas par byed na nyes pa'o// gsol ba ma byas</text></item>
<item><p>241a2</p><section>'dul ba</section><text>par rjes su bsgrags pa byed na nyes pa'o// gsol ba dang gnyis kyi las la gsol ba ma byas par rjes su bsgrags pa byed na nyes pa'o// gsol ba byas la rjes su ma bsgrags na nyes byas so// rjes su bsgrags pa byas la gsol ba ma byas na'ang nyes pa'o// gsol ba dang bzhi'i</text></item>
<item><p>241a3</p><section>'dul ba</section><text>las la gsol ba ma byas par rjes su bsgrags pa byas na nyes pa'o// gsol ba byas la rjes su bsgrags pa ma byas na nyes pa'o// rjes su bsgrags par byas la gsol ba ma byas na nyes pa'o// gsol ba'i las la gsol ba byas na nyes pa med do// gsol ba byas la rjes</text></item>
<item><p>241a4</p><section>'dul ba</section><text>su bsgrags pa byas na nyes pa med do// gsol ba dang gnyis kyi las la gsol ba byas na rjes su bsgrags pa gcig byas na nyes pa med do// gsol ba byas nas rjes su bsgrags pa mang po byas na nyes pa med do// gsol ba dang bzhi'i las la gsol ba byas nas rjes su</text></item>
<item><p>241a5</p><section>'dul ba</section><text>bsgrags pa mang po byed na nyes pa med do// de dag de lta bu'i tshul du sbyar ro// de ltar las mang po byas kyang nyes pa med do// phyung bar byas pa zhes bya'o// de ste gsol ba byas nas rjes su bsgrags pa sgrogs pa'i tshe dge 'dun dag rnam grangs gzhan zhig gi phyir stan las langs te</text></item>
<item><p>241a6</p><section>'dul ba</section><text>'dod na ma langs pa phyi ma'i 'khor rnams la de bzhin gsol ba byos shig/ de ste gsol ba gzhan du bya 'dod par gyur na rjes su bsgrags pa nyes pa med par byos shig/ tshig gis kyang dge 'dun la btsun pa rnams gsol ba slar bgyid do// rjes su bsgrags pa yang bgyid</text></item>
<item><p>241a7</p><section>'dul ba</section><text>do zhes gsol ba byos shig/ de ste des gsol ba rdzogs par ma gyur na su la bsdigs pa'i las bgyi/ dge slong dag thab mo byed pa dang rtsed mo byed pa la gsol ba dang bzhi'i las kyis mi bskyo mi gzhag par rigs pas bya ste/ 'di ni bsdigs pa'i las zhes bya'o// smad pa'i las gang</text></item>
<item><p>241b1</p><section>'dul ba</section><text>zhe na/ dge slong gang ltung ba phyi phyir byung bar gyur pa de la smad pa'i las gsol ba dang bzhi'i las kyis bskyo ba med pa dang / gzhag pa med par byas te/ 'di ni smad pa'i las zhes bya'o// bskrad pa'i las gang zhe na/ dge slong gang rigs sun par gyur pa de la bskrad</text></item>
<item><p>241b2</p><section>'dul ba</section><text>pa'i las gsol ba dang bzhi'i las bskyo ba med pa dang / gzhag pa med par bya ste/ de ni bskrad pa'i las zhes bya'o// slar bsdum pa'i las gang zhe na/ dge slong gang khyim pa la smod par gyur pa de la bsdum pa'i las gsol ba dang bzhi'i las kyis bskyo ba med pa dang</text></item>
<item><p>241b3</p><section>'dul ba</section><text>gzhag pa med par bya ste/ 'di ni bsdum pa'i las zhes bya'o// ma mthong ba'i phyir spang ba'i las gang zhe na/ dge slong gang ltung ba byung ba las ltung ba byung ba ma mthong ngo zhes zer ba de la ma mthong ba'i phyir spang ba'i las gsol ba dang bzhi'i las kyis bskyo ba med pa dang /</text></item>
<item><p>241b4</p><section>'dul ba</section><text>gzhag pa med par byas te/ de ni ma mthong ba'i phyir spang ba'i las zhes bya'o// slar las mi byed pa'i phyir spang ba'i las gang zhe na/ gang ltung ba byung ba las chos bzhin du slar las mi byed pa spang ba'i phyir gsol ba dang bzhi'i las kyis bskyo ba med pa dang / gzhag pa med par</text></item>
<item><p>241b5</p><section>'dul ba</section><text>bya ba de ni slar las mi byed pa'i phyir spang ba'i las zhes bya'o// sdig par lta ba slar ma btang ba'i phyir spang ba'i las gang zhe na/ dge slong gang sdig par lta ba byung bar gyur pa bzung nas rab tu 'dzin pa spyod de slar mi gtong ba de la sdig par lta ba de slar ma btang ba'i phyir spang ba'i</text></item>
<item><p>241b6</p><section>'dul ba</section><text>las gsol ba dang bzhi'i las kyis bskyo ba med pa dang / gzhag pa med par byed pa de ni sdig par lta ba slar ma btang ba'i phyir spang ba'i las zhes bya'o// chad pas gcad pa gang zhe na/ mu stegs can gang gzhan zhig thog ma mu stegs can las dge bar gsungs pa'i chos</text></item>
<item><p>241b7</p><section>'dul ba</section><text>'dul ba la rab tu byung zhing bsnyen par rdzogs nas dge slong gi dngos por 'dod pa de la mkhan pos sngar gos sbyor zhing zla ba bzhi'i bar du chad pas bcad la/ gsol ba dang bzhi'i las kyis bskyo ba med pa dang gzhag pa med par bya'o// chad pas gcad pa yang 'di bya</text></item>
<item><p>242a1</p><section>'dul ba</section><text>ste/ dge slong gang dngos po bcu gsum las gang yang rung dngos po gcig byas te/ bcabs na/ des ji srid du bcabs par shes pa de srid du ma dad bzhin chad pas gcad pa de la yang chad pas gcad pa yang gsol ba dang bzhi'i las kyis bskyo ba med pa dang /</text></item>
<item><p>242a2</p><section>'dul ba</section><text>gzhag pa med par sbyin par bya ba ni chad pas gcad pa zhes bya'o// gzhi nas bslang bas gcad pa gang zhe na/ dge slong gang chad pa byed de/ chad pa byed bzhin pa'i skabs su nyes pa des gzhi nas bslang ba'i las bya bar gsol ba dang bzhi'i las kyis bskyo ba med pa yang / gzhag pa</text></item>
<item><p>242a3</p><section>'dul ba</section><text>med par gcad pas dge slong des slar yang chad pa bya ste/ snga ma ma byas pa'i phyir ro// rnam grangs gzhan du na chad pa byas kyang rung / ma byas kyang rung las de nyid gzhi nas zlos su gzhug pa yod de/ de ni gzhi nas zlos pas gcad pa zhes bya'o// yid mgu bar byed pas gcad pa</text></item>
<item><p>242a4</p><section>'dul ba</section><text>gang zhe na/ dge slong gang dge 'dun gyi lhag ma'i chos bcu gsum las gang yang rung byas pa las ma bcabs sam/ chad pa byas par gyur kyang rung de la zhag drug tu yid mgu bar byed pa gsol ba dang / bzhi'i las kyis bskyo ba med cing / gnas pa med pas gcad pa ste/ dge</text></item>
<item><p>242a5</p><section>'dul ba</section><text>slong des kyang dge slong thams cad la yid mgu bar byed pa de ni yid mgu bas gcad pa zhes bya'o// dbyung ba gang zhe na/ dge slong gang chad pa khor nas zhag drug tu yid mgu ba bya ba'ang spyad par gyur na/ de la gsol ba dang bzhi'i las kyis bskyo ba med cing gzhag pa med par bya ste/</text></item>
<item><p>242a6</p><section>'dul ba</section><text>de ni dbyung ba zhes bya'o// ci'i phyir na/ dbyung ba zhes bya zhe na/ mi dge ba'i gnas nas phyung ste/ dge ba'i gnas su rab tu bzhag pa ste/ de lta bu'i phyir na dbyung ba zhes bya'o// dri zhes bya ba ni chos rnams la'o// chad pa bgyid pa la yon tan ci mchis/ ci'i slad du gzhi nas</text></item>
<item><p>242a7</p><section>'dul ba</section><text>bzlas par bgyi/ yid mgu bar bgyi ba la yon tan ci mchis/ ci'i slad du na dbyung / chos rnams bcabs pa la chad pa byed pa ni yon tan no// chad pa byas pa la yid mgu bar byed pa ni yon tan no// ci'i phyir na gzhi nas bzlas zhes bya ba ni nan tur du bya ba'i phyir gzhi nas</text></item>
<item><p>242b1</p><section>'dul ba</section><text>zlos pa'o// yid mgu bar bya ba'i phyir yon tan ni dbyung bar bya ba'o// ci'i phyir na dbyung zhes bya zhe na/ dbyung ba ni rnam par dag pa'i phyir ro// ci'i slad du na chad pa bgyis pas yid mgu ba bya ba'i yon tan du 'gyur/ chad pa byas pa'i dge slong tshegs mi che bar dge</text></item>
<item><p>242b2</p><section>'dul ba</section><text>slong rnams la yid mgu bar byed do// yid mgu bar byas na dge slong rnams de la yid mgu bar byas so bar sems te/ de lta bu'i phyir na chad pas byas pa ni yid mgu ba'i yon tan no// ci'i slad du na gzhi nas bzlas pas nan tur du 'gyur/ gzhi nas bzlas na gang zag la</text></item>
<item><p>242b3</p><section>'dul ba</section><text>nan tur byas pa yin te/ 'jigs pas phyin chad de lta bu mi byed pa dang / dge slong rnams kyis kyang shes par 'gyur te/ de ltar na nyon mongs pa che ba tshe dang ldan pa ngo tsha ba'i phyir phyis mi byed par 'gyur te/ de lta bu'i phyir na gzhi nas bzlas pa ni nan tur byas par 'gyur ro//</text></item>
<item><p>242b4</p><section>'dul ba</section><text>ci'i slad du na yid mgu bas dbyung ba'i yon tan du 'gyur/ dge slong yid mgu ba spyod pa'i tshe tshegs mi che bar dge slong rnams la yid mgu bar byed de/ yid mgu bar byas pas dge slong rnams de la dbyung bar sems te/ tshe dang ldan pa 'di ni phyin par 'dod kyis tshe dang ldan pa</text></item>
<item><p>242b5</p><section>'dul ba</section><text>'di ni nyon mongs pa mi 'dod do zhes nas tshe dang ldan pa 'di ni dge'o zhes stsol te/ tshe dang ldan pa 'di ni dbyung bar bya'o zhes bya ba'o zhes bya ba'i phyir te/ de lta bu na yid mgu bar bya ba ni dbyung ba'i yon tan no// ci'i slad du na dbyung bar bgyi/ rnam par dag pa'i phyir dbyung bar bya</text></item>
<item><p>242b6</p><section>'dul ba</section><text>ste/ phyung na dge slong de rnam par dag par 'gyur zhing ltung ba med do// ji ltar gang zag 'di gnyis ni rnam par dag pa dang / nyon mi mongs pa yin no zhes gsungs te/ gang la ltung ba mi 'byung ba dang / gang la byung na'ang ji ltar chos bzhin slar byed pa yin te/ phyung ba yang de la</text></item>
<item><p>242b7</p><section>'dul ba</section><text>dag par 'gyur te/ de'i phyir na dbyung ba yang rnam par dag pa'i phyir ro// de'i ngo bo nyid tshol ba'i phyir sbyin pa gang zhe na/ dge slong gang nyes pa las bsnyon/ bsnyon pa las khas blangs/ khas blangs pa las yang bsnyon/ yang bsnyon pa de la ni ngo bo nyid tshol ba'i phyir gsol ba</text></item>
<item><p>243a1</p><section>'dul ba</section><text>dang bzhi'i las kyis bskyo ba med cing gzhag pa med par bya ste/ 'di ngo bo nyid tshol ba'i phyir chad pas gcad pa zhes bya'o// nyes pa gang zhe na/ nyes pa sde lnga po ni nyes pa'i phung po zhes bya ste/ phas pham pa dang / dge 'dun gyi lhag ma dang / ltung ba dang /</text></item>
<item><p>243a2</p><section>'dul ba</section><text>so sor 'chags pa dang / nyes byas te/ gang de rnams la spyod cing byas pas bskyo bar mi byed pa de ni nyes pa zhes bya'o// nyes pa med pa gang zhe na/ nyes pa'i rigs lnga po de dag nyes pa med pas na nyes pa med pa'i phung po zhes bya ste/ phas pham pa dang / dge 'dun gyi lhag</text></item>
<item><p>243a3</p><section>'dul ba</section><text>ma dang / ltung ba dang / so sor gnas pa dang / nyes byas dag las kyang las mi byed de/ ma spyad cing ma byas pas bsgo ba 'di ni nyes pa med pa zhes bya'o// nyes pa lci ba gang zhe na/ gang dbyung du med pa'o// nyes pa yang ba gang zhe na/ gang dbyung du yod pa'o// lhag</text></item>
<item><p>243a4</p><section>'dul ba</section><text>mar bcas pa'i nyes pa gang zhe na/ nyes pa'i rigs 'og ma rnams te/ dge 'dun gyi lhag ma dang / ltung ba dang so sor 'chags pa dang / nyes byas so// lhag ma med pa'i nyes pa gang zhe na/ nyes pa'i ris dang po ltung ba bzhi po'o// nyes pa sbom po'i nyes pa gang zhe na/ phas</text></item>
<item><p>243a5</p><section>'dul ba</section><text>pham pa'i dang / dge 'dun gyi lhag ma'i 'o// ci'i phyir na nyes pa sbom pa'i nyes pa zhes bya zhe na/ rnam pa gnyis kyi phyir na nyes pa sbom po zhes bya ste/ nyes pa sbom po bas na nyes pa sbom po zhes bya ba dang / rang bzhin gyis nyes pa sbom po bas na nyes pa sbom pa ste/ de ni nyes pa sbom</text></item>
<item><p>243a6</p><section>'dul ba</section><text>po zhes bya'o// nyes pa sbom po med pa'i nyes pa gang zhe na/ nyes pa'i ris lhag ma gsum po ste/ ltung ba dang / slar 'chags pa dang / nyes byas te/ 'di ni nyes pa sbom po med pa'i nyes pa zhes bya'o// las dang bcas pa'i nyes pa gang zhe na/ bshags par bya ba dang / bsdam</text></item>
<item><p>243a7</p><section>'dul ba</section><text>par bya'o// las su mi bya ba'i nyes pa gang zhe na/ nyes pa dang po rnams so// // 'dul ba gzhung dam pa/ bam po bzhi bcu rtsa brgyad pa/ nyes pa slar las bya ba gang zhe na/ dge slong gang bzhi po'am/ lnga pa'i chos nang du dran pa nye bar 'jog cing dad pas nyes pa ji ltar</text></item>
<item><p>243b1</p><section>'dul ba</section><text>chos bzhin du slar byed pa de ni nyes pa slar las bya ba'o// nyes pa slar las mi bya ba gang zhe na/ dge slong gang chos bzhi pa yang med/ chos lnga pa yang med la nang du dran pa nye bar bzhag cing dad pas nyes pa ji ltar chos bzhin du slar mi byed pa de ni nyes pa slar las mi bya ba zhes bya'o//</text></item>
<item><p>243b2</p><section>'dul ba</section><text>nyes pa bslang ba gang zhe na/ rnam pa gcig gis na nyes pa thams cad bsdus par 'gyur te de ni sdom pa'o// rnam pa gcig gis na nyes pa thams cad ma bsdus par gyur te/ de ni sdom pa med pa'o// de ni nyes pa bslang ba zhes bya'o// gleng ba gang zhe na/ de 'di ltar dge slong de 'di</text></item>
<item><p>243b3</p><section>'dul ba</section><text>skad du tshe dang ldan pa khyod la 'di dang 'di lta bu'i nyes pa byung ba de slar mthol cig/ shogs shig/ ji ltar chos bzhin du slar byos shig ces smra ba de ni gleng ba'o// dran par byed pa gang zhe na/ 'di lta ste dge slong des dge slong la 'di skad du tshe dang ldan pa 'di dang 'di lta bu'i nyes pa</text></item>
<item><p>243b4</p><section>'dul ba</section><text>byung ba mi dran nam zhes smras pa de ni dran par byed pa'o// tshig dang bcas pa'i las gang zhe na/ gang tshig dang bcas pa'i las so// de yang gang zhe na/ de 'di ltar dge slong gis dge slong la tshig dang bcas pas tshe dang ldan pa la rma ba zhig yod kyis khyod gnas 'di nas nga la ma sbran</text></item>
<item><p>243b5</p><section>'dul ba</section><text>gyi bar du ma 'gro shig/ tshe dang ldan pa khyod nga dang lhan cig tu brtsad pa zhig yod do zhes smras pa ni tshig dang bcas pa'i las zhes bya'o// tshig 'jebs pa'i las gang zhe na/ tshig 'jebs pa'i las rnam pa lnga ste/ gang zag gi skabs phye ba la 'di skad ces zer te/ khyod kyi</text></item>
<item><p>243b6</p><section>'dul ba</section><text>dngos po de 'di lta bu zhig smras pa'o zhes tshig 'jebs par byed pa dang / khyod kyi dngos po de 'di lta bu'i gnas der smra'o zhes tshig 'jebs par byed pa dang / khyod kyi dngos po de gnas 'dir smra'o zhes tshig 'jebs par byed pa dang / khyod kyi dngos po dang gang du dga' ba der smra'o//</text></item>
<item><p>243b7</p><section>'dul ba</section><text>zhes tshig 'jebs par byed pa dang / mi smos par byed/ de la nyes pa skyed/ nyes pa ston/ tshig 'jebs pa dang / tshig gsob tu byas nas gtong ba'o// 'di lta ste dper na/ kha lo sgyur bas gang de'i rta ma rungs pa 'dul ba'i gnas su 'gro bar mi btub pa de la kha lo sgyur ba de nyid kyis</text></item>
<item><p>244a1</p><section>'dul ba</section><text>thag pa dang bcas/ kha lcags dang bcas pas gnod pa dang bcas nas btags te bor ba lta bu 'di ni tshig 'jebs pa'i las zhes bya'o// lung mi bsgo ba gang zhe na/ gang lung du mi bsgo ba de ni tshig tu mi brjod pa ste/ mthong ba'am thos pa'am/ dogs</text></item>
<item><p>244a2</p><section>'dul ba</section><text>pa'i phyir mi smra ba ste/ de ni lung du mi bsgo ba zhes bya'o// lung bsgo ba la 'gog pa gang zhe na/ gang lung du mi bsgo ba de la brtson pa'o// lung du bsgo ba yongs su rdzogs par mi bya ba gang zhe na/ gang des lung du mi bsgo ba la phyal bar bor ba'o// skabs 'byed pa gang zhe na/</text></item>
<item><p>244a3</p><section>'dul ba</section><text>skabs phye nas bzod par gleng bar bya/ dran par bya ba 'di ni skabs 'byed pa zhes bya'o// skabs dbye ba'i las gang zhe na/ skabs dbye ba'i las lnga ste/ 'di skad du khyod kyis nga la skabs phye shig dang / ngas khyod la smra'o// khyod la brjod do// khyod la gleng ngo // khyod la</text></item>
<item><p>244a4</p><section>'dul ba</section><text>dran par bya'o zhes zer ba 'di ni skabs 'byed pa zhes bya'o// skabs 'byed pa'i las dang gsol ba gang zhe na/ skabs 'byed pa'i las de dag gis gzhan la gsol ba'o// gso sbyin 'gog pa gang zhe na/ chos bzhin ma yin pa bcu ni gso sbyin 'gog pa'o// chos bzhin pa</text></item>
<item><p>244a5</p><section>'dul ba</section><text>yang bcu'o// chos bzhin ma yin pas gso sbyin 'gog pa bcu gang zhe na/ phas pham par gyur pa ma yin/ phas pham par gtam du brjod pa ma yin/ bslab pa phul ba ma yin/ bslab pa phul bar gtam du brjod pa ma yin/ dge 'dun la smod pa ma yin/ dge</text></item>
<item><p>244a6</p><section>'dul ba</section><text>'dun la smod par gtam du brjod pa ma yin/ tshul khrims nyams pa ma yin/ lta ba nyams pa ma yin/ spyod pa nyams pa ma yin/ 'tsho ba nyams pa ma yin pa'o// ji ltar na phas pham par gyur pa ma yin pa gang zhe na/ gang gi rnam pa dang / gang gi mtshan</text></item>
<item><p>244a7</p><section>'dul ba</section><text>ma dang / gang gi rtags kyis dge slong de phas pham pa byed par 'gyur ba de lta bu'i rnam pa dang / mtshan ma dang / rtags kyis dge slong de phas pham pa'i nyes par ma mthong na/ des de la gso sbyin 'gog pa ni chos bzhin ma yin par 'gog pa ste/ de ltar na phas pham pa'i ma yin</text></item>
<item><p>244b1</p><section>'dul ba</section><text>pa'o// ji ltar na phas pham par gtam du brjod pa ma yin pa gang zhe na/ de ltar gtsug lag khang gi nang ngam phyi rol du'ang rung dge slong mang po lhan cig 'dus shing 'khod nas/ de dag kyang de las byung ngam/ de'i rang bzhin du de las mthun pa'i gtam du brjod pa yang ma yin</text></item>
<item><p>244b2</p><section>'dul ba</section><text>dad pa las thos pa'ang med de/ rang gi rnam pa la rnam par rtog pa las byung ba'ang med de/ des thos pa med bzhin du gso sbyin 'gog pa ni chos bzhin ma yin par gso sbyin 'gog pa ste/ de lta bu ni phas pham par gtam du brjod pa ma yin pa'o// ji ltar na bslab pa phul ba</text></item>
<item><p>244b3</p><section>'dul ba</section><text>ma yin pa gang zhe na/ dge slong gis gang gi rnam pa dang / gang gi mtshan ma dang / gang gi rtags kyis bslab pa phul bar 'gyur ba de lta bu'i rnam pa dang de'i mtshan ma dang / de'i rtags su dge slong gis mthong ba med bzhin du bslab pa phul ba yin no zhes des de ma mthong bar</text></item>
<item><p>244b4</p><section>'dul ba</section><text>gso sbyin 'gog na chos bzhin du gso sbyin 'gog pa ma yin te/ de ltar na bslab pa phul ba ma yin no// ji ltar na bslab pa phul bar gtam du brjod pa ma yin pa gang zhe na/ de 'di ltar gtsug lag khang gi nang ngam phyi rol tu'ang rung / dge slong mang po lhan cig 'dus shing 'khod</text></item>
<item><p>244b5</p><section>'dul ba</section><text>nas de dag kyang de las byung ba'am/ de'i rang bzhin nam/ mthun pa'i gtam du brjod pa'ang ma yin/ dad pa las thos pa'ang med de/ rang gi rnam pa la rnam par rtog pa las byung ba'ang med de/ des de thos pa'ang med de/ dogs pa'ang med bzhin du gso sbyin 'gog pa ni</text></item>
<item><p>244b6</p><section>'dul ba</section><text>chos bzhin ma yin par gso sbyin 'gog pa ste/ de lta bu ni bslab pa phul bar gtam du brjod pa ma yin no// ji ltar na dge 'dun la smod pa ma yin zhe na/ dge slong gis gang gi rnam pa dang / gang gi mtshan ma dang / gang gi rtags kyis dge slong de dge 'dun la smod par byed pa</text></item>
<item><p>244b7</p><section>'dul ba</section><text>de lta bu'i rnam pa dang / mtshan ma dang / de'i rtags kyis dge slong de dge 'dun la smod par byed pa ma mthong na des de la gso sbyin 'gog pa ni/ chos bzhin ma yin par gso sbyin 'gog pa ste/ de lta bu ni dge 'dun la smod pa ma yin pa zhes bya'o// ji ltar na dge 'dun la smod</text></item>
<item><p>245a1</p><section>'dul ba</section><text>par gtam du brjod pa ma yin zhe na/ 'di lta ste/ de'i gtsug lag khang gi nang ngam phyi rol du'ang rung / dge slong mang po lhan cig 'dus shing 'khod nas de dag kyang de las byung ba'am/ de'i rang bzhin nam/ de las mthun pa'i gtam du brjod</text></item>
<item><p>245a2</p><section>'dul ba</section><text>pa'ang med/ dad pa las thos pa'ang med/ de rang gi rnam pa la rnam par rtog pa las byung ba'ang med/ thos pa'ang med/ dogs pa'ang med bzhin du gso sbyin 'gog pa ni chos bzhin ma yin par gso sbyin 'gog pa ste/ de lta bu ni dge 'dun la smod par gtam du brjod pa</text></item>
<item><p>245a3</p><section>'dul ba</section><text>ma yin pa'o// ji ltar na tshul khrims nyams pa ma yin pa gang zhe na/ phas pham pa'i chos bzhi'i nang nas gang yang rung / phas pham pa'i chos las 'das par ma gyur pa ste/ de lta bu ni tshul khrims nyams pa ma yin pa'o// ji ltar na lta ba nyams pa ma yin zhe na/</text></item>
<item><p>245a4</p><section>'dul ba</section><text>lta ba drug bcu rtsa gnyis su gtogs pa'i lta ba las lta ba gang la'ang rung / der ma gyur pa yin te/ de lta bu ni lta ba ma nyams pa'o// ji ltar na spyod pa ma nyams pa yin zhe na/ mi spyod pa mi spyod cing dge slong gi bslab pa la yang slob pa ste/ de lta bu ni spyod pa ma nyams</text></item>
<item><p>245a5</p><section>'dul ba</section><text>pa zhes bya'o// ji ltar na 'tsho ba ma nyams pa yin zhe na/ 'tsho ba yongs su dag pa yin te/ de lta bu ni 'tsho ba ma nyams pa zhes bya ste/ 'di dag ni chos bzhin ma yin pas gso sbyin 'gog pa bcu'o// chos bzhin gyis gso sbyin 'gog pa bcu gang zhe na/ phas pham par</text></item>
<item><p>245a6</p><section>'dul ba</section><text>gyur pa dang / phas pham pa gtam du brjod par gyur pa dang / bslab pa phul bar gyur pa dang / bslab pa phul bar gtam du brjod par gyur pa dang / dge 'dun la smod par gyur pa dang / dge 'dun la smod pa gtam du brjod par gyur pa dang / tshul khrims nyams</text></item>
<item><p>245a7</p><section>'dul ba</section><text>par gyur pa dang / lta ba nyams par gyur pa dang / spyod pa nyams par gyur pa dang / 'tsho ba nyams par gyur pa'o// ji ltar na phas pham par gyur ce na/ gang gi rnam pa dang / gang gi mtshan ma dang / gang gi rtags kyis dge slong de phas pham pa byed par gyur pa de lta</text></item>
<item><p>245b1</p><section>'dul ba</section><text>bu'i rnam pa dang / mtshan ma dang / rtags kyis dge slong de phas pham pa'i nyes pa byed par mthong na des de la gso sbyin 'gog pa ni chos bzhin du gso sbyin 'gog pa ste/ de lta bu ni phas pham par gyur pa'o// ji ltar na phas pham par gtam du brjod par gyur pa gang zhe</text></item>
<item><p>245b2</p><section>'dul ba</section><text>na/ de 'di ltar gtsug lag khang gi nang ngam phyi rol du'ang rung / dge slong mang po dang lhan cig 'dus shing 'khod nas/ de dag kyang de las byung ba dang / de'i rang bzhin dang / de dang mthun pa'i gtam du'ang brjod/ dad pa las thos pa yang yod de/ rang gi rnam</text></item>
<item><p>245b3</p><section>'dul ba</section><text>par rtog pa las byung ba'ang yin/ des thos pa'ang yin/ dogs pa'ang yin/ gzhan du gso sbyin 'gog pa ni chos bzhin du gso sbyin 'gog pa zhes bya ste/ de lta bu ni phas pham par gtam du brjod pa zhes bya'o// ji ltar na bslab pa phul ba yin zhe na/ dge slong gis</text></item>
<item><p>245b4</p><section>'dul ba</section><text>gang gi rnam pa dang / gang gi mtshan ma dang / gang gi rtags kyis bslab pa phul ba de'i rnam pa dang / de'i mtshan ma dang / de'i rtags kyis dge slong de bslab pa phul ba mthong na/ des de la gso sbyin 'gog pa ni chos bzhin du gso sbyin 'gog pa ste/ de lta bu ni bslab pa</text></item>
<item><p>245b5</p><section>'dul ba</section><text>phul ba zhes bya'o// ji ltar na bslab pa phul bar gtam du brjod pa yin zhe na/ de 'di ltar gtsug lag khang gi nang ngam phyi rol du'ang rung / dge slong mang po 'dus shing 'khod nas de dag kyang de las byung ba'am/ de'i rang bzhin nam/ de dang mthun pa'i gtam du'ang brjod/ dad</text></item>
<item><p>245b6</p><section>'dul ba</section><text>pa las thos pa'ang yin/ rang gi rnam pa las rnam par rtog pa las byung ba'ang yin te/ des thos pa'ang yin/ dogs pa'ang yin bzhin du gso sbyin 'gog pa ste/ de lta bu ni bslab pa phul bar gtam du brjod pa zhes bya'o// dge 'dun la smod par gyur pa gang zhe na/ dge slong</text></item>
<item><p>245b7</p><section>'dul ba</section><text>gis gang gi rnam pa dang / gang gi mtshan ma dang / gang gi rtags kyis dge slong de dge 'dun la smod par gyur pa de lta bu'i rnam pa dang / de'i mtshan ma dang / de'i rtags kyis dge slong de dge 'dun la smod par byed pa mthong na des de la gso sbyin 'gog pa ni chos bzhin du gso sbyin</text></item>
<item><p>246a1</p><section>'dul ba</section><text>'gog pa ste/ de lta bu ni dge 'dun la smod par gyur pa zhes bya'o// dge 'dun la smod par gtam du brjod par gyur pa gang zhe na/ de 'di ltar gtsug lag khang gi nang ngam phyi rol du'ang rung / dge slong mang po lhan cig tu 'dus shing 'khod nas de dag</text></item>
<item><p>246a2</p><section>'dul ba</section><text>kyang de las byung ba'am/ de'i rang bzhin nam/ de las mthun pa'i las su brjod pa'ang yin/ dad pa las thos pa'ang yin/ rang gi rnam pa la rnam par rtog pa las byung ba'ang yin/ des thos pa'ang yin/ dogs pa'ang yin bzhin du gso sbyin 'gog pa ste/ de lta bu</text></item>
<item><p>246a3</p><section>'dul ba</section><text>ni dge 'dun la smod par gtam du brjod par gyur pa zhes bya'o// tshul khrims nyams par gyur pa gang zhe na/ phas pham pa'i chos bzhi las gang yang rung ba'i phas pham pa'i chos zhig byung bar gyur pa de lta bu ni tshul khrims nyams pa zhes bya'o// lta ba nyams par gyur pa gang</text></item>
<item><p>246a4</p><section>'dul ba</section><text>zhe na/ lta ba drug bcu rtsa gnyis su gtogs pa'i lta ba las gang yang rung lta bar gyur pa de lta bu ni lta ba nyams pa zhes bya'o// spyod pa nyams pa gang zhe na/ mi spyod cing dge slong gi bslab pa la mi slob pa de lta bu ni spyod pa nyams pa zhes bya'o// 'tsho ba nyams pa gang</text></item>
<item><p>246a5</p><section>'dul ba</section><text>zhe na/ 'tsho ba yongs su ma dag pa yin te/ de lta bu ni 'tsho ba nyams pa zhes bya ste/ 'di bcu ni chos bzhin du gso sbyin 'gog par byed pa'o// skabs 'byed pa 'gog par byed pa gang zhe na/ chos bzhin ma yin par skabs 'byed pa 'gog pa bzhi</text></item>
<item><p>246a6</p><section>'dul ba</section><text>dang / chos bzhin skabs 'byed pa 'gog pa bzhi'o// chos bzhin ma yin par skabs 'byed pa la 'gog par byed pa bzhi gang zhe na/ tshul khrims nyams pa'i rtsa ba med bzhin skabs 'byed pa 'gog pa ni chos bzhin ma yin par skabs 'byed pa 'gog pa'o// lta</text></item>
<item><p>246a7</p><section>'dul ba</section><text>ba nyams pa dang / spyod pa nyams pa dang / 'tsho ba nyams pa'i rtsa ba med par skabs 'byed pa 'gog pa ni chos bzhin ma yin par skabs 'byed pa 'gog pa ste/ rnam pa de bzhi ni chos bzhin ma yin par skabs 'byed pa la 'gog pa'o// chos bzhin skabs 'byed pa la</text></item>
<item><p>246b1</p><section>'dul ba</section><text>'gog par byed pa bzhi gang zhe na/ tshul khrims nyams pa'i rtsa ba yod pas skabs 'byed pa 'gog pa ni chos bzhin skabs 'byed pa 'gog pa'o// lta ba nyams pa dang / spyod pa nyams pa dang / 'tsho ba nyams pa'i rtsa ba yod pa la skabs 'byed pa 'gog</text></item>
<item><p>246b2</p><section>'dul ba</section><text>pa ni chos bzhin du skabs 'byed pa 'gog pa ste/ 'di bzhi ni chos bzhin du skabs 'byed pa 'gog pa'o// nang du bzhag pa gang zhe na/ kun dga'i nang du rung ba'i sar ma bskos par bzhag par gyur pa de ni bsnyen par rdzogs pa'i dge slong rnams kyis</text></item>
<item><p>246b3</p><section>'dul ba</section><text>bzar mi rung ba'o// rung ba'i sar bskos pa ni bzar rung ba'o// nang du btsos pa'i bza' ba dang bca' ba gang zhe na/ gang nang du btsos pa'i bca' ba dang bza' ba rnams bsnyen par rdzogs pa'i dge slong gis bzar mi rung ba'o// bzar mi rung ba de ni</text></item>
<item><p>246b4</p><section>'dul ba</section><text>nang du btsos pa zhes bya'o// rang gis btsos pa gang zhe na/ yangs pa'i grong khyer du lo nyes pas dkon zhing rnyed dka' bar gyur pa na bram ze dang khyim bdag dag gis dge 'dun gyi zas sbyar bar 'dod par gyur nas/ de dag 'di snyam du sems te/ ji ste khyim</text></item>
<item><p>246b5</p><section>'dul ba</section><text>du g.yos byas na ni gnyen mang po dang / mdza' bo mang po dang / skye bo mang po la sbyin par bya dgos par 'gyur te/ de dag gis dge slong rnams la gnod par mthong nas/ de dag gis dge slong rnams kyi drung du song nas/ btsun pa rnams gang gtsug lag khang gi</text></item>
<item><p>246b6</p><section>'dul ba</section><text>nang du g.yos byas te/ 'brim par bya na nyes par cir 'gyur zhes smras pa dang / de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ gtsug lag khang gi phyi rol du g.yos byas la brim par ni gnang ngo //</text></item>
<item><p>246b7</p><section>'dul ba</section><text>bcom ldan 'das kyis gtsug lag khang gi phyi rol du g.yos byos la brim par byos shig ces gsungs pa dang / der dud pa che zhing mi dben par gyur/ skye bo mang po dag 'ong bas lang long du gyur nas dge slong de dag gis kun la bgos pa dang / dge slong de dag la shin</text></item>
<item><p>247a1</p><section>'dul ba</section><text>du nyung bar gyur pas dge slong de dag rmya bar gyur to// de lta bur gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ gtsug lag khang gi nang du brtags pa'i sa bskos te/ der</text></item>
<item><p>247a2</p><section>'dul ba</section><text>g.yos byos la brim par byos shig/ bcom ldan 'das kyis gtsug lag khang gi nang du brtags pa'i sa bskos la der g.yos byos la brims shig ces gsungs nas/ dge slong de dag gis de bzhin du byas pa dang / der gtsug lag khang gi mi dang / dge tshul</text></item>
<item><p>247a3</p><section>'dul ba</section><text>pha rnams kyis sngar rang gi don du de blangs nas de'i 'og tu g.yos bya ba'i dge slong rnams la ci thob thob tu byin pa dang / dge slong de dag gi nyung bar gyur nas dge slong de dag rmya bar gyur te/ de lta bur gyur pa dge slong rnams kyis bcom ldan 'das la gsol nas/</text></item>
<item><p>247a4</p><section>'dul ba</section><text>bcom ldan 'das kyis bka' stsal pa/ de lta bu'i lo nyes pa la dkon zhing rnyed dka' ba'i tshe rang gi g.yos bya zhing bza' bar rjes su gnang ngo // de yang brtags pa'i sar bskos na der ni nang du 'jog pa dang / nang du 'tsho ba'i gnas gnyis su bde bar 'gyur ro// de lta</text></item>
<item><p>247a5</p><section>'dul ba</section><text>bu'i lo nyes pas dkon pa'i rnyed dka' bar gyur pa ma gtogs par gang rung ba'i sar bskos pa dang ma bskos par yang rung ste/ rang gis btsos pa ni bza' mi rung ste/ de ni rang gis btsos pa zhes bya'o// dge slong gis 'tshed pa gang zhe na/ dge slong la la ni mang du za bar gyur/</text></item>
<item><p>247a6</p><section>'dul ba</section><text>la la ni nyung ngu za ba ste/ de la gang mang du za ba de dag la ni mi 'grangs gang nyung ngu za ba de dag ni lhag nas de gzhan dag la byin na/ de dag bcom ldan 'das kyis zar ma gnang bas na mi za'o// de lta bur gyur pa dge slong rnams kyis bcom ldan 'das la gsol nas/ bcom</text></item>
<item><p>247a7</p><section>'dul ba</section><text>ldan 'das kyis bka' stsal pa/ de lta bu'i lo nyes shing dkon la dka' na ni dge slong gis btsos pa zar gnang ngo // de yang gang zhe na/ gang bsnyen par rdzogs pa'i dge slong gis btsos pa ste/ 'di ni dge slong gis btsos pa zhes bya'o// blangs pa gang zhe na/ gang ngo</text></item>
<item><p>247b1</p><section>'dul ba</section><text>tsha ba'i dge slong gis shes bzhin du blangs par gyur pa ste 'di ni blangs pa zhes bya'o// byin len ma byas pa gang zhe na/ gang bud med dam/ skyes pa'am/ ma ning ngam/ za ma'am/ mtshan gnyis su yang rung ste/ byin len ma byas pa 'di ni byin len ma byas pa zhes</text></item>
<item><p>247b2</p><section>'dul ba</section><text>bya'o// blangs pa slar len pa gang zhe na/ gang bdag gis slar blangs pa las phyis gzhan las byin len byed pa ni blangs pa las slar len pa zhes bya'o// snga dro'i byin len gang zhe na/ gang ma zos par byin len byed pa yin te/ bcom ldan 'das kyis yangs pa'i grong</text></item>
<item><p>247b3</p><section>'dul ba</section><text>khyer de nyid du gnang ba ni de lta bu'i lo nyes shing dkon pa rnyed dka' ba'i tshe dge slong gis chog go bar byas pa las snga dro'i byin len byas pa'i 'og tu lhag mar ma byas kyang blas zo zhig/ 'di ni snga dro'i dus su byin len byas pa zhes bya'o// de nas slar khyer ba gang zhe na/ dge</text></item>
<item><p>247b4</p><section>'dul ba</section><text>slong gang der zos nas kyang zas khyer zhing 'gro ba ste/ de yang bcom ldan 'das kyis yangs pa'i grong khyer de nyid na gnang ba ni de lta bu'i lo nyes shing dkon pa rnyed dka' bar gyur pa'i tshe na ni dge slong gis slar khyer la lhag mar ma byas kyang zo zhig ces gsungs pa de ni slar khyer ba</text></item>
<item><p>247b5</p><section>'dul ba</section><text>zhes bya'o// nags kyi tshig gu can gang zhe na/ nags kyi tshig gu can zhes bya ba ni sta rga dang / o ru ma na dang / b+ha tam la sogs pa gang gzhan yang nags kyi tshig gu can gyi bza' shing gi 'bras bu rnams te de dag kyang bcom ldan 'das kyis yangs pa'i grong khyer na</text></item>
<item><p>247b6</p><section>'dul ba</section><text>gnang bar gsungs te/ de 'dra ba'i lo nyes pa'i dkon pa rnyed dka' ba'i tshe na dge slong gis chog par byas kyang nags kyi tshig gu de lhag mar ma byas par yang zo zhig ces gsungs pa ni nags kyi tshig gu can zhes bya'o// rdzing bu gang zhe na/ tshe dang ldan pa shA ri'i bu mkhris</text></item>
<item><p>247b7</p><section>'dul ba</section><text>pa dmar po'i nad kyis gzir ba la sman pas pad mo'i rtsa ba'i bza' ba'i phyir rung bar thabs bstan nas/ de nas tshe dang ldan pa maud gal gyi bu chen pos pad mo can gyi rdzing bu nas pad mo'i rtsa ba blangs nas tshe dang ldan pa shA ri'i bu la byin pa dang / des kyang cung zad cig zos nas phal</text></item>
<item><p>248a1</p><section>'dul ba</section><text>cher ma 'dod de/ dge slong rnams la byin pa dang / dge slong rnams kyis kyang bdag cag chog par byas zin gyis mi za'o zhes smras pa dang / de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/</text></item>
<item><p>248a2</p><section>'dul ba</section><text>'di ltar lo nyes shing dkon pa rnyed dka' ba'i tshe ni dge slong gis chog par byas kyang rdzing bu'i lhag mar ma byas kyang zo zhig/ de yang gang zhe na/ 'di lta ste/ ri shi g+ha ti ka dang / khar ka ti ka dang / kar shing ga ka ta la sogs te/ gang gzhan yang chu'i nang gi</text></item>
<item><p>248a3</p><section>'dul ba</section><text>'bras bu rnams so zhes bya ba 'di ni rdzing bu nas skyes pa zhes bya'o// de nas bcom ldan 'das kyis de ltar lo nyes shing dkon pa rnyed dka' ba'i tshe yangs pa can na ji srid dgyes kyi bar du bzhugs nas mnyan du yod pa gang na ba der spyod cing gshegs so// rim gyis</text></item>
<item><p>248a4</p><section>'dul ba</section><text>spyod pa spyad nas mnyan du yod par byon pa dang / mnyan du yod pa dze ta'i tshal mgon med zas sbyin gyi kun dga' ra ba na bzhugs so// der bcom ldan 'das kyis tshe dang ldan pa kun dga' bo la bka' stsal pa/ kun dga' bo ngas gang yangs pa'i grong khyer chen po na lo nyes</text></item>
<item><p>248a5</p><section>'dul ba</section><text>shing dkon la rnyed dka' ba'i tshe dge slong rnams la dngos po brgyad gnang ba ni 'di lta ste/ nang du bzhag pa dang / nang du btsos pa dang / rang gis btsos pa dang / dge slong gis btsos pa dang / snga dro'i dus su byin len byas pa dang / de nas slar khyer ba dang /</text></item>
<item><p>248a6</p><section>'dul ba</section><text>nags kyi tshig gu can dang / rdzing bu'i rnams gnang na dngos po de dag ci da dung yang der rung ba bzhin du za'am/ btsun pa kha cig ni 'tshal/ kha cig ni mi 'tshal lo// de nas bcom ldan 'das kyis gleng gzhi de nyid kyi phyir dge slong gi dge 'dun bsdus nas dge slong rnams</text></item>
<item><p>248a7</p><section>'dul ba</section><text>la bka' stsal pa/ dge slong rnams gang yangs pa'i grong khyer du de ltar lo nyes shing dkon pa rnyed dka' ba'i tshe dngos po brgyad po 'di dag brtse ba'i phyir dge slong rnams kyis chog par byas kyang rjes su gnang ba dag ni lo nyes pa'i tshe ni zo zhig/ lo legs pa'i tshe ni bza' bar mi</text></item>
<item><p>248b1</p><section>'dul ba</section><text>bya'o// gang gis zos pa de ni 'das pa dang bcas par 'gyur ro// bting ba gang zhe na/ sems bskyed pa dgus na gtan pa bting bar 'gyur ro// de yang gang zhe na/ gtan pa bting ba'i dge slong gis thog ma nas de ltar gtan pa len pa dang / bkru ba</text></item>
<item><p>248b2</p><section>'dul ba</section><text>dang / 'tshed pa dang / brgyad pa dang / 'dra ba dang / 'tshem pa na sems rnam pa gsum bskyed de/ dge slong bdag ming 'di zhes bgyi bas gos 'di dge 'dun gyi gtan pa bting bar 'gyur ro// gding bar bya'o// bdag gis bting ngo // bar du yang</text></item>
<item><p>248b3</p><section>'dul ba</section><text>sems gsum bskyed par bya ste/ bdag dge slong ming 'di zhes bya bas gos 'di dge 'dun gyi gtan pa bting bar 'gyur ro// gding bar bya'o// bdag gis bting ngo // zin pa'i mjug gi khab so'i tshe yang sems rnam pa gsum bskyed par bya ste/ bdag dge</text></item>
<item><p>248b4</p><section>'dul ba</section><text>slong ming 'di zhes bya bas gos 'di dge 'dun gyi gtan pa bting bar 'gyur ro// gding bar bya'o// bdag gis gding ngo // 'di ltar yang gnas gang na dge 'dun 'khod pas thog mar gtan pa bting ba'i tshe/ mtshams de'i nang nas dge slong ji snyed mtshungs par gnas</text></item>
<item><p>248b5</p><section>'dul ba</section><text>pa rgyud shin du yongs su dag pa'i rnams kyis kyang dge 'dun gyis gtan pa bting ngo zhes thos pa las kyang rjes su yi rangs na/ de dag thams cad kyis kyang gtan pa bting ba zhes bya ste/ de ltar na bting ba zhes bya'o// ma bting ba gang zhe na/ de las bzlog pa ni ma bting ba</text></item>
<item><p>248b6</p><section>'dul ba</section><text>ste/ 'di ltar yang zla ba gsum ma tshang bar dge 'dun rnams kyis gtan pa bting na gtan pa ma bting ba zhes bya ste/ 'di ni gtan pa ma bting ba zhes bya'o// phyung ba gang zhe na/ ma lta bu'i tshig brgyad kyis ni gtan pa phyung bar 'gyur te/ de yang gang zhe na/ 'di lta ste phyung ste</text></item>
<item><p>248b7</p><section>'dul ba</section><text>song ba dang / zin pa dang / kun zin pa dang / nyams pa dang / thos pa dang / mtshams las 'das pa dang / bsam pa chad pa dang / gsol ba'i las dang tshig brgyad de/ 'di ni phyung ba zhes bya'o// ma phyung ba gang zhe na/ 'di las bzlog pa ni ma phyung ba ste/ 'on kyang bar du</text></item>
<item><p>249a1</p><section>'dul ba</section><text>gcod pa brgyad kyi nang nas gang yang rung ba byung ba ste/ dge slong bting ba'i gnas nas dmigs bzhin du byung ste song na yang gtan pa ma phyung ba zhes bya ste/ de ltar na gtan pa ma phyung ba zhes bya'o// lci ba'i yo byad gang zhe na/ gang bgo bar mi rigs pa'o//</text></item>
<item><p>249a2</p><section>'dul ba</section><text>yang ba'i yo byad gang zhe na/ gang bgo bar rigs pa'o// bgo bar rigs pa'i yo byad gang zhe na/ gang dge slong shi ba'i rdzas rnams bgo bar bya ste/ de yang gang zhe na/ gang shi ba'i chos gos ma gtogs par gang de las gzhan pa yang ba'i yo byad rnams te/ 'di ni bgo bar</text></item>
<item><p>249a3</p><section>'dul ba</section><text>rigs pa'i yo byad ces bya'o// bgo bar mi rigs pa'i yo byad gang zhe na/ gang dge slong shi ba'i rdzas mi bgo bar bya ba rnams te/ de yang gang zhe na/ shi ba'i chos gos ma gtogs par gang de las gzhan pa'i lci ba rnams te/ 'di ni bgo bar mi rigs pa'i yo byad ces</text></item>
<item><p>249a4</p><section>'dul ba</section><text>bya'o// de las chos gos kyi smod pas lci ba'i yo byad du gzhag pa ni nad g.yog gi chos gos te/ gang de las gzhan pa'i yo byad yang ba lcags las byas pa'i snod lhung bzed dang / lhung bzed chung ngu dang / lhung bzed ma yin pa rnams kyang bgo bar rigs pa'i yo byad do// khar</text></item>
<item><p>249a5</p><section>'dul ba</section><text>ba las byas pa dang / chol zangs dang / lde mig dang / gri khab dang / sen mo gcad pa dang / nal ze dang / zhugs ling dang / sta re dang / thal phyags dang / chu tshags dang 'di rnams ni bgo bar rigs pa'i yo byad do// gang yang de bas yang ba'i yo byad de dag</text></item>
<item><p>249a6</p><section>'dul ba</section><text>kyang bgo bar rigs pa'o// gang yang de las gzhan pa'i lci ba'i yo byad de dag ni bgo bar mi rigs pa ste/ de thams cad phyogs bzhi'i dge 'dun gyi phyir gzhag par bya'o// shing gi snod rnams las yang mig dang / chos kyi chu tshags dang / phor bu chen po dang /</text></item>
<item><p>249a7</p><section>'dul ba</section><text>kham pa'i phor bu dang / 'di rnams kyang bgo bar rigs pa'i yo byad do// gang de las gzhan pa'i yo byad yang ba rnams de dag kyang bgo bar rigs pa'o// gang de las gzhan pa'i yo byad lci ba rnams de dag ni bgo bar mi rigs pa ste/ thams cad phyogs bzhi'i dge 'dun</text></item>
<item><p>249b1</p><section>'dul ba</section><text>gyi phyir gzhag par bya'o// kham pa'i snod du gtogs pa lhung bzed dang / lhung bzed chung ngu dang / lhung bzed ma yin pa dang / rdza ma dang / bum pa dang / bum bu dang / ril ba spyi blugs dang / 'di rnams ni bgo bar rigs pa'i yo byad do// gang de las gzhan pa'i yo byad yang ba'i rnams</text></item>
<item><p>249b2</p><section>'dul ba</section><text>de dag ni bgo bar rigs pa'o// gang yang de las lci ba'i yo byad de dag kyang bgo bar mi rigs pa ste/ thams cad phyogs bzhi'i dge 'dun gyi phyir gzhag par bya'o// tshon rtsi gang bskol bar gyur pa ni phyogs bzhi'i dge 'dun gyi gos btso bar bya'o// gang yang ma</text></item>
<item><p>249b3</p><section>'dul ba</section><text>bskol ba'i tshon rtsi ni bgo'o// tshon chen po lnga ni mi bgo ba'o// rin po che rnams kyi khri yin na bsgyur la bgo bar bya'o// chung ngu na gal te lcags las byas pa yin na yo byad du rung na ni gzhag go// de las gzhan du lci ba'i yo byad yin na de ni bgo bar mi rigs pa'o// gzhan</text></item>
<item><p>249b4</p><section>'dul ba</section><text>yang gang mi 'tshong ba rnams dang / gang mi 'chang ba rnams dang / gang mi dgos pa rnams dang / mi bgo ba rnams dang / gang gzhan du mi sbyin pa rnams dang / gang su la yang sbyin du mi rung ba'i dngos po lnga yod de/ de yang gang zhe na/ gtsug lag khang gi dngos po dang /</text></item>
<item><p>249b5</p><section>'dul ba</section><text>gnas khang gi dngos po dang / kun dga'i dri gtsang khang dang / mal stan dang / mi'i yo byad do// mi'i yo byad gang zhe na/ bcom ldan 'das kyis gsungs pa/ dge 'dun gyi'am/ mchod rten gyi yang rung / 'di ni mi'i yo byad ces bya'o// mi ma yin pa'i yo byad gang zhe na/ bal glang dang / ra dang /</text></item>
<item><p>249b6</p><section>'dul ba</section><text>lug dang / ma he ste/ de dag kyang dge 'dun gyi yang rung mchod rten gyi yang rung ste/ bcom ldan 'das kyis gnang bar gsungs pa'o// 'di ni mi ma yin pa'i yo byad ces bya'o// yongs su zin pa'i yo byad gang zhe na/ gang grong ngam/ nags tshal te/ gang bud med dam/ skyes bu'am/ ma ning ngam/</text></item>
<item><p>249b7</p><section>'dul ba</section><text>za ma'am/ mtshan gnyis pa yang rung ste/ gzhan gyis zin pa 'di ni yongs su zin pa'i yo byad ces bya'o// yongs su ma zin pa'i yo byad gang zhe na/ grong ngam/ nags tshal te/ bud med dam/ skyes bu'am/ ma ning ngam/ za ma'am/ mtshan gnyis pa gang gis kyang yongs su ma zin par</text></item>
<item><p>250a1</p><section>'dul ba</section><text>gyur pa 'di ni yongs su ma zin pa'i yo byad ces bya'o// byin len bya ba'i yo byad gang zhe na/ gang dge slong rnams kyis gzhan las byin len byas shing bza' ba ste/ de yang gang zhe na/ chu dang so shing ma gtogs par gang de las gzhan pa'i khar bza' ba thams cad</text></item>
<item><p>250a2</p><section>'dul ba</section><text>byin len bya ba'i yo byad de/ 'di ni byin len bya ba'i yo byad ces bya'o// byin len mi bya ba'i yo byad gang zhe na/ gang dge slong rnams la gzhan gyis ma byin kyang bza' ba'i rnams te/ de yang gang zhe na/ yongs su spyad pa'i yo byad thams cad dang / khar bza' ba chu dang so shing ste/ 'di</text></item>
<item><p>250a3</p><section>'dul ba</section><text>ni byin len mi bya ba'i yo byad ces bya'o// shi ba'i chos gos gang zhe na/ gang sde lnga rnams shi ba'i chos gos de ni bcom ldan 'das kyis sde lnga rnams la dbyar gyi nang du'am/ dbyar gyi phyi rol ma gtogs par yang shi ba'i chos gos so zhes dus thams cad du yang bgo bar bya'o zhes</text></item>
<item><p>250a4</p><section>'dul ba</section><text>gnang bar gsungs te/ 'di ni shi ba'i chos gos zhes bya'o// mtshan ma'i chos gos gang zhe na/ lo lnga pa'i 'am/ lo drug pa'am/ dus chen po'am/ brtad pa na thob pa'i chos gos gang rnyed pa de ni bcom ldan 'das kyis dbyar gyi nang du'am/ dbyar gyi phyi rol du yang rung ste/ dus</text></item>
<item><p>250a5</p><section>'dul ba</section><text>thams cad du yang bgo bar bya'o zhes gnang bar gsungs te/ 'di ni mtshan ma'i chos gos zhes bya'o// phyag dar khrod pa'i gos gang zhe na/ dge slong rnams kyis phyag dar khrod pa'i gos lnga 'chang du gnang ste/ mes tshig pa dang / bal glang gis zos pa dang / byi bas zos pa dang /</text></item>
<item><p>250a6</p><section>'dul ba</section><text>slar 'ongs pa'i gos dang / rul ba ste/ 'di ni phyag dar khrod pa'i gos zhes bya'o// sna nas blugs pa'i las gang zhe na/ sna nas blugs pa'i las su bcom ldan 'das kyis dge slong rnams la gnang ba ni mig nad kyis na ba'i rnams te/ ji ltar tshe dang ldan pa pi lin da'i bu la gnang ba bzhin</text></item>
<item><p>250a7</p><section>'dul ba</section><text>rgyas par ji ltar 'dul ba las 'byung ba bzhin te/ de ni sna nas blugs pa'i las zhes bya'o// bshang lam nas blugs pa'i las gang zhe na/ dge slong rnams kyis bya ba'i thabs gzhan yod kyi bar du bshang lam nas blugs pa'i mi bya ste/ byed na nyes pa sbom por 'gyur ro// bya ba'i thabs</text></item>
<item><p>250b1</p><section>'dul ba</section><text>gzhan med na gdod bya ste/ 'di ni bshang lam du blugs pa'i las zhes bya'o// mtshon gyi las gang zhe na/ dge slong rnams kyis bya ba'i thabs gzhan yod bzhin du gdong la mtshon gyi las bya bar mi bya'o// byas na nyes byas su 'gyur ro// bya ba'i thabs gzhan med na bya bar bya ste/</text></item>
<item><p>250b2</p><section>'dul ba</section><text>'di ni mtshon gyi las zhes bya'o// 'breg pa'i las gang zhe na/ dge slong rnams kyis skra dang kha spu ma gtogs par de las gzhan pa'i yan lag gi spu rnams mi breg go// de ste bregs na nyes byas su 'gyur ro// 'di ni 'breg pa'i las zhes bya'o// skra breg pa'i las gang zhe na/</text></item>
<item><p>250b3</p><section>'dul ba</section><text>dge slong rnams kyis bab bab tu skra breg par mi bya ste/ phyogs gcig tu skra breg par bya zhing rgan rims bzhin du breg par bya'o// yang na spu gris gang gis bregs par gyur na yang bslang bar mi bya'o// de ste bslangs na nyes byas su 'gyur te/ 'di ni skra 'breg pa'i las zhes bya'o//</text></item>
<item><p>250b4</p><section>'dul ba</section><text>ched du byas te bza' ba gang zhe na/ sa bon gyi rigs lnga rnams la rung ba'i tshad lngas rung bar byas te bza' bar bya'o// btung ba brgyad la ni chus blug par bya'o// gos bcu rnams ni kha dog ngan par bya ba gsum gyis kha dog ngan par byas te bcang bar bya'o// de ltar na ched du byas te</text></item>
<item><p>250b5</p><section>'dul ba</section><text>bgo bar bya'o// 'bras bu za ba gang zhe na/ yangs pa'i grong khyer na 'bras bu mang po zhig dge slong rnams gang zag gir bza' bar byas nas zos pa dang bcom ldan 'das kyis bka' stsal pa/ gang zag gir bza' bar byas nas bza' bar mi bya'i dge 'dun la brim par bya'o//</text></item>
<item><p>250b6</p><section>'dul ba</section><text>bcom ldan 'das kyis dge 'dun la brim par byos shig ces gsungs pa dang / de nas gcig gam gnyis sam gsum rnams kyi'ang len pa dang / kha cig gis ni ma thob/ kha cig la ni lhag nas de ltar gyur pa dge slong rnams kyis bcom ldan 'das la gsol nas/</text></item>
<item><p>250b7</p><section>'dul ba</section><text>bcom ldan 'das kyis bka' stsal pa/ thams cad la snyoms par brim par bya'o// de dag yang bdams shing bdams shing brims pa dang / bcom ldan 'das kyis bka' stsal pa bzhin du bltas nas bdam zhing bdam zhing brim par mi bya'o// de dag yang sor mos ston cing</text></item>
<item><p>251a1</p><section>'dul ba</section><text>len pa dang / bcom ldan 'das kyis bka' stsal pa/ sor mos ston cing blang bar mi bya'o// de dag gis thams cad la snyoms par brim ma nus nas 'khrugs par gyur pa dang / de ltar gyur pa dge slong rnams kyis bcom ldan 'das la gsol nas/ bcom</text></item>
<item><p>251a2</p><section>'dul ba</section><text>ldan 'das kyis bka' stsal pa/ gsol ba nyi tshe ba byos la gang yongs su bza' bar 'dod pas rung bar byed pa des dge slong gi rung bar byed pa lngas rung bar byas te/ byin len byos la bza' bar bya'o// 'di ni 'bras bu'i yongs su spyod pa zhes bya'o// mi'i las yongs su spyad pa</text></item>
<item><p>251a3</p><section>'dul ba</section><text>gang zhe na/ mi'i stan gser las byas pa'am/ dngul las byas pa'am/ shel las byas pa'am/ bai DUr+ya las byas pa yang rung / dge slong stan la 'dug cing snod du bzar mi rung ste/ 'di ni mi'i las yongs su spyad pa zhes bya'o// mi ma yin pa'i las spyad pa gang zhe na/ lha'i khang</text></item>
<item><p>251a4</p><section>'dul ba</section><text>par ram/ klu'i khang par ram/ gnod sbyin gyi khang par yang rung ste/ gser las byas pa'am/ dngul las byas pa'am/ shel las byas pa'am/ bai DUr+ya las byas pa'i sa gzhi las 'gro ba dang / skas la 'dzeg pa dang / stan la 'dug pa dang / snod la yongs su spyod pa</text></item>
<item><p>251a5</p><section>'dul ba</section><text>ni dge slong rnams kyis rung ba byas te/ 'di ni mi ma yin pa'i las yongs su spyod pa zhes bya'o// 'dul ba sdud pa lnga brgya pa gang zhe na/ sangs rgyas bcom ldan 'das yongs su mya ngan las 'das nas ring por ma lon pa na rgyal po'i khab kyi grong khyer du dge slong lnga brgya 'dus na mdo sde thams</text></item>
<item><p>251a6</p><section>'dul ba</section><text>cad dang / 'dul ba thams cad dang / mngon pa'i chos thams cad bsdus par byas pa 'di ni 'dul ba bsdus pa lnga brgya pa zhes bya'o// bdun brgyas 'dul ba sdud pa bdun brgya pa gang zhe na/ sangs rgyas bcom ldan 'das yongs su mya ngan las 'das nas lo brgya dang bcu'i 'og tu grong</text></item>
<item><p>251a7</p><section>'dul ba</section><text>khyer yangs pa can du yangs pa can na gnas pa'i dge slong rnams kyis mi rung ba'i dngos po bcu rnams phyung ste mdo sde ngan pa dang / 'dul ba ngan pa dang / ston pas bstan pa ngan pa dang / mdo sde las 'gal/ 'dul ba las mi 'byung / chos nyid dang mi mthun pa yangs pa'i dge slong</text></item>
<item><p>251b1</p><section>'dul ba</section><text>rnams kyis 'di ni rung ba'o zhes te spyod par byed/ shin du spyod par byed/ bsgrags par byed pa de yang dge slong bdun brgya rnams gcig tu 'dus nas 'di ni chos ma yin no// 'di ni 'dul ba ma yin no// 'di ni ston pas bstan pa ma yin no zhes te/ mngon du zhi bar byas pa 'di ni 'dul</text></item>
<item><p>251b2</p><section>'dul ba</section><text>ba sdud pa/ bdun brgya pa'o// 'dul ba byung ba gang zhe na/ so sor thar pa gnyis rnam par 'byed pa dang bcas pa 'dul ba'i dngos po brgyad rnams dang / 'dul ba gcig gis lhag pa dang / 'dul ba'i ma lta bu dang / 'dul ba lnga pa dang / 'dul ba bcu drug pa dang / 'dul</text></item>
<item><p>251b3</p><section>'dul ba</section><text>ba ma Na ba ku zhes bya ba dang / 'dul ba phran tshegs dang / nyi tshe ba dang / gleng gzhi dang / gtam gyi dngos po dang / u pA lis zhus pa dang / thun mong ba dang / thun mong ma yin pa rnams dang / bslab pa'i gnas dang / lung bsgo ba lnga brgya dang / skyes pa rabs kyi sde lnga brgya dang /</text></item>
<item><p>251b4</p><section>'dul ba</section><text>sngon gyi sbyor ba lnga brgya po 'di rnams ni 'dul ba byung ba zhes bya'o// nag por ston pa gang zhe na/ nag por ston pa bzhi ste/ bzhi gang zhe na/ 'dir dge slong zhig 'ongs pa la de 'di skad du ngas de nyid mngon sum du bcom ldan 'das kyi drung nas thos te/ mngon sum du blangs pa ni 'di</text></item>
<item><p>251b5</p><section>'dul ba</section><text>lta ste/ chos 'di dang / 'dul ba 'di ste/ 'di ni ston pas bstan pa'o zhes smras pa dang / des dga' bar yang mi bya/ smad par yang mi bya'o// dga' bar yang mi byed/ smod par yang mi byed cing rna bas mnyan la chos kyi tshig dang / yi ge rnams blangs nas mdo sde dang bstun par</text></item>
<item><p>251b6</p><section>'dul ba</section><text>bya 'dul ba dang bstun par bya ste/ gal te mdo sde dang yang bstun/ 'dul ba dang yang bstun na mdo sde dang yang mi mthun/ 'dul ba ltar yang mi snang / chos nyid dang yang mi mthun te/ de lta bur gyur na tshig 'di skad ces smra bar bya'o// tshe dang ldan pa de ltar 'di lta bu'i chos ni bcom</text></item>
<item><p>251b7</p><section>'dul ba</section><text>ldan 'das kyis kyang ma gsungs/ tshe dang ldan pas kyang 'dra ba nyid chos nyid du ma bzung shig/ de lta bu'i chos ni bdag gis mdo sde dang bstun 'dul ba dang bstun na mdo sde dang yang mi mthun/ 'dul ba ltar yang ma gyur/ chos nyid dang yang 'gal te/ 'di ni chos ma yin/ 'di</text></item>
<item><p>252a1</p><section>'dul ba</section><text>ni 'dul ba ma yin no// ston pas kyang de ltar ma bstan to zhes shes par bya ste dor bar bya'o// gzhan yang dge slong zhig 'ongs pa la des 'di skad ces zer te/ gnas 'di zhes bya ba na dge slong gi dge 'dun chen po dag cig gnas brtan dang bcas/</text></item>
<item><p>252a2</p><section>'dul ba</section><text>so sor thar pa dang bcas shing 'khod pa'i dge slong gi dge 'dun gyi drung nas bdag mngon sum du thos nas mngon sum du blangs pa ni 'di lta ste/ chos ni 'di'o zhes bya ba nas snga ma bzhin no// de lta bu de la 'di skad smra bar bya ste/ tshe dang ldan pa de ltar 'di lta bu'i chos dag ni dge</text></item>
<item><p>252a3</p><section>'dul ba</section><text>slong gi dge 'dun de dag gis chos su 'du shes 'dul bar 'du shes te/ chos ma yin pa dang / 'dul ba ma yin par smras pas/ tshe dang ldan pa khyod kyis de ltar chos ma yin par blangs so zhes bya ba nas snga ma bzhin du dor bar bya'o// gzhan yang dge slong zhig 'ongs</text></item>
<item><p>252a4</p><section>'dul ba</section><text>pa la de dag 'di skad du zer te/ gnas 'di zhes bya ba na mdo sde 'dzin pa dang / 'dul ba 'dzin pa dang / ma lta bu 'dzin pa'i dge slong rab tu mang ba zhig 'khod pa'i dge slong de dag gi drung nas bdag gis mngon sum du thos nas mngon sum du blangs pa ni 'di lta ste/ 'di ni chos so</text></item>
<item><p>252a5</p><section>'dul ba</section><text>zhes bya ba nas snga ma bzhin du smra ba la 'di skad du smra bar bya ste/ tshe dang ldan pa de ltar 'di lta bu'i chos dag ni dge slong de dag gis chos su 'du shes/ 'dul bar 'du shes te/ chos ma yin pa dang / 'dul ba ma yin pa smras pa las tshe dang ldan pas log pa'i chos blangs so</text></item>
<item><p>252a6</p><section>'dul ba</section><text>zhes bya ba nas snga ma bzhin du dor bar bya'o// gzhan yang dge slong zhig 'ongs pa la des 'di skad du smras te/ gnas 'di zhes bya ba na dge slong gnas brtan dang / gnas brtan gang yang rung ba dang / shes pa dang / shes pa gang yang rung ba dang / gtso bo dang gtso bo</text></item>
<item><p>252a7</p><section>'dul ba</section><text>gang yang rung ba dag gnas pa'i dge slong de dag las bdag gis mngon sum du thos nas mngon sum du blangs so zhes bya ba nas snga ma bzhin du ste/ des 'di skad du smra bar bya'o// tshe dang ldan pa de ltar dge slong des chos su 'du shes/ 'dul bar 'du shes te/</text></item>
<item><p>252b1</p><section>'dul ba</section><text>chos ma yin pa dang / 'dul ba ma yin par smras pa las tshe dang ldan pas de ltar chos ma yin par blangs so zhes bya ba nas snga ma bzhin du dor bar bya'o// ci'i phyir nag por ston pa zhes bya zhe na/ de dang de dag ni nag por ston pas nag por bstan pa ste/</text></item>
<item><p>252b2</p><section>'dul ba</section><text>nag por bstan pa'o// 'phags pa ma yin par bstan pa'o// de'i phyir nag por bstan pa zhes bya'o// ci'i phyir na des de dag smras chos ma yin pa tshar gcad pa dang / chos bsdu ba dang / dam pa'i chos kyi gzugs brnyan so sor bsal ba'i phyir</text></item>
<item><p>252b3</p><section>'dul ba</section><text>'jigs pa med pas nyan thos su 'gyur ba ni 'di lta ste/ sangs rgyas kyi gsung 'dis so// 'di ni nag por ston pa zhes bya'o// cher ston pa gang zhe na/ cher ston pa bzhi ste/ bzhi gang zhe na/ 'dir dge slong zhig 'ongs na des 'di skad du smra ste/</text></item>
<item><p>252b4</p><section>'dul ba</section><text>bcom ldan 'das kyi drung nas bdag gis mngon sum du thos nas mngon sum du blangs pa ni 'di lta ste/ 'di ni chos so// 'di ni 'dul ba'o// 'di ni ston pas bstan pa'o zhes des 'di skad du smras pa la dga' bar yang mi bya/ smod par yang mi bya'o// dga'</text></item>
<item><p>252b5</p><section>'dul ba</section><text>bar yang mi bya/ smad par yang mi bya bar rna bas mnyan la chos kyi tshig dang / yi ge rnams blangs te/ mdo sde dang yang bstun par bya/ 'dul ba dang bstun par bya ste/ de ste mdo sde dang bstun 'dul ba dang bstun na yang mdo sde dang mthun/ 'dul ba las snang /</text></item>
<item><p>252b6</p><section>'dul ba</section><text>chos nyid dang yang mi 'gal na/ des de la 'di skad du smra bar bya ste/ tshe dang ldan pa de ltar 'di lta bu'i chos ni bcom ldan 'das kyis gsungs te/ tshe dang ldan pas kyang chos de bzhin du blangs so// bdag gis kyang de bzhin du chos de mdo sde dang yang bstun/ 'dul</text></item>
<item><p>252b7</p><section>'dul ba</section><text>ba dang yang bstun na mdo sde dang mthun/ 'dul ba las kyang 'byung chos nyid dang yang mi 'gal te/ 'di ni chos so// 'di ni 'dul ba'o// 'di ni ston pas bstan pa'o snyam du shes par bya ste/ bcang bar bya'o// gzhan yang dge slong zhig 'ongs nas de 'di skad smra ste/</text></item>
<item><p>253a1</p><section>'dul ba</section><text>gnas 'di zhes bya ba na dge slong chen po'i dge 'dun dag cig gnas brtan dang bcas/ so sor thar pa dang bcas shing 'khod pa'i dge slong gi dge 'dun de dag las bdag gis mngon sum du thos nas/ mngon sum du blangs pa zhes bya ba nas snga ma bzhin du</text></item>
<item><p>253a2</p><section>'dul ba</section><text>ste/ de skad smras pa de la des 'di skad smra ste/ tshe dang ldan pa de ltar chos 'di ni dge slong gi dge 'dun des chos su 'du shes/ 'dul bar 'du shes te/ chos dang 'dul ba smras pa las tshe dang ldan pas kyang chos 'di bzhin du legs par blangs so zhes bya ba nas snga ma bzhin du</text></item>
<item><p>253a3</p><section>'dul ba</section><text>bcang bar bya'o// gzhan yang dge slong zhig 'ongs nas des 'di skad du smras te/ gnas 'di zhes bya ba na mdo sde 'dzin pa/ 'dul ba 'dzin pa/ ma lta bu 'dzin pa'i dge slong rab tu mang po dag cig 'khod pa'i dge slong de dag las bdag gis mngon sum du thos nas/</text></item>
<item><p>253a4</p><section>'dul ba</section><text>mngon sum du blangs pa ni 'di lta ste/ chos 'di'o zhes bya ba nas/ snga ma bzhin du de skad smra ba la/ des 'di skad smra bar bya ste/ tshe dang ldan pa de ltar chos 'di ni dge slong dag gis chos su 'du shes/ 'dul bar 'du shes te/ chos dang 'dul bar smras pa las tshe</text></item>
<item><p>253a5</p><section>'dul ba</section><text>dang ldan pas kyang de lta bu'i chos dge bar blangs so zhes bya ba nas snga ma bzhin du bcang bar bya'o// gzhan yang dge slong zhig 'ongs nas des 'di skad du smra ste/ gnas 'di zhes bya ba na dge slong gnas brtan dang / gnas brtan gang yang rung ba dang / shes pa dang /</text></item>
<item><p>253a6</p><section>'dul ba</section><text>shes pa gang yang rung ba dang / gtso bo dang / gtso bo gang yang rung ba zhig gnas pa'i dge slong de dag las bdag gis mngon sum du thos nas mngon sum du blangs pa ni 'di lta ste/ chos 'di'o zhes bya ba nas snga ma bzhin du ste/ de skad smras pa la des 'di skad du smra</text></item>
<item><p>253a7</p><section>'dul ba</section><text>bar bya ste/ tshe dang ldan pa de ltar chos 'di ni dge slong des chos su 'du shes/ 'dul bar 'du shes te/ chos dang 'dul bar smras pa las tshe dang ldan pas kyang chos 'di ni legs par blangs so zhes bya ba nas snga ma bzhin du bcang bar bya'o// ci'i phyir na cher ston pa zhes</text></item>
<item><p>253b1</p><section>'dul ba</section><text>bya zhe na/ tshig 'di cher ston pa ste/ cher ston pas bstan pa'o// de dag ni 'phags pa ltar yang ston pa ste/ de'i phyir na cher ston pa zhes bya'o// ci'i phyir na de dag smras zhe na/ chos ma yin pa tshar gcad pa dang / chos bsdu ba dang / dam pa'i chos kyi</text></item>
<item><p>253b2</p><section>'dul ba</section><text>gzugs brnyan so sor bsal ba'i phyir mi 'jigs pas bdag ni nyan thos su 'gyur ba ste/ 'di lta ste chos ma yin pa tshar gcad pa dang / chos bsdu ba'i phyir 'di ni cher ston pa zhes bya'o// de la dge slong rnams gang 'di snga ma'i nag por ston pa bzhi po rnams ni dge</text></item>
<item><p>253b3</p><section>'dul ba</section><text>slong rnams kyis legs par shin tu yang dag pa'i rjes su sbyor/ yang dag pa'i rjes su bstan te/ 'di ni chos ma yin/ 'di ni 'dul ba ma yin/ 'di ni ston pas bstan pa ma yin pa'o zhes shes par byas te/ dor bar bya'o// de la gang 'di phyi ma'i cher</text></item>
<item><p>253b4</p><section>'dul ba</section><text>ston pa bzhi po ni dge slong rnams kyis legs par shin tu yang dag pa'i rjes su sbyor/ yang dag pa'i rjes su bstan te/ 'di ni chos so// 'di ni 'dul ba'o// 'di ni ston pas bstan pa'o zhes shes par bya ste bcang bar bya'o// 'dres pa gang zhe na/ gang rtsa ba dang</text></item>
<item><p>253b5</p><section>'dul ba</section><text>sdong bu dang / lo ma dang / me tog dang / 'bras bu'i sman rnams su so sor rnam par bzhag pa'i rgyu las 'dres par gyur pa ni 'dres pa zhes bya'o// shin tu 'dres pa gang zhe na/ de nas blangs nas snga dro'i dang / de nas blangs nas phyi dro'i dang / zhag bdun gyi dang /</text></item>
<item><p>253b6</p><section>'dul ba</section><text>nam 'tsho'i bar gyi ste/ phan tshun du 'dres te snga dro bza' bar bya'o// snga dro bar gtogs pa las snga dro 'das na bza' bar mi bya'o// de nas blangs nas phyi dro'i dang / de nas blangs nas zhag bdun pa'i dang / nam 'tsho'i bar du phan tshun 'dres na phyi dro bza' ste/ phyi dro</text></item>
<item><p>253b7</p><section>'dul ba</section><text>las 'das na bza' bar mi bya'o// de nas blangs nas zhag bdun pa'i dang / de nas blangs nas nam 'tsho'i bar du phan tshun du 'dres nas zhag bdun par bza' bar bya'o// zhag bdun pa las zhag bdun 'das na bza' bar mi bya'o// nam 'tsho'i bar du ni nam 'tsho'i bar du</text></item>
<item><p>254a1</p><section>'dul ba</section><text>de bzhin du bza' bar bya'o// 'di ni shin tu 'dres pa zhes bya'o// kun dgar rung ba gang zhe na/ dge slong gis rung ba ni kun dga'i nang du 'dug pa'am/ kun dga'i gnas khang gi 'dug pa blangs sam/ len du bcug kyang rung ste/ 'di ni su'i yin pa</text></item>
<item><p>254a2</p><section>'dul ba</section><text>de la 'di sbyin no zhes de lta bus blangs na ni kun dgar rung ba zhes bya'o// nags su rung ba gang zhe na/ nags zhes bya ba ni shing gi nags te/ de la ji snyed kyi yal ga dang / lo ma dang / 'dab ma dang / me tog rnams la gcig la gcig khyab par gyur pa rgyang grags</text></item>
<item><p>254a3</p><section>'dul ba</section><text>gcig gi mtha' tshun chad la der dge slong gis gang du dga' bar chos gos rnams bzhag la de la gang du dga' bar skya rengs shar gyi bar du gnas par bya ste/ 'di ni nags su rung ba zhes bya'o// 'khor gyi rung ba gang zhe na/ dge 'dun gyi gtsug lag khang na so so'i khang pa'i</text></item>
<item><p>254a4</p><section>'dul ba</section><text>'khor mang du gyur te/ de dag tu ji ltar rnyed pa so sor byin gyis brlabs pa bzhin bgos shing spyad par bya ba ni 'khor gyi rung ba zhes bya'o// yul gyi rung ba gang zhe na/ 'dzam bu'i gling gi dus su byang gi sgra mi snyan gyi gling du dge slong zan rung ste/ yul gyis rung ba ni 'dzam bu'i</text></item>
<item><p>254a5</p><section>'dul ba</section><text>gling 'di'i dus kyi tshe de na byang gi sgra mi snyan gyi gling ni nam phyed de ji ltar 'dzam bu'i gling gi dus kyi tshe gling bzhi po kun du yang sbyar zhing yul der zar rung ba ni yul gyi rung ba zhes bya'o// phyogs kyi rung ba gang zhe na/ smod pa can gyi ljongs su len pa dang blangs nas za ba ni dge slong gis</text></item>
<item><p>254a6</p><section>'dul ba</section><text>rung ba ste/ rdzu 'phrul chen po dang / mthu chen po'i dge slong rnams smod pa can gyi ljongs su der bsod snyoms kyi phyir dong ba dang / de dag la smod pa can gyi mi rnams kyis rang gi lag nas byin len mi byed par mdun du 'dor bar byed pa dang / dge slong de rnams ji ltar grub pa mi</text></item>
<item><p>254a7</p><section>'dul ba</section><text>shes nas de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ byin len ni rnam pa lngas shes par bya ste/ byin len rnam pa lnga gang zhe na/ lus kyis lus la bya ba dang / lus kyis lus la zin pa la bya ba dang / lus kyis</text></item>
<item><p>254b1</p><section>'dul ba</section><text>zin pas lus la bya ba dang / lus kyis zin pas lus kyis zin pa la bya ba dang / bor ba dang / byin len byas pa dang lnga ste/ 'di ni phyogs kyi rung ba zhes bya'o// ljongs kyi rung ba gang zhe na/ kha ba can gyi ljongs su lham yu ba can dang / yu med gnang bar gsungs te/</text></item>
<item><p>254b2</p><section>'dul ba</section><text>ljongs gzhan du ni mi gnang ngo // ljongs u sma pa ran ta kar ni pags pa dang rtag tu khrus gnang bar gsungs te/ ljongs gzhan du ni ma yin no// mtha' 'khob kyi ljongs su ni dge 'dun mang ba bcur longs pa med na 'dul ba 'dzin pa dang lngas bsnyen par rdzogs par gnang</text></item>
<item><p>254b3</p><section>'dul ba</section><text>bar gsungs te/ ljongs gzhan du ni ma yin no// 'di ni ljongs kyi rung ba zhes bya'o// gos kyi rung ba gang zhe na/ gos rnam pa bcu mtshon gyis bcad cing kha dog ngan par byas te bcang ba ni dge slong gis rung ba ste/ 'di lta ste bal dang / ldum bu sha na ka dang / zar</text></item>
<item><p>254b4</p><section>'dul ba</section><text>ma dang / rtswa du ku la dang / ras bal dang / srin bal dang / gos 'jam po dang / kha che dar dang / rtswa ko tam b+ha ka dang / ke yu ra ka dang de bcu'o// gzhan yang dge slong gi gos su rung ba rnam pa bdun rung bar bya mi dgos par bcang du rung ba ni 'di lta ste/ sbyar ma dang /</text></item>
<item><p>254b5</p><section>'dul ba</section><text>bla gos dang / mthang gos dang / steng g.yogs dang / dbyar gyi ras chen dang / g.yan pa'i g.yogs ma dang / yo byad kyi gos dang / 'di bdun te 'di ni gos kyi rung ba zhes bya'o// khu ba skyur po rung ba gang zhe na/ dge slong na bar gyur nas sman pa la dris pa dang / sman pas khu ba</text></item>
<item><p>254b6</p><section>'dul ba</section><text>skyur po btung bar bya'o zhes smras pa dang / dge slong de dag gis ji ltar bsgrub pa ma shes nas/ da ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ dge slong rnams la rjes su gnang ba ni drod chung zhing yi ga 'chus</text></item>
<item><p>254b7</p><section>'dul ba</section><text>par gyur pa la khu ba skyur po byos te 'thung shig/ khu ba skyur po ji ltar bya zhe na/ 'bras can btsos pa'i khu ba dang / 'bras bkrus pa'i khu ba dang / zhabs kyi tshigs pa lhan cig tu chu dron po'i nang du bsres la ji ltar rtsabs bzhin du skyur ba na btung bar bya ste/ de ni dge slong rnams</text></item>
<item><p>255a1</p><section>'dul ba</section><text>kyis dus ma yin pa'i yang dgos par 'gyur ba ste/ bcom ldan 'das kyis bka' stsal pa/ de yang rjes su gnang gis sla zhing gsal ba dang rnyog pa med pa las ras la btsags te chus bslad la nyin par dang mtshan mo'i thun dang po'i bar du btung</text></item>
<item><p>255a2</p><section>'dul ba</section><text>bar bya ste/ 'di ni khu ba skyur po'i rung ba'o// 'dul ba gzhung dam pa las ma lta bu'i bsnyen par rdzogs pa'i phung po dang po rdzogs so// // 'dul ba gzhung dam pa/ bam po bzhi bcu rtsa dgu pa/ rab tu ldan pa'i phung po gang zhe na/ skabs 'byed</text></item>
<item><p>255a3</p><section>'dul ba</section><text>pa'i rab tu ldan pa dang / skabs phye ba 'bul ba'i rab tu ldan pa dang / skabs phye ba len pa'i rab tu ldan pa dang / skabs phye bar sgrogs pa'i rab tu ldan pa dang / gso sbyin gyi rab tu ldan pa dang / gso sbyin 'bul ba'i rab tu ldan pa dang / gso sbyin len</text></item>
<item><p>255a4</p><section>'dul ba</section><text>pa'i rab tu ldan pa dang / gso sbyin sgrogs pa'i rab tu ldan pa dang / dad pa'i rab tu ldan pa dang / dad pa phul ba'i rab tu ldan pa dang / dad pa len pa'i rab tu ldan pa dang / dad pa sgrogs pa'i rab tu ldan pa dang / yongs su dag pa'i rab tu ldan pa dang / yongs</text></item>
<item><p>255a5</p><section>'dul ba</section><text>su dag pa 'bul ba'i rab tu ldan pa dang / yongs su dag pa len pa'i rab tu ldan pa dang / yongs su dag pa sgrogs pa'i rab tu ldan pa dang / dad pa dang yongs su dag pa'i rab tu ldan pa dang / dad pa dang yongs su dag pa 'bul ba'i rab tu ldan pa dang / dad pa</text></item>
<item><p>255a6</p><section>'dul ba</section><text>dang yongs su dag pa len pa'i rab tu ldan pa dang / dad pa dang yongs su dag pa sgrogs pa'i rab tu ldan pa dang / mchod rten gyi rab tu ldan pa dang / mchod rten gyi dngos po'i rab tu ldan pa dang / mchod rten gyi khyams kyi phreng gi rab tu ldan pa dang / mchod rten gyi mi</text></item>
<item><p>255a7</p><section>'dul ba</section><text>zad pa'i rab tu ldan pa dang / mchod rten slar bcos pa'i rab tu ldan pa dang / mchod rten gyi rgyan gyi rab tu ldan pa dang / mchod rten la mchod pa'i rab tu ldan pa dang / zas kyi rab tu ldan pa dang / zas dang bcas pa'i rab tu ldan pa dang / thug pa'i rab tu ldan</text></item>
<item><p>255b1</p><section>'dul ba</section><text>pa dang / bca' ba'i rab tu ldan pa dang / myang ba'i rab tu ldan pa dang / bza' ba'i rab tu ldan pa dang / lhung bzed kyi rab tu ldan pa dang / gos kyi rab tu ldan pa dang / gding ba'i rab tu ldan pa dang / khab kyi rab tu ldan pa dang / khab ral gyi rab tu ldan</text></item>
<item><p>255b2</p><section>'dul ba</section><text>pa dang / gnas 'cha' ba'i rab tu ldan pa dang / gnas 'cha' ba blangs pa'i rab tu ldan pa dang / gnas 'cha' ba sbyin pa'i rab tu ldan pa dang / gnas 'cha' ba so sor btang ba'i rab tu ldan pa dang / mkhan po'i rab tu ldan pa dang / lhan cig spyod pa'i</text></item>
<item><p>255b3</p><section>'dul ba</section><text>rab tu ldan pa dang / slob dpon gyi rab tu ldan pa dang / nye gnas kyi rab tu ldan pa dang / mkhan po dang slob dpon dang lhan cig spyod pa dang nye gnas kyi rab tu ldan pa dang / dge slong gi rab tu ldan pa dang / dge tshul gyi rab tu ldan pa dang / dngos po'i rab tu</text></item>
<item><p>255b4</p><section>'dul ba</section><text>ldan pa dang / gtsug lag khang gi rab tu ldan pa dang / mal stan gyi rab tu ldan pa dang / las gsar gyi rab tu ldan pa dang / las gsar du byed pa dang rab tu ldan pa dang / phyag 'tshal ba'i rab tu ldan pa dang / khu ba skyur po'i rab tu ldan pa dang / phye ma'i rab tu ldan</text></item>
<item><p>255b5</p><section>'dul ba</section><text>pa dang / sman gyi rab tu ldan pa dang / btung ba'i rab tu ldan pa dang / pags pa'i rab tu ldan pa dang / lham gyi rab tu ldan pa dang / shing lham gyi rab tu ldan pa dang / drud pa'i rab tu ldan pa dang / khar ba'i rab tu ldan pa dang / dra ba'i rab tu ldan pa dang / khab dang dra ba'i rab</text></item>
<item><p>255b6</p><section>'dul ba</section><text>tu ldan pa dang / sgog skya'i rab tu ldan pa dang / spu gri'i rab tu ldan pa dang / spu gri'i shubs rab tu ldan pa dang / lde mig kyog pa'i rab tu ldan pa dang / sgo lcags kyi rab tu ldan pa dang / bzhon pa'i rab tu ldan pa dang / gdugs kyi rab tu ldan pa dang / bsil yab kyi rab tu</text></item>
<item><p>255b7</p><section>'dul ba</section><text>ldan pa dang / rnga ma'i sbrang yab kyi rab tu ldan pa dang / sbrang yab kyi yu ba'i rab tu ldan pa dang / me long gi rab tu ldan pa dang / phreng ba dang dri dang byug pa'i rab tu ldan pa dang / gar dang glu dang rol mo brdung ba'i rab tu ldan pa dang / tshul shing gi rab tu ldan pa dang / mig sman gyi rab</text></item>
<item><p>256a1</p><section>'dul ba</section><text>tu ldan pa dang / mig sman gyi thur ma'i rab tu ldan pa dang / mig sman gyi snod kyi rab tu ldan pa dang / gtun dang rab tu ldan pa dang / nyal ba dang rab tu ldan pa dang / 'dug pa'i rab tu ldan pa dang / pus 'khyud kyi rab tu ldan pa dang / brdung ba'i shing gi rab tu</text></item>
<item><p>256a2</p><section>'dul ba</section><text>ldan pa dang / ska rags kyi rab tu ldan pa dang / 'u rdo'i rab tu ldan pa dang / gos dkris shing mdud pa bor ba'i rab tu ldan pa dang / sa'i rab tu ldan pa dang / skyed shing gi rab tu ldan pa dang / dngos po'i rab tu ldan pa dang / tshal gyi rab tu ldan pa dang / rtsod pa'i rab tu ldan</text></item>
<item><p>256a3</p><section>'dul ba</section><text>pa dang / dbyen gyi rab tu ldan pa dang / 'dus pa'i rab tu ldan pa dang / btud pa'i rab tu ldan pa'o// ma lta bu las dngos po gnyis kyi le'u ste rdzogs so// // skabs 'byed pa'i rab tu ldan pa gang zhe na/ bcom ldan 'das kyis dge slong rnams la mthong ba dang / thos</text></item>
<item><p>256a4</p><section>'dul ba</section><text>pa dang / dogs pa'i gnas gsum gyis skabs phye shig par rjes su gnang ste/ dbyar gnas pa'i dge slong rnams gcig tu 'dus nas mthong ba dang / thos pa dang / dogs pa'i phyir dge 'dun la skabs dbye bar bya'o// ci'i phyir na skabs dbye bar rjes su gnang / dge slong la</text></item>
<item><p>256a5</p><section>'dul ba</section><text>ngan grogs su 'gyur ba'i phyir te/ gcig la gcig gleng bar byed/ dran par byed/ brjod pa dang rjes su ston par byed cing de dag la mthus chad pa dang / bsngags pa dang / 'jigs pas bsdigs na gtsang ba dang / nyes pa med pa kha na ma tho ba med par des de ma thag tu byas par 'gyur</text></item>
<item><p>256a6</p><section>'dul ba</section><text>te/ 'di ltar bdag ni dag pa'o// bdag ni nyes pa med pa'o zhes zer ba 'di ni skabs 'byed pa'i rab tu ldan pa zhes bya'o// skabs phye ba 'bul ba'i rab tu ldan pa gang zhe na/ dge slong gang nad pa skabs 'byed pa'i gnas su 'gro mi nus pa ni skabs phye ba dbul bar bya'o// gal</text></item>
<item><p>256a7</p><section>'dul ba</section><text>te nad pa ma yin pa las ma song na nyes byas su 'gyur ro// gal te de la 'tsho ba'i bar du gcod pa'am/ tshangs par spyod pa'i bar du gcod pa'am/ bar du gcod pa brgyad las gang yang rung ba'i 'jigs par 'gyur ba zhig mngon sum du gnas pa yod na des kyang skabs phye ba dbul</text></item>
<item><p>256b1</p><section>'dul ba</section><text>bar bya'o// gzhan gyis bzung ste dbang med par gyur pas kyang skabs phye ba dbul bar bya'o// dbul ba ni 'di ltar bya ste/ stan las langs nas bla gos phrag pa gcig tu byas te/ lham phud la dge slong gi mdun du tsog pur 'dug ste/ thal mo rab tu sbyar la 'di skad ces smra</text></item>
<item><p>256b2</p><section>'dul ba</section><text>bar bya'o// tshe dang ldan pa dgongs shig deng ni dge 'dun gyi lnga'i skabs 'byed pa ste/ bdag dge slong ming 'di zhes bgyi ba la yang deng lnga'i skabs dbye ba de la bdag dge slong ming 'di zhes bgyi ba la yang mthong ba dang / thos pa dang / dogs pa'i gnas gsum du</text></item>
<item><p>256b3</p><section>'dul ba</section><text>btsun pa'i dge 'dun la skabs 'byed kyis/ tshe dang ldan pa bdag la brtse bar gyis shig/ brtse ba can brtse ba'i phyir nyes pa shes pa dang mthong ba rnams tshe dang ldan pas bdag la smros shig/ tshe dang ldan pa bdag la rjes su ston cig dang chos bzhin du slar bgyi'o zhes de ltar lan</text></item>
<item><p>256b4</p><section>'dul ba</section><text>gnyis lan gsum du smra bar bya'o// des kyang rigs so zhes smros shig/ gnyis pas ni legs so zhes bya'o// de ste de ltar nus na ni legs mi nus na 'dug ste dbul bar bya'o// 'dug kyang mi nus na nyal te dbul bar bya'o// nyal te yang mi nus na chung ngu'ang 'di skad du skabs phye ba 'bul</text></item>
<item><p>256b5</p><section>'dul ba</section><text>lo zhes smras na yang skabs phye ba phul ba yin no// bdag gi phyir skabs phye bar rjod cig ces smras na yang skabs phye ba phul ba yin no// gang gis kyang skabs phye ba 'bul mi nus na lus kyi dmigs pas phul na yang skabs phye ba phul ba zhes bya'o// lus kyis kyang mi nus na tshig gi brda tsam gyis</text></item>
<item><p>256b6</p><section>'dul ba</section><text>phul na yang skabs phye ba zhes bya'o// lus kyi dmigs pas kyang mi nus/ tshig gis kyang mi nus na dge 'dun thams cad der deng shig/ yang dge slong de tshur khug shig/ dge 'dun thams cad der ma 'dong la dge slong de yang der ma bkug na dge 'dun gyis las ma 'dus par byas pas</text></item>
<item><p>256b7</p><section>'dul ba</section><text>'das pa dang bcas par 'gyur ro// skabs phye ba len pa'i dge slong gis skabs phye ba blangs pa las des dus byas te shi na/ skabs phye ba ma phul ba zhes bya ste/ gzhan la skabs phye ba dbul bar bya'o// de yang bdag nyid khyim pa yin par khas blangs na yang skabs phye ba ma phul ba</text></item>
<item><p>257a1</p><section>'dul ba</section><text>zhes bya ste/ gzhan la skabs phye ba dbul bar bya'o// de yang dge sbyong ngam/ ma ning ngam/ dge slong ma sun phyung ba'am/ pha bsad pa'am/ ma bsad pa'am/ dgra bcom pa bsad pa dang / dge 'dun la dbyen byas pa'am/ de bzhin gshegs pa'i</text></item>
<item><p>257a2</p><section>'dul ba</section><text>sku la ngan sems kyis khrag phyung ba'am/ mu stegs can nam/ mu stegs can du song ba'am/ rkun gnas can nam/ sngon du nyams pa'am/ sngar nyes pa byung ba'am/ 'gro ba gzhan du gnas pa rnams yin par bdag nyid kyis khas blangs na yang skabs phye ba ma phul ba yin</text></item>
<item><p>257a3</p><section>'dul ba</section><text>te/ gzhan la skabs phye ba dbul bar bya'o// de ste za ma yin par bdag nyid kyis khas blangs na yang skabs bye ba ma phye ba zhes bya'o// dge 'dun gyi dbyen byas pa dang / mi gnas pa dang / so sor gnas pa dang / nye bar phyogs pa dang / bslab pa byin pa rnams yin</text></item>
<item><p>257a4</p><section>'dul ba</section><text>par bdag nyid kyis khas blangs na yang skabs phye ba ma phul ba zhes bya ste/ 'di ni skabs phye ba 'bul ba'i rab tu ldan pa zhes bya'o// skabs phye ba len pa'i rab tu ldan pa gang zhe na/ dge slong gang dge 'dun gyi drung nas skabs phye ba len pa na des 'di ltar blang bar bya'o//</text></item>
<item><p>257a5</p><section>'dul ba</section><text>gcig gis gcig gi'am/ gcig gis gnyis kyi'am/ gcig gis mang po'i yang rung ste/ ji snyed kyi ming smos nus pa de snyed kyi blang bar bya'o// skabs phye ba len pa'i dge slong gis skabs phye ba blangs nas brgyug par mi bya'o// mchong bar mi bya/ 'phar bar mi bya/</text></item>
<item><p>257a6</p><section>'dul ba</section><text>sa'i 'og nas 'gro bar mi bya/ nam mkha' las 'gro bar mi bya/ mtshams kyi phyi rol du skabs phye ba blang bar mi bya/ mtshams kyi nang nas shes bzhin pas skabs phye ba blang bar bya'o// de ste mtshams kyi phyi rol nas len na nyes byas su 'gyur ro// de ste mtshams</text></item>
<item><p>257a7</p><section>'dul ba</section><text>kyi nang nas blang ba las 'tsho ba'i bar du gcod pa'am/ tshangs par spyod pa'i bar du gcod pa'am/ bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon sum du gnas par gyur na des mtshams kyi phyi rol nas 'ongs kyang nyes pa med de/</text></item>
<item><p>257b1</p><section>'dul ba</section><text>'di ni skabs phye ba len pa'i rab tu ldan pa zhes bya'o// skabs phye ba brjod pa'i rab tu ldan pa gang zhe na/ skabs phye ba brjod pa'i dge slong dge 'dun gyi nang du ma 'ongs pa las dus 'das na skabs phye ba ma brjod pa zhes bya'o// khyim pa yin par bdag nyid kyis khas</text></item>
<item><p>257b2</p><section>'dul ba</section><text>blangs na yang skabs phye ba ma brjod pa zhes bya'o// dge sbyong dang / ma ning dang / dge slong ma sun phyung ba dang / pha bsad pa dang / ma bsad pa dang / dgra bcom pa bsad pa dang / dge 'dun gyi dbyen byas pa dang / de bzhin gshegs pa'i sku la ngan sems</text></item>
<item><p>257b3</p><section>'dul ba</section><text>kyis khrag phyung ba dang / mu stegs can dang / mu stegs can du song ba dang / rkun gnas dang / sngon nyams pa'am/ sngar nyes pa byung ba'am/ 'gro ba gzhan du gnas pa rnams su bdag nyid kyis khas blangs na yang skabs phye ba ma brjod pa zhes bya'o//</text></item>
<item><p>257b4</p><section>'dul ba</section><text>de ste za ma yin par bdag nyid kyis khas blangs na yang skabs phye ba ma brjod pa zhes bya'o// dge 'dun la dbyen byas pa dang / mi gnas pa dang / so sor gnas pa dang / nye bar phyogs pa dang / bslab pa byin par bdag nyid kyis khas blangs na yang skabs phye ba ma</text></item>
<item><p>257b5</p><section>'dul ba</section><text>brjod pa zhes bya'o// skabs phye bar brjod pa'i dge slong gi skabs phye ba blangs nas nyal bar mi bya/ snyoms par 'jug par mi bya ste/ shes bzhin du skabs phye bar brjod par bya'o// de yang 'di ltar brjod de/ gsol ba byas pa'i 'og tu stan las langs te bla gos phrag</text></item>
<item><p>257b6</p><section>'dul ba</section><text>pa gcig tu byas la skabs 'byed pa'i dge slong gi drung du tsog tsog por 'dug la thal mo rab tu sbyar te 'di skad smros shig/ dgongs shig tshe dang ldan pa deng dge 'dun gyi bco lnga'i skabs 'byed pa ste/ dge slong ming 'di zhes bgyi ba'i yang deng bco lnga'i skabs 'byed pa lags</text></item>
<item><p>257b7</p><section>'dul ba</section><text>na dge slong ming 'di zhes bgyi ba de la mthong ba dang / thos pa dang / dogs pa'i gnas gsum du btsun pa dge 'dun la skabs 'byed kyis/ tshe dang ldan pa bdag la brtse bar gyis shig/ brtse ba can brtse ba'i phyir bdag gi nyes pa shes dang / mthong ba rnams tshe dang ldan pas bdag la smros</text></item>
<item><p>258a1</p><section>'dul ba</section><text>shig/ tshe dang ldan pas bdag la rjes su ston cig dang / chos bzhin du slar bgyi'o zhes de ltar lan gnyis lan gsum du smra bar bya ste/ des kyang rigs so zhes smros shig/ gnyis pas ni legs so zhes bya'o// rnam pa bzhis ni skabs phye ba ma brjod pa zhes bya ste/</text></item>
<item><p>258a2</p><section>'dul ba</section><text>bzhi gang zhe na/ ngo tsha med pa dang / bag med pa dang / gnyid kyis log pa dang / snyoms par zhugs pa'o// de las gang ngo tsha med pa dang / bag med pa dang / rnam pa gnyis la ni nyes pa dang bcas par 'gyur ro// de la gang gnyid kyis log pa dang / snyoms par zhugs pa</text></item>
<item><p>258a3</p><section>'dul ba</section><text>dang rnam pa gnyis la ni nyes pa med par 'gyur te/ 'di ni skabs dbye ba brjod pa'i rab tu ldan pa zhes bya'o// gso sbyin gyi rab tu ldan pa gang zhe na/ bcom ldan 'das kyis dge slong rnams la gso sbyin rjes su gnang ba ni zla ba phyed phyed cing dge slong rnams gcig tu 'dus nas</text></item>
<item><p>258a4</p><section>'dul ba</section><text>rang gi rgyud la so sor blta bar bya ste/ mtshan mo'i rgyud dang nyin par gyi rgyud dang zla ba gcig gi rgyud la bdag gis de'i bar skabs su ltung ba 'ga' zhig byung ngam ma byung / de ste byung bar gyur na yid brtan pa'i dge slong zhig rnyed na mthol bar bya'o// ma rnyed na sems kyis bsngo</text></item>
<item><p>258a5</p><section>'dul ba</section><text>bar bya'o snyam pa 'di ni gso sbyin gyi rab tu ldan pa zhes bya ste/ ci'i phyir gso sbyin zhes bya zhe na/ sdig pa mi dge ba'i chos dang / nyon mongs pa dang / rnam par ma byung ba dang / rang bzhin gyis ma dag pa'i rnams nges par spong bar 'gyur zhing dag pa'i rang bzhin nye bar thob</text></item>
<item><p>258a6</p><section>'dul ba</section><text>par 'gyur te/ de lta bu'i phyir gso sbyin zhes bya'o// 'di ni gso sbyin gyi rab tu ldan pa zhes bya'o// gso sbyin dbul ba'i rab tu ldan pa gang zhe na/ dge slong gang nad pa gso sbyin gyi gnas su 'gro mi nus pa ni gso sbyin dbul ba zhes bya'o// nad pa ma yin par ma song na</text></item>
<item><p>258a7</p><section>'dul ba</section><text>nyes byas su 'gyur ro// gal te de'i 'tsho ba'i bar du gcod pa'am/ tshangs par spyod pa'i bar du gcod pa'am/ bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon sum du gnas par gyur na des kyang gso sbyin dbul bar bya'o// dbang</text></item>
<item><p>258b1</p><section>'dul ba</section><text>med pa zhig tu zin par gyur kyang gso sbyin dbul bar bya'o// de yang 'di ltar dbul te/ stan las langs nas bla gos phrag pa gcig tu byas te/ dge slong gi mdun du tsog tsog por 'dug nas thal mo rab tu sbyar te tshig 'di skad ces brjod do// dgongs shig tshe dang ldan pa deng dge 'dun gyi</text></item>
<item><p>258b2</p><section>'dul ba</section><text>bco lnga'i gso sbyin te/ bdag dge slong ming 'di zhes bgyi ba'i yang bco lnga'i gso sbyin na/ bdag dge slong ming 'di zhes bgyi ba gso sbyin la dad pa dang yongs su dag pa dbul lo// de bzhin lan gnyis lan gsum du brjod cig/ des kyang rigs so zhes smros shig/ gnyis pas</text></item>
<item><p>258b3</p><section>'dul ba</section><text>ni legs so zhes bya'o// de ltar sbyin nus na ni legs/ mi nus na 'dug la gso sbyin phul cig/ de yang phul ba zhes bya'o// 'dug ste yang mi nus na nyal bas kyang phul ba zhes bya'o// der yang mi nus na chung ngu na gso sbyin 'bul lo zhes smras na yang phul ba yin no// bdag</text></item>
<item><p>258b4</p><section>'dul ba</section><text>gi phyir rjod cig ces zer na yang gso sbyin phul ba yin no// gang gis ma yin gyi lus kyis dmigs na yang gso sbyin phul ba yin no// lus kyis ma yin ngag gis brjod na yang gso sbyin phul ba yin no// lus kyis kyang ma yin ngag gis kyang ma yin na dge 'dun thams cad de'i drung</text></item>
<item><p>258b5</p><section>'dul ba</section><text>du deng shig/ yang na de dge 'dun gyi nang du khug shig/ dge 'dun yang der ma dong ngam de'ang dge 'dun gyi nang du ma bkug par dge 'dun gyis ma 'dus par las byas na 'das pa dang bcas par 'gyur te/ 'di ni gso sbyin dbul ba'i rab tu ldan pa zhes bya ste/</text></item>
<item><p>258b6</p><section>'dul ba</section><text>gso sbyin len pa'i gang zag gso sbyin blangs nas de nyid du dus 'das na gso sbyin ma phul ba yin te/ gzhan la dbul bar bya'o// bdag nyid khyim par khas blangs na gso sbyin ma phul ba yin te/ gzhan la gso sbyin dbul bar bya'o// dge sbyong ngam/ ma ning</text></item>
<item><p>258b7</p><section>'dul ba</section><text>ngam/ dge slong ma sun phyung ba'am/ pha bsad pa'am/ ma bsad pa'am/ dgra bcom pa bsad pa'am/ dge 'dun gyi dbyen byas pa'am/ de bzhin gshegs pa'i sku la ngan sems kyis khrag phyung ba'am/ mu stegs can nam/ mu stegs can du</text></item>
<item><p>259a1</p><section>'dul ba</section><text>song ba'am/ rkun gnas dang / sngon nyams pa'am/ sngar nyes pa byung ba'am/ 'gro ba gzhan du gnas par bdag nyid khas blangs na gso sbyin ma phul ba yin te/ gzhan la gso sbyin dbul bar bya'o// de ste za ma yin par bdag nyid kyis khas blangs na yang</text></item>
<item><p>259a2</p><section>'dul ba</section><text>gso sbyin ma phul ba yin te/ gzhan la dbul bar bya'o// mi gnas pa dang / so sor gnas pa dang / bslab pa byin pa bdag nyid kyis khas blangs na yang gso sbyin phul ba ma yin te/ gso sbyin gzhan la phul bar bya ste/ 'di ni gso sbyin dbul ba'i rab tu</text></item>
<item><p>259a3</p><section>'dul ba</section><text>ldan pa zhes bya'o// gso sbyin len pa'i rab tu ldan pa gang zhe na/ gso sbyin len pa'i dge slong gis gso sbyin blangs nas brgyug par mi bya/ mchong bar mi bya/ 'phar bar mi bya/ sa'i 'og nas 'gro bar mi bya/ nam mkha' las 'gro bar mi bya/ mtshams kyi phyi rol</text></item>
<item><p>259a4</p><section>'dul ba</section><text>du gso sbyin blang bar mi bya/ mtshams kyi nang nas shes bzhin pas gso sbyin blang bar bya'o// de ste mtshams kyi phyi rol nas len na nyes byas su 'gyur ro// de ste des mtshams kyi nang nas len pa la 'tsho ba'i bar du gcod pa'am/ tshangs par spyod pa'i bar du</text></item>
<item><p>259a5</p><section>'dul ba</section><text>gcod pa'am/ bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon sum du gnas par gyur na des mtshams kyi phyi rol nas len kyang nyes pa med de/ 'di ni gso sbyin len pa'i rab tu ldan pa zhes bya'o// gso sbyin</text></item>
<item><p>259a6</p><section>'dul ba</section><text>brjod pa'i rab tu ldan pa gang zhe na/ gso sbyin brjod pa'i dge slong de dge 'dun gyi nang du ma 'ongs pa las dus 'das te shi na gso sbyin ma brjod pa zhes bya'o// khyim pa yin par bdag nyid kyis khas blangs na'ang gso sbyin ma brjod pa zhes bya'o// dge sbyong</text></item>
<item><p>259a7</p><section>'dul ba</section><text>ngam/ ma ning ngam/ dge slong ma sun phyung ba'am/ zhes bya ba nas 'gro ba gzhan du gnas pa zhes bya ba'i bar du snga ma bzhin te/ bdag nyid kyis khas blangs na'ang gso sbyin ma brjod pa zhes bya'o// de ste za ma yin par bdag nyid kyis khas blangs na'ang gso</text></item>
<item><p>259b1</p><section>'dul ba</section><text>sbyin ma brjod pa zhes bya'o// dge 'dun la dbyen byas pa dang / mi gnas pa dang / so sor gnas pa dang / nye bar phyogs pa dang / bslab pa byin par bdag nyid kyis khas blangs na'ang gso sbyin ma brjod pa zhes bya ste/ 'di ni gso sbyin brjod pa'i rab tu ldan pa zhes</text></item>
<item><p>259b2</p><section>'dul ba</section><text>bya'o// dad pa'i rab tu ldan pa gang zhe na/ dad pa zhes bya ba ni dge 'dun gyi chos bzhin du bya ba rnams la lta ba dang / blo gros dang / 'dod pa dang / bsam pas dad pa dbul ba dang / dge 'dun gyi chos bzhin du bya ba rnams la rjes su yi rang ba dang / nye bar</text></item>
<item><p>259b3</p><section>'dul ba</section><text>phyogs pa dang / khas blangs pa dang / khas blangs len par byed pa 'di ni dad pa'i rab tu ldan pa zhes bya'o// dad pa dbul ba'i rab tu ldan pa gang zhe na/ dge slong gang nad pa gso sbyin gyi gnas su 'gro mi nus pas ni dad pa dbul bar bya'o// de ste mi na bar ma</text></item>
<item><p>259b4</p><section>'dul ba</section><text>song na nyes byas su 'gyur ro// gal te 'tsho ba'i bar du gcod pa'am/ tshangs par spyod pa'i bar du gcod pa'am/ bar du gcod pa brgyad kyi nang nas gang yang rung ba'i bar du gcod pas 'jigs par 'gyur ba zhig mngon du gnas par gyur na des kyang dad pa dbul bar bya'o//</text></item>
<item><p>259b5</p><section>'dul ba</section><text>dbang med pas zin par gyur pa yang dad pa dbul bar bya'o// de yang 'di ltar dbul bar bya'o// stan las langs te bla gos phrag pa gcig tu byas nas dge slong gi mdun du tsog tsog por 'dug ste thal mo rab tu sbyor la 'di skad smros shig/ dgongs shig tshe dang ldan pa/</text></item>
<item><p>259b6</p><section>'dul ba</section><text>bdag dge slong ming 'di zhes bgyi ba yang dge 'dun gyi chos bzhin du bya ba la dad pa dbul lo// dge 'dun gyi chos bzhin du bya ba rnams la rjes su yi rang ngo khas len no// khas blang bar bgyi'o zhes de ltar lan gnyis lan gsum du smra bar bya'o// des kyang rigs so zhes</text></item>
<item><p>259b7</p><section>'dul ba</section><text>smros shig/ gnyis pas ni legs so zhes bya'o// de ste de ltar dbul nus na ni legs/ mi nus na 'dug ste dbul bar bya'o// 'dug ste yang mi nus na nyal te dbul bar bya'o// nyal te yang mi nus na chung ngu na 'di skad du dad pa dbul lo zhes smras na'ang dad pa phul ba yin no//</text></item>
<item><p>260a1</p><section>'dul ba</section><text>bdag gi phyir yang dad pa brjod cig ces zer na'ang dad pa phul ba yin no// ngag gis ma nus te lus kyi dmigs pas byas na'ang dad pa phul ba yin no// lus kyis ma nus te tshig gis brda byas na yang dad pa phul ba yin no// lus dang tshig gnyi gas brda</text></item>
<item><p>260a2</p><section>'dul ba</section><text>byas na yang dad pa byin pa yin no// lus kyis kyang mi nus tshig gis kyang mi nus na der dge 'dun thams cad deng shig/ yang na dge 'dun thams cad kyis de khug shig/ dge 'dun thams cad kyang der ma dong la dge slong de'ang der ma bkug na ma 'dus par byas</text></item>
<item><p>260a3</p><section>'dul ba</section><text>pa ste/ dge 'dun las byed pa rnams kyang 'das pa dang bcas par 'gyur ro// dad pa len pa'i dge slong gis dad pa blangs nas de nyid du dus 'das te shi na dad pa ma phul ba zhes bya ste/ gzhan la dad pa dbul bar bya/ khyim pa yin par bdag nyid kyis khas blangs</text></item>
<item><p>260a4</p><section>'dul ba</section><text>na yang dad pa ma phul ba zhes bya ste/ gzhan la dad pa dbul bar bya/ dge sbyong ngam/ ma ning ngam/ dge slong ma sun phyung ba zhes bya ba nas/ 'gro ba gzhan du gnas pa'i bar du snga ma bzhin bdag nyid kyis khas blangs na'ang dad pa ma phul ba zhes bya ste gzhan la</text></item>
<item><p>260a5</p><section>'dul ba</section><text>dad pa dbul bar bya'o// de ste za ma yin par bdag nyid kyis khas blangs na'ang dad pa ma phul ba zhes bya'o// dge 'dun phye ba'am/ mi gnas pa'am/ so sor gnas pa'am/ nye bar phyogs pa'am/ bslab pa byin par bdag nyid kyis khas blangs na yang dad pa ma phul</text></item>
<item><p>260a6</p><section>'dul ba</section><text>ba zhes bya ste/ 'di ni dad pa dbul ba'i rab tu ldan pa zhes bya'o// dad pa len pa'i rab tu ldan pa gang zhe na/ dge slong gang dge slong gi drung nas dad pa len pa des 'di ltar bya ste/ gcig gis gcig gi'am/ gcig gis gnyis kyi'am/ gcig gis mang po'i'am/ ji snyed kyi</text></item>
<item><p>260a7</p><section>'dul ba</section><text>ming smos nus pa de snyed kyi blang bar bya'o// dad pa len pa'i dge slong gis dad pa blangs nas brgyug par mi bya/ mgyogs par 'gro bar mi bya/ mchong bar mi bya/ 'phar bar mi bya/ sa'i 'og nas 'gro bar mi bya/ nam mkha' las 'gro bar mi bya/ mtshams kyi phyi rol nas blang bar mi bya/</text></item>
<item><p>260b1</p><section>'dul ba</section><text>mtshams kyi nang nas shes bzhin pas dad pa blang bar bya'o// de ste mtshams kyi phyi rol nas len na nyes byas su 'gyur ro// de ste mtshams kyi nang nas len du 'tsho ba'i bar du gcod pa'am/ tshangs par spyod pa'i bar du gcod pa'am/ bar du gcod pa brgyad las gang yang rung ba'i bar du</text></item>
<item><p>260b2</p><section>'dul ba</section><text>gcod pas 'jigs par 'gyur ba zhig mngon du gnas par gyur na/ des mtshams kyi phyi nas blangs kyang nyes pa med de/ 'di ni dad pa len pa'i rab tu ldan pa zhes bya'o// dad pa brjod pa'i rab tu ldan pa gang zhe na/ dad pa byin pa'i dge slong dge 'dun gyi nang du ma</text></item>
<item><p>260b3</p><section>'dul ba</section><text>'ongs pa las dus 'das te shi na dad pa ma brjod pa zhes bya'o// khyim pa yin par bdag nyid kyis khas blangs na dad pa ma brjod pa zhes bya'o// dge sbyong ngam/ ma ning ngam/ dge slong ma sun phyung ba zhes bya ba nas 'gro ba gzhan du gnas pa'i bar du snga ma bzhin du ste/ bdag</text></item>
<item><p>260b4</p><section>'dul ba</section><text>nyid kyis khas blangs na'ang dad pa ma brjod pa zhes bya'o// de ste za ma yin par bdag nyid kyis khas blangs na'ang dad pa ma brjod pa zhes bya'o// dge 'dun phye ba'am/ mi gnas pa'am/ so sor gnas pa'am/ nye bar phyogs pa'am/ bslab pa byin par bdag nyid</text></item>
<item><p>260b5</p><section>'dul ba</section><text>kyis khas blangs na'ang dad pa ma brjod pa zhes bya'o// dad pa brjod pa'i dge slong gis dad pa blangs nas mi nyal bar bya/ snyoms par 'jug par mi bya'o// shes bzhin pas dad pa brjod par bya/ de yang 'di lta bur brjod par bya'o// stan las langs nas bla gos</text></item>
<item><p>260b6</p><section>'dul ba</section><text>phrag pa gcig tu byas nas dge slong gi mdun du tsog tsog por 'dug ste thal mo rab tu sbyar la 'di skad du smra bar bya ste/ dgongs shig tshe dang ldan pa/ bdag dge slong ming 'di zhes bgyi ba dge 'dun gyi chos bzhin du mdzad pa la dad pa dbul lo// dge 'dun gyi</text></item>
<item><p>260b7</p><section>'dul ba</section><text>chos bzhin mdzad pa la rjes su yi rang ngo // rjes su mngon par 'gro'o zhes de ltar lan gnyis lan gsum du smra bar bya'o// des kyang rigs so zhes smros shig/ gnyis pas ni legs so zhes bya'o// rnam pa bzhis na dad pa ma brjod pa zhes bya'o// bzhi gang zhe na/</text></item>
<item><p>261a1</p><section>'dul ba</section><text>ngo tsha med pa dang / bag med pa dang / gnyid kyis log pa dang / snyoms par zhugs pa'o// de la gang ngo tsha med pa dang / bag med pa dang ldan pa rnam pa 'di gnyis ni nyes pa dang bcas par 'gyur ro// gang gnyid kyis log pa dang / gang</text></item>
<item><p>261a2</p><section>'dul ba</section><text>snyoms par zhugs pa rnam pa 'di gnyis ni nyes pa med par 'gyur ba ste/ 'di ni dad pa brjod pa'i rab tu ldan pa'o// yongs su dag pa'i rab tu ldan pa gang zhe na/ 'di ltar bdag ni nyes pa med pa/ 'di ltar bdag ni dag pa/ 'di ltar bdag ni nyes pa ma byung mod kyis</text></item>
<item><p>261a3</p><section>'dul ba</section><text>'on kyang zla ba phyed phyed cing dge slong gis sems rtse gcig pas bdag gi sems la/ bdag gis ji ltar blangs pa'i tshul khrims kyi phung po dang ldan pa las ma god dam/ ma nyams sam/ ma ral lam/ 'dres par ma byas sam/ yongs su dag gam/ bdag</text></item>
<item><p>261a4</p><section>'dul ba</section><text>la nyes pa ma byung ngam/ nyes pa med pa yin nam brtag par bya ste/ 'di ni yongs su dag pa'i rab tu ldan pa zhes bya'o// yongs su dag pa dbul ba'i rab tu ldan pa gang zhe na/ dge slong gang nad pa gso sbyin gnas su 'gro mi nus pas ni yongs su dag pa dbul bar</text></item>
<item><p>261a5</p><section>'dul ba</section><text>bya'o// de ste mi na bar ma song na nyes byas su 'gyur ro// ji ste de'i 'tsho ba'i bar du gcod pa'am/ tshangs par spyod pa'i bar du gcod pa'am/ bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon du gnas par gyur na des kyang</text></item>
<item><p>261a6</p><section>'dul ba</section><text>yongs su dag pa dbul bar bya'o// dbang med pas zin par gyur pa yang yongs su dag pa dbul bar bya'o// de yang 'di ltar dbul bar bya ste/ stan las langs te bla gos phrag pa gcig tu byas te dge slong gi mdun du tsog tsog por 'dug la thal mo sbyar te 'di skad du smros</text></item>
<item><p>261a7</p><section>'dul ba</section><text>shig/ dgongs shig tshe dang ldan pa deng dge 'dun gyi bco lnga'i gso sbyin te/ bdag dge slong ming 'di zhes bgyi ba'i yang deng bco lnga'i gso sbyin te/ bdag gi bar chad kyi chos rnams kyang yongs su dag na/ tshe dang ldan pas kyang bdag la yongs su dag pa zung shig dang / dge</text></item>
<item><p>261b1</p><section>'dul ba</section><text>slong ming 'di zhes bgyi ba yang gso sbyin gyi phyir yongs su dag pa dbul gyis/ gang gi phyir tshe dang ldan pas dad pa 'bul ba'i tshe long la yongs su dag par brjod cig brjod pas na go bar 'gyur ro zhes de ltar lan gnyis lan gsum du smros shig/ des kyang rigs so zhes smros</text></item>
<item><p>261b2</p><section>'dul ba</section><text>shig/ gnyis pas ni legs so zhes bya'o// de ste de ltar dbul nus na ni legs/ mi nus na 'dug ste dbul bar bya'o// 'dug ste'ang mi nus na nyal te dbul bar bya'o// nyal te'ang mi nus na chung ngu na 'di skad yongs su dag pa sbyin no zhes smras na yongs su dag pa</text></item>
<item><p>261b3</p><section>'dul ba</section><text>phul ba zhes bya'o// bdag gis yongs su dag pa rjod cig ces zer na yang yongs su dag pa phul ba zhes bya'o// tshig gis mi nus te lus kyi dmigs pas phul na yang yongs su dag pa dbul ba zhes bya'o// lus kyis mi nus te tshig gis brda byas na yongs su</text></item>
<item><p>261b4</p><section>'dul ba</section><text>dag pa phul ba zhes bya'o// lus dang ngag gnyi gas brda byas na yang yongs su dag pa phul ba zhes bya'o// lus dang ngag gis brda byed mi nus na dge 'dun thams cad der deng shig/ yang na dge slong de tshur khug shig/ dge 'dun thams cad kyang der ma dong la dge slong</text></item>
<item><p>261b5</p><section>'dul ba</section><text>yang der ma bkug na las ma 'dus par byas pa ste/ dge 'dun rnams kyang 'das pa dang bcas par 'gyur ro// yongs su dag pa len pa'i dge slong gis yongs su dag pa blangs pa las de nyid du dus 'das te shi na yongs su dag pa ma phul ba zhes bya ste/ gzhan la yongs su</text></item>
<item><p>261b6</p><section>'dul ba</section><text>dag pa dbul bar bya'o// khyim pa yin par bdag nyid kyis khas blangs na'ang yongs su dag pa ma phul ba zhes bya ste/ gzhan la yongs su dag pa dbul bar bya'o// dge tshul pha'am/ ma ning ngam/ dge slong ma sun phyung ba zhes bya ba nas/ 'gro ba gzhan du gnas</text></item>
<item><p>261b7</p><section>'dul ba</section><text>pa'i bar snga ma bzhin te/ bdag nyid kyis khas blangs na yang yongs su dag pa ma phul ba zhes bya ste/ yongs su dag pa gzhan las dbul bar bya'o// de ste ma ning yin par bdag nyid kyis khas blangs na yang yongs su dag pa ma phul ba zhes bya'o// dge 'dun phye ba'am/</text></item>
<item><p>262a1</p><section>'dul ba</section><text>mi gnas pa'am/ so sor gnas pa'am/ nye bar phyogs pa'am/ bslab pa byin par bdag nyid kyis khas blangs na yang yongs su dag pa ma phul ba zhes bya ste/ 'di ni yongs su dag pa dbul ba'i rab tu ldan pa zhes bya'o// yongs su dag pa len</text></item>
<item><p>262a2</p><section>'dul ba</section><text>pa'i rab tu ldan pa gang zhe na/ dge slong gang dge slong gi drung nas yongs su dag pa len na des 'di ltar len par bya ste/ gcig gis gcig gi'am/ gcig gis gnyis kyi'am/ gcig gis mang po'i rnams kyi'am/ ji snyed kyi ming smos nus na de snyed kyi blang bar bya'o//</text></item>
<item><p>262a3</p><section>'dul ba</section><text>yongs su dag pa len pa'i dge slong gis yongs su dag pa blangs nas brgyug par mi bya/ mgyogs su 'gro bar mi bya/ mchong bar mi bya/ 'phar bar mi bya/ sa'i 'og nas 'gro bar mi bya/ nam mkha' las 'gro bar mi bya/ mtshams kyi phyi rol nas yongs su</text></item>
<item><p>262a4</p><section>'dul ba</section><text>dag pa blang bar mi bya/ gal te mtshams kyi phyi rol nas len na nyes byas su 'gyur ro// de ste mtshams kyi nang nas len du 'tsho ba'i bar du gcod pa'am/ tshangs par spyod pa'i bar du gcod pa'am/ bar du gcod pa brgyad las gang yang rung ba'i bar du gcod pas</text></item>
<item><p>262a5</p><section>'dul ba</section><text>'jigs pa zhig mngon du gnas par gyur na des mtshams kyi phyi rol nas blangs kyang nyes pa med do// 'di ni yongs su dag pa len pa'i rab tu ldan pa zhes bya'o// yongs su dag pa brjod pa'i rab tu ldan pa gang zhe na/ yongs su dag pa len pa'i dge slong gis yongs</text></item>
<item><p>262a6</p><section>'dul ba</section><text>su dag pa blangs nas/ dge 'dun gyi nang du ma 'ongs pa las dus 'das te shi na yongs su dag pa ma brjod pa zhes bya'o// khyim pa yin par bdag nyid kyis khas blangs na'ang yongs su dag pa ma brjod pa zhes bya'o// dge sbyong dang / ma ning dang / dge slong ma sun</text></item>
<item><p>262a7</p><section>'dul ba</section><text>byung ba zhes bya ba nas/ 'gro ba gzhan du gnas pa'i bar du snga ma bzhin te/ bdag nyid kyis khas blangs na'ang yongs su dag pa ma brjod pa zhes bya'o// de ste za ma yin par bdag nyid kyis khas blangs na'ang yongs su dag pa ma brjod pa zhes bya'o// dge 'dun phye ba'am/</text></item>
<item><p>262b1</p><section>'dul ba</section><text>mi gnas pa'am/ so sor gnas pa'am/ nye bar phyogs pa'am/ bslab pa byin par bdag nyid kyis khas blangs na'ang yongs su dag pa ma brjod pa zhes bya'o// yongs su dag pa brjod pa'i dge slong des yongs su dag pa blangs nas nyal bar mi bya/ snyoms</text></item>
<item><p>262b2</p><section>'dul ba</section><text>par 'jug par mi bya ste/ shes bzhin pas yongs su dag pa brjod par bya ste/ de'ang stan las langs nas bla gos phrag pa gcig tu byos la dge slong gi mdun du tsog tsog por 'dug ste thal mo rab tu sbyor la tshig 'di skad smros shig/ dgongs shig tshe dang ldan pa/</text></item>
<item><p>262b3</p><section>'dul ba</section><text>deng dge 'dun gyi bco lnga'i gso sbyin te/ dge slong ming 'di zhes bgyi ba'i yang bco lnga'i gso sbyin te/ dge slong ming 'di zhes bya ba'i bar chad kyi chos rnams kyang dag go zhes bdag nyid mchi ste/ des gso sbyin la yongs su dag pa'ang dbul na bdag gis de'i</text></item>
<item><p>262b4</p><section>'dul ba</section><text>ming nas brjod par bya'o// tshul shing yang long shig ces de ltar lan gnyis lan gsum du smros shig/ des kyang rigs so zhes smros shig/ gnyis pas ni legs so zhes bya'o// rnam pa bzhis ni yongs su dag pa ma brjod pa zhes bya'o// bzhi gang zhe na/</text></item>
<item><p>262b5</p><section>'dul ba</section><text>ngo tsha med pa dang / bag med pa dang / gnyid kyis log pa dang / snyoms par zhugs pa'o// de la gang ngo tsha med pa dang / gang bag med pa dang rnam pa 'di gnyis ni nyes pa dang bcas par 'gyur ro// gang gnyid kyis log pa dang / snyoms par zhugs pa dang /</text></item>
<item><p>262b6</p><section>'dul ba</section><text>rnam pa 'di gnyis ni nyes pa med par 'gyur ba ste/ 'di ni yongs su dag pa brjod pa'i rab tu ldan pa zhes bya'o// dad pa dang yongs su dag pa'i rab tu ldan pa gang zhe na/ gang du gso sbyin dang dge 'dun gyi las byed pa na der dad pa dang yongs su dag pa bsres te dbul</text></item>
<item><p>262b7</p><section>'dul ba</section><text>bar bya ste/ 'di ni dad pa dang yongs su dag pa'i rab tu ldan pa zhes bya'o// dad pa dang yongs su dag pa dbul ba'i rab tu ldan pa gang zhe na/ dge slong gang nad pa gso sbyin gyi gnas su 'gro mi nus pa ni dad pa dang yongs su dag pa dbul bar bya'o// de ste mi na bar ma song</text></item>
<item><p>263a1</p><section>'dul ba</section><text>na nyes byas su 'gyur ro// de ste de'i 'tsho ba'i bar du gcod pa'am/ tshangs par spyod pa'i bar du gcod pa'am/ bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon sum du gnas par gyur na des kyang dad pa</text></item>
<item><p>263a2</p><section>'dul ba</section><text>dang yongs su dag pa dbul bar bya'o// dbang med pas zin par gyur pa yang dad pa dang yongs su dag pa dbul bar bya'o// de yang 'di ltar dbul bar bya ste/ stan las langs nas bla gos phrag pa gcig tu byas te/ lham phud la dge slong gi mdun du tsog tsog por 'dug</text></item>
<item><p>263a3</p><section>'dul ba</section><text>ste thal mo rab tu sbyor te tshig 'di skad du smros shig/ dgongs shig tshe dang ldan pa/ deng dge 'dun gyi bco lnga'i gso sbyin te/ bdag dge slong ming 'di zhes bgyi ba'i yang bco lnga'i gso sbyin na/ bar chad kyi chos rnams kyang yongs su dag gis tshe dang ldan pas kyang bdag la</text></item>
<item><p>263a4</p><section>'dul ba</section><text>yongs su dag par zung shig/ bdag dge slong ming 'di zhes bgyi ba dge 'dun gyi chos bzhin bya ba la dad pa dang / gso sbyin dang / yongs su dag pa'ang dbul gyis bdag gi phyir tshe dang ldan pas tshul shing long la yongs su dag pa rjod cig/ brjod na de bzhin shes so//</text></item>
<item><p>263a5</p><section>'dul ba</section><text>de ltar lan gnyis lan gsum du smros shig/ des kyang rigs so zhes smros shig/ gnyis pas ni legs so zhes bya'o// de ste de ltar dbul nus na ni legs/ mi nus na 'dug ste dbul bar bya'o// 'dug ste yang mi nus na nyal te dbul bar bya'o// nyal te'ang mi nus na chung ngu</text></item>
<item><p>263a6</p><section>'dul ba</section><text>na 'di skad kyang dad pa dang yongs su dag pa dbul lo zhes smras na yang dad pa dang yongs su dag pa phul ba zhes bya'o// bdag gi dad pa dang yongs su dag pa rjod cig ces smras na'ang dad pa dang yongs su dag pa brjod pa zhes bya'o// tshig gis ma yin par lus kyi dmigs pas</text></item>
<item><p>263a7</p><section>'dul ba</section><text>byed na'ang dad pa dang yongs su dag pa brjod pa zhes bya'o// lus kyis ma yin te ngag gis dmigs na yang dad pa dang yongs su dag pa brjod pa zhes bya'o// lus dang tshig gnyi gas brda byed na'ang dad pa dang yongs su dag pa byin pa zhes bya'o// lus dang tshig gnyi gas brda byed mi</text></item>
<item><p>263b1</p><section>'dul ba</section><text>nus na der dge 'dun thams cad deng shig/ yang na dge slong de der khug shig/ dge 'dun thams cad kyang der ma dong la/ dge slong de yang der ma bkug na las ma 'dus par byas pa ste/ dge 'dun thams cad 'das pa dang bcas par 'gyur ro// dad pa dang /</text></item>
<item><p>263b2</p><section>'dul ba</section><text>yongs su dag pa len pa'i dge slong gis dad pa dang yongs su dag pa blangs nas de nyid du dus 'das te shi na dad pa dang yongs su dag pa ma phul ba zhes bya ste/ dad pa dang yongs su dag pa gzhan la dbul bar bya'o// khyim pa yin par bdag nyid kyis khas blangs na'ang</text></item>
<item><p>263b3</p><section>'dul ba</section><text>dad pa dang yongs su dag pa ma phul ba zhes bya ste/ gzhan la dad pa dang yongs su dag pa dbul bar bya'o// dge tshul pha'am/ ma ning ngam/ dge slong ma sun phyung ba zhes bya ba nas/ 'gro ba gzhan du gnas pa zhes bya ba'i bar du snga ma bzhin te/ bdag nyid kyis</text></item>
<item><p>263b4</p><section>'dul ba</section><text>khas blangs na'ang dad pa dang yongs su dag pa ma phul ba zhes bya ste/ gzhan la dad pa dang yongs su dag pa dbul bar bya'o// de ste za ma yin par bdag nyid kyis khas blangs na'ang dad pa dang yongs su dag pa ma phul ba zhes bya'o// dge 'dun phye ba dang / mi gnas pa</text></item>
<item><p>263b5</p><section>'dul ba</section><text>dang / so sor gnas pa dang / nye bar phyogs pa dang / bslab pa byin par bdag nyid kyis khas blangs na'ang dad pa dang yongs su dag pa phul ba ma yin pa zhes bya ste/ 'di ni dad pa dang yongs su dag pa dbul ba'i rab tu ldan pa zhes bya'o// dad pa dang yongs su dag</text></item>
<item><p>263b6</p><section>'dul ba</section><text>pa len pa'i rab tu ldan pa gang zhe na/ dge slong gang dge slong gi drung nas yongs su dag pa dang dad pa len pa des 'di ltar blang bar bya'o// gcig gis gcig gi'am/ gcig gis gnyis kyi'am/ gcig gis mang po'am/ ji snyed kyi ming smos nus pa de snyed kyi blang bar bya/</text></item>
<item><p>263b7</p><section>'dul ba</section><text>dad pa dang yongs su dag pa len pa'i dge slong gis dad pa dang yongs su dag pa blangs nas brgyug par mi bya/ mgyogs par 'gro bar mi bya/ 'phar bar mi bya/ mchong bar mi bya/ sa'i 'og nas 'gro bar mi bya/ nam mkha' las 'gro bar mi bya/ mtshams kyi phyi rol</text></item>
<item><p>264a1</p><section>'dul ba</section><text>nas yongs su dag pa dang dad pa blang bar mi bya/ mtshams kyi nang nas shes bzhin pas dad pa dang yongs su dag pa blang bar bya/ de ste mtshams kyi phyi rol nas dad pa dang yongs su dag pa blangs na nyes byas su 'gyur ro// de ste mtshams kyi nang nas len du 'tsho</text></item>
<item><p>264a2</p><section>'dul ba</section><text>ba'i bar du gcod pa'am/ tshangs par spyod pa'i bar du gcod pa'am/ bar du gcod pa brgyad kyi nang nas gang yang rung ba'i bar du gcod pas 'jigs par 'gyur ba zhig mngon sum du gnas na de mtshams kyi phyi rol nas blangs kyang nyes pa med do// 'di ni yongs su dag pa dang</text></item>
<item><p>264a3</p><section>'dul ba</section><text>dad pa len pa'i rab tu ldan pa zhes bya'o// dad pa dang yongs su dag pa brjod pa'i rab tu ldan pa gang zhe na/ yongs su dag pa dang dad pa brjod pa'i dge slong gis dge 'dun gyi nang du ma 'ongs nas dus 'das te shi na yongs su dag pa dang dad pa ma brjod pa zhes bya'o// khyim</text></item>
<item><p>264a4</p><section>'dul ba</section><text>pa yin par bdag nyid kyis shes par khas blangs na'ang yongs su dag pa dang dad pa ma brjod pa zhes bya'o// dge sbyong ma'am/ ma ning ngam/ dge slong ma sun phyung ba zhes bya ba nas 'gro ba gzhan du gnas pa'o zhes bya ba'i bar du snga ma bzhin te/ bdag nyid kyis khas blangs na'ang</text></item>
<item><p>264a5</p><section>'dul ba</section><text>yongs su dag pa dang dad pa ma brjod pa zhes bya'o// de ste ma ning du bdag nyid kyis khas blangs na'ang yongs su dag pa dang dad pa ma brjod pa zhes bya'o// dge 'dun phye ba'am/ mi gnas pa'am/ so sor gnas pa'am/ nye bar phyogs pa'am/ bslab pa byin par bdag</text></item>
<item><p>264a6</p><section>'dul ba</section><text>nyid kyis khas blangs na'ang yongs su dag pa dang dad pa ma brjod pa zhes bya'o// yongs su dag pa dang dad pa brjod pa'i dge slong gis yongs su dag pa dang dad pa blangs nas nyal bar mi bya/ snyoms par zhugs par mi bya/ shes bzhin pas yongs su dag pa dang dad</text></item>
<item><p>264a7</p><section>'dul ba</section><text>pa brjod par bya'o// de yang 'di lta bur brjod par bya ste/ stan las langs nas bla gos phrag pa gcig tu byas nas dge slong gi mdun du tsog tsog por 'dug nas thal mo rab tu sbyor la 'di skad du smros shig/ dgongs shig tshe dang ldan pa/ deng dge 'dun gyi bco lnga'i</text></item>
<item><p>264b1</p><section>'dul ba</section><text>gso sbyin te dge slong ming 'di zhes bya ba'i yang bco lnga'i gso sbyin te/ bdag dge slong ming 'di zhes bya bas yongs su dag par bdag nyid smra ste/ bar chad kyi chos rnams kyang med de/ dge 'dun gyi chos bzhin gyi bya ba la dad pa dang / gso sbyin dang / yongs su dag pa</text></item>
<item><p>264b2</p><section>'dul ba</section><text>'bul lo zhes de ltar lan gnyis lan gsum smros shig/ des kyang rigs so zhes smros shig/ gnyis pas ni legs so zhes bya'o// rnam pa bzhis na yongs su dag pa dang dad pa ma brjod pa zhes bya'o// bzhi gang zhe na/ ngo tsha med pa dang / bag med pa dang /</text></item>
<item><p>264b3</p><section>'dul ba</section><text>gnyid kyis log pa dang / snyoms par zhugs pa'o// de la ngo tsha med pa dang / bag med pa dang rnam pa 'di gnyis ni nyes pa dang bcas par 'gyur ba'o// gnyid kyis log pa dang / snyoms par zhugs pa dang rnam pa 'di gnyis ni nyes pa med par 'gyur ba'o// 'di ni</text></item>
<item><p>264b4</p><section>'dul ba</section><text>yongs su dag pa dang dad pa brjod pa'i rab tu ldan pa zhes bya'o// mchod rten gyi rab tu ldan pa gang zhe na/ bcom ldan 'das kyis gsungs pa'i dbu skra'i mchod rten dang / sen mo'i mchod rten te/ ji ltar 'dul ba las mgon med pa la zas sbyin pa'i khyim bdag gis</text></item>
<item><p>264b5</p><section>'dul ba</section><text>mchod rten gyi rab tu ldan pa bzhin du rgya cher brjod par bya ste/ de yang sems can la phan pa'i phyir bcom ldan 'das kyis dbu skra'i mchod rten dang / sen mo'i mchod rten du gsungs pa'o// de la sangs rgyas bcom ldan 'das kyi mchod rten ni thams cad du rdzogs par bya'o//</text></item>
<item><p>264b6</p><section>'dul ba</section><text>rang sangs rgyas kyi ni bum pa sul can med par bya'o// dgra bcom pa'i ni phang lo bzhi pa'o// phyir mi 'ong ba'i ni phang lo gsum pa'o// lan gcig phyir 'ong ba'i ni phang lo gnyis pa'o// rgyun du zhugs pa'i ni phang lo gcig pa'o// so so'i skye bo dge ba can dag gi ni</text></item>
<item><p>264b7</p><section>'dul ba</section><text>mgo yu bor bya'o// mchod rten gyi phyi rol gyi dag ra'i phyir mgon med pa la zas sbyin pa'i khyim bdag rab tu dad pa mngon par dad pa can de bcom ldan 'das gang na ba der song nas drung du phyin pa dang / bcom ldan 'das kyi zhabs la mgo bos phyag 'tshal te phyogs gcig tu 'dug go//</text></item>
<item><p>265a1</p><section>'dul ba</section><text>phyogs gcig tu 'dug nas bcom ldan 'das la khyim bdag mgon med zas sbyin pas gang gi tshe na bcom ldan 'das ljongs rgyu zhing gshegs par gyur pa de'i tshe bcom ldan 'das kyi zhal mi mthong bas shin tu yongs su gdung bar 'gyur na bcom ldan 'das kyi</text></item>
<item><p>265a2</p><section>'dul ba</section><text>dbu skra dang / sen mo bdag la stsal na bdag gis mchod do zhes gsol pa dang / bcom ldan 'das kyis de la khyod kyi mchod gnas 'di'o zhes bya ba nas de la dbu skra dang / sen mo byin pa dang / des 'di skad ces smras so// gal te bcom ldan 'das kyis</text></item>
<item><p>265a3</p><section>'dul ba</section><text>bkas gnang na dbu skra dang / sen mo las mchod rten bgyi'o// bcom ldan 'das kyis bka' stsal pa/ khyim bdag rjes su gnang gis dbu skra'i mchod rten dang / sen mo'i mchod rten kyang byos shig/ 'di ni mchod rten gyi rab tu ldan pa zhes bya'o// mchod</text></item>
<item><p>265a4</p><section>'dul ba</section><text>rten gyi dngos po'i rab tu ldan pa gang zhe na/ gang mchod rten gyi zhing ngam/ nags tshal lam/ gang du rung ba'i phyogs su thog mar mchod rten gzhag par byas te/ mchod rten de'i dngos po'i kho ra khor yug tu mchod rten gyi dngos por gzhag par bya ste/ 'di ni mchod</text></item>
<item><p>265a5</p><section>'dul ba</section><text>rten gyi dngos po'i rab tu ldan pa zhes bya'o// mchod rten gyi khyams kyi phreng gi rab tu ldan pa gang zhe na/ mchod rten gyi khyams dang ka ba ni bcom ldan 'das kyis ji ltar 'dul ba las gsungs pa bzhin du rgya cher brjod par bya ste/ 'di ni mchod rten gyi khyams kyi phreng gi rab tu</text></item>
<item><p>265a6</p><section>'dul ba</section><text>ldan pa zhes bya'o// mchod rten gyi mi zad pa'i rab tu ldan pa gang zhe na/ yangs pa'i grong khyer gyi tshong pas bcom ldan 'das kyi mchod rten zhig byas nas mchod rten gyi khyams kyang byas te/ dge slong rnams la mchod rten gyi mi zad pa phul ba dang / dge slong rnams</text></item>
<item><p>265a7</p><section>'dul ba</section><text>the tshom du gyur nas so sor ma blangs pa dang / de lta bur gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ rjes su gnang gis kun dga' ra ba na gnas pa'am/ dge bsnyen gyis mchod rten mi zad pa de long shig/</text></item>
<item><p>265b1</p><section>'dul ba</section><text>mchod rten la rim gror bya ba'i phyir spel bar bya ste/ gang de'i rnyed pa skyes nas des mchod rten la mchod par bya/ gang de las kyang lhag na des mchod rten la yon du dbul bar bya ste/ 'di ni mchod rten gyi mi zad pa'i rab tu ldan pa zhes bya'o// mchod rten slar bcos pa'i</text></item>
<item><p>265b2</p><section>'dul ba</section><text>rab tu ldan pa gang zhe na/ 'jim pa'i gong bu'am/ rdo thal gyi gong bu'am/ sa mar gyi gong bus mchod rten slar bcos par bya ste/ 'di ni mchod rten slar bcos pa'i rab tu ldan pa zhes bya'o// mchod rten gyi rgyan gyi rab tu ldan pa gang zhe na/ mchod rten</text></item>
<item><p>265b3</p><section>'dul ba</section><text>brgyan par bya/ gdugs dang / rgyal mtshan dang / ba dan la sogs pa dpyang ba rnams dang / dril bu dang / 'khor lo dang / g.yung drung ris dang / dpal gyi gru gu ris dang / dga' ba can gyis bskor ba dang / phreng ba dang / se mo do dang / mu tig gi</text></item>
<item><p>265b4</p><section>'dul ba</section><text>phreng ba dang / dar dang / seng dar dang / ko shon dang / ras bal dang / srin bal dang / gser dang / dngul dang / bai DUr+ya dang / shel dang / dung dang / man shel dang / byi ru dang / dngul dang / sa le sbram dang / asma gar ba dang / mu sar galba dang /</text></item>
<item><p>265b5</p><section>'dul ba</section><text>mu tig dmar po dang / g.yas su 'khyil bas bskor pa zhes bya ba la sogs te/ gang gzhan yang 'jig rten na rgyan du bya ba'i rab tu sbyor ba thams cad kyis mchod rten la brgyan par bya ste/ 'di ni mchod rten gyi rgyan gyi rab tu ldan pa zhes bya'o// mchod rten la</text></item>
<item><p>265b6</p><section>'dul ba</section><text>mchod pa'i rab tu ldan pa gang zhe na/ mchod rten la mchod par bya ba ni phreng ba dang / dri dang / byug pa dang / bdug pa dang / me tog dang / gur gum gyi chag chag dang / ldong ros dang / yungs mar gyi byug pa dang / me tog gi phreng ba dang / me mar gyi phreng ba dang /</text></item>
<item><p>265b7</p><section>'dul ba</section><text>dri'i phreng ba dang / a ru ra'i phye ma dang / a ga ru'i phye ma dang / tsan dan gyi phye ma dang / ka la nu sa ri dang / gser gyi me tog dang / dngul gyi me tog dang / rin po che'i me tog dang / rol mo la sogs pa dang / gang yang gzhan yang 'jig rten pa'i mchod pa'i yo</text></item>
<item><p>266a1</p><section>'dul ba</section><text>byad du sbyor ba thams cad kyis kyang mchod rten la mchod par bya/ phyi phyir zhing phyag dar bya/ phyag 'tshal bar bya'o// mchod rten la phreng ba'i chun po gdags pa'am/ mchod rten gyi phyir rnam pa gzhan du byed cing 'jog pa ni dge slong gi rung ba ste/ 'di ni mchod</text></item>
<item><p>266a2</p><section>'dul ba</section><text>rten la mchod pa'i rab tu ldan pa zhes bya'o// zas kyi rab tu ldan pa gang zhe na/ gtsug lag khang gang du yang rung ste/ dge slong gnas pa la der zas shig 'thob par byed pa 'di ni zas kyi rab tu ldan pa zhes bya'o// zas dang bcas pa'i rab tu ldan pa gang zhe na/ dge slong</text></item>
<item><p>266a3</p><section>'dul ba</section><text>gang bza' ba zhig chos dang bcas par rnyed na de'i rkyen gyis phyir 'dus te za ba dang / yang yang za ba yod na yang gnas gnyi gar bag yangs su za ba ste/ 'di ni zas dang bcas pa'i rab tu ldan pa zhes bya'o// thug pa'i rab tu ldan pa gang zhe na/ bcom ldan 'das kyis dge</text></item>
<item><p>266a4</p><section>'dul ba</section><text>slong rnams la thug pa rnam pa bcu gsungs pa ni 'di lta ste/ 'o ma'i thug pa dang / zho'i thug pa dang / dar ba'i thug pa dang / sha'i thug pa dang / mar gyi thug pa dang / 'bru mar gyi thug pa dang / til gyi thug pa dang / bal sran gyi thug pa dang / se'u'i thug pa dang /</text></item>
<item><p>266a5</p><section>'dul ba</section><text>chu'i thug pa dang / thug pa 'di rnams bcu ni dge slong rnams kyis shes bzhin du sgra chung ba dang / hub hub med pa dang / na ba'i 'du shes dang / rkyen gyi 'du shes nye bar bzhag ste btung bar bya'o// gzhan yang thug pa la yon tan rnam pa gnyis yod de/ bkres pa gzhom pa</text></item>
<item><p>266a6</p><section>'dul ba</section><text>dang / skom pa gzhom pa zhes bya'o// bca' ba'i rab tu ldan pa gang zhe na/ bcom ldan 'das kyis dge slong rnams la bca' ba rnam pa dgu gsungs pa ni/ 'di lta ste/ rtsa ba'i bca' ba dang / sdong bu'i bca' ba dang / lo ma'i bca' ba dang / me tog gi bca' ba dang /</text></item>
<item><p>266a7</p><section>'dul ba</section><text>'bras bu'i bca' ba dang / kha ra'i bca' ba dang / til gyi bca' ba dang / 'bras khur gyi bca' ba dang / bu ram gyi bca' ba dang / bca' ba 'di rnams dgu ni dge slong rnams kyis shes bzhin pas sgra chung ngu dang / balcag sgra med par na ba'i 'du shes dang / sman gyi 'du shes dang /</text></item>
<item><p>266b1</p><section>'dul ba</section><text>phyir phan pa'i 'du shes dang / rkyen gyi 'du shes nye bar bzhag ste bca' bar bya'o// 'di ni bca' ba'i rab tu ldan pa zhes bya'o// myang ba'i rab tu ldan pa gang zhe na/ bcom ldan 'das kyis dge slong rnams la myang ba rnam pa lnga rnams gsungs pa 'di lta ste/ mar dang / 'bru mar</text></item>
<item><p>266b2</p><section>'dul ba</section><text>dang / sbrang rtsi dang / bu ram dang / mar sar dang / myang ba 'di lnga rnams ni dge slong rnams kyis shes bzhin du sgra chung ba dang / balcag sgra med pas na ba'i 'du shes dang / sman gyi 'du shes dang / phyir phan pa'i 'du shes dang / rkyen gyi 'du shes su nye bar bzhag ste myang bar bya'o//</text></item>
<item><p>266b3</p><section>'dul ba</section><text>'di ni myang ba'i rab tu ldan pa zhes bya'o// bza' ba'i rab tu ldan pa gang zhe na/ bcom ldan 'das kyis dge slong rnams la bza' ba rnam pa lnga gsungs pa 'di lta ste/ 'bras chan dang / nas chan dang / 'bras phye dang / sha dang / khur ba dang / bza' ba 'di lnga ste/ dge</text></item>
<item><p>266b4</p><section>'dul ba</section><text>slong rnams kyis shes bzhin du sgra chung ba dang / balcag sgra med par na ba'i 'du shes dang / sman gyi 'du shes dang / rkyen gyi 'du shes dang / phyir phan pa'i 'du shes nye bar bzhag ste bza' bar bya'o// 'di ni bza' ba'i rab tu ldan pa zhes bya'o// lhung bzed kyi rab tu ldan</text></item>
<item><p>266b5</p><section>'dul ba</section><text>pa gang zhe na/ bcom ldan 'das kyis dge slong rnams la lhung bzed rnam pa gnyis gsungs te/ lcags las byas pa dang / kham pa las byas pa'o// lhung bzed rnam pa brgyad ni mi gnang ba ste/ gser dang / dngul dang / bai DUr+ya las byas pa dang / shel las</text></item>
<item><p>266b6</p><section>'dul ba</section><text>byas pa dang / shing las byas pa dang / rdo las byas pa dang / mching bu las byas pa dang / khar ba las byas pa ste/ 'di ni lhung bzed kyi rab tu ldan pa zhes bya'o// gos kyi rab tu ldan pa gang zhe na/ bcom ldan 'das kyis dge slong rnams la gos rnam pa bcu gsum</text></item>
<item><p>266b7</p><section>'dul ba</section><text>gsungs te/ 'di lta ste/ sbyar ma dang / stod g.yogs dang / mthang gos dang / gding ba dang / khrus ras dang / g.yan pa g.yogs pa dang / stod chags dang / stod chags kyi 'theb dang / smad g.yogs dang / smad g.yogs kyi 'theb dang / lus phyi ba dang /</text></item>
<item><p>267a1</p><section>'dul ba</section><text>skra bzed pa dang / dbyar gyi ras chen dang / yo byad kyi gos bcu gsum ste/ chos gos bcu gsum po 'di rnams dge slong rnams kyis mtshon gyis gcad cing kha dog bsgyur te rung bar bya mi dgos par byin gyis brlabs pa'i dbang gis yongs su spyad par</text></item>
<item><p>267a2</p><section>'dul ba</section><text>bya'o// 'di ni gos kyi rab tu ldan pa zhes bya'o// steng g.yogs kyi rab tu ldan pa gang zhe na/ bcom ldan 'das kyis dge slong rnams la mal stan dgab pa'i phyir steng g.yogs gnyis su gsungs te/ stug na ni chig rim/ srab na ni sbyar ma'o// 'di ni</text></item>
<item><p>267a3</p><section>'dul ba</section><text>steng g.yogs kyi rab tu ldan pa zhes bya'o// khab kyi rab tu ldan pa gang zhe na/ bcom ldan 'das kyis dge slong rnams la gos 'tshem pa'i phyir lcags dang / khar ba dang / zangs dang / ra gan gyi khab gnang ste/ 'di ni khab kyi rab tu ldan pa zhes bya'o// khab ral</text></item>
<item><p>267a4</p><section>'dul ba</section><text>gyi rab tu ldan pa gang zhe na/ bcom ldan 'das kyis dge slong rnams la khab sba ba'i phyir khab ral gnang ste/ 'di ni khab ral gyi rab tu ldan pa zhes bya'o// // 'dul ba gzhung dam pa/ bam po lnga bcu pa/ gnas 'cha' ba'i rab tu ldan pa gang zhe na/ sangs</text></item>
<item><p>267a5</p><section>'dul ba</section><text>rgyas bcom ldan 'das kyis glo bur du lhags pa'i dge slong gis gnas bca' ba'i don gyi phyir dge 'dun gyi gtsug lag khang du 'ongs ma thag tu gnas ma bcas kyi bar du rkang pa'i rdul ma phyi shig/ chu snod ma len cig ces gsungs pa dang / dge slong gzhan zhig glo bur du</text></item>
<item><p>267a6</p><section>'dul ba</section><text>'ongs pas gnas bca' ba'i don gyi phyir gtsug lag khang du 'ongs na des bcom ldan 'das kyis dge slong glo bur du 'ongs pas gnas bca' ba'i don gyi phyir dge 'dun gyi gtsug lag khang du 'ongs na gnas ma bcas kyi bar du rkang pa'i rdul ma 'phyi shig/ chu snod kyang ma len cig</text></item>
<item><p>267a7</p><section>'dul ba</section><text>ces bslab pa'i gnas bcas so zhes pa thos nas des gnas bca' ba'i phyir lus ngal/ lus tshegs che/ lus dub bzhin du phan tshun du brgyugs pa las brgyal te sa la 'gyel nas dus 'das so// de lta bur gyur pa dge slong dag gis bcom ldan 'das la gsol nas bcom</text></item>
<item><p>267b1</p><section>'dul ba</section><text>ldan 'das kyis bka' stsal pa/ lhung bzed dang chos gos zhog la rkang pa'i rdul phyis chu snod long la gdod gnas chos shig/ dge slong de dag su las kyang rung gnas bab bab tu bca' ba dang / dge ba'i chos yal bar gyur nas de ltar gyur pa dge slong dag gis bcom ldan</text></item>
<item><p>267b2</p><section>'dul ba</section><text>'das la gsol pa dang / bcom ldan 'das kyis bka' stsal pa/ gnas 'cha' ba'i dge slong gis gnas 'cha' bar 'dod na ring thabs bab bab tu gnas ma 'cha' bar zhag gsum gyi bar du bsam pa shin tu soms/ brtag pa shin tu rtogs/ dpyad pa shin tu dpyad nas</text></item>
<item><p>267b3</p><section>'dul ba</section><text>gdod gnas bca' bar bya'o// gang las gnas 'cha' bar 'dod pa dge slong de'i spyod pa ci 'dra ba dang / 'khor ci 'dra ba dang / de'i gnyis po phyi bzhin 'brang ba'i grogs rnams ci 'dra ba dang / lung bsgo'am mi bsgo ba dang / rjes su ston nam mi ston pa dris shig/</text></item>
<item><p>267b4</p><section>'dul ba</section><text>bdag dge slong de la 'jigs pa dang rim gro bkur sti byed par 'gyur ram mi 'gyur/ dge ba'i chos rnams skye'am/ de ste 'grib par 'gyur zhes bsam pa shin tu soms/ brtag pa shin tu rtogs/ dpyad pa shin tu dpyod la/ gdod gnas chos shig/ gnas sbyin</text></item>
<item><p>267b5</p><section>'dul ba</section><text>pa'i dge slong gis kyang gnas sbyin par 'dod na/ gang la'ang rung rings par bab bab tu ma sbyin par zhag gsum gyi bar du shin tu soms/ brtag pa shin tu rtogs/ dpyad pa shin tu dpyod la gdod gnas byin cig/ gang la gnas sbyin par 'dod pa'i dge slong de'i spyod pa ci</text></item>
<item><p>267b6</p><section>'dul ba</section><text>'dra ba dang / de'i spyod lam ci 'dra ba dang / kun tu spyod pa ci 'dra ba dris shig/ dge slong de bdag la 'jigs pa dang / rim gro bkur sti byed pa dang / dge ba'i chos skye bar 'gyur ram/ de ste 'grib par 'gyur/ dge slong de bdag la 'jigs par 'gyur ram</text></item>
<item><p>267b7</p><section>'dul ba</section><text>mi 'gyur/ mos shing bkur sti dang dge ba'i chos 'phel lam mi 'phel shin tu bsams pa bsams/ brtag pa shin tu brtags/ dpyad pa shin tu dpyod la de ste sems mgu bar byed na gdod de la gnas byin cig/ de ni gnas 'cha' ba'i rab tu ldan pa zhes bya'o//</text></item>
<item><p>268a1</p><section>'dul ba</section><text>gnas 'cha' ba blang ba'i rab tu ldan pa gang zhe na/ gnas 'cha' ba len par 'dod pa'i dge slong gis gnas bca' ba blang bar 'dod na 'di bzhin du gnas long shig/ stan las langs te bla gos phrag pa gcig tu byos/ lag pa gnyis kyis rkang pa</text></item>
<item><p>268a2</p><section>'dul ba</section><text>gnyis las bzung ste lan gnyis su tshir la tshig 'di skad du smros shig dgongs shig btsun pa/ bdag dge slong ming 'di zhes bgyi ba btsun pa las gnas 'cha' bar gsol na/ btsun pas bdag la gnas bca' ba stsol cig/ bdag btsun pa la gnas 'cha' zhing</text></item>
<item><p>268a3</p><section>'dul ba</section><text>mchis so zhes de bzhin lan gnyis lan gsum du smros shig/ des kyang rigs so zhes smros shig/ des yang slar legs so zhes sam shin tu legs so zhes bya'o// slar yang bag yod par sgrubs shig/ ces pa 'di ni gnas 'cha' ba blang ba'i rab tu ldan pa</text></item>
<item><p>268a4</p><section>'dul ba</section><text>zhes bya'o// gnas 'cha' ba sbyin pa'i rab tu ldan pa gang zhe na/ dge slong lo bcu ma lon pas gnas 'cha' ba mi sbyin no// lo bcu lon du zin kyang mi shes pa glen pa/ mi gsal ba/ mi mkhas par grags na des kyang gnas 'cha' ba ma sbyin cig/ chos lnga dang ldan</text></item>
<item><p>268a5</p><section>'dul ba</section><text>pa'i dge slong gis gnas 'cha' ba sbyin par bya ste/ nyes pa shes pa dang / nyes pa med pa shes pa dang / lci ba shes pa dang / yang ba shes pa dang / so sor thar pa'i mdo dang rgyas pa shes par gyur pa ste/ de ni gnas 'cha' ba sbyin pa'i rab tu ldan pa zhes bya'o// gnas</text></item>
<item><p>268a6</p><section>'dul ba</section><text>bca' ba so sor btang ba'i rab tu ldan pa gang zhe na/ chos lnga dang ldan na gnas bca' ba btang bar gyur te/ lnga gang zhe na/ dad pa med pa yin/ le lo can dang / bkur sti med pa dang / tshig ngan du smra ba dang / sdig pa'i grogs po can yin no// gzhan yang rgyu lnga dang</text></item>
<item><p>268a7</p><section>'dul ba</section><text>rkyen lngas na gnas 'cha' ba btang bar 'gyur te/ spyo ba dang / song ba dang / phyogs las gzhan gyi phyogs su song ba dang / mkhan po mthong ma thag tu gnas 'cha' ba btang bar 'gyur ba dang / gnyis kas kyang btang ba de ni gnas 'cha' ba btang ba'i rab tu ldan pa zhes bya'o//</text></item>
<item><p>268b1</p><section>'dul ba</section><text>mkhan po'i rab tu ldan pa gang zhe na/ dge slong de dag mkhan po med par rab tu byung zhing bsnyen par rdzogs par byas pas na ma dul bar gyur/ ngan par dul ba dang / tshul dang mi ldan pa/ smad g.yogs mi sdug par gyon/ bla gos mi sdug par gyon/ spyod pa nyams shing</text></item>
<item><p>268b2</p><section>'dul ba</section><text>mi sdug par spyod pa la zhugs pa dang / cha lugs ngan/ cha lugs mi sdug pa la zhugs nas de la su yang nad g.yog mi byed par gyur pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ mkhan po</text></item>
<item><p>268b3</p><section>'dul ba</section><text>yod pa dang / des de dag 'dul bar byed/ lung bsgo bar byed/ rjes su yang ston par byed/ 'chos par byed na yang bsnyen bkur dang nad g.yog byed par 'gyur ro zhes gsungs so// bcom ldan 'das kyis bsnyen bkur byos shig ces gsungs pa 'di ni mkhan po'i</text></item>
<item><p>268b4</p><section>'dul ba</section><text>rab tu ldan pa zhes bya'o// lhan cig spyod pa'i rab tu ldan pa gang zhe na/ de dge slong gi rab tu phyung bsnyen par rdzogs par byas na mkhan po la rim gro mi byed nas de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/</text></item>
<item><p>268b5</p><section>'dul ba</section><text>lhan cig spyod pas ni mkhan po la rim gro byos shig/ gzhar bar byos shig/ blta bar byos shig/ mgu bar byos shig/ rjes bzhin du 'brang bar byos shig/ bsnyen bkur byos shig/ bya ba thams cad kyang mkhan po la ma dris kyi bar du ma byed cig/ rnam</text></item>
<item><p>268b6</p><section>'dul ba</section><text>pa gsum ma gtogs te/ bshang gci dang / so shing dor ba dang / mtshams kyi nang nas mchod rten la phyag 'tshal ba ma gtogs so// lhan cig spyod pa dang ldan pas kyang bya ba thams cad mkhan po la dris shing byos shig/ bshang gci dang / so shing dor ba dang /</text></item>
<item><p>268b7</p><section>'dul ba</section><text>mtshams kyi nang du mchod rten la phyag 'tshal ba ma gtogs so// lhan cig spyod pa dang ldan pa dag gis kyang lhan cig spyod pa'i mkhan po la bkur sti byos shig/ bla mar byos shig/ mchod par byos shig/ mgu bar byos shig/ de'i bya ba zhig yod na yang le lo</text></item>
<item><p>269a1</p><section>'dul ba</section><text>mi bya zhing shes bzhin du myur du gyis shig/ rim gro dang bcas/ 'dzem pa dang bcas/ 'jigs pa dang bcas par 'gyur bar byos shig/ ngo tsha ba dang / sems dman pa dang / bdag gi dge ba cir 'gyur snyam pa dang / de log pa zhig la 'jug na</text></item>
<item><p>269a2</p><section>'dul ba</section><text>yang mkhan pos bzlog par gyis shig/ mkhan po la yang des bzlog par gyis shig/ mkhan po na na des nad g.yog gus par bya/ bdag gi don kyang ma nyams par bya ba de ni lhan cig spyod pa'i rab tu ldan pa zhes bya'o// slob dpon gyi rab tu ldan pa gang zhe na/ dge</text></item>
<item><p>269a3</p><section>'dul ba</section><text>slong de dag slob dpon med par rab tu byung zhing bsnyen par rdzogs par byas pas na ma dul bar gyur/ ngan par dul ba dang / tshul dang mi ldan/ sham thabs mi sdug par gyon/ bla gos mi ran par gyon/ spyod pa nyams shing mi sdug par spyod pa la zhugs pa dang / cha</text></item>
<item><p>269a4</p><section>'dul ba</section><text>lugs mi sdug/ cha lugs log pa la zhugs nas/ de la su yang nad g.yog mi byed par gyur pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ slob dpon yod kyang des de dag dul bar byed/ lung</text></item>
<item><p>269a5</p><section>'dul ba</section><text>bsgo bar byed/ rjes su yang ston par byed/ 'chos par byed/ na na yang bsnyen bkur dang nad g.yog byed par 'gyur ro zhes gsungs so// bcom ldan 'das kyis bsnyen bkur byos shig ces gsungs pa 'di ni slob dpon gyi rab tu ldan pa zhes bya'o// nye gnas kyi</text></item>
<item><p>269a6</p><section>'dul ba</section><text>rab tu ldan pa gang zhe na/ de dge slong dag gis rab tu phyung bsnyen par rdzogs par byas na slob dpon la rim gro mi byed nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ nye gnas kyis ni slob dpon</text></item>
<item><p>269a7</p><section>'dul ba</section><text>la rim gro byos shig/ gzhar bar byos shig/ blta bar byos shig/ mgu bar byos shig/ rjes bzhin du 'brang bar byos shig/ bsnyen bkur byos shig/ bya ba thams cad kyang slob dpon la ma dris kyi bar du ma byed cig/ rnam pa gsum ma gtogs te/ bshang</text></item>
<item><p>269b1</p><section>'dul ba</section><text>gci dang / so shing dor ba dang / mtshams kyi nang du mchod rten la phyag 'tshal ba ma gtogs so// nye gnas dang ldan pas kyang bya ba thams cad slob dpon la dris shing byos shig/ bshang gci dang / so shing dor ba dang / mtshams kyi nang du mchod rten</text></item>
<item><p>269b2</p><section>'dul ba</section><text>la phyag 'tshal ba ma gtogs so// nye gnas dang ldan pa dag gis kyang nye gnas kyis slob dpon la bkur stir byos shig/ bla mar byos shig/ mchod par byos shig/ mgu bar byos shig/ de'i bya ba zhig yod na yang le lo mi bya zhing shes bzhin du myur du gyis</text></item>
<item><p>269b3</p><section>'dul ba</section><text>shig/ rim gro dang bcas/ 'dzem pa dang bcas/ 'jigs pa dang bcas par byos shig/ ngo tsha ba dang / sems dman pa dang / bdag gi dge ba cir 'gyur snyam pa dang / de log pa zhig la 'jug pa na yang slob dpon gyis bzlog par gyis shig/ slob</text></item>
<item><p>269b4</p><section>'dul ba</section><text>dpon la yang des bzlog par gyis shig/ slob dpon na na des nad g.yog gus par bya/ bdag gi don kyang ma nyams par bya ba de ni nye gnas kyi rab tu ldan pa zhes bya'o// mkhan po dang slob dpon dang lhan cig spyod pa dang nye gnas kyi rab tu ldan pa gang zhe na/ mkhan po dang</text></item>
<item><p>269b5</p><section>'dul ba</section><text>slob dpon gyis lhan cig spyod pa dang nye gnas la bu lta bu'i 'du shes mngon du zhog shig/ lhan cig spyod pa dang nye gnas kyis kyang mkhan po dang slob dpon la phar 'du shes mngon du dga' bar bya ste/ 'di ni mkhan po dang slob dpon dang lhan cig spyod pa dang nye gnas kyi rab tu ldan pa</text></item>
<item><p>269b6</p><section>'dul ba</section><text>zhes bya'o// dge slong gi rab tu ldan pa dge tshul gyi rab tu ldan pa gang zhe na/ bcom ldan 'das kyis dge slong rnams la dge tshul pha chongs shig par gnang ste/ tha ma ni bya rog skrod nus la lo bdun pa'o// de la nyes pa'i dmigs shig byung na dge bsnyen dad pa'i mdun du spyo zhing</text></item>
<item><p>269b7</p><section>'dul ba</section><text>spongs shig/ sgren mor ma spang shig/ gos gcig par ma spang bar stod g.yogs mthang gos dang ldan par spang ste/ 'di ni dge tshul gyi rab tu ldan pa zhes bya'o// dngos po'i rab tu ldan pa gang zhe na/ phyogs gar thog ma gtsug lag khang rtsig pa der las gsar du byed pa'i dge</text></item>
<item><p>270a1</p><section>'dul ba</section><text>slong gis rtogs shig/ sngar gtsug lag khang gi dngos po brtag pa ni 'od pa dang ldan nam/ skyed shing dang ldan nam/ chu dang ldan nam/ 'chag sa dang ldan nam/ nye 'khor dang ldan nam/ rtsod pa med dam/ dog pa med dam/ spyod yul dang mi ring ngam/ ha</text></item>
<item><p>270a2</p><section>'dul ba</section><text>cang yang mi nye'am/ nyin par ldugs mi mang ngam/ 'khrug pa mi che'am/ mtshan mo yang sgra mi che'am/ ca co mi che'am/ gdug pa'i srog chags dang sbrang bu dang sbrul dang rlung dang tsha bas mi bde ba lta med dam/ zhi ba dben pa bsam gtan gyi rjes su mthun nam/ nang du yang</text></item>
<item><p>270a3</p><section>'dul ba</section><text>dag 'jog pa'i gzhir rung ngam mi rung zhes shin tu rtogs par byas la gdod gtsug lag khang brtsig go// las gsar byed pa'i dge slong gis shin tu ma brtags par gtsug lag khang brtsigs na 'das pa dang bcas par 'gyur te/ 'di ni dngos po'i rab tu ldan pa zhes bya'o// gtsug</text></item>
<item><p>270a4</p><section>'dul ba</section><text>lag khang gi rab tu ldan pa gang zhe na/ bcom ldan 'das kyis dge slong rnams la gtsug lag khang rab tu gnang ba ni khang khyams bzhi pa dang / khang khyams bcu gnyis po de sgo khang ni bzhi rtseg gam bdun rtseg go// khang bu brtsegs pa dang / bsro gang dang /</text></item>
<item><p>270a5</p><section>'dul ba</section><text>tshang mang dang / bkad sa dang / 'chag sa dang / dugs khang dang / rkang pa'i bkru khang dang / gnas khang dang / snga khang dang / khang pa 'khor du bcas pa dang / khang pa glo 'bur te/ dge 'dun gyi yang rung / gang zag gi yang rung / slob pa dang mi slob pa'i yang rung ste/</text></item>
<item><p>270a6</p><section>'dul ba</section><text>spyod lam bzhir rung bar 'gyur ba ni gtsug lag khang gi rab tu ldan pa zhes bya'o// mal stan gyi rab tu ldan pa gang zhe na/ bcom ldan 'das kyis dge slong rnams la mal stan rjes su gnang ba ni 'di lta ste/ khri dang / khri'u dang / stan nang tshangs can dang / la ba dang / sngas rten dang /</text></item>
<item><p>270a7</p><section>'dul ba</section><text>gru bzhi pa ste/ dge 'dun gyi'ang rung gang zag gi yang rung / gding ba dang / bgo ba 'di ni mal stan gyi rab tu ldan pa zhes bya'o// las gsar gyi rab tu ldan pa gang zhe na/ de 'di ltar bcom ldan 'das kyis gang gi tshe gtsug lag khang byos shig par rjes su gnang ba de na/ dge slong rnams</text></item>
<item><p>270b1</p><section>'dul ba</section><text>kyis ji ltar dga' ba bzhin du las gsar pa byed de/ de la kha cig gis ni brtsams pa las dus 'das par gyur/ kha cig gis ni brtsams nas dong / kha cig gis ni zin par byed do// sangs rgyas bcom ldan 'das 'brog dgon pa na 'brog dgon pa'i mchog gi nags na</text></item>
<item><p>270b2</p><section>'dul ba</section><text>bzhugs te/ de'i tshe na dgon pa'i gtsug lag khang rnams zhig kyang las gsar pa mi byed de/ dgon pa'i gtsug lag khang zhig kyang las gsar pa mi byed par bcom ldan 'das kyis gzigs so// de ltar gzigs nas yang / tshe dang ldan pa kun dga' bo la kun dga' bo ci'i rgyu</text></item>
<item><p>270b3</p><section>'dul ba</section><text>ci'i rkyen gyis na dgon pa 'di dag las gsar pa mi byed ces gsungs pa dang / btsun pa de 'di ltar dgon pa'i dge slong dag las kha cig ni dus las 'das/ kha cig ni dong / kha cig ni legs par bgyid pas na btsun pa rgyu de dang rkyen de lta bu'i phyir dgon pa pa dag las gsar</text></item>
<item><p>270b4</p><section>'dul ba</section><text>pa mi byed do zhes smras pa dang / bcom ldan 'das kyis bka' stsal pa/ las gsar du byed pa'i dge slong skos shig/ de yang rim bzhin du ma yin gyi gang rang bzhin gyis dge ba la brtson zhing le lo med pa brtson 'grus kyi nan tan dang ldan pa las gsar du byed nus pa/ las gsar</text></item>
<item><p>270b5</p><section>'dul ba</section><text>pa la don byed pa de lta bu ni las gsar du byed par gsol pa dang / gnyis kyi las kyis bsko bar bya'o// de na dge slong rnams 'di ltar rtsig pa ral ba las slar brtsig pa tsam mam/ bal glang gi lci ba byugs pa tsam dang / gang ci yang rung ba zhag gcig tsam gyi phyir yang</text></item>
<item><p>270b6</p><section>'dul ba</section><text>las gsar du byed pa'i dge slong bsko ba dang / bcom ldan 'das kyis bka' stsal pa/ gang ci'i la yang rung zhag gcig tsam gyi phyir las gsar pa byed pa'i dge slong ma bsko bar/ gang mchod rten nam/ gtsug lag khang rnying pa slar bcos sam/ de ste gsar pa byed kyang rung</text></item>
<item><p>270b7</p><section>'dul ba</section><text>gis de'i phyir las gsar pa byed pa skos shig/ de dag nam 'tsho ba'i bar du bskos te/ dud pa can gyi nang de nyid du 'khod par byed pa dang / bcom ldan 'das kyis bka' stsal pa/ nam 'tsho ba'i bar du ma bsko shig/ dud pa can gyi nang na 'khod par yang ma byed cig/ las</text></item>
<item><p>271a1</p><section>'dul ba</section><text>gsar du byed pa yang gnas khang rnying pa 'chos na lo drug tu skos shig/ gnas khang gsar pa la ni lo bcu gnyis so// las gsar dang rab tu ldan pa'i dge slong des kyang gtsug lag khang gang na gnas par dge slong des gtsug lag khang der dus dus su kun tu</text></item>
<item><p>271a2</p><section>'dul ba</section><text>byul zhing rtogs shig/ de ste gtsug lag khang de na ral zhing zhig par mthong na de ste bdag nyid kyis nus par gyur na ni bdag nyid kyis slar gso bar byos shig/ bdag nyid kyis bya ba mi nus na tshangs pa mtshungs par spyod pa gzhan dag la ston cig/ ston la bdag</text></item>
<item><p>271a3</p><section>'dul ba</section><text>gis mngon sum du zhal ta gyis la slar chos shig/ de yal bar ma dor cig/ phyal bar bor na 'das pa dang bcas par 'gyur te/ 'di ni las gsar gyi rab tu ldan pa zhes bya'o// las gsar du byed par rab tu ldan pa gang zhe na/ de la las gsar du byed pa'i dge</text></item>
<item><p>271a4</p><section>'dul ba</section><text>slong gis dge 'dun gyi las gsar du byed pa la zhugs na de dge 'dun gyi las kyis rmongs pas na las gsar du bya ba yang shor bar gyur nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ ngas rjes su gnang</text></item>
<item><p>271a5</p><section>'dul ba</section><text>gis las gsar du byed pa'i dge slong la dge 'dun gyi las ma bsko shig/ gtsug lag khang rnying pa slar gso ba de la ni lo gnyis su las kyi res su mi bsko ste/ nam brtsigs g.yogs skyong nul zin gyi bar du'o// gang gis gnas khang bzhi pa'i gtsug lag khang zhig rtsig</text></item>
<item><p>271a6</p><section>'dul ba</section><text>na de la lo bzhi'i bar du las su mi bsko ste/ nam brtsigs g.yogs skyong nul zin gyi bar du'o// gang gnas khang brgyad pa'i gtsug lag khang rtsig na de la lo brgyad kyi bar du las kyi res su mi bsko ste/ nam brtsigs g.yogs skyong nul zin gyi bar du'o// gnas khang</text></item>
<item><p>271a7</p><section>'dul ba</section><text>khyams bcu gnyis pa'i gtsug lag khang zhig rtsig na de la lo bcu gnyis kyi bar du las kyi res su mi bsko ste/ nam brtsigs g.yogs skyong nul zin gyi bar du'o// gang mchod rten dang bcas pa'i dge 'dun kun dga' ra ba zhig rtsig la mal stan rnams kyang sbyor bar byed na nam</text></item>
<item><p>271b1</p><section>'dul ba</section><text>'tsho'i bar du las kyi res su mi bsko ste/ las gsar gyi rab tu ldan pa de yang chos lnga dang ldan pa'i dge slong las gsar la ma bskos na ni ma bsko shig/ bskos na ni phyung shig/ lnga gang zhe na/ mi brtson pa dang / le lo can dang / nan tan du mi byed pa dang / myur du mi byed pa</text></item>
<item><p>271b2</p><section>'dul ba</section><text>dang / las gsar pa byas pa dang ma byas pa mi shes pa'o// chos rnam pa lnga dang ldan pa'i dge slong las gsar pa byed par ma bskos na ni bskos shig/ bskos na ni ma phyung shig/ lnga gang zhe na/ brtson pa can dang / le lo med pa dang / nan tan dang ldan pa dang /</text></item>
<item><p>271b3</p><section>'dul ba</section><text>myur bar byed pa dang / las gsar pa byas pa dang ma byas pa shes pa'o// las gsar pa byed pa'i dge slong gis kyang gtsug lag khang dus dus su byul cig/ ci nas gtsug lag khang las byed pa des kun tu spro bar bya ba ni ji ltar gtsug lag khang thams cad la las gsar</text></item>
<item><p>271b4</p><section>'dul ba</section><text>pa byas pa nyams par mi 'gyur ba de lta bur spro ba bskyed par bya ste/ de ltar byas na ni legs/ de ltar ma byas na 'das pa dang bcas par 'gyur te/ de lta bu ni las gsar du byed pa dang rab tu ldan pa zhes bya'o// phyag 'tshal ba'i rab tu ldan pa gang zhe na/ bcom</text></item>
<item><p>271b5</p><section>'dul ba</section><text>ldan 'das kyis dge slong rnams la phyag 'tshal ba rnam pa gnyis gnang ste/ dge slong la phyag bya ba dang / ston pa la phyag bya ba'o// dge slong gis ni ji ltar rgan rims kyi dge slong la mngon du tshig snyan pa dang / phyag bya ba dang / mngon du ldang ba dang / thal mo sbyar ba dang /</text></item>
<item><p>271b6</p><section>'dul ba</section><text>phyag bya bar bya ste/ mgos rkang pa la phyag bya ba dang / lag pa gnyis kyis rkang pa gnyis nas bzung zhing btsir ba'o// de bzhin gshegs pa la ni dkyil 'khor lngas phyag bya ste/ de ni phyag bya ba'i rab tu ldan pa zhes bya'o// khu ba skyur po'i rab tu ldan pa gang zhe na/ khu ba</text></item>
<item><p>271b7</p><section>'dul ba</section><text>skyur po ni dge slong na ba dang / rlung nad can rnams la ste/ ji ltar tshe dang ldan pa shA ri'i bu la gnang ba bzhin no// rdzas gang la khu ba skyur po bya zhe na/ rtsa ba dang / sdong bu dang / lo ma dang / me tog dang / sman dang / sa bon thams cad de dag gcig tu sbangs nas nam skyur bar gyur pa de na</text></item>
<item><p>272a1</p><section>'dul ba</section><text>dang ba/ ma rnyogs pa/ dar tshags kyis btsags la chus bslad de dang bar byas nas nyin par dang srod kyi bar du btung ste/ de ni khu ba skyur po'i rab tu ldan pa'o// phye ma'i rab tu ldan pa gang zhe na/ bcom ldan 'das kyis dge slong rnams la phye ma rnam pa</text></item>
<item><p>272a2</p><section>'dul ba</section><text>gnyis yongs su gnang ste/ sman gyi phye ma dang / bkru ba'i phye ma'o// sman gyi phye ma rnams nad gzhil ba'i phyir gnang ngo // bkru ba'i phye ma dge slong rnams la gnang ba ni rgyags pa'i phyir ma yin/ dregs pa'i phyir ma yin/ mdzes pa'i phyir ma yin/ brgyan pa'i</text></item>
<item><p>272a3</p><section>'dul ba</section><text>phyir ma yin gyi lus kyi dri ma bsal ba'i phyir ro// ci las bkru ba'i phye ma bya zhe na/ sran gre'u dang / sran mA Sha dang / rgya sran dang / sran ma dang / de rnams kyi phyi shun dang / 'bru hri min ta rnams la bya ste/ dge slong rnams la dri sna tshogs kyis sbags pa de brgyan</text></item>
<item><p>272a4</p><section>'dul ba</section><text>pa'i phyir ma yin gyi bkru ba'i phye mar yongs su spyad par bya'o// ma bslangs par dri dang sbags pa zhig rnyed par gyur na nyes pa med de/ de dang mthun pa'i sman rnams kyis rang gis kyang sbags shing spyod na de bzhin te/ de ni phye ma'i rab tu ldan pa zhes bya'o// sman gyi</text></item>
<item><p>272a5</p><section>'dul ba</section><text>rab tu ldan pa gang zhe na/ bcom ldan 'das kyis dge slong nad pa rnams la nad gzhil ba'i phyir sman rjes su gnang ste/ snga dro dang / phyi dro dang / bdun pa dang / nam 'tsho'i bar du ste/ rtswa ba'i sman dang / sdong bu'i sman dang / lo ma'i sman dang / me tog gi sman dang /</text></item>
<item><p>272a6</p><section>'dul ba</section><text>'bras bu'i sman no// dge slong mi na bas ni na ba'i sman yongs su mi spyad de/ 'di ni sman gyi rab tu ldan pa zhes bya'o// btung ba'i rab tu ldan pa gang zhe na/ bcom ldan 'das kyis dge slong rnams la drang srong kai n+ya ya zhes bya ba las te dge slong rnams la btung ba rnam pa</text></item>
<item><p>272a7</p><section>'dul ba</section><text>brgyad rjes su gnang ngo // de dag gang zhe na/ 'di lta ste/ shing tog tso tsa'i dang / mo tsa'i dang / rgya shug gi dang / 'bra go'i dang / pa ru sha dang / a shwat+tha'i dang / u dum bA ra'i dang / rgun 'brum gyi ste/ btung ba rnam pa brgyad po 'di dag ni dge slong rnams</text></item>
<item><p>272b1</p><section>'dul ba</section><text>la gnang gis kha zas ma 'bags pa dang / mi myos pa dang / mi skyur ba dang / sangs pa dang / dang ba dang / ma rnyogs par dar tshags kyis tshogs la chus slod de phyi dro'i byas pa btang ste/ 'di ni btung ba'i rab tu ldan pa zhes bya'o// pags pa'i rab tu ldan pa</text></item>
<item><p>272b2</p><section>'dul ba</section><text>gang zhe na/ dge slong gis pags pa gzhag par mi bya/ bcang bar mi bya/ byin gyis brlab par mi bya/ gding bar mi bya/ de la 'dug par mi bya/ stan du gding bar mi bya/ de la 'jug par mi bya/ de la 'dres par mi bya/ lham gong ral sbu bu can dang /</text></item>
<item><p>272b3</p><section>'dul ba</section><text>mchil can dang / gong cad dang / yu thung ste/ khyim pa'i nang du de 'dra ba'i rkyen cig byung na ni pags pa la 'dug par bya'o// nad pas ni pags pa la 'dug par bya ste/ 'di ni pags pa'i rab tu ldan pa zhes bya'o// lham gyi rab tu ldan pa gang zhe na/ bcom</text></item>
<item><p>272b4</p><section>'dul ba</section><text>ldan 'das kyis dge slong rnams la lham rnam pa gnyis gnang ste/ lham mchil rim gcig pa dang / khyim pa'i lham rim mang po yang rung ngo // dge slong gis ri mor bris pa'i lham ma 'chang shig/ de ni lham gyi rab tu ldan pa zhes bya'o// shing lham gyi rab tu ldan</text></item>
<item><p>272b5</p><section>'dul ba</section><text>pa gang zhe na/ bcom ldan 'das kyis dge slong rnams la shing lham rnam pa gnyis gnang ste/ bshang gci'i shing lham dang / khri rten gyi shing lham mo// dge slong gis de ma yin par gzhan du shing lham mi bcang ste/ gzhan du bcangs na 'das pa dang bcas par 'gyur</text></item>
<item><p>272b6</p><section>'dul ba</section><text>te/ 'di ni shing lham gyi rab tu ldan pa zhes bya'o// drud pa'i rab tu ldan pa gang zhe na/ dge slong gis rta'i drud pa'am/ mtsho'i dbu ba'am/ gyo mos rkang pa drud pa ma 'chang shig/ de ni drud pa'i rab tu ldan pa zhes bya'o// khar ba'i rab tu ldan pa gang zhe na/ bcom</text></item>
<item><p>272b7</p><section>'dul ba</section><text>ldan 'das kyis dge slong nad pa dang / rgan po la khar ba rjes su gnang ngo // de ste rtsa bar gas na ni lcags kyis bskor cig/ rtse mor gas na ni sbu bur chug shig/ de ni khar ba'i rab tu ldan pa zhes bya ste/ rgyal po'i khab kyi grong khyer gyi bsil ba'i tshal gyi dur khrod na sbrul yod de/</text></item>
<item><p>273a1</p><section>'dul ba</section><text>dge slong rnams dur khrod kyi nang du dong ba dang / sbrul gyis reg par gyur nas de lta bur gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ sbrul rnams bskrad pa'i phyir sgra dang bcas pa'i khar ba 'chang bar gnang</text></item>
<item><p>273a2</p><section>'dul ba</section><text>ste/ 'di ni khar ba'i rab tu ldan pa zhes bya'o// dra ba'i rab tu ldan pa gang zhe na/ bcom ldan 'das kyis dge slong na ba dang rgas pa la dra ba gnang ste/ dge slong gis tshon sna tshogs kyis dra ba brgyan pa'i phyir ma 'chang shig/ 'di ni dra ba'i rab tu ldan pa zhes bya'o// khar ba</text></item>
<item><p>273a3</p><section>'dul ba</section><text>dang dra ba'i rab tu ldan pa gang zhe na/ bcom ldan 'das kyis dge slong na ba dang rgas pa la khar ba dang dra ba'i sdom pa gsol ba dang gnyis kyi las kyis byin cig par rjes su gnang ste/ rgyas par ni 'dul ba las 'byung ba bzhin te/ 'di ni khar ba dang dra ba'i rab tu ldan pa zhes bya'o// sgog</text></item>
<item><p>273a4</p><section>'dul ba</section><text>skya'i rab tu ldan pa gang zhe na/ bcom ldan 'das kyis na ba rlung nad can la sgog skya rjes su gnang ste/ ji ltar tshe dang ldan pa shA ri'i bu la gnang ba bzhin no// dge slong mi na bar sgog skya ma za shig/ za na 'das pa dang bcas par 'gyur ro// de ste na zo la tshul bzhin du byos</text></item>
<item><p>273a5</p><section>'dul ba</section><text>shig/ sgog pa'i tshul de ni 'di lta bu ste dge slong gis sgog skya zos na ston pa la ltar ma 'gro shig/ mkhan po dang slob dpon gyi drung du ma 'gro shig/ bla ma la yang ma yin/ bla ma'i gnas su gyur pa yang ma yin ston par yang ma byed cig/ nod par yang ma byed cig/ dran</text></item>
<item><p>273a6</p><section>'dul ba</section><text>par yang ma yin/ 'dri bar yang ma yin/ grong du yang ma 'jug shig/ zas la gral du yang mi bkad/ thug pa 'thung bar yang ma yin/ skyo ma 'thung bar yang ma yin/ chos nyan par yang ma yin/ dge slong rnams dang lhan cig tu 'dug par yang ma byed cig/ 'du</text></item>
<item><p>273a7</p><section>'dul ba</section><text>bar yang ma yin/ gzhan ci'i don la yang rung ste/ lhan cig mi 'dug/ gnas khang dben par 'dug par bya/ de ste gang zag gi gding ba dang bgo ba med par gyur na phyogs bzhi'i dge 'dun gyi ngan pa las long shig/ bshang gci'i sa yang logs shig tu byos shig/ de</text></item>
<item><p>273b1</p><section>'dul ba</section><text>ste zhag gcig sgog skya zos na zhag bdun gyi bar du song shig/ bdun du zos na yang bdun du song shig/ bdun 'das nas ni gding ba dang bgos pa yang khrus shig/ gnas khang yang byi bdar gyis shig/ gnas khang gi zla rnams kyang phyag dar phyogs shig/ zhal zhal</text></item>
<item><p>273b2</p><section>'dul ba</section><text>gyis 'jam por gyis shig/ ba lang gi lci bas yugs shig/ bshang gci sar yang byi bdar gyis shig/ chos gos khrus shig/ khrus byos shig/ de'i 'og tu ci bder ston pa la ltar song shig/ mkhan po dang slob dpon dang / bla ma'i gnas su 'gyur ba rnams la ltar</text></item>
<item><p>273b3</p><section>'dul ba</section><text>song shig/ ston pa yang byin cig/ nod pa dang dran par bya ba dang / dri ba yang byos shig/ grong du yang zhugs shig/ zas la gral du yang bkad par bya'o// skyo ma dang thug pa 'thung ba'i gral du yang bkad par bya/ chos mnyan par bya/ dge slong dang lhan</text></item>
<item><p>273b4</p><section>'dul ba</section><text>cig tu 'dug par bya'o// sgog skya za ba'i dge slong gis ji ltar mtshungs par spyad pa'i chos bcas pa bzhin mtshungs par ma spyad na 'das pa dang bcas par 'gyur te/ 'di ni sgog skya'i rab tu ldan pa zhes bya'o// spu gri'i rab tu ldan pa gang zhe na/ bcom ldan 'das kyis</text></item>
<item><p>273b5</p><section>'dul ba</section><text>dge slong rnams la skra breg pa'i phyir spu gri rjes su gnang ba de ni spu gri'i rab tu ldan pa zhes bya'o// spu gri'i shubs rab tu ldan pa gang zhe na/ bcom ldan 'das kyis dge slong rnams la spu gri'i tshas kyi phyir spu gri'i shubs rjes su gnang ba de ni spu gri'i shubs rab tu ldan pa zhes</text></item>
<item><p>273b6</p><section>'dul ba</section><text>bya'o// lde mig kyog po'i rab tu ldan pa gang zhe na/ bcom ldan 'das kyis dge slong rnams la mal stan drub pa dang / dge 'dun la bde ba dang / dge 'dun la dge bar spyod pa'i phyir lde mig kyog po rjes su gnang ste/ 'di ni lde mig kyog po'i rab tu ldan pa zhes bya'o//</text></item>
<item><p>273b7</p><section>'dul ba</section><text>sgo lcags kyi rab tu ldan pa gang zhe na/ bcom ldan 'das kyis dge slong rnams la sgo lcags rjes su gnang ba ni 'khrul 'khor byas pa lde mig gis rab tu dbye ba ste/ 'di ni sgo lcags kyi rab tu ldan pa zhes bya'o// bzhon pa'i rab tu ldan pa gang zhe na/ bcom ldan 'das kyis dge slong</text></item>
<item><p>274a1</p><section>'dul ba</section><text>rgan pa dang / rgan 'khogs pa dang / na ba dang / rtsol mi nus pa dang / dar la bab pa rnams kyi phyir bzhon pa rjes su gnang ste/ dge slong gis brgyan pa'i ri mo bris pa'i bzhon pa la ma zhon cig/ bzhon pa mo la rang gi bzhon par ma byed cig/ 'di ni</text></item>
<item><p>274a2</p><section>'dul ba</section><text>bzhon pa'i rab tu ldan pa zhes bya'o// gdugs kyi rab tu ldan pa gang zhe na/ bcom ldan 'das kyis dge slong rnams la char dang tsha ba'i gnyen po'i phyir gdugs rjes su gnang ste/ gdugs bris pa ri mo can brgyan pa'i phyir ma 'chang shig/ yu ba ring po ma 'chang shig/</text></item>
<item><p>274a3</p><section>'dul ba</section><text>gdugs thogs bzhin du grong du 'gro bar mi bya ste/ 'di ni gdugs kyi rab tu ldan pa zhes bya'o// bsil yab kyi rab tu ldan pa gang zhe na/ bcom ldan 'das kyis dge slong rnams la tsha ba'i gnyen po'i phyir bsil yab gnang ste/ dge slong gis bsil yab ri mo can brgyan</text></item>
<item><p>274a4</p><section>'dul ba</section><text>pa'i phyir ma 'chang shig/ de ni bsil yab kyi rab tu ldan pa zhes bya'o// rnga ma'i sbrang yab kyi rab tu ldan pa gang zhe na/ bcom ldan 'das kyis dge slong rnams la srog chags gdug pa dang sbrang bu bskrad pa'i phyir rnga ma'i sbrang yab gnang ste/ sbrang yab rnga ma gang las bya zhe na/</text></item>
<item><p>274a5</p><section>'dul ba</section><text>rnga mo dang / dang / skud pa'am/ ra da las te/ dge slong gis sbrang yab ri mo can brgyan pa'i phyir ma 'chang shig/ sbrang yab ni rnam pa gnyis te/ gcig ni rang bzhin gyis pa'o// gcig ni smug pa'o// 'di ni rnga ma'i sbrang yab kyi rab tu ldan pa zhes bya'o//</text></item>
<item><p>274a6</p><section>'dul ba</section><text>sbrang yab kyi yu ba'i rab tu ldan pa gang zhe na/ dge slong gis rnga yab kyi yu ba ring po ma 'chang shig/ de ste rnyed na long shig/ long la sangs rgyas kyi mchod rten nam/ nyan thos kyi mchod rten la dbul te/ 'di ni sbrang yab kyi yu ba'i rab tu ldan pa zhes bya'o// me long gi rab tu</text></item>
<item><p>274a7</p><section>'dul ba</section><text>ldan pa gang zhe na/ dge slong rnams me long ngam/ lhung bzed kyi me long ngam/ chu long la gdong ma lta zhig/ de ste gdong la rma yod dam/ gdong sngon gyi dad da'ang ci 'dra ba'i phyir lta'am/ gdong gi gnyer ma dang skra dkar la lta'am/ 'dus byas kyi dngos po 'di rnyings par 'gyur ba'o//</text></item>
<item><p>274b1</p><section>'dul ba</section><text>'jig par 'gyur ba'o snyam du lta 'dod pa la ni nyes pa med de 'di ni me long gi rab tu ldan pa zhes bya'o// phreng ba dang / dri dang / byug pa'i rab tu ldan pa gang zhe na/ dge slong gis phreng ba dang / dri dang / byug pa rang la yang ma 'chang shig/ gzhan la yang ma sbyin cig/ de ste rnyed na</text></item>
<item><p>274b2</p><section>'dul ba</section><text>yang long shig/ long la sangs rgyas kyi mchod rten nam/ nyan thos kyi mchod rten la phul cig/ 'di ni phreng ba dang / dri dang / byug pa'i rab tu ldan pa zhes bya'o// gar dang glu dang rol mo brdung ba'i rab tu ldan pa gang zhe na/ dge slong gis gar dang glu dang brdung ba rang gis</text></item>
<item><p>274b3</p><section>'dul ba</section><text>kyang ma byed cig/ gzhan la yang byed du ma 'jug shig/ bltar yang ma 'gro shig/ ci nas gar dang glu dang brdung ba spang bar bya ste/ 'di ni gar dang glu dang rol mo brdung ba'i rab tu ldan pa zhes bya'o// tshul shing gi rab tu ldan pa gang zhe na/ bcom ldan 'das kyis dge slong</text></item>
<item><p>274b4</p><section>'dul ba</section><text>bgrang ba'i phyir tshul shing rjes su gnang ste/ tshul shing shin tu ring ba yang ma yin/ thung ba yang ma yin/ sbom pa yang ma yin/ phra ba yang ma yin/ 'khyor ba yang ma yin/ rtsub pa yang ma yin par snyoms par bya/ drang ba dang / 'jam pa dang / bzhin gnang ba lta bur bya'o//</text></item>
<item><p>274b5</p><section>'dul ba</section><text>'di ni tshul shing gi rab tu ldan pa zhes bya'o// mig sman gyi rab tu ldan pa gang zhe na/ bcom ldan 'das kyis dge slong mig na ba la mig sman rnam pa lnga gnang ba ni 'di lta ste/ me tog gi mig sman dang / phye ma'i mig sman dang / ril bu'i mig sman dang / bro'i mig sman dang / mig</text></item>
<item><p>274b6</p><section>'dul ba</section><text>sman nag po'o// dge slong rnams sgeg cing cha ba'i phyir ni mig sman mi 'chang bar bya'o// de ste na bar gyur na rjes su mthun pa'i sman de ba sku bar bya'o// de ni mig sman gyi rab tu ldan pa zhes bya'o// mig sman gyi thur ma'i rab tu ldan pa gang zhe na/ bcom ldan 'das kyis dge slong rnams la mig</text></item>
<item><p>274b7</p><section>'dul ba</section><text>sman dang thur ma gnang ba ni ji ltar 'dul ba las rgyas par 'byung ba bzhin te de ni mig sman gyi thur ma'i rab tu ldan pa zhes bya'o// mig sman gyi snod kyi rab tu ldan pa gang zhe na/ bcom ldan 'das kyis dge slong rnams la mig sman gyi snod gnang ba ni ji ltar 'dul ba las rgyas par 'byung ba bzhin te/</text></item>
<item><p>275a1</p><section>'dul ba</section><text>de ni mig sman gyi snod dang rab tu ldan pa zhes bya'o// gtun dang rab tu ldan pa gang zhe na/ bcom ldan 'das kyis dge slong rnams la sman 'thag pa'i phyir gtun dang gtun bu gnang ba de ni gtun gyi rab tu ldan pa zhes bya'o// nyal ba dang rab tu ldan pa gang zhe na/ dge</text></item>
<item><p>275a2</p><section>'dul ba</section><text>slong rnams nyin par mi nyal/ me mar 'bar ba la yang ma yin/ de ste stur ba can zhig yin na ni langs te bcag par bya/ de ste mi nus na gzhan du 'gro bar bya'o// de'i rkyen gyis gzhan la yang mi gnod par bya ba de ni nyal ba dang rab tu ldan pa zhes bya'o// 'dug pa'i</text></item>
<item><p>275a3</p><section>'dul ba</section><text>rab tu ldan pa gang zhe na/ nyin par 'chag gam/ 'dug pa'i tshe sgrib pa'i chos rnams sems la yongs su sbyang bar bya'o// nyin par 'chag cing 'dug pa'i tshe sgrib pa'i chos rnams sems la yongs su sbyangs nas mtshan mo mel tshe dang po la 'chag cing 'gro ba'i tshe yang</text></item>
<item><p>275a4</p><section>'dul ba</section><text>sgrib pa'i chos rnams sems la yongs su sbyang bar bya/ mel tshe dang po'i tshe 'chag cing 'gro ba na sgrib pa'i chos rnams sems la yongs su sbyangs nas mtshan mo mel tshe bar ma'i tshe gtsug lag khang gi phyi rol du byung ste rkang pa bkrus nas gnas khang du zhugs te bla gos bzhi</text></item>
<item><p>275a5</p><section>'dul ba</section><text>ltab tu bltab ste bting / sbyar ma stug por bltab ste sngas su bcug la g.yas phyogs kyis nyal bar bya ste/ rkang pa la rkang pas mnan te yan lag mi dbral ba dang / sems mi g.yeng ba dang / gos ma gyes pa dang / gnang bar 'du shes pa dang dran zhing shes pa dang ldang</text></item>
<item><p>275a6</p><section>'dul ba</section><text>ba'i 'du shes yid la bya ste/ tho rangs myur zhing rings par langs te 'chag gam 'dug pa'i tshe sgrib pa'i chos rnams sems la yongs su sbyong ba'i de ni 'dug pa'i rab tu ldan pa zhes bya'o// pus 'khyud kyi rab tu ldan pa gang zhe na/ bcom ldan 'das kyis dge slong rnams la na ba</text></item>
<item><p>275a7</p><section>'dul ba</section><text>dang rgyab na ba'i phyir ji ltar tshe dang ldan pa shA ri'i bu la pus 'khyud gnang ba bzhin te/ dge slong gis pus 'khyud ri mo can brgyan pa'i phyir mi bcang bar bya ste/ de ni pus 'khyud kyi rab tu ldan pa zhes bya'o// brdung shing gi rab tu ldan pa gang zhe na/ bcom ldan 'das kyis dge slong la</text></item>
<item><p>275b1</p><section>'dul ba</section><text>chos gos brdung ba'i phyir shing gi brdung gzhi dang brdung tho gnang ba de ni brdung shing gi rab tu ldan pa zhes bya'o// ska rags kyi rab tu ldan pa gang zhe na/ ska rags la rnam pa gsum ste/ bcom ldan 'das kyis dge slong rnams la 'di lta ste/ ska rags lhas ma dang rgya cang dang lcag pod</text></item>
<item><p>275b2</p><section>'dul ba</section><text>rnams gnang ste/ dge slong rnams brgyan pa'i phyir ska rags khra bo ma 'chang shig/ ska rags med par grong du ma 'gro shig/ mdud pa gcig bor ba yang grong du ma 'gro shig/ song na nyes byas su 'gyur te/ de ni ska rags kyi rab tu ldan pa zhes bya'o// 'u rdo'i rab tu ldan pa</text></item>
<item><p>275b3</p><section>'dul ba</section><text>gang zhe na/ bcom ldan 'das kyis dge slong rnams la sgras rkun po rnams bskrad par bya ba'i phyir ni 'u rdo gnang ste/ rnam grangs kyis kyang phog par mi bya ste/ de ni 'u rdo'i rab tu ldan pa zhes bya'o// gos dkris shing mdud pa bor ba'i rab tu ldan pa gang zhe na/ dge slong rnams</text></item>
<item><p>275b4</p><section>'dul ba</section><text>gos dkris shing mdud pa bor te 'gro bar ma byed cig/ khang steng na las byed pa ni ma gtogs te de ni gos dkris shing mdud pa bor ba'i rab tu ldan pa zhes bya'o// sa'i rab tu ldan pa gang zhe na/ sa la rnam pa gnyis te/ bcom ldan 'das kyis dge slong rnams la 'chag pa'i sa</text></item>
<item><p>275b5</p><section>'dul ba</section><text>dang / lha khang gi sa ni rjes su gnang ngo // de ni sa'i rab tu ldan pa zhes bya'o// skyed shing gi rab tu ldan pa gang zhe na/ bcom ldan 'das la dge slong dag gis ri bya rgod 'phungs pa'i shul der shing dag ma mchis la nam mkha' ma bsgribs pas bya rgod 'phungs pa'i ri la 'dzeg cing 'bab</text></item>
<item><p>275b6</p><section>'dul ba</section><text>pa'i tshe tsha bas rmya bar gyur to zhes gsol pa dang / bcom ldan 'das kyis bka' stsal pa/ der grib mar 'gyur ba'am/ me tog du 'gyur ba'am/ 'bras bur 'gyur ba de dag bskyed par gnang ngo // de dang de dag tu skyed shing bsrung ba'i phyir 'od ma'i ra bas kyang bskor ba de ni skyed shing</text></item>
<item><p>275b7</p><section>'dul ba</section><text>gi rab tu ldan pa zhes bya'o// dngos po'i rab tu ldan pa gang zhe na/ bcom ldan 'das kyis dge slong rnams la ldum ra'i phyir zhing rjes su gnang ngo // ldum ra ni bcom ldan 'das kyis gtsug lag khang gi phyir rjes su gnang / zhing gi dngos po dang ldum ra dang gtsug lag khang bcom</text></item>
<item><p>276a1</p><section>'dul ba</section><text>ldan 'das kyis dge slong gi phyir rjes su gnang ste/ de ni dngos po'i rab tu ldan pa zhes bya'o// tshal gyi rab tu ldan pa gang zhe na/ tshal zhes bya ba ni skyed shing gi tshal te der ji ltar rgan rims bzhin du bya ba ni rgyas par 'dul ba las 'byung ba bzhin te/ de ni</text></item>
<item><p>276a2</p><section>'dul ba</section><text>tshal gyi rab tu ldan pa zhes bya'o// rtsod pa'i rab tu ldan pa gang zhe na/ rtsod pa zhes bya ba ni 'thab pa dang / mtshang 'dru ba dang / 'khrug pa dang / rtsod pa dang / phra ma dang / rnar gsang ba dang / phan tshun tshig mi 'phrod pa dang / mi 'dum pa dang / mi mthun pa dang /</text></item>
<item><p>276a3</p><section>'dul ba</section><text>yid mi gcig pa dang / dge 'dun dbye ba dang / dge 'dun sgrogs pa dang / dge 'dun gnyis su chad pa dang / dge 'dun tha dad du gyur pa dang / dge 'dun gcig tu mi sbyor ba dang / dge 'dun gcig tu mi sbyor ba'i gtsor gyur pa dang / dus ma yin par mi bya ba</text></item>
<item><p>276a4</p><section>'dul ba</section><text>dang / gnod par 'gyur bar mi bya ba dang / mthu med na chos bzhin du mi bya ba dang / phyogs med dam grogs med na yang mi bya ba dang / 'khor med na yang mi bya ba dang / bdag nyid la gnod par gyur na yang rtsod par mi bya/ pha rol la'ang 'jigs pa dang gnod par 'gyur bas</text></item>
<item><p>276a5</p><section>'dul ba</section><text>rtsod par mi bya'o// 'di lta bu dang gzhan la gzigs nas nyes pa'i dmigs su gyur te rtsod pa mi bya ba de ni rtsod pa'i rab tu ldan pa zhes bya'o// dbyen gyi rab tu ldan pa gang zhe na/ dbyen la rnam pa gnyis te dge 'dun gyi dbyen dang 'khor lo'i dbyen no// 'khor lo'i dbyen ma yin gyi dge</text></item>
<item><p>276a6</p><section>'dul ba</section><text>'dun gyi dbyen gang zhe na/ dbyen du 'gyur ba'i dngos po bcu bzhi'i nang nas gang yang rung dngos po gcig la shin tu legs so zhes 'dzin pa yin te/ chos bzhin kyang rung / chos bzhin ma yin kyang rung / 'dul ba bzhin kyang rung / 'dul ba bzhin ma yin kyang rung / ltung ba yang</text></item>
<item><p>276a7</p><section>'dul ba</section><text>rung / ltung ba ma yin kyang rung / lci ba yang rung / yang ba yang rung / lhag ma bcas pa yang rung / lhag ma ma lus pa yang rung / bshags par bya ba yang rung / bsdam par bya ba yang rung / 'dul ba las shin tu 'da' ba yang rung / mi snyan par smra ba las byung ba yang rung ste/</text></item>
<item><p>276b1</p><section>'dul ba</section><text>dge slong rnams mtshams kyi nang na mtshungs par gnas pa rnams 'dus par dge 'dun gyi las byed de/ dge 'dun gyis bya ba'i gso sbyin dang / skabs dbye ba dang / gsol ba dang / gsol ba dang gnyis dang / gsol ba dang bzhi'i las byed pa de ni dge 'dun gyi dbyen</text></item>
<item><p>276b2</p><section>'dul ba</section><text>zhes bya'i 'khor lo'i dbyen ma yin no// 'khor lo'i dbyen gang zhe na/ de 'di ltar dge slong bdag nyid ston par rnam par 'jog ste/ tshul shing brims nas gsol ba byas te 'khor de nas 'gro ba ni 'khor lo'i dbyen zhes bya ste/ 'phags pa'i lam gyi yan lag brgyad pa las</text></item>
<item><p>276b3</p><section>'dul ba</section><text>de spangs nas gzhan gyi lam du 'jog pa 'di ni 'khor lo'i dbyen zhes bya ste/ snga ma dge 'dun gyi dbyen dang / 'khor lo'i dbyen gnyis gcig tu bsdus pa de ni dbyen gyi rab tu ldan pa zhes bya'o// 'dus pa'i rab tu ldan pa gang zhe na/ 'dus pa zhes bya ba ni dge 'dun 'dus</text></item>
<item><p>276b4</p><section>'dul ba</section><text>pa ste/ dge slong ji snyed pa mtshams kyi nang na 'khod pa dang las la 'du ba de dag thams cad 'dus shing 'khod pa yin te/ dad pa len pas kyang dad pa blangs pa yin/ gang gis bskyod pa dang / gang gis gzhag par byas na yang brtsan par 'gyur ba'i dge slong rnams</text></item>
<item><p>276b5</p><section>'dul ba</section><text>kyis kyang bskyod pa yang med/ gzhag par bya ba yang med de/ las kyang byed pa 'di ni 'dus pa'i rab tu ldan pa zhes bya'o// phyag gi rab tu ldan pa gang zhe na/ de bzhin gshegs pa la 'di ltar phyag bya'o// de ltar mkhan po la yang de bzhin/ slob dpon la yang de bzhin/</text></item>
<item><p>276b6</p><section>'dul ba</section><text>bla ma la yang de bzhin bla ma'i gnas su gyur pa la yang de bzhin/ rgan rims rnams la yang de bzhin/ gzhon nu rnams la yang de bzhin te/ de ltar na thams cad du yang phyag byas la mkhas par bya ba de ni phyag gi rab tu ldan pa zhes bya'o// ma lta bu'i rab tu ldan pa'i phung po zhes</text></item>
<item><p>276b7</p><section>'dul ba</section><text>bya ba phung po gnyis pa rdzogs so// // bya ba'i phung po gang zhe na/ phyung bas bya ba dang / so sor gnas pas bya ba dang / gzu bos bya ba dang / de'i ngo bo nyid tshol bas bya ba dang / bslab pa byin pas bya ba dang / mtshams ma bcad pa'i gnas brtan gyi bya ba dang / kun dga'</text></item>
<item><p>277a1</p><section>'dul ba</section><text>ra ba'i bya ba dang / kun dga' ra ba'i gnas brtan gyi bya ba dang / gnas khang gi bya ba dang / gnas khang gi gnas brtan gyi bya ba dang / khang pa 'khor du bcas pa'i bya ba dang / khang pa 'khor du bcas pa'i gnas brtan gyi bya ba dang / nags kyi bya ba dang / mal</text></item>
<item><p>277a2</p><section>'dul ba</section><text>stan gyi bya ba dang / sgo leb kyi bya ba dang / 'khor lo'i bya ba dang / gnas stong pa'i bya ba dang / gnas stong pa'i gnas brtan gyi bya ba dang / lhung bzed kyi bya ba dang / chos gos kyi bya ba dang / gding ba'i bya ba dang / khab kyi bya ba dang / khab ral gyi bya ba dang / thug pa'i bya ba</text></item>
<item><p>277a3</p><section>'dul ba</section><text>dang / chu'i bya ba dang / chu rdza'i bya ba dang / yongs su sbyar ba'i chu rdza'i bya ba dang / gtsang ma'i ril ba'i bya ba dang / zas kyi bya ba dang / bza' ba'i bya ba dang / zas gtad pa'i bya ba dang / bsod snyoms kyi bya ba dang / bsod snyoms spyod pa'i bya ba dang / zan nod pa'i bya ba dang /</text></item>
<item><p>277a4</p><section>'dul ba</section><text>dgon pa'i bya ba dang / dgon pa'i gnas brtan gyi bya ba dang / grong 'dab kyi bya ba dang / grong 'dab kyi gnas brtan gyi bya ba dang / glo bur du 'ongs pa'i bya ba dang / glo bur du 'ongs pa'i gnas brtan gyi bya ba dang / 'gro ba'i bya ba dang / 'gro ba'i gnas brtan gyi bya ba dang / rkang pa</text></item>
<item><p>277a5</p><section>'dul ba</section><text>bkru ba'i bya ba dang / rkang pa bkru ba'i gnas brtan gyi bya ba dang / 'dug pa'i bya ba dang / 'dug pa'i gnas brtan gyi bya ba dang / chos 'chad pa'i bya ba dang / chos 'chad pa'i gnas brtan gyi bya ba dang / dus kyi bya ba dang / dus ma yin pa'i bya ba dang / dus ma yin par dge 'dun 'du</text></item>
<item><p>277a6</p><section>'dul ba</section><text>ba'i bya ba dang / dus ma yin par dge 'dun 'du ba'i gnas brtan gyi bya ba dang / smra ba'i bya ba dang / mi smra ba'i bya ba dang / dbyar tshul du 'jug pa'i bya ba dang / dbyar tshul du zhugs pa'i bya ba dang / dbyar tshul du zhugs pa'i gnas brtan gyi bya ba dang / dbyar tshul na gnas pa'i</text></item>
<item><p>277a7</p><section>'dul ba</section><text>bya ba dang / 'khor gyi bya ba dang / 'khor gyi nang du 'gro ba'i bya ba dang / 'khor gyi nang du zhugs pa'i bya ba dang / 'khor gyi nang du zhugs pa'i gnas brtan gyi bya ba dang / gso sbyin gyi bya ba dang / gso sbyin mngon du bya ba dang / gso sbyin gyi las kyi bya ba dang / so sor thar pa'i bya ba dang /</text></item>
<item><p>277b1</p><section>'dul ba</section><text>so sor thar pa klog pa'i bya ba dang / so sor thar pa klog par byed pa'i bya ba dang / gnas brtan gyi bya ba dang / bar ma'i bya ba dang / gsar bu'i bya ba dang / gnas brtan gyi dang bar ma dang gsar bu'i bya ba dang / dugs khang du bya ba dang / dugs khang du khrus bya ba dang / dugs</text></item>
<item><p>277b2</p><section>'dul ba</section><text>khang du gnas brtan gyi bya ba dang / mkhan po'i bya ba dang / lhan cig spyod pa'i bya ba dang / slob dpon gyi bya ba dang / nye gnas kyi bya ba dang / dge tshul gyi bya ba dang / nan tan du bya ba dang / phyi bzhin 'brang ba'i dge sbyong gi bya ba dang / grong du nye bar 'gro ba'i bya ba dang / grong</text></item>
<item><p>277b3</p><section>'dul ba</section><text>du nye bar 'gro ba'i gnas brtan gyi bya ba dang / grong du nye bar song ba'i bya ba dang / grong du nye bar song ba'i gnas brtan gyi bya ba dang / gzhi na gnas pa'i bya ba dang / ngal bso ba'i bya ba dang / bar snang gi bya ba dang / gtan pa'i bya ba dang / chu tshags kyi bya ba dang / 'chag</text></item>
<item><p>277b4</p><section>'dul ba</section><text>sa'i bya ba dang / 'chag pa'i bya ba dang / 'phyen gyi bya ba dang / gzhar ba'i bya ba dang / bshang ba'i bya ba dang / bshang sa'i bya ba dang / bshang sa'i khung bu'i bya ba dang / bshang sar gnas brtan gyi bya ba dang / bshang sa'i khor yug gi bya ba dang / gci ba'i bya ba dang / gci</text></item>
<item><p>277b5</p><section>'dul ba</section><text>ba'i sa'i bya ba dang / gcis khung gi bya ba dang / gci sar gnas brtan gyi bya ba dang / gci sa'i 'khod phyogs kyi bya ba dang / bkru ba'i bya ba dang / bkru ba'i sa'i bya ba dang / khrus kyi sa'i bu gu'i bya ba dang / khrus kyi sar gnas brtan gyi bya ba dang / khrus sa'i 'khor gyi bya ba dang /</text></item>
<item><p>277b6</p><section>'dul ba</section><text>mchil ma'i bya ba dang / mchil ma'i snod kyi bya ba dang / so shing gi bya ba dang / so drud pa'i bya ba dang / lce bzhar ba'i bya ba dang / rna spabs bru ba'i bya ba dang / spyad pa dang mi spyad pa'o// ma lta bu'i dum bu gsum po'i dngos po rdzogs so// // 'dul</text></item>
<item><p>277b7</p><section>'dul ba</section><text>ba gzhung dam pa/ bam po lnga bcu rtsa gcig pa/ phyung bas bya ba gang zhe na/ phyung ba zhes bya ba ni spangs pa yin te/ spangs pa'i dge slong gis ni bya ba 'di lta bu la 'jug par bya'o// spangs pa'i dge slong gis rab tu dbyung bar mi bya/ bsnyen par rdzogs par mi bya/ gnas</text></item>
<item><p>278a1</p><section>'dul ba</section><text>sbyin par mi bya/ lung bstan par mi bya/ dran par mi bya/ dri bar mi bya/ dge tshul pha nye bar mi gzhag/ dge slong ma la lung ston par mi bsko/ sdom pa mi bsko/ sngar bskos na yang dge slong ma la ston cing las ma byed cig/ dge slong de las byed par</text></item>
<item><p>278a2</p><section>'dul ba</section><text>mi bsko/ las bsko bar ma byed cig/ las byed pa'i dge slong la dgag par ma byed cig/ 'dul ba 'dzin pa gzhan yod na dge 'dun gyi nang du 'dul ba ma 'chad cig/ so sor thar pa'i mdo klog pa gzhan yod na dge 'dun gyi nang du so sor thar pa'i mdo klog par ma byed</text></item>
<item><p>278a3</p><section>'dul ba</section><text>cig/ chos 'chad pa gzhan yod na dge 'dun gyi nang du chos ma 'chad cig/ tshul bzhin du gnas pa'i dge slong lung ston pa la 'gog par ma byed cig/ tshul bzhin gnas pa'i dge slong la gso sbyin bsgo bar ma byed cig/ tshul bzhin gnas pa'i dge slong la</text></item>
<item><p>278a4</p><section>'dul ba</section><text>skabs 'byed pa 'gog par ma byed cig/ tshul bzhin gnas pa'i dge slong la ma gleng shig/ dran par ma byed cig/ de dag dang lhan cig sten par ma byed cig/ gang dge 'dun gyis phyung ba'i las byas pa dang / gang de dang 'dra ba gzhan yang rung / des de lta bu'i</text></item>
<item><p>278a5</p><section>'dul ba</section><text>nyes pa phyis kyang ma byed cig/ de las thu ba yang ma byed cig/ des phyi phyir spu nyal ba lta bur bya/ 'byung ba la 'jug par bya/ phyag 'tshal ba nye bar bstan par bya/ tshul bzhin gnas pa'i dge slong gis lhung bzed byin na yang des ma len cig/ chos gos kyang ma len</text></item>
<item><p>278a6</p><section>'dul ba</section><text>cig/ zas kyang ma len cig/ de la skra breg pa yang ma 'chol cig/ dugs khang du yang las ma byed cig/ mi na ba'i bar du las thams cad la'ang tshul bzhin gnas pa'i dge slong gi las nyams su blang bar mi bya'o// dge 'dun thams cad 'dus shing 'khod pas</text></item>
<item><p>278a7</p><section>'dul ba</section><text>gces su gsang ba'i gnas su sdom pas mi bsko/ dbang gi gnas thams cad du yang sdom pas mi bsko/ gang zag bcu gnyis kyi gnas su yang sdom pas byin gyis brlab par mi bya ba ni phyung bas bya ba zhes bya'o// so sor gnas pas bya ba gang zhe na/ so sor gnas pa la rnam</text></item>
<item><p>278b1</p><section>'dul ba</section><text>pa gnyis te/ gang bdag nyid kyis bdag so sor gnas par byed pa dang / dge 'dun gyi chos bzhin du byas pa'o// bdag nyid kyis bdag so sor gnas par byed pa gang zhe na/ bsams bzhin du chos kyi phyogs pa las chos ma yin pa'i phyogs su song ba ste/</text></item>
<item><p>278b2</p><section>'dul ba</section><text>de ltar na bdag nyid kyis bdag so sor gnas par byed pa'o// dge 'dun gyis chos bzhin du byas pa gang zhe na/ dge 'dun gyis bskyo ba med pa/ gzhag pa med par rigs pa'i gsol ba dang bzhi'i las kyis chos bzhin du 'dus pa'i dge 'dun gyis spangs pa yin te/</text></item>
<item><p>278b3</p><section>'dul ba</section><text>de ltar na dge 'dun gyis chos bzhin du spangs pa'o// mtshungs par lhan cig gnas pa yang gnyis te/ bdag nyid kyis bdag nyid lhan cig gnas par byed pa dang / dge 'dun gyis chos bzhin du byas pa'o// bdag nyid kyis bdag nyid lhan cig gnas par byed pa</text></item>
<item><p>278b4</p><section>'dul ba</section><text>gang zhe na/ bsams bzhin chos ma yin pa'i phyogs las chos kyi phyogs su 'ongs pa ste/ de ltar na bdag nyid kyis bdag nyid lhan cig tu gnas par byed pa'o// dge 'dun gyis chos bzhin du byas pa gang zhe na/ dge 'dun gyis mi bskyob gzhag par mi rigs pas</text></item>
<item><p>278b5</p><section>'dul ba</section><text>chos bzhin du 'dus pa'i dge 'dun gyis spangs pa ste/ mngon sum du gsol ba dang bzhi'i las kyis phyung ba yin te/ de ltar na dge 'dun gyis chos bzhin du byas pa'i so sor gnas pa'i dge slong des rab tu dbyung bar mi bya ba nas/ snga ma bzhin te/ ji ltar dge 'dun gyis</text></item>
<item><p>278b6</p><section>'dul ba</section><text>gang la spangs pa'i las byas pa dang / gzhan de dang 'dra ba ste/ des de lta bu'i nyes par yang mi bya/ de las yang thu bar yang mi bya ba'i bar du ste/ gang zag bcu gnyis las su yang sdom pas kyang mi bsko/ so sor gnas pa'i dge slong gis tshangs pa mtshungs par spyod pa'i</text></item>
<item><p>278b7</p><section>'dul ba</section><text>gnas brtan dang / bar ma dang / gsar bu pa'ang rung ba dbab par bya/ nyes pa mi bya/ nyes pa zhig byas na yang slar 'byung ba'i tshul du bya'o// de ste slar 'byung ba'i tshul du mi byed na so sor gnas par bya ba nyid yin te/ de la 'di skad ces bsgo bar bya'o// dge 'dun gyis khyod la</text></item>
<item><p>279a1</p><section>'dul ba</section><text>thig btab pa bzhin byed do// phur pa btsugs pa bzhin byed do// nyes pa de yang dge 'dun la 'di nyid du bshags par bya'i 'di las phyi rol du ni ma yin no// khyod kyi las de yang dge 'dun de dag nyid kyis slar bde bar byed kyis 'di las phyi rol du ni ma yin no//</text></item>
<item><p>279a2</p><section>'dul ba</section><text>khyod kyis nyes pa de yang ma bshags sam slar ma byas na ni tshangs pa mtshungs par spyod pa shes pa dag gis gang du 'dod pa der gleng bar byed do// de ste yang de bzhin du byas pa las kyang dul bar ma gyur na gang zag de thig btab pa bzhin byas phur pa btsugs pa bzhin du byas la spang bar bya'o//</text></item>
<item><p>279a3</p><section>'dul ba</section><text>de 'di lta ste/ rta rgod bzhin te/ de ni so sor gnas par bya ba zhes bya'o// gzu bos bya ba gang zhe na/ rtsod pa zhi bar byed pa'i phyir dge slong gzu bo chos nyi shu rtsa gnyis dang ldan pa btsal bar bya'o// nyi shu rtsa gnyis gang zhe na/ tshul khrims dang ldan zhing sngar bsnyen par rdzogs</text></item>
<item><p>279a4</p><section>'dul ba</section><text>par gyur pa dang / ngo tsha zhing 'gyod pa can dang / sdom zhing bslab pa la mos pa dang / mang du thos la mang du thos pa 'dzin cing mang du thos pa bsags pa dang / gzhung kha don lobs pa dang / 'dul ba dang 'dul ba lhag pa shin tu rtogs pa dang / rtsod pa la mkhas pa dang / rtsod</text></item>
<item><p>279a5</p><section>'dul ba</section><text>pa byung ba la mkhas pa dang / rtsod pa zhi bar bya ba la mkhas pa dang / rtsod pa zhi bar gyur pa phyis mi 'byung bar mkhas pa dang / bstan bcos la mkhas pa dang / dngos po la mkhas shing dngos po spyod pa la mkhas pa dang / khro ba med pa khro bzhin mi smra ba khro bar mi 'gyur ba dang / 'jam</text></item>
<item><p>279a6</p><section>'dul ba</section><text>bzhin spyod pa dang / lus dang / ngag dang / bsgo ba yang rtogs par byed pa dang / rdzogs par bsgo zhing rdzogs par byed pa dang / go bar byed cing go bar byas pas yang chud par byed pa dang / brtags nas smra zhing brtags nas smras pa rtogs par byed pa dang / 'dod par</text></item>
<item><p>279a7</p><section>'dul ba</section><text>mi 'gro ba dang / zhe sdang du mi 'gro ba dang / gti mug tu mi 'gro ba dang / 'jigs par mi 'gro ba ste/ gzu bo dge slong chos nyi shu rtsa gnyis po 'di dang ldan na gzhan la mi rten pa yin zhing phyogs gnyi ga la yang chos kyi longs spyod du 'gyur ro// 'di ltar yang gzu bo'i dge slong</text></item>
<item><p>279b1</p><section>'dul ba</section><text>gis rgol ba dang lan glon pa'i dge slong rnams las snyan tshig tu smra ba dang / phyag byed pa dang / sngar ldang ba dang / thal mo sbyor ba dang / phyag byas par gyur pa rnams bdag gir ma byed cig/ de dag bsnyen bkur byed na yang nyams su ma len cig/ lhung bzed 'bul na yang</text></item>
<item><p>279b2</p><section>'dul ba</section><text>mi blang / chos gos 'bul na yang mi blang / zas 'bul na yang mi blang / yo byad gzhan ci yang rung dbul ba bdag gir mi bya'o// des kyang de dag la bsnyen bkur mi bya/ lhung bzed mi sbyin/ chos gos mi sbyin/ de dag las lung ston par yang mi blang / dran par</text></item>
<item><p>279b3</p><section>'dul ba</section><text>bya ba yang ma yin/ rnal 'byor yang ma yin/ yid la bya ba yang ma 'dri shig/ des kyang de dag la lung bstan pa ma sbyin cig/ dran par bya ba ma yin/ kun dri ba ma yin/ rnal 'byor ma yin/ yid la bya ba yang mi bsgo'o// stan gcig la 'dug par mi bya/</text></item>
<item><p>279b4</p><section>'dul ba</section><text>'chag sa gcig tu 'chag par mi bya/ gnas khang gcig tu 'khod par mi bya/ gzhan du tshig 'di skad ces brjod do// tshe dang ldan pa khyed kyis 'di lta bu las legs par rnyed pa ci yod na 'di ltar khyed kyis legs par gsungs pa chos 'dul ba las rab tu byung na thab mo byed pa</text></item>
<item><p>279b5</p><section>'dul ba</section><text>la zhugs shing rnam par bzung nas rtsod pa la zhugs te/ tshe dang ldan pa rnams rtsod pa gnyis su gyur pa ni gnyi ga rgyal bar mi 'gyur gyi/ de dag gtan la phab na gcig ni rgyal bar 'gyur/ gcig ni pham par 'gyur gyis tshe dang ldan pa rnams 'di ltar so sor rtsod pa dang / rnam</text></item>
<item><p>279b6</p><section>'dul ba</section><text>par rtsod pa dang / mi mthun par smra ba de lta bu de thong shig ces bya ba de ni gzu bos bya ba zhes bya'o// de'i ngo bo nyid tshol ba byin pas bya ba gang zhe na/ dge slong gang gis nyes pa spyod pa de khas len khas blangs pa las bsnyon/ bsnyon pa las kyang slar khas len pa de la dge 'dun gyis bzhag</text></item>
<item><p>279b7</p><section>'dul ba</section><text>pa ma yin pa bskyo ba ma yin pa gsol ba dang bzhi'i las kyis de'i ngo bo nyid tshol ba byin cig/ de'i ngo bo nyid tshol ba byin pa'i dge slong gis bya ba 'di lta bu la 'jug par bya'o// de'i ngo bo nyid tshol ba byin pa'i dge slong gis rab tu dbyung bar mi bya ba nas snga ma bzhin te/ gang la dge 'dun gyis</text></item>
<item><p>280a1</p><section>'dul ba</section><text>de'i ngo bo nyid tshol ba byin pa dang / gang de dang 'dra bas kyang rung ste/ nyes pa de lta bu byung ba mi bya/ de bas thu ba yang ma byed cig pa'i bar du ste/ snga ma bzhin 'di ltar gang zag bcu gnyis kyir sdom pas mi bsgo ba de ni de'i ngo bo nyid tshol ba byin pas bya ba</text></item>
<item><p>280a2</p><section>'dul ba</section><text>zhes bya'o// bslab pa byin pas bya ba gang zhe na/ dge slong gang mi tshangs par spyod pa 'khrig pa'i chos byas kyang de la se gol gcig gtogs pa tsam du yang bcab pa'i sems ma skyes pa ste/ de la dge 'dun gyis bskyo ba med/ gzhag pa med par gsol ba dang /</text></item>
<item><p>280a3</p><section>'dul ba</section><text>bzhi'i las kyis bslab pa sbyin par bya ste/ ji ltar tshe dang ldan pa dga' ldan bzhin pa ni rgyas par 'dul ba dang sbyar ro// bslab pa byin pa'i dge slong gis rab tu dbyung bar mi bya ba nas snga ma bzhin te/ gang la dge 'dun gyis bslab pa byin pa dang gang de dang 'dra ba</text></item>
<item><p>280a4</p><section>'dul ba</section><text>gzhan dag kyang rung ste/ nyes pa de lta bu'i ltung ba phyis kyang ma byed cig/ de bas thu ba yang ma byed cig pa'i bar du ste/ snga ma bzhin te de 'di ltar gang zag bcu gnyis kyis sdom pas mi bsko'o// bslab pa byin pa'i dge slong gis dge slong gi bslab pa thams cad la</text></item>
<item><p>280a5</p><section>'dul ba</section><text>bslab par bya'o// dge 'dun gyi mthar 'dug par bya'o// des bsnyen par rdzogs pa'i rnams la byin len byos shig/ de la bsnyen par ma rdzogs pas byin len byos shig/ de bsnyen par rdzogs pa dang lhan cig nyal ba bsgyur zhing gud du phyung shig/ bslab pa byin</text></item>
<item><p>280a6</p><section>'dul ba</section><text>pa'i dge slong gis las rnam pa gnyis byas te/ gso sbyin dang / skabs dbye ba'o// bslab pa byin pas grangs su bskangs te gso sbyin ma byed cig/ dge 'dun gyi las gzhan la yang de bzhin no// de ste bslab pa byin pa gso sbyin gyi nang du 'ongs na ni ma bskyo shig/</text></item>
<item><p>280a7</p><section>'dul ba</section><text>de ste 'gro na yang ma gzung shig/ de ci'i phyir zhe na/ dge 'dun ma 'dus par yang mi 'gyur/ 'dus par yang mi 'gyur te/ 'di ni bslab pa byin pas bya ba zhes bya'o// mtshams ma bcad pa'i gnas brtan gyi bya ba gang zhe na/ mtshams ma bcad pa'i gnas brtan gyi</text></item>
<item><p>280b1</p><section>'dul ba</section><text>dge slong gis bya ba 'di lta bu la 'jug par bya'o// de la gang gsar bu'i dge slong 'khod pa rnams des de dag kun shes par bya/ bskyang bar bya/ rjes su bstan par bya/ sdig pa las bzlog par bya/ dge ba la gzhug par bya/ kha ton byed pa dang / kun 'dri ba dang / spong ba dang /</text></item>
<item><p>280b2</p><section>'dul ba</section><text>so sor dben par 'jug pa dang / rnal 'byor dang / yid la byed pa'i rnams de dag la so sor lung bsgo bar bya/ kun mtshungs par spyod pa la gzhug par bya/ bslab par bya ba la so sor brtag par bya/ rnyed pa grub par bya/ nam so sor bged pa'i tshe so sor bgo skal snyoms par</text></item>
<item><p>280b3</p><section>'dul ba</section><text>mig sngar bgo'o// nad pa la blta bar bya/ nad pa'i nad g.yog tu dge slong rnams spro bar bya/ nad pa rnams la chos kyi gtam bya/ lam dang lam ma yin pa yang dag par bsgrag par bya/ mthong ba rnam par spyod pa'i rgyud mi gtang bar bya/ rnam pa thams cad du</text></item>
<item><p>280b4</p><section>'dul ba</section><text>yang nad pa la g.yel bar mi bya/ mtshams ma bcad pa'i gnas su dge slong rnams lhags pa la gang gzhan ci yang rung bya bar 'gyur ba de thams cad la dge slong gnas brtan gyis thog mar 'jug par bya ste/ 'di ni mtshams ma bcad pa'i gnas brtan gyi bya ba zhes bya'o//</text></item>
<item><p>280b5</p><section>'dul ba</section><text>kun dga' ra ba'i bya ba gang zhe na/ kun dga' ra ba'i zhes bya ba ni dge 'dun rnams kun tu dga' ba'i gnas te de so so nas dge slong dag lhags pa rnams bya bar bcas pa yang tha dad pas na dge slong des 'di dag gis bya ba bcas pa de chos bzhin yin nam/ 'on te chos bzhin ma</text></item>
<item><p>280b6</p><section>'dul ba</section><text>yin zhes brtag par bya'o// de ste chos bzhin yin la bdag la yang gnod par mi 'gyur/ gzhan la yang gnod par mi 'gyur na g.yel bar gzhag go// de ste chos bzhin ma yin la bdag la yang gnod par 'gyur/ gzhan la yang gnod par 'gyur bar shes la bdag cag</text></item>
<item><p>280b7</p><section>'dul ba</section><text>gi phyogs mthu dang ldan/ grogs dang ldan/ 'khor dang ldan par gyur cing de lta bu'i phyir dge 'dun gyi dbyen dang / dge 'dun 'khrugs pa dang / dge 'dun gnyis su chad pa dang / dge 'dun so sor yang mi 'gyur/ bdag gis chos bzhin ma yin par bya ba la bcas pa</text></item>
<item><p>281a1</p><section>'dul ba</section><text>de phyung nas chos bzhin bya'o// chos bzhin bya'o snyam du nus pa dang / des dge 'dun rnams la kye 'di ni chos bzhin du bya bar bcas pa ma yin gyis 'di phyung la chos bzhin pa gzhan bya'o zhes go bar sgo shig/ de ste bdag cag gi phyogs mthu chung ngam/</text></item>
<item><p>281a2</p><section>'dul ba</section><text>'gron pa med dam 'khor med par gyur pa de'i phyir dge 'dun kyang 'byed/ dge 'dun kyang 'khrugs dge 'dun so sor yang 'gyur zhing / bdag gis chos ma yin par bca' ba 'di phyung la chos bzhin du bya bar mi nus par shes pa de cang ma zer bar 'dug shig/ yang na gud du song</text></item>
<item><p>281a3</p><section>'dul ba</section><text>shig/ de lta bu'i rkyen gyis rnam par 'dzin cing ma 'dug shig/ kun dga' ra ba zhes bya ba ni 'di rnams kyang yin te/ kun dga' ra ba'i nang na khang phran dang / khang pa dang / khang bu brtsegs pa dang / khang pa 'khor du bcas pa dang / spyil po dang / spyil bu'i dngos</text></item>
<item><p>281a4</p><section>'dul ba</section><text>po dang / 'chag sa dang / skyed shing dang / gsing ma rnams thams cad kyang ji ltar rgan rims bzhin du bsgo bar bya'o// phyi bdar bya ba de ni kun dga' ra ba'i bya ba zhes bya'o// kun dga' ra ba'i gnas brtan gyi bya ba gang zhe na/ kun dga' ra ba'i dge slong gnas</text></item>
<item><p>281a5</p><section>'dul ba</section><text>brtan gyis bya ba de lta bu la 'jug par bya/ kun dga' ra ba'i dge slong gi gnas brtan gyis bzhin mdog gsal bar bya/ khro gnyer med par bya/ sngar 'dzum par bya/ sngar smra bar bya'o// snyan par smra bar bya/ tshur shog bde bar 'ongs sam zhes snyan tshig smra bar bya/ tshig</text></item>
<item><p>281a6</p><section>'dul ba</section><text>snyan cing mi rtsub pa mgu zhing rangs par smra bar bya/ gang de na dge slong gzhon nu gsar bu 'khod par gyur pa de dag ni shes par bya ba nas snga ma bzhin te/ thams cad du'ang dge slong gnas brtan gyis thog mar 'jug par bya/ rgyud mi gtang bar bya ba'i bar du ste/ 'thab pa dang /</text></item>
<item><p>281a7</p><section>'dul ba</section><text>mtshang 'dru ba dang / 'khrug pa dang / rtsod pa'i rnams byung bar gyur na gdul ba'i phyir rig par bya/ zhi ba'i phyir rnam par zhi bar rig par bya/ 'di ltar yang dge slong kun dga' ra ba'i gnas brtan gyis thog mar bza' ba'am/ bca' ba'am/ skyo ma'am/ thug pa'am/ nang</text></item>
<item><p>281b1</p><section>'dul ba</section><text>par bsgo'am/ gaN+DI brdungs sam/ sngar myur du 'gro bar bya/ sngar 'dug par bya/ bkur stir bcas/ spyi dma' bar bcas/ 'jigs pa'i dbang du bcas/ sems dman pa dang / rdul 'phyag pa'i sems lta bur byas la dge 'dun gyi mdun du 'gro bar</text></item>
<item><p>281b2</p><section>'dul ba</section><text>bya'o// song nas kyang rgan rims kyi mthar phyag byas la rang gi stan ga la ba der 'dug par bya'o// gnas brtan dang / bar ma dang / gsar bu la byams pa'i sems dang / phan pa'i sems dang / rjes su brtse ba'i sems dang / pha dang ma dang phu nu bor 'du shes</text></item>
<item><p>281b3</p><section>'dul ba</section><text>bskyed de/ 'khor thams cad la brtag par bya ste/ legs pa bzang por bcas sam/ su legs par bgos/ su legs par ma bgos brtags te/ gang bzang zhing legs par chas pa de dag la ni g.yel bar gzhag/ gang legs par ma chas shing mi sdug pa de</text></item>
<item><p>281b4</p><section>'dul ba</section><text>dag ni bsgo zhing bcos par bya/ legs par bgos pa ni des g.yel bar gzhag/ legs par ma bgos pa de la ni brda dang mtshan ma bya/ des mtshan ma ma tshor na yang drung na 'dug pa la mtshan ma bya/ drung na 'dug pas kyang ma tshor na der dge slong gnas brtan nyid</text></item>
<item><p>281b5</p><section>'dul ba</section><text>kyis ji nas legs par gyon pa dang / sgra ma che bar sgo shig/ dge slong gnas brtan gyis rgan rims su gzar bu thogs nas kha zas 'brim par shom pa'i tshe rung bar byas sam/ ma byas zhes smros shig 'byor tshogs shes ma byung gi bar du skad cig sdod la thams cad</text></item>
<item><p>281b6</p><section>'dul ba</section><text>la snyoms par brims shig ces smra bar bya'o// dge slong gnas brtan gyis gnas brtan dang bar ma dang gsar bu dag gi rjes su mthun par bya/ gnas brtan dang bar ma dang gsar bus kyang de'i rjes su mthun par gyis shig/ de ste dad pa'i bram ze dang khyim bdag rnams</text></item>
<item><p>281b7</p><section>'dul ba</section><text>lhags na de dag la yang mtshungs par bgo zhing sbyin par bya'o// de ste de bgor ma dad dam/ dad pa'i bram ze dang khyim bdag ma 'dod na yang dge slong gnas brtan gyis chos kyi gtam yang dag par bstan par bya/ bstab par bya/ yang dag par gzengs bstod par bya/</text></item>
<item><p>282a1</p><section>'dul ba</section><text>yang dag par dga' bar byas la/ bdag cag la ni 'di yod do zhes smra bar bya ste/ 'di ni kun dga' ra ba'i gnas brtan gyi bya ba zhes bya'o// gnas khang gi bya ba gang zhe na/ dge slong gang gnas khang na 'dug pa des gnas khang de dus dus su chag</text></item>
<item><p>282a2</p><section>'dul ba</section><text>chag gdab/ phyag dar bya/ phyags pa dor bar bya/ lci bas shin tu 'jam por byug par bya/ sngo cung zad byung na yang med par bya/ gas pa dang / zhigs pa dang / gogs pa rnams slar bcos par bya/ bum pa chus bkang ste gzhag par bya ste/ yongs su</text></item>
<item><p>282a3</p><section>'dul ba</section><text>spyad pa'i bum pa dang / gtsang ma'i ril ba dang / snam phyi sa'i ril ba dang / rkang pa bkru ba rnams bkang ste bzhag pa de ni gnas khang gi bya ba zhes bya'o// gnas khang gi gnas brtan gyi bya ba gang zhe na/ gnas khang gi dge slong gnas brtan gyi bya ba ni des 'di lta bu la</text></item>
<item><p>282a4</p><section>'dul ba</section><text>'jug par bya'o// dge slong gsar bu gang dag de na 'khod par gyur pa de dag shes par bya ba nas snga ma bzhin te/ dge slong gnas brtan gyis thams cad la thog mar 'jug par bya/ rgyud mi gtang bar bya ba'i bar du ste/ 'di ni gnas khang gi dge slong gnas brtan gyi bya ba zhes</text></item>
<item><p>282a5</p><section>'dul ba</section><text>bya'o// khang pa 'khor du bcas pa'i bya ba gang zhe na/ khang pa 'khor dang bcas pa de na dge slong gang 'dug pa des khang pa 'khor dang bcas pa de dus dus su byi bdar bya ba ni snga ma bzhin te/ rkang pa bkru ba'i rnams bkang ste gzhag pa'i bar du'o// khang pa 'khor dang bcas pa</text></item>
<item><p>282a6</p><section>'dul ba</section><text>de na dge slong grogs po gang 'khod pa'i rnams la yang byams pa'i lus kyi las kyis mtshungs par spyad par bya/ byams pa'i ngag gi las dang / byams pa'i yid kyi las kyang mtshungs par spyad par bya/ der yang thab mo mi dbyung bar bya/ mtshang 'dru ba dang / 'khrug pa dang /</text></item>
<item><p>282a7</p><section>'dul ba</section><text>rtsod pa mi dbyung bar bya/ de ste der 'thab pa dang / smod pa dang / 'khrug pa dang / rtsod pa zhig byung na zhi bar nus na ni de bzhin legs/ de ste yang mi nus na gud du song shig/ 'di ni khang pa 'khor du bcas pa'i bya ba zhes bya'o// khang pa 'khor du bcas pa'i gnas brtan</text></item>
<item><p>282b1</p><section>'dul ba</section><text>gyi bya ba gang zhe na/ khang pa 'khor du bcas pa'i dge slong gnas brtan gyi bya ba ni des 'di lta bu la 'jug par bya'o// de na dge slong gsar bu gang 'khod par gyur pa de dag kun shes par byas nas/ snga ma bzhin te/ thams cad du yang dge slong gnas brtan thog mar 'jug</text></item>
<item><p>282b2</p><section>'dul ba</section><text>par bya ba dang / rgyud mi gtang bar bya ba'i bar du ste/ 'di ni khang pa'i 'khor dang bcas pa'i gnas brtan gyi bya ba zhes bya'o// nags kyi bya ba gang zhe na/ nags zhes bya ba ni skyed shing gi nags de na dge slong 'khod pa rnams kyis bdag cag gnas 'di na 'khod la 'tsho ba'i</text></item>
<item><p>282b3</p><section>'dul ba</section><text>bar chad du 'gyur ba'am/ tshangs par spyod pa'i bar chad du 'gyur ba lta yod dam med ces rgyang grags gcig tshun chad 'khor yug tu brtag par bya'o// de ste yod par mthong na ring du dor bar bya'o// de ste med par mthong la dgos par gyur dang rgyang grags gcig tshun</text></item>
<item><p>282b4</p><section>'dul ba</section><text>chad du sdom pa bsko bar bya/ rung ba'i sa yang bsko bar bya/ gso sbyin gyi gnas kyang bsko bar bya/ de na phan tshun kha zas kyi longs spyod dang / chos kyi longs spyod kyis spro ba bskyed par bya/ de na 'thab pa mi 'byung ba dang / mtshang 'dru ba mi 'byung ba dang / khon pa mi</text></item>
<item><p>282b5</p><section>'dul ba</section><text>'byung ba dang / rtsod pa mi 'byung bar bya ba de ni nags kyi bya ba zhes bya'o// mal stan gyi bya ba gang zhe na/ dge slong rnams kyis mal stan dus dus su brtag par bya/ bskam par bya/ sprug par bya/ bgrang bar bya/ sba bar bya/ de ste dri ma can du gyur na bkru bar bya/</text></item>
<item><p>282b6</p><section>'dul ba</section><text>rdol tam zad pa'i chos su gyur na ci nus su btsem zhing glan par bya/ 'tshem zhing glon du gzhug par bya/ dge slong gis phyogs bzhi'i dge 'dun gyi gos bgos nas bshang ba'i sar 'gro bar mi bya/ gci ba'i sar mi 'gro/ dugs khang du ma yin/ rkang pa bkru ba'i sar</text></item>
<item><p>282b7</p><section>'dul ba</section><text>ma yin/ tshang mang du ma yin/ char 'bab pa la gyon te 'dug par mi bya/ nyi ma tsha ba la ma yin bsro khang du gzhag par mi bya/ ci nas gnod par 'gyur ba'i sa thams cad du phyogs bzhi'i dge 'dun gyi gos dang 'jug par mi bya/ bgo bar mi bya/ gzhag par mi bya/ dge slong</text></item>
<item><p>283a1</p><section>'dul ba</section><text>rnams kyis mal stan rnam pa 'di lngar spyad par mi bya ste/ lnga gang zhe na/ dud pa dang / rdul dang / chu dang / bshal ba dang / drud pa'o// dge slong rnams kyis phyogs bzhi'i dge 'dun gyi gos bgos bzhin gtsug lag khang chag chag mi gdab/</text></item>
<item><p>283a2</p><section>'dul ba</section><text>sa mi phyag/ phyag dar mi dor/ lci bas zhal zhal mi bya/ chu'i bum pa dgang bar mi bya/ yongs su spyod pa'i bum par ma yin/ gtsang ma'i ril bar ma yin/ bshang ba'i ril bar ma yin/ rkang pa bkru ba'i bum pa dgang bar mi bya/ snod 'brim par ma yin/</text></item>
<item><p>283a3</p><section>'dul ba</section><text>gtsug lag khang skyong du ma yin/ lhung bzed kyi las byed par ma yin/ gos kyi las byed par ma yin/ dge slong rnams kyis phyogs bzhi'i dge 'dun gyi gos lus kyi mthang la bgo bar mi bya/ rngul zan med par bgo bar mi bya/ dge slong dag gis phyogs bzhi'i</text></item>
<item><p>283a4</p><section>'dul ba</section><text>dge 'dun gyi mal stan rnams bla gab med pa la bting ba dang / sgo khang phan chad nye 'khor 'dom bzhi bcu rtsa dgu'i bar du bor te ma 'gro shig/ de ste bshang ba'am/ gci ba'i sar 'gro na yang dge slong 'khod pa'i rnams la bsgo la song shig/ ji ltar bdag nyid</text></item>
<item><p>283a5</p><section>'dul ba</section><text>kyis lhung bzed dang chos gos dang lus kyi pags pa bzhin du dge slong dag gis phyogs bzhi'i dge 'dun gyi mal stan rnams yongs su bsrung bar bya'o// dge slong dag gis ci'i mtha' nas kyang phyogs bzhi'i dge 'dun gyi mal stan yal bar mi bya ste/ 'di ni dge</text></item>
<item><p>283a6</p><section>'dul ba</section><text>'dun gyi mal stan gyi bya ba zhes bya'o// sgo leb kyi bya ba gang zhe na/ sgo leb ces bya ba ni sgo'i 'phar ma ste/ dge slong gis de la rdung na yun ring du brdung bar mi bya/ sngar nang na 'khod pa'i rnams kyis tshor bar bya ba'i phyir dal nas bags kyis brdung bar bya'o// dbye</text></item>
<item><p>283a7</p><section>'dul ba</section><text>ba'i tshe yang drag tu mi dbye gcod pa'i tshe'ang drag tu mi gcad/ shes bzhin du dal nas bags kyis 'jug cing 'byung bar bya/ sgo'i phyogs gnyi gar kyang mi 'drud bzhin 'byung bar bya ste/ 'di ni sgo leb kyi bya ba zhes bya'o// 'khor lo'i bya ba gang zhe na/ 'khor lo zhes bya ba</text></item>
<item><p>283b1</p><section>'dul ba</section><text>ni sgo'i sten pa bla 'og ste/ de shin tu 'byor par bya'o// dge slong gtsug lag khang nas gud du 'dong na bla 'og gnyi ga chug la deng shig dang / gtsug lag khang rub par 'gyur ro// gtsug lag khang rub na bdag cag nyid dang / lhung bzed dang / chos gos dang /</text></item>
<item><p>283b2</p><section>'dul ba</section><text>mal stan rnams kyang rub par 'gyur te/ 'di ni 'khor lo'i bya ba zhes bya'o// gnas stong pa'i bya ba gang zhe na/ dge slong gis gnas stong pa de chag chag gdab par bya/ sa phyag par bya/ phyag dar dor bar bya/ ci nus su lci bas zhal zhal 'jam por bya/ gsang</text></item>
<item><p>283b3</p><section>'dul ba</section><text>dang / zhigs pa dang / gogs pa rnams slar bcos par bya/ de ste snod rnams so so nas 'dug par gyur na yang spyad du bzod na ni bkru zhing gzhag par bya/ mi bzod na dor bar bya/ de ste rung bar byed pa yod na yang rtswa sngon po rnams regs shig/ khyim pa dag</text></item>
<item><p>283b4</p><section>'dul ba</section><text>lhags na de dag la chos kyi gtam bya bar bya/ dge slong gis gnas stong par zhugs na yang yal bar dor bar mi bya/ de ste gnas par mi 'dod na/ des ga las gar 'gro brtag par bya/ 'gro ba'i nye 'khor dang / bshang sa dang / gci sa dang / skas ka dang / them</text></item>
<item><p>283b5</p><section>'dul ba</section><text>skas dang / sgo bcad pa dang / spyod yul rnams kyang brtags la gnas par bya'o// ji ltar de dag gis phyir brel ba dang / gnod par mi 'gyur bar bya ste/ de ni gnas stong pa'i bya ba zhes bya'o// gnas stong pa'i gnas brtan gyi bya ba gang zhe na/ gnas stong</text></item>
<item><p>283b6</p><section>'dul ba</section><text>pa'i dge slong gnas brtan gyi bya ba ni des 'di lta bu la 'jug par bya'o// gnas stong pa'i dge slong gnas brtan gyi bzhin gsal ba dang / khro gnyer med par bya ba nas snga ma bzhin/ thab mo dang / mtshang 'dru ba dang / khon pa dang / rtsod pa'i rnams byung bar</text></item>
<item><p>283b7</p><section>'dul ba</section><text>gyur pa gdul bar nan tan bya/ zhi bar bya/ rnam par zhi bar bya ba'i bar du ste/ 'di ni gnas stong pa'i gnas brtan gyi bya ba zhes bya'o// lhung bzed kyi bya ba gang zhe na/ dge slong gis thal ba ma btsags pa lhung bzed bkru bar mi bya/ lci ba gseg ma can gyis bkru ba</text></item>
<item><p>284a1</p><section>'dul ba</section><text>ma yin/ bye ma dang 'dres pa'i sas ma yin/ bye ma dang 'dres pa'i lci ba'i ril bus ma yin gyi sran phyes lhung bzed bkru bar bya'o// lhung bzed langs te bkru bar mi bya/ bskam par mi bya/ snod du gzhug par mi bya/ sba bar mi bya/ lam du 'gro ba ma</text></item>
<item><p>284a2</p><section>'dul ba</section><text>yin/ chu rgal ba la ma yin/ sa mi bde bar lhung bzed gzhag par mi bya/ dge slong gis lhung bzed kyis gnas khang du chag chag gdab par mi bya/ phyag dar dor bar mi bya/ lci bas zhal zhal 'jom por byug par mi bya/ lag pa bkru ba'i chu blang bar mi bya/</text></item>
<item><p>284a3</p><section>'dul ba</section><text>rkang pa bkru ba'i chu la ma yin/ gdong bkru ba'i chu la ma yin/ lus bkru ba'i chu la ma yin/ des chu'i bum pa dgang bar mi bya/ dge slong gis lhung bzed bshang sar bkur bar mi bya/ gci ba'i sar ma yin/ dugs khang du ma yin/ rkang pa bkru ba'i sar ma</text></item>
<item><p>284a4</p><section>'dul ba</section><text>yin te/ ci nas dge slong gis sa mi gtsang ba thams cad du lhung bzed bkur bar mi bya/ dge slong lhung bzed thogs bzhin du mchod rten la phyag bya bar mi bya/ glan pa'i rigs na glan par mi bya/ shin tu gsher bzhin gzhag par mi bya/ shin tu skam par g.yel bar mi bya/</text></item>
<item><p>284a5</p><section>'dul ba</section><text>dal nas bags kyis shes bzhin du yongs su spyad par bya ste/ nam zhigs pa'i mthar thug gi bar du bcang bar bya ste/ dge slong gis lhung bzed de mig bzhin du bsrung bar bya'o// ci nas kyang phyin chad btsal mi dgos par byas te/ de ni lhung bzed kyi bya ba zhes</text></item>
<item><p>284a6</p><section>'dul ba</section><text>bya'o// chos gos kyi bya ba gang zhe na/ bcom ldan 'das kyis dge slong rnams kyi chos gos gsum rjes su gnang ste/ dregs pa'i phyir ma yin/ rgyags pa bskyed pa'i phyir ma yin/ brgyan pa'i phyir ma yin/ bzhag pa'i phyir ma yin gyi/ de 'di ltar</text></item>
<item><p>284a7</p><section>'dul ba</section><text>dge slong rnams bde bar spyod pa'i phyir te/ sbrang bu dang / sbrang ma dang / rlung dang / tsha ba dang / sbrul la sogs pa reg na mi bde ba'i gnyen po'i phyir ngo tsha ba dang / khrel ba g.yog pa'i phyir ro// de yang dge slong rnams kyis ji ltar yongs su spyad pa bzhin yongs</text></item>
<item><p>284b1</p><section>'dul ba</section><text>su spyad par bya'o// de la sbyar ma yang sbyar ma'i spyad pa bzhin spyad par bya'o// stod g.yogs kyang stod g.yogs kyi spyad pa bzhin spyad par bya/ mthang gos kyang mthang gos kyi spyad pa bzhin spyad par bya'o// de la sbyar mas mi spyad pa ni 'di rnams te/ dge slong</text></item>
<item><p>284b2</p><section>'dul ba</section><text>rnams sbyar ma gon bzhin gtsug lag khang du chag chag gdab par mi bya/ sa phyag par mi bya/ phyag dar dor bar mi bya/ lci bas zhal zhal 'jam por byug par mi bya/ chu'i snod dgang bar mi bya/ spyad pa'i bum par ma yin/ gtsang ba'i ril bar ma yin/ bshang</text></item>
<item><p>284b3</p><section>'dul ba</section><text>ba'i ril bar ma yin/ rkang pa bkru ba'i sar ma yin/ snod bged par ma yin/ gtsug lag khang skyong du ma yin/ lhung bzed kyi las su ma yin/ chos gos kyi las su ma yin/ khrus mi bya/ sbyar ma bgos nas rtswa'am/ shing ngam/ lci ba'am sa'ang</text></item>
<item><p>284b4</p><section>'dul ba</section><text>rung bkur bar mi bya/ sbyar ma bgos nas bshang sar mi 'jug gci sar mi 'jug/ dugs khang du ma yin/ rkang pa bkru ba'i sar ma yin te/ ci nas sbyar ma bgos la mi gtsang ba'i sa thams cad du 'gro bar mi bya/ mthang la bgo bar mi bya/ gding bar mi bya/</text></item>
<item><p>284b5</p><section>'dul ba</section><text>de rgyun du bgo bar mi bya/ sbyar ma la 'jug par mi bya/ nyal bar mi bya ste/ 'di ni sbyar ma de lta bur mi spyod pa'o// sbyar ma 'di ltar spyad par bya ste/ dge slong ma sbyar ma bgos nas bsod snyoms la 'jug par bya/ grong du 'jug par bya/ spyod yul du 'jug par bya/</text></item>
<item><p>284b6</p><section>'dul ba</section><text>zas la 'jug par bya/ skyo ma dang thug pa la 'jug par bya/ 'di ltar yang sbyar ma ni rnam pa gnyis su spyad pa bzhin spyad par bya ste/ yang na steng du bgo bar bya/ yang na sngas su gzhug par bya'o// stod g.yogs spyad pa yang 'di ltar spyad de/ dge slong rnams</text></item>
<item><p>284b7</p><section>'dul ba</section><text>stod g.yogs bgos nas/ gtsug lag khang du chag chag gdab par mi bya/ sa phyag par mi bya/ phyag dar dor bar mi bya/ lci bas zhal zhal 'jam por byug par mi bya/ lhung bzed kyi las mi bya/ chos gos kyi las mi bya/ bkru bar mi bya/ stod g.yogs</text></item>
<item><p>285a1</p><section>'dul ba</section><text>bgos bzhin du rtswa'am/ shing ngam/ sa bkur bar mi bya/ stod g.yogs dang bshang ba'i sar 'jug par mi bya/ gci ba'i sar 'jug par mi bya/ dugs khang du ma yin/ rkang pa bkru ba'i sar ma yin te/ stod g.yogs dang bcas mi gtsang ba</text></item>
<item><p>285a2</p><section>'dul ba</section><text>thams cad du 'jug par mi bya'o// lus kyi mthang la bgo bar mi bya/ rngul zan du gding ba mi bya/ rgyun du spyad cing bgo bar mi bya ste/ 'di ni stod g.yogs te 'di ltar ni stod g.yogs mi spyad pa'o// stod g.yogs de 'di ltar spyad de/ stod g.yogs bgos nas</text></item>
<item><p>285a3</p><section>'dul ba</section><text>chu'i rdza ma dgang bar bya/ spyad pa'i rdza ma dgang / gtsang ma'i ril ba dgang / bshang sa'i ril ba dgang / rkang pa bkru ba'i ril ba yang dgang bar bya/ snod bgo bar bya/ gtsug lag khang skyong bya/ gzhan gang yang rung ste rung bar 'gyur ba thams cad la'ang stod</text></item>
<item><p>285a4</p><section>'dul ba</section><text>g.yogs bgo bar bya'o// mthang gos ni thams cad du bgos te/ lus kyi mthang la bgo/ rtag tu yang bgo zhing spyad par bya'o// dge slong gis mi gtsang ba'i sar chos gos gzhag par mi bya/ ljid kyis mnan par mi bya/ drub par rigs na drub par bya/ bkru</text></item>
<item><p>285a5</p><section>'dul ba</section><text>bar rigs na bkru bar bya/ kha bsgyur bar rigs na kha bsgyur bar bya/ dge slong gis tshon chen po rnam pa lnga po nyid bcang bar mi bya ste/ tshon chen po rnam pa lnga gang zhe na/ 'di lta ste/ thing shing dang / le brgan rtsi dang / rgya skyegs dang / gur gum dang / mtshal lo//</text></item>
<item><p>285a6</p><section>'dul ba</section><text>shun phrags kri ma sha ma gtogs te/ gzhan kha dog ngur smrig tu 'gyur ba shing gi shun phrags la kha dog can chongs shig/ de yang gzhan med par gyur na gdod nyes pa med do// sbyar ma nges par mtshan ma can du bya'o// stod g.yogs la nges par med la mthang</text></item>
<item><p>285a7</p><section>'dul ba</section><text>gos la yang nges par med do// dge slong la chos gos ngan nam nyung na tshal bus logs shig nas glan par bya ste/ lnga'am/ bdun nam/ dgu'am/ bcu'am/ bcu gcig gam/ lhag par yang rung ste/ de ltar dge slong gis sbyar ma spyad pa ni sbyar mar spyod cig/</text></item>
<item><p>285b1</p><section>'dul ba</section><text>stod g.yogs su spyad pa ni stod g.yogs su spyod cig/ mthang gos su spyad pa ni mthang gos su spyod cig/ dge slong gis ji ltar rang gi pags pa bzhin du chos gos la bsrung bar bya'o// ci nas de phyi phyir btsal mi dgos par bya ste/ 'di ni chos gos kyi bya ba</text></item>
<item><p>285b2</p><section>'dul ba</section><text>zhes bya'o// gding ba'i bya ba gang zhe na/ bcom ldan 'das kyis dge slong rnams la gding ba rnam pa gnyis rjes su gnang ste/ mal stan la bde ba'i phyir ro// stug na rim gcig bya/ srab na ni rim pa gnyis su bya'o// dge slong gis gding ba ma bting gi</text></item>
<item><p>285b3</p><section>'dul ba</section><text>bar du 'dug par mi bya/ nyal bar mi bya/ gding ba gcig rkyang la bsngo bar mi bya/ gding ba med par zhag tu gnas par mi bya/ dge slong gis gding ba la nan tan du bya/ legs par bya/ ci nas de phyi phyir de btsal mi dgos par byas te/ 'di ni gding ba'i bya ba</text></item>
<item><p>285b4</p><section>'dul ba</section><text>zhes bya'o// khab kyi bya ba gang zhe na/ bcom ldan 'das kyis dge slong rnams la khab rnam pa gnyis rjes su gnang ste/ chos gos drub pa'i phyir te/ lcags dang / zangs kyi'o// dge slong rnams kyis khab med bzhin ljongs kyi spyad pa ma spyod cig/ dge slong</text></item>
<item><p>285b5</p><section>'dul ba</section><text>gis khab legs par zhog shig/ legs par byos shig/ ci nas phyi phyir de btsal mi dgos par bya ste/ 'di ni khab kyi bya ba zhes bya'o// khab ral gyi bya ba gang zhe na/ bcom ldan 'das kyis dge slong rnams la khab ral rjes su gnang ste/ khab rnams sba ba'i</text></item>
<item><p>285b6</p><section>'dul ba</section><text>phyir ro// dge slong gis ngo tsha med pa'i dge tshul rnams la khab ral ma gzhag cig/ mi stor bar bya/ bsnyen par rdzogs kyang yid mi ches na ma yin/ 'di ltar yang gang zag lnga la khab ral gzhag par mi bya ste/ ngo tsha med pa dang / khon yod pa dang / mi mdza' ba</text></item>
<item><p>285b7</p><section>'dul ba</section><text>dang / dran pa nyams pa dang / tshul bzhin mi gnas pa la'o// dge slong gis khab ral legs par gzhag par bya/ nan tan du bya/ ci nas phyi phyir de btsal mi dgos par bya ste/ 'di ni khab ral gyi bya ba zhes bya'o// thug pa'i bya ba gang zhe na/ bcom ldan 'das kyis</text></item>
<item><p>286a1</p><section>'dul ba</section><text>dge slong rnams la thug pa rjes su gnang ste bde bar spyod pa'i phyir dang / sbyin pa dang sbyin bdag rnams la byin pa'i chos rnams yongs su spyod pa'i phyir ro// dge slong gis sgra 'byin bzhin du thug pa ma 'thung shig/ shes bzhin du thug pa sgra</text></item>
<item><p>286a2</p><section>'dul ba</section><text>bskyungs te 'thung bar bya/ dregs pa'i phyir ma yin/ nga rgyal gyi phyir ma yin/ snyems pa'i phyir ma yin/ bzang ba'i phyir ma yin gyi lus 'di rma gso ba'i phyir dang gzung ba'i phyir te/ 'di ni thug pa'i bya ba zhes bya'o// chu'i bya ba gang zhe na/ dge slong</text></item>
<item><p>286a3</p><section>'dul ba</section><text>gis chu shin tu brtag par bya/ dang ba/ gsal ba/ ma rnyogs pa/ ma 'dres pa/ sangs pa/ gtsang ma yongs su spyad par bya ste/ 'di ni chu'i bya ba zhes bya'o// chu rdza'i bya ba gang zhe na/ bcom ldan 'das kyis dge slong rnams la chu snod rjes su gnang ste/</text></item>
<item><p>286a4</p><section>'dul ba</section><text>dge 'dun dang gang zag la yang rung zhabs rten dang chu dgab pa'i kha gab tu bcas pa'o// dge slong rnams kyis shin tu legs par khrus te skoms la gtsang mar bya ste bcang bar bya/ lag pa rung ba dang / gos rung bas chu gzhag par bya/ brim par bya/ bram ze dang</text></item>
<item><p>286a5</p><section>'dul ba</section><text>khyim bdag lhags na yang blud par bya/ dge slong rnams kyis chu rdza shin tu sba bar bya/ nan tan du bya/ ci nas phyi phyir btsal mi dgos par bya ste/ 'di ni chu snod kyi bya ba zhes bya'o// yongs su spyad pa'i chu rdza'i bya ba gang zhe na/ bcom ldan 'das kyis dge slong</text></item>
<item><p>286a6</p><section>'dul ba</section><text>rnams la yongs su spyad pa'i chu rdza rjes su gnang ste/ shin tu bkrus/ bskams la gtsang mar byas te bcang bar bya/ bkang nas gtsug lag khang gi sgor gzhag par bya/ yongs su spyad pa'i rdza ma de dge slong rnams kyis dben par bya/ nan tan du bya/ ci nas phyi</text></item>
<item><p>286a7</p><section>'dul ba</section><text>phyir de btsal mi dgos par bya ste/ 'di ni yongs su spyad pa'i chu'i rdza ma'i bya ba zhes bya'o// gtsang ma'i ril ba'i bya ba gang zhe na/ bcom ldan 'das kyis dge slong rnams la ril ba rjes su gnang ste/ de mchod rten gyi drung du gzhag par mi bya/ dge slong gis de dus dus su brtag</text></item>
<item><p>286b1</p><section>'dul ba</section><text>par bya/ bskam par bya/ dgang bar bya ste/ 'di ni gtsang ma'i ril ba'i bya ba zhes bya'o// zas kyi bya ba gang zhe na/ bca' ba lnga dang / bza' ba lnga ste/ dge slong rnams kyis bca' ba dang / bza' ba rnams las gang yang rung ste/ bza' ba'i tshe dran pa mngon par</text></item>
<item><p>286b2</p><section>'dul ba</section><text>gzhag par bya/ zas la brtag par bya/ btsal ba'o// nan tan gyis bsgrubs pa'o// de dang 'dra ba'o// yongs su spyad pa'o// nyam du 'gyur ba'o// 'gyes pa'o snyam du shes par byas la bza' bar bya'o// dran pa nye bar bzhag cing sems mi g.yeng</text></item>
<item><p>286b3</p><section>'dul ba</section><text>bar zas la rgyu mthun par 'du shes/ nad par 'du shes/ gzhan la rag las par 'du shes/ rkyen du 'du shes/ rten cing 'brel bar 'byung bar 'du shes/ mngon du bzhag la zas bza' bar bya/ 'dus te za ba dang / yang yang za ba dang / chog par bya ba</text></item>
<item><p>286b4</p><section>'dul ba</section><text>la'ang dran pa mngon du gzhag par bya ste/ de ni zas kyi bya ba zhes bya'o// bza' ba'i bya ba gang zhe na/ dge slong gis zan bza' ba'i tshe'am/ skyo ma'i tshe'am/ thug pa btung ba'i tshe yang rung dus bsgo ba'am/ gaN+DI brdungs ma thag tu myur du 'ong bar bya/ myur du</text></item>
<item><p>286b5</p><section>'dul ba</section><text>'du bar bya/ shes bzhin du 'greng bar bya/ shes bzhin du 'dug par bya/ shes bzhin du bza' bar bya/ dran pa nye bar bzhag cing sems mi g.yeng bar bya ba dang / chas bzang ba dang / spyod lam du ldan pa dang / shin tu bsdams shing rab tu dben par byas la/ sgra</text></item>
<item><p>286b6</p><section>'dul ba</section><text>bskyungs shing mig mi g.yeng la mig gnya' shing gang tsam du blta/ rim gror bcas/ bdag dman par bcas/ 'jigs pa dang / gzhan gyi dbang du yid la bsams nas rdul phyag go snyam pa'i sems dang / gnas brtan dang / bar ma dang / gsar bu rnams la</text></item>
<item><p>286b7</p><section>'dul ba</section><text>byams pa'i sems dang / brtse ba'i sems dang / pha dang / bu dang / phu nu bor 'du shes mngon du bzhag ste stan la 'dug pa mkhas par bya/ bza' ba la mkhas par bya ste/ 'di ni bza' ba'i bya ba zhes bya'o// zas btang ba'i bya ba gang zhe na/ dge slong gis zas blangs</text></item>
<item><p>287a1</p><section>'dul ba</section><text>nas slar gtang bar mi bya/ bab bab tu gtang bar mi bya/ zas gang la gtang bar bya zhe na/ ma la sbyin par bya/ pha dang / phu nu bo dang / sring mo la sbyin par bya/ gnyen la'ang sbyin par bya/ kun dga' ra ba'i nang du khyim pa 'ongs pa la'ang sbyin par bya/ phan</text></item>
<item><p>287a2</p><section>'dul ba</section><text>btags pa la sbyin par bya/ mi phan pa la'ang sbyin par bya/ nad pa dang / bzung ba dang / brel bar gyur pa la'ang sbyin par bya/ de ste bud med sbrum pa zhig 'ongs na yang dran pa nye bar bzhag ste sbyin par bya/ byol song la'ang zas chang gcig sbyin par bya/ rab tu</text></item>
<item><p>287a3</p><section>'dul ba</section><text>'byung bar 'dod pa la'ang sbyin par bya/ de yang dum bur byas/ lhag mar byas la sbyin pa ste/ 'di ni zas gtang ba'i bya ba zhes bya'o// bsod snyoms kyi bya ba gang zhe na/ dge slong gis bsod snyoms gus par blang bar bya/ rim bzhin du blang bar bya mu dang</text></item>
<item><p>287a4</p><section>'dul ba</section><text>mnyam par ma yin/ tshod ma dang mnyam par ma yin/ shes bzhin pa dang / dran pa nye bar gzhag pa dang / sems mi g.yeng ba dang / mi bo ba dang / ji tsam gyis de chog par 'gyur ba de tsam du blang bar bya ste/ 'di ni bsod snyoms kyi bya ba zhes bya'o// bsod</text></item>
<item><p>287a5</p><section>'dul ba</section><text>snyoms spyod pa'i bya ba gang zhe na/ bsod snyoms spyod pa'i dge slong gis shes bzhin du 'jug par bya/ shes bzhin du 'dug par bya/ shes bzhin du 'greng bar bya/ dran pa nye bar gzhag pa dang / sems mi g.yeng ba dang / mdzes pa dang / spyod lam du ldan pa</text></item>
<item><p>287a6</p><section>'dul ba</section><text>dang / shin tu bsdams pa dang / shin tu g.yogs pa dang / sgra bskyungs pa dang / mig mi g.yeng zhing gnya' shing gang du brtag pa dang / dbang po bsdam pa dang / yid phyir mi g.yeng ba dang / snga phyir 'du shes pa dang / ma lta bu'i bud med mthong na mar</text></item>
<item><p>287a7</p><section>'dul ba</section><text>'du shes nye bar gzhag/ sring mo lta bu'i bud med mthong na sring mor 'du shes nye bar gzhag/ bu mo lta bu'i bud med mthong na bu mor 'du shes mngon par gzhag/ bsod snyoms spyod pa'i dge slong gis srang dang / tshong 'dus dang / bzhi mdo dang / sum mdo dang / sgo</text></item>
<item><p>287b1</p><section>'dul ba</section><text>khang dag gi mtshan ma gzung bar bya/ khyim gyi sgor song nas khar gsil dkrogs te dal nas bags kyis sgo la gtugs par bya/ de ste bud med gnyid log na se gol gtogs la sad par bya ste/ rdung ba zhig la zhugs na gtun bu thabs gnyis gsum rdung ba'i bar</text></item>
<item><p>287b2</p><section>'dul ba</section><text>du bsdad par bya/ 'on te sreg pa zhig la zhugs na khur ba gcig bsregs kyi bar du bsdad par bya/ de ste 'thag pa zhig tu gyur na/ lan gnyis gsum bskor gyi bar du bsdad par bya/ dran pa nye bar gzhag par bya/ sems mi g.yel bar bsod snyoms</text></item>
<item><p>287b3</p><section>'dul ba</section><text>blang bar bya/ ji tsam chog pa de tsam blang bar bya/ de ste dge slong bsod snyoms spyod pas 'dod na dge 'dun gyi nang du bza' bar bya/ mgron du bos na yang bdag gir byas te/ bsod snyoms spyod pa'i bya ba ni des gtang bar bya ste/ 'di ni bsod snyoms spyod</text></item>
<item><p>287b4</p><section>'dul ba</section><text>pa'i bya ba zhes bya'o// zas nod pa'i bya ba gang zhe na/ zas nod pa'i dge slong gis dus dang tshod rig par byos la bsod snyoms long shig/ shes par bya/ dran pa mngon par gzhag par bya/ sems mi g.yel bar bya/ mi rnyogs par bya/ mi 'dres par bya/</text></item>
<item><p>287b5</p><section>'dul ba</section><text>ci nas kyang mdzes shing dben par bya/ ci nas kyang de la mi gtsang ba 'bags pa dang / rings shing brtun pa'i tshul du mi bya/ gtsang zhing mdzes par bya/ rings shing 'dun pa ltar 'ong bar bya/ skabs su ma bab pa'i don gzhan mi gnyer/ gtsug lag khang du song</text></item>
<item><p>287b6</p><section>'dul ba</section><text>nas dge slong de la bzhin gyi mdangs bzang ba dang / khro gnyer med pa dang / tshig snyan pa dang / mgu bar byos la zan long shig/ 'di ni zas nod pa'i bya ba zhes bya'o// dgon pa'i bya ba gang zhe na/ dgon pa'i dge slong gis mdangs bzang bar bya/ khro gnyer med</text></item>
<item><p>287b7</p><section>'dul ba</section><text>par bya/ dran pa mngon par gzhag/ thog mar snyan tshig bya/ tshur shog bde bar 'ongs sam zhes tshig snyan pas bsu/ khyed cag legs par gnas sam/ legs par spyad dam/ legs par bya ba byas sam/ zhes thog mar dris shig/ dgon pa'i dge slong</text></item>
<item><p>288a1</p><section>'dul ba</section><text>rnams kyis chu legs par gzos te zhog shig/ chu snod kyang zhog shig/ kha zas kyang gzos la zhog shig/ zas kyi snod kyang zhog shig/ me yang gzos te zhog shig/ zhugs ling yang gzos te zhog shig/ mar me dag kyang gzos te</text></item>
<item><p>288a2</p><section>'dul ba</section><text>zhog shig/ me mar gyi snod kyang gzos te zhog shig/ me mar gyi snying po yang gzos te zhog shig/ mar dang / 'bru mar dang / sbrang rtsi dang / snad pa'i bcing ba yang shoms te zhog shig/ ko ba'i dum bu yang shoms te zhog shig/ rgyus pa dang / 'breng</text></item>
<item><p>288a3</p><section>'dul ba</section><text>bu dang / smyung bu yang shoms te zhog shig/ khab dang / gri dang / skud pa dang / zas rnams kyang shoms te zhog shig/ sman rnams kyang chongs shig/ brtan pa'i khar ba yang chongs shig/ dgon pa'i dge slong rnams kyis me shel dang / chu shel</text></item>
<item><p>288a4</p><section>'dul ba</section><text>gzhan la ma bstan cig/ dgon pa'i dge slong gis khron pa rgyus shes par gyis shig/ nye spyod la mkhas pa dang / mtshan mo la mkhas pa dang / yul phyogs la mkhas pa dang / dgon pa'i dge slong gis mdo sde la mkhas par bya/ 'dul ba la mkhas par</text></item>
<item><p>288a5</p><section>'dul ba</section><text>bya/ ma lta bu la mkhas par bya/ smra ba la mkhas pa dang / chos ston pa la mkhas pa dang / phung po la mkhas pa dang / khams la mkhas pa dang / skye mched la mkhas pa dang / rten cing 'brel bar 'byung ba la mkhas pa dang / gnas dang gnas ma yin pa la</text></item>
<item><p>288a6</p><section>'dul ba</section><text>mkhas par bya/ dgon pa'i dge slong rnams kyis chos shes par bya/ don shes par bya/ dus shes pa dang / tshod shes pa dang / bdag nyid shes pa dang / 'khor shes pa dang / gang zag shes pa dang / gang zag gi khyad par shes par bya/ dgon pa'i dge slong</text></item>
<item><p>288a7</p><section>'dul ba</section><text>rnams kyis dregs pa mi bskyed/ gcam bur mi bya/ bkur stir bcas/ dbang gzhan la rag las par bcas/ kha mi rgod/ tshig brtan par bya/ ngo tsha dang khrel yod par bya/ gtam mi mang ba dang / thab mer 'gyur ba'i rnams mi smra/ brtson 'grus su bya/ le lor</text></item>
<item><p>288b1</p><section>'dul ba</section><text>mi bya/ dran pa can dang shes bzhin du spyod par bya/ dbang po dben par bya/ zas la tshod zin par bya/ bdag gi shes par mi bya/ srod dang / tho rangs kyi tshe rnal 'byor bya ba la nan tan du bya/ gnyid kyi bde ba dang / 'phres pa'i bde ba dang / mal stan gyi bde ba nyams</text></item>
<item><p>288b2</p><section>'dul ba</section><text>su mi blang / dus su spyod pa dang / dus ma yin par spyod pa shes par bya/ stan la 'dug pa la mkhas pa dang / dge slong gnas brtan rnams la mi smod pa dang / dge slong gsar bu rnams la'ang mi smod pa dang / dgon pa'i dge slong gis brtson 'grus yal bar mi bya/</text></item>
<item><p>288b3</p><section>'dul ba</section><text>ma thob pa thob pa dang / ma chud pa chud pa dang / mngon du ma byas pa mngon du bya ba dang / dgon pa la gnas pa'i dge slong gis chos kyi dbyug pa dang / ril bu dang / pho long gis srod dang tho rangs la rnal 'byor byos shig/ dgon pa'i dge slong gis</text></item>
<item><p>288b4</p><section>'dul ba</section><text>mtshungs par spyad pa'i chos bcas pa bzhin du rdzogs par ma byas na 'das pa dang bcas par 'gyur te// 'di ni dgon pa'i bya ba zhes bya'o// dgon pa'i gnas brtan gyi bya ba gang zhe na/ dgon pa'i dge slong gis bya ba de lta bu la 'jug par bya'o// dge</text></item>
<item><p>288b5</p><section>'dul ba</section><text>slong gsar bu rnams de na 'khod pa kun shes par bya ba nas snga ma bzhin te/ thams cad du yang dge slong gnas brtan gyis thog mar 'jug par bya'o// rgyud gtang bar mi bya ba'i bar du ste/ dgon pa na bya ba'i rnams gzung bar bya/ dgon pa'i bya ba rnams</text></item>
<item><p>288b6</p><section>'dul ba</section><text>la gzud par bya/ de dag gis kyang des rjes su bstan pa'i tshig la mnyan cing bsgrub par bya ste/ 'di ni dgon pa'i gnas brtan gyi bya ba zhes bya'o// grong 'dab kyi bya ba gang zhe na/ grong 'dab kyi dge slong gis mdangs bzang bar bya ba nas/ snga ma bzhin te/</text></item>
<item><p>288b7</p><section>'dul ba</section><text>bde bar spyod pa'i bar du'o// dge slong dag 'ongs shing lhags pa'i rnams la bde bar phyin tam zhes dri bar bya/ ji ltar rgan rims pa dang / ji ltar rigs par ngal bso bar bya/ mal stan dag kyang ji lta bu yod pa sbyin par bya/ de ste snga dro lhags na ni kha zas ci 'byor</text></item>
<item><p>289a1</p><section>'dul ba</section><text>pa bzhin bgo zhing sbyin par bya/ des zas kyi 'og tu 'ongs na btung ba dang / bu ram dang / sha kha ra dang / hwags dang / ha se rnams ci 'byor pa sbyin zhing tshim par bya/ nub mo mal stan kyang bgo zhing sbyin par bya/ rkang pa bkru ba dang / rkang pa bsku ba</text></item>
<item><p>289a2</p><section>'dul ba</section><text>yang sbyin par bya/ kun dga' ra ba'i phyir 'byung ba dang / nang du 'jug pa dang / nye 'khor dang / bshang ba'i sa dang / gci ba'i sa dang / skas ka dang / them skas dang / gcad pa dang / dbye ba'i rnams so sor ston cig/ dge 'dun gyi bya ba bcas pa rnams</text></item>
<item><p>289a3</p><section>'dul ba</section><text>kyang sgrogs shig/ de ste bsod snyoms pa zhig yin na yang spyod yul rnams rig par ston cig/ 'ongs pa la yang kha zas dang skom rnams sbyar bar bya/ de ste 'dug par gyur na de la dris te gnas par gyur na/ gnas khang dang / khang bu brtsegs pa yang rung dben</text></item>
<item><p>289a4</p><section>'dul ba</section><text>par rung ba byin cig/ de ste 'gro bar gyur na rab tu mgu bar byas la phyi bzhin du bskyal bar gyis shig/ de ste khyim pa dag lhags na yang grong 'dab pa'i dge slong gis mgu ba'i bzhin dang / khro gnyer med par gyis la mdun du bsu ste tshig snyan par gyis shig/ stan thing</text></item>
<item><p>289a5</p><section>'dul ba</section><text>shig/ de ste kha zas dang skom dgos na yang byin cig/ nyal na yang mal stan byin cig/ de ste chos nyan par 'dod na des nus na bdag nyid kyis chos kyi gtam byos shig/ de ste bdag nyid kyis mi nus na dge slong gzhan skos te chos kyi gtam sgrogs shig/ grong</text></item>
<item><p>289a6</p><section>'dul ba</section><text>mtha'i dge slong gis bram ze dang khyim bdag gi rnams 'ongs shing lhags pa la sbyin pa dang / sbyin pa la 'jug pa dang / skyabs su 'gro ba dang / bslab pa'i gzhi 'dzin par bstabs par byos shig/ spos dang / dri dang / me tog kyang sbyin par byos shig/ mchod</text></item>
<item><p>289a7</p><section>'dul ba</section><text>rten la skor zhing phyag 'tshal du chug shig/ ci nus su bslabs bstan te gtang bar byas te 'di ni grong 'dab kyi bya ba zhes bya'o// grong 'dab kyi gnas brtan gyi bya ba gang zhe na/ grong 'dab kyi gnas brtan gyis bya ba de 'di lta bu la 'jug par bya'o// dge slong gsar bu de na gang</text></item>
<item><p>289b1</p><section>'dul ba</section><text>'khod pa de kun shes par bya ba nas snga ma bzhin te/ grong 'dab kyi dge slong gnas brtan gyis thams cad du yang thog mar 'jug par bya/ rgyud mi gtang bar bya ba'i bar du ste/ grong 'dab kyi bya ba rnams la de dag gzud par bya/ grong 'dab pa'i bya ba rnams la 'dzin pa</text></item>
<item><p>289b2</p><section>'dul ba</section><text>gzhug par bya/ bya ba bzang po la gzud par bya/ 'di skad ces bsgo bar bya ste/ tshe dang ldan pa rnams dran pa nye bar zhog la grong 'dab du gnas par bya ste/ kun dga' ra ba pha dang / dge tshul pha dang / bud med rnams la rgyun du lta ba spang bar byas la lta na yang</text></item>
<item><p>289b3</p><section>'dul ba</section><text>dran pa nye bar bzhag la blta zhing smra bar gyis shig/ dregs par ma byed cig/ dus dus su chos kyi gtam bya bar bya/ spyod yul ma yin pa rnams las ni bzlog par bya/ spyod yul rnams la ni gzud par bya/ de dag gis kyang des bsgo ba dang / bstan</text></item>
<item><p>289b4</p><section>'dul ba</section><text>pa'i tshig rnams mnyan cing 'jug par bya ste/ 'di ni grong 'dab kyi dge slong gnas brtan gyi bya ba zhes bya'o// glo bur du 'ongs pa'i bya ba gang zhe na/ glo bur du 'ongs pa'i dge slong gis bab bab tu kun dga' ra ba'i nang du 'jug par mi bya/ kun dga' ra ba'i sgo</text></item>
<item><p>289b5</p><section>'dul ba</section><text>kar lhung bzed dang chos gos zhog la de ste chu yod na ni rkang pa khrus shig/ chu med na ni rdul phyi ba'i ra da'am/ lo ma dang / lo ma rnyis pas rdul phyis shig/ bshang ba bro'am gci ba bro na yang gshong shig/ gcis shig/ de nas chos gos gyon la phrag pa g.yon</text></item>
<item><p>289b6</p><section>'dul ba</section><text>pas chos gos kyi tshang thur dang / lhung bzed kyi snod rnams thogs shig/ lag pa g.yas pas ni khar gsil thogs shig/ lag pa g.yon pas ni lham khyer cig/ de ste kun dga' ra ba rtsig pas bskor tam/ shing thags kyis bskor tam/ 'obs kyis bskor</text></item>
<item><p>289b7</p><section>'dul ba</section><text>bar gyur na shes bzhin du sgo la mi 'drud bzhin du nang du zhugs shig/ mchod rten rnams la bskor bar bya/ shes bzhin du dran pa nye bar bzhag la sems mi g.yeng / spyod lam mdzes pas sbyar zhing / rab tu bkab nas sgra bskyungs la mig mi g.yeng zhing gnya' shing gang tsam</text></item>
<item><p>290a1</p><section>'dul ba</section><text>du lta zhing gtsug lag khang gi nang du zhugs la snang g.yel che ba'i phyogs su 'dug shig dang / ci nas gzhi na gnas pa'i dge slong dag gis mthong nas dge slong 'di ni glo bur du 'ongs pa zhig go zhes nas de dag gis ngal bso bar bya bar 'gyur/ glo bur</text></item>
<item><p>290a2</p><section>'dul ba</section><text>du 'ongs pa'i dge slong gtsug lag khang gi nang du zhugs pa dang / gang rigs par chos gos kyi tshang thur dang / lhung bzed kyi snod dang / ril ba dang / lham rnams gzhag par bya'o// de nas dge slong gnas brtan dag la bkur stir bcas/ ri mor bcas/</text></item>
<item><p>290a3</p><section>'dul ba</section><text>'jigs pa'i dbang du gyis la rkang pa la phyag byos shig/ dge slong gsar bu rnams la tshig snyan pas dga' bar byos shig/ stan ji lta bu thob pa de la 'dug par bya/ glo bur du 'ongs pa'i dge slong zas kyi tshe'am/ btung ba'i tshe'am/ thug pa btung ba'i</text></item>
<item><p>290a4</p><section>'dul ba</section><text>tshe'am/ phyag bya ba'i tshe'ang rung / bsgo'am/ gaN+DI brdungs nas dge 'dun 'du ba'i khar 'dus shig/ lo grangs dris la gar bab pa'i rim bzhin du 'dug shig/ de ste mal stan 'brim na shin tu rtogs la long shig/ gnas khang bskos na ci 'di na</text></item>
<item><p>290a5</p><section>'dul ba</section><text>gnas sam mi gnas zhes dris shig/ de ste gnas na ni ci bde zhes byos shig/ de ste mi gnas pa zhig yin na ni des lhung bzed dang chos gos phyogs gcig tu zhog la phyag dar bya ba'i phyir phyags ma tshol cig/ chu rdza dang shing stan kyang tshol cig/ gnas</text></item>
<item><p>290a6</p><section>'dul ba</section><text>khang gi sgo drung du 'ongs na yang dal nas rdungs shig/ 'on te de na sbrul lam/ sdig pa'am/ rkang / te ma pu ka'am/ he la ta ka'am/ srog chags gdug pa gzhan dag kyang rung ste yod na tshor bar byas par 'gyur ro// de sgo'i dpyis bla 'og tu rtogs</text></item>
<item><p>290a7</p><section>'dul ba</section><text>shig/ sgo 'phar la'ang rtogs shig/ de nas sgo dal nas phye ste shes bzhin du nang du zhugs la dbus su 'dug nas grwa bzhir sbrul gyi gnas sam/ sdig pa'i gnas sam/ srin bu'am/ sbrang ma'am/ grog sbur gzhan gyi gnas ltos te/ yod par gyur na</text></item>
<item><p>290b1</p><section>'dul ba</section><text>de dag mi gnod pa'i tshul du logs shig tu 'gro bar gyis shig/ de nas gnas khang du chag chag thob shig/ phyag dar byos shig/ phyag dar 'or cig/ lci bas zhal zhal 'jam por yugs shig/ de na 'di lta ste/ mal stan khri'am/ khri'u shing ngam/ khri'u'am/</text></item>
<item><p>290b2</p><section>'dul ba</section><text>la ba'am/ stan nang tshangs can nam/ gru bzhi pa dag yod na phyir byung nas de ste rgan po zhig sngar 'dug na ni skad cig sdod cig/ ma yin na se gol gyis dal nas gtogs te shes bzhin du nang du zhugs la rkang pa khrus shig/ glo bur du 'ongs pa'i dge slong gis gzhi na gnas</text></item>
<item><p>290b3</p><section>'dul ba</section><text>pa'i dge slong rnams la 'di na bsdigs pa'i las byas pa'am/ smad pa'i las byas pa'am/ bskrad pa'i las byas pa'am/ slar bsdum pa'i las byas pa'am/ ma mthong bas spangs pa'i las byas pa'am/ slar las ma byas pa'i phyir spangs pa'i las byas pa'am/</text></item>
<item><p>290b4</p><section>'dul ba</section><text>sdig pa la lta ba ma btang ba'i phyir spangs pa'i phyir las byas pa'am/ chad pa byed pa'am/ gzhi nas bslang ste chad pa byed pa'am/ yid mgu bar byed pa'am/ gzhi nas bslang ste yid mgu bar byed pa yang rung ste/ de lta bu dag yod dam med dris shig/ de ste yod na yang de</text></item>
<item><p>290b5</p><section>'dul ba</section><text>dang de lta bur spang bar bya'o// gtsug lag khang nas phyir 'byung ba dang / nang du 'jug pa dang / nye 'khor dang / snam phyi sa dang / gci sa dang / skas dang / them skas dang / sgo bcad pa de dbye ba la sogs pa rtogs shig/ dris shig/ dge 'dun gyi bya ba bcas pa ji</text></item>
<item><p>290b6</p><section>'dul ba</section><text>lta bu dris shig/ gnas khang du zhugs te stan thing la skyil mo krung chos te lus drang por srong la dran pa mngon du bzhag ste reg par bya ba brgyad la spang bar bya'o// de ni 'di lta ste/ nad do// skran no// mtshon no// dug go// mi rtag pa'o// sdug bsngal ba'o// stong pa nyid do// bdag</text></item>
<item><p>290b7</p><section>'dul ba</section><text>med pa'o snyam du soms te 'dug la/ de ste nus na ni ji srid nus bzhin 'dug/ 'on te yang mi nus na langs te bklag pa gsum bklag go// sbyin pa'i yon tan brjod la sbyin pa'i yon tan brjod nas g.yas phyogs su 'phres par bya'o// rkang pas rkang pa mnan te snang ba'i dran pa mngon du</text></item>
<item><p>291a1</p><section>'dul ba</section><text>bzhag nas ldang bar shes bzhin du 'du shes bzhag nas yid la byed bzhin mtshan mo zad pa'i tho rangs kyi tshe rings shing myur bar longs la de nas skyil mo krung bcas shing lus drang por bsrangs te 'dug la sems dran pa mngon du byas te lus 'dis reg par bya ba brgyad spang</text></item>
<item><p>291a2</p><section>'dul ba</section><text>bar bya ste/ 'di lta ste/ nad do// skran no// dug go// mtshon no// mi rtag pa'o// sdug bsngal ba'o// stong pa nyid do// bdag med pa'o snyam du soms te/ de nas nam nangs na so shing zo la 'or cig/ de nas bya ba rnams byos la ci deng dge 'dun gyi bshos mgron du</text></item>
<item><p>291a3</p><section>'dul ba</section><text>bzhud dam/ 'on te bsod snyoms la 'jug ces dris shig/ de ste dge 'dun gyi bshos mgon du bzhud na dge ba'i phyogs ci bder spyod la bsod snyoms gyis shig/ de ste bsod snyoms la 'jug na de nas grong dang / spyod yul dang / dad pa'i rigs gang yin pa dang /</text></item>
<item><p>291a4</p><section>'dul ba</section><text>ma dad pa'i rigs gang yin pa dang / rigs 'dir bslab pa byin pa ma yin nam zhes dris shig/ lhung bzed khas phub ma yin nam zhes dris shig/ rta ma rungs pa dang / ba lang ma rungs pa med dam zhes dris shig/ de nas snga dro sham thabs bgos/ lhung bzed dang chos gos khyer te/</text></item>
<item><p>291a5</p><section>'dul ba</section><text>shes bzhin du bsod snyoms la 'jug par bya'o// bsod snyoms bskor nas zas kyi bya ba byas te/ phyis bsod snyoms blang ba dang / zas kyi bya ba spangs nas chos gos dang lhung bzed bzhag nas ci bder 'dug par bya ba 'di ni glo bur du 'ongs pa'i bya ba zhes bya'o// glo bur du 'ongs pa'i gnas</text></item>
<item><p>291a6</p><section>'dul ba</section><text>brtan gyi bya ba gang zhe na/ glo bur du 'ongs pa'i dge slong gnas brtan gyis glo bur du lhags pa'i dge slong rnams rig par bya/ de dag la'ang mdangs bzang bar bya/ khro gnyer med par bya/ tshig snyan pas sngar dge slong rnams la mgu bar bya/ glo bur du lhags pa'i dge slong rnams</text></item>
<item><p>291a7</p><section>'dul ba</section><text>kyi phyir mal stan brnya bar bya/ 'dug 'dug pa las mgron rnam pa lngar bsgo bar bya ste/ gtsug lag khang du gnas khang 'di yin gyis ltos shig ces bsgo ba dang mal stan 'di yin na stan ltos shig ces pa dang / lde mig 'di yin no// zhes bsgo zhing gtad pa dang lnga ste/ 'di</text></item>
<item><p>291b1</p><section>'dul ba</section><text>ni glo bur du 'ongs pa'i gnas brtan gyi bya ba zhes bya'o// // 'dul ba gzhung dam pa/ bam po lnga bcu rtsa gnyis pa/ 'gro ba'i bya ba gang zhe na/ 'gro ba'i dge slong des yul phyogs gang logs su 'gro ba de'i yul phyogs brtag par bya/ de</text></item>
<item><p>291b2</p><section>'dul ba</section><text>phyogs nas 'ongs pa'i dge slong rnams la bar chad du 'gyur ba brgyad las gang yang rung bar chad du 'gyur ba mi 'byung ngam zhes dri bar bya/ bdag der song nas bsod snyoms dang na ba'i sman dang / bsnyen bkur byed pas brel bar mi 'gyur ram/ bdag la</text></item>
<item><p>291b3</p><section>'dul ba</section><text>bsod snyoms dang / na ba'i sman dang / bsnyen bkur byed pas kyang rung brel cing ma rnyed par gyur na lus nyams shing dus 'da' bar mi 'gyur ram bdag der song na lus bde ba dang sems la bde bar 'gyur ram/ bdag der song nas dge ba'i chos rnams 'phel bar 'gyur</text></item>
<item><p>291b4</p><section>'dul ba</section><text>ram/ bdag der song na dge slong tshul khrims dang ldan pa/ yon tan dang ldan pa/ des pa dge ba'i chos can/ lta ba mtshungs pa/ gnas pa mtshungs par 'gyur ram/ bdag the tshom ma skyes pa de dag mi skye bar byed dam/ skyes pa yang slar sel bar byed dam/</text></item>
<item><p>291b5</p><section>'dul ba</section><text>sdig par lta ba ma skyes pa mi skye bar byed dam/ skyes pa'i rnams slar ldog par byed dam/ bdag dang tshe dang ldan pa de dag dang lhan cig lus bde ba dang sems bde bar 'gyur ram/ bdag tshe dang ldan pa de dag dang lhan cig tu dge ba'i chos rnams la 'phel bar 'gyur</text></item>
<item><p>291b6</p><section>'dul ba</section><text>ram zhes dri bar bya ste/ de ltar na yul phyogs brtag par bya ba'o// grogs rnams la brtag par bya ste/ tshe dang ldan pa 'di dag tshul khrims dang ldan nam/ yon tan dang ldan nam/ des pa dge ba'i chos can yin nam/ lta ba mtshungs sam/ gnas pa mtshungs sam/</text></item>
<item><p>291b7</p><section>'dul ba</section><text>gal te 'di ltar bdag la the tshom ma skyes pa la mi skye bar byed dam/ skyes pa slar sel bar byed dam/ sdig par lta ba la yang ma skyes pa las mi skye bar byed dam/ bdag tshe dang ldan pa de dang lhan cig tu lus dang sems bde bar 'gyur ram/ bdag tshe dang ldan pa de dag dang lhan cig tu</text></item>
<item><p>292a1</p><section>'dul ba</section><text>dge ba'i chos 'phel bar 'gyur ram/ gal te tshe dang ldan pa 'di dag gis bdag lam du nad kyis btab na mi 'bor bar 'gyur ram snyam du grogs po la brtags nas/ lam la brtag par bya ste/ bdag lam der bar chad du 'gyur ba brgyad las gang yang rung ba 'byung bar mi 'gyur</text></item>
<item><p>292a2</p><section>'dul ba</section><text>ram/ bdag lam der bsod snyoms dang / na ba'i sman dang / bsnyen bkur byed pas brel bar mi 'gyur ram/ de ste bsod snyoms dang bsnyen bkur byed pa med na gnod cing dus 'das par mi 'gyur ram/ bdag lam de na lus la bde'am/ sems la bde bar 'gyur ram/</text></item>
<item><p>292a3</p><section>'dul ba</section><text>bdag lam der dge ba'i chos rnams 'phel bar 'gyur ram/ de ste brel bar mi 'gyur na 'gro bar bya'o// de lta bur yul phyogs dang / grogs dang lam rnams brtags la de ste sang 'gro'o snyam na/ des mkhan po dang / slob dpon rnams la blta bar bya de ste bdag yul phyogs</text></item>
<item><p>292a4</p><section>'dul ba</section><text>ni 'di lta bur/ grong khyer ni 'di lta bur mchi'o zhes zhu'o// mkhan po dang / slob dpon gyis kyang de'i yul phyogs brtag par bya/ lam brtag par bya/ dge slong grogs po rnams la brtag par bya ste/ 'di'i grogs po dge slong rnams ci 'dra/ 'di'i 'khor ci 'dra/ 'di'i grogs</text></item>
<item><p>292a5</p><section>'dul ba</section><text>po rjes bzhin du 'dong ba ci 'dra ba'i rnams rtogs la de ste mthun par gyur na ni zhu ba yang byin cig/ mthun par ma gyur na ma sbyin cig/ 'gro ba'i dge slong gis ma zhus par song na 'das pa dang bcas par 'gyur ro// de ste na dge ba'i chos 'phel ba zhig tu 'gyur la mkhan po dang slob dpon</text></item>
<item><p>292a6</p><section>'dul ba</section><text>yang tshul bzhin pa zhig ma yin na ma zhus par song na yang bla'o// gnas khang na gnas pa'i gnas khang de chag chag gis gdab par bya/ phyag dar bya/ phyag dar dor bar bya/ lci bas zhal zhal 'jam por byug par bya/ nang par sngar rkyang pa gsum bklags bklags nas</text></item>
<item><p>292a7</p><section>'dul ba</section><text>sbyin pa'i yon tan brjod par bya/ nam langs nas mal stan rnams ji lta bur dgas pa de rnams bsngos la grongs te sprug cing brdab par bya'o// de nas rtsig pa las sor bzhi tsam gyis spogs la bcer te bzhag nas sgo bcad de nang gtan dang / bla gtan chug la de na gnas pa dang / gzhi na</text></item>
<item><p>292b1</p><section>'dul ba</section><text>gnas pa'i dge slong rnams la gdod de ltos shig ces bsgo nas 'gro bar bya'o// mal stan la sogs pa la ltos shig ces bsgo ba la rnam pa lnga ste/ gnas khang 'di la'o// gnas khang 'di la ltos shig/ mal stan rnams la'o// mal stan 'di rnams la ltos shig/</text></item>
<item><p>292b2</p><section>'dul ba</section><text>lde mig gtad pa dang lnga yin no// kun dga' ra ba'i phyi rol du byung na dge slong grogs po rnams la brtag par bya ste/ ring du ma song bar su la yang rung / brjed cing lus pa med dam zhes phan tshun du dris shig/ de ste brjed cing lus pa zhig yod na dge slong de</text></item>
<item><p>292b3</p><section>'dul ba</section><text>slar log la blangs te/ 'ongs kyi bar du bsdad par bya ba 'di ni 'gro ba'i bya ba zhes bya'o// 'gro ba'i gnas brtan gyi bya ba gang zhe na/ 'gro ba'i gnas brtan gyis nang par sngar langs nas 'dong ba'i dge slong rnams la char gzhug/ de dag la tshe dang ldan pa'i rnams</text></item>
<item><p>292b4</p><section>'dul ba</section><text>lhung bzed dang chos gos rnams legs par long la khyer te 'dong ngo // sus kyang brjed par ma byed cig ces bsgo bar bya/ dong ba'i 'og tu dge slong gnas brtan nyid kyis de dag gis brjed pa lta yod dam med ces brtag par byas la thams cad kyis mjug nas 'gro bar bya'o// ring</text></item>
<item><p>292b5</p><section>'dul ba</section><text>por ma 'phags par de dag la su'i yang rung brjed cing lus pa ci yod ces smra bar bya/ dge slong gnas brtan gyis dge slong de thams cad la rjes su bstan par bya ste/ tshe dang ldan pa'i rnams las gang yang rung sngon du 'dor te ma 'dong zhig/ phyir nur te ma 'khod cig/ thams</text></item>
<item><p>292b6</p><section>'dul ba</section><text>cad lhan cig tu 'dus la phan tshun du lta rtog bzhin du 'dong bar bya'o// dge slong gnas brtan gyis lam du zhugs pa'i tshe bde ba dang ldan mi ldan rig par byas la bdag nyid kyis 'di dag la sngon du 'dor te 'dong ba lta yod dam med/ phyir nur te lus pa lta yod dam med/ de ste</text></item>
<item><p>292b7</p><section>'dul ba</section><text>sngon du 'dor te 'dong ba lta yod na yang de dag bskul zhing 'dong bar bya/ bdag nyid kyang dge slong rnams kyi dbus su zhugs la 'gro bar bya/ de ste 'gro mi phod na nyid kyis lhung bzed dang chos gos la sogs dge slong de dag la bsgos shing bskur bar bya/ de ste 'gro mi</text></item>
<item><p>293a1</p><section>'dul ba</section><text>nus pa zhig tu gyur na dge slong de dag gis dge slong de phrag pa'am khur du khyer te/ dgon pa de las phyung la grong 'dab tu phyin par gyis shig/ dge slong de la nye gnas kyi dge slong de yang byin cig/ nye gnas dge slong des kyang de'i zan dang sman</text></item>
<item><p>293a2</p><section>'dul ba</section><text>gzhan las tshol cig/ de ste lam de 'jigs pa dang bcas par gyur na rings shing myur bar dong ste/ de nas byung ba dang ngal bso bar gyis shig/ de ste yang nus par gyur na ni gang na chu 'gram mam/ nags mtha'a'am/ gsang ma sngon po'am/ sa phyogs</text></item>
<item><p>293a3</p><section>'dul ba</section><text>gar dga' ba zhig tu rtogs te dge slong rnams ngal bsor gzhug par bya/ ngal bsos nas kyang 'dong bar bya ste/ dge slong gnas brtan gyis de dag kun la kye thams cad kyis kyang 'dir sbyin pa'i yon tan re re rjod cig ces bsgo bar bya/ dge slong thams cad kyis</text></item>
<item><p>293a4</p><section>'dul ba</section><text>sbyin pa'i yon tan gyi tshigs bcad bklags zin pa dang / dge slong gnas brtan gyis mjug tu byin pa'i yon tan gyi tshigs bcad lhogs te sa phyogs su lan gnyis sam gsum brtags te 'gro bar bya'o// grong 'dab tu phyin na yang des dge slong rnams kyi phyir gnas</text></item>
<item><p>293a5</p><section>'dul ba</section><text>btsal bar bya/ mal stan btsal bar bya/ yang na rtswa dang lo ma btsal te/ de ste yang 'byor par gyur na rkang pa bkru ba dang / rkang pa bsku ba dang / btsags pa'i btung ba dang / bu ram dang / khan da la sogs pa bslang bar bya'o// gci ba dang bshang ba'i sa</text></item>
<item><p>293a6</p><section>'dul ba</section><text>yang dris brtags la mtshan mo gnas par bya'o// khyim gyi lha rnams kyi phyir yang rkyang pa gsum dang / sbyin pa'i yon tan brjod par bya/ der gnas na yang dge slong gnas brtan gyis de dag gi zan dang thug pa dang skyo ma rnams bstabs shing btsal nas dge slong rnams la</text></item>
<item><p>293a7</p><section>'dul ba</section><text>bsnyod par bya/ de na dge slong gsar bu 'khod pa rnams la smra bar bya/ yang dag par smra bar bya/ kun shes par bya/ rtogs par bya/ bstan par bya/ rjes su bstan par bya ste/ ci nas de dag dregs pa can dang / mi rigs pa dang / rtsed mo las bzlog par bya/</text></item>
<item><p>293b1</p><section>'dul ba</section><text>'gro ba'i dge slong gnas brtan gyis ji ltar mtshungs par spyad pa'i chos bcas pa bzhin du mi byed na 'das pa dang bcas par 'gyur ro// 'di ni 'gro ba'i gnas brtan gyi bya ba zhes bya'o// rkang pa bkru ba'i bya ba gang zhe na/ bcom ldan 'das kyis dge slong rnams la</text></item>
<item><p>293b2</p><section>'dul ba</section><text>rkang pa bkru ba'i phyir rkang pa bkru ba rjes su gnang ste/ de dge slong dag rjes su de dag gis snod stong par mthong na bdag cag nyid kyis dgang bar gyis shig/ yang na dge slong gis kun dga' ra ba na gnas pa rnams la khongs shig par sgo shig/ rkang pa bkru bar bya ba 'di</text></item>
<item><p>293b3</p><section>'dul ba</section><text>yang yin te/ dge slong gis rkang pa bkrur 'dod na shes bzhin du rkang pa bkru ba'i sar 'gro bar bya/ de ste rgan pa zhig snga na 'dug na skad cig sdod cig/ su yang med na shes bzhin du zhugs la rkang pa bkru bar bya/ dge slong gis rkang pa bkru ba'i sar yun</text></item>
<item><p>293b4</p><section>'dul ba</section><text>ring du 'dug par mi bya/ snyoms pa la 'jug par mi bya/ lung bsgo bar mi bya/ dran par mi bya/ 'dri bar mi bya/ gtam la zhugs shing mi 'dug/ myur du rkang pa bkrus nas shes bzhin du slar 'byung bar bya ste/ 'di ni rkang pa bkru ba'i bya ba zhes bya'o// rkang pa</text></item>
<item><p>293b5</p><section>'dul ba</section><text>bkru ba'i gnas brtan gyi bya ba gang zhe na/ rkang pa bkru ba'i dge slong gnas brtan gyis dge slong rkang pa 'khru ba la zhugs nas yang ma zin gyi bar du bslang zhing dbyung bar ma byed cig/ rkang pa 'khru ba la zhugs pa zhes bya ba ni chung ngu na rkang pa chus gsher ba tsam du gyur pa'o//</text></item>
<item><p>293b6</p><section>'dul ba</section><text>de ste dge slong dag spyod lam mi mdzes par gyur tam/ gtam la zhugs shing 'khod na dge slong gnas brtan gyis de dag zlog shig/ lung bsgo bar bya/ rjes su bstan par bya/ spyod lam mdzes pa la gzud par bya/ ji ltar rkang pa bkru ba'i gnas brtan gyis mtshungs</text></item>
<item><p>293b7</p><section>'dul ba</section><text>par spyad pa'i chos la gzud par bya/ 'di ni rkang pa bkru ba'i gnas brtan gyi bya ba zhes bya'o// 'dug pa'i bya ba gang zhe na/ gnas dang gzhi na gnas pa'i dge slong gis tshes brgyad dang / bcu bzhi dang / bco lnga la gcig tu 'dus te sangs rgyas kyis gsungs pa'am/</text></item>
<item><p>294a1</p><section>'dul ba</section><text>nyan thos kyis gsungs pa'i chos kyang rung ste smra bar bya'o// de dag nang par sngar sgo'am/ gaN+DI brdungs ma thag tu 'du bar bya ste/ myur du 'dus nas shes bzhin du 'khod par bya/ shes bzhin du 'khod nas dran pa nye bar gzhag par bya/ sems mi</text></item>
<item><p>294a2</p><section>'dul ba</section><text>g.yeng bar bya/ spyod lam tshogs shing phun sum du ldan par bya/ shin tu bsdam par bya/ shin tu dga' bar bya/ sgra bskyud par bya/ mig mi g.yeng zhing gnya' shing gang tsam du blta bar bya/ bkur stir bcas/ bdag dman par bcas/ 'jigs pa</text></item>
<item><p>294a3</p><section>'dul ba</section><text>dang dbang du 'gyur bar bcas/ yid dman pa phyags ma dang 'dra ba'i sems su bya/ gnas brtan dang / bar ma dang / gsar bu'i rnams la byams pa'i sems su bya/ phan pa'i sems su bya/ rjes su brtse ba'i sems su bya ba dang / phu nu bo dang / bur</text></item>
<item><p>294a4</p><section>'dul ba</section><text>'du shes pa nye bar gzhag par bya/ stan la 'dug pa la mkhas pa dang / 'dug nas yang phyi phyir nges pa'i chos kyi gtam gyis mtshan mo nam zad par bya'o// de ste mi bde na yang spyod lam gnyis kyis nam zad par bya ste/ 'chag pa dang / 'greng bas so// dge</text></item>
<item><p>294a5</p><section>'dul ba</section><text>slong rnams 'dus nas 'khod na yang dus su chos mnyan par bya ste bkur sti bya/ mnyan par bya/ smad par mi bya/ tshul bzhin du 'jug par bya/ glags mi btsal bar bya/ chos la bkur sti mngon du gzhag par bya/ chos smra ba'i gang zag la yang brnyas par</text></item>
<item><p>294a6</p><section>'dul ba</section><text>mi bya/ bdag nyid la smad par mi bya/ sems gcig tu thub pa dang bka' yin no bar bsam pa dang / rna ba mi g.yeng ba dang / sems gus pa dang / sems thams cad gcig tu thub par bsdus la chos mnyan par bya'o// de'i 'og tu lha rnams dang / rgyal</text></item>
<item><p>294a7</p><section>'dul ba</section><text>po dang / yon bdag dang / sbyin pa byed pa rnams kyi phyir sbyin pa'i yon tan gyi tshigs bcad bklag par bya ste/ 'di ni 'dug pa'i bya ba zhes bya'o// 'dug pa'i gnas brtan gyi bya ba gang zhe na/ 'dug pa'i dge slong gnas brtan gyis sngar sgo'am gaN+DI brdungs kyang rung ste/</text></item>
<item><p>294b1</p><section>'dul ba</section><text>de thog mar 'gro bar bya/ thog mar 'greng bar bya/ thog mar 'dug par bya/ 'dug nas yang skad cig cang mi smra bar bya/ de nas bdag nyid kyis chos smra bar bya/ yang na nus pa'i dge slong la chos smros shig par bsgo bar bya/ bdag nyid kyis chos ma smras sam/</text></item>
<item><p>294b2</p><section>'dul ba</section><text>dge slong nus pa yang ma bsgo na 'das pa dang bcas par 'gyur ro// de ste 'khod pa la yang bram ze dang khyim bdag dag lhags na des de dag la yang chos kyi gtam bya/ de ste gzhan mu stegs can kun tu rgyu ba skabs tshol lam glags tshol zhing lhags na de dag la</text></item>
<item><p>294b3</p><section>'dul ba</section><text>yang chos kyis brgal ba la 'jug par bya/ 'di ni mi rigs pa'o// 'di ni mi 'dra ba'o// 'di ni ma grub pa'o zhes rigs pa'i chos kyis gdul bar bya/ khro ba mi bskyed par bya/ ma khros par bya/ mi smad par byas te/ 'di ni 'dug pa'i gnas brtan gyi bya ba</text></item>
<item><p>294b4</p><section>'dul ba</section><text>zhes bya'o// chos 'chad pa'i bya ba gang zhe na/ chos 'chad pa'i dge slong gis bkur stir bcas/ bdag nyid dman par bcas 'jigs pa dang dbang du 'gyur bar bcas/ yid dman zhing phyags ma dang 'dra ba'i sems su bya ste/ 'khor gyi nang du zhugs la chos</text></item>
<item><p>294b5</p><section>'dul ba</section><text>bshad par bya ba ni rigs pa dang / gsal ba'i tshig dang / 'bru dang / ma 'khrugs pa dang / ma 'dres pa dang / 'brel ba dang / ma 'khrul ba dang / sems mi g.yeng ba dang / zang zing gi sems su ma yin pa dang / chos nyid la yang bkur sti mngon du bya/</text></item>
<item><p>294b6</p><section>'dul ba</section><text>chos nyan pa rnams la yang bkur sti mngon du bya/ chos la brnyas pa mi bya/ chos nyan pa rnams la yang brnyas pa mi bya/ bdag nyid la'ang smad par mi bya/ chos rnams la'ang chos nyid dang rten cing 'brel ba yin par chud par bya ste/ byams pa'i tshul du bya/ rjes su</text></item>
<item><p>294b7</p><section>'dul ba</section><text>brtse ba dang chos 'di yun ring du gnas par 'gyur bar bya/ chos nyid la rten gyi zang zing la rten te chos bshad par mi bya/ bkur sti'i thog mar 'jug la rjes su mthun pa dang / rjes su 'byor par bya/ rims su bya ste/ mgu ba dang / dad pa dang / rangs pa/ spro ba dang /</text></item>
<item><p>295a1</p><section>'dul ba</section><text>mos pa dang / rigs par ldan pa dang / 'khrug pa ma yin par chos bshad par bya/ ji ltar 'khor rnams la byams pa'i sems dang / rjes su brtse ba'i sems su gnas par bya/ rnyed pa dang bkur sti dang grags pa ni ma yin no// chos 'chad pa'i</text></item>
<item><p>295a2</p><section>'dul ba</section><text>tshe bdag nyid la bstod par mi bya/ gzhan la smad par yang mi bya ste/ 'di ni chos 'chad pa'i bya ba zhes bya'o// chos 'chad pa'i gnas brtan gyi bya ba gang zhe na/ chos 'chad pa'i gnas brtan gyis gang na chos 'chad pa der 'gro bar bya/ dge slong 'di chos bzhin du</text></item>
<item><p>295a3</p><section>'dul ba</section><text>'chad pa'am 'on te chos bzhin ma yin par 'chad mnyan la/ de ste chos bzhin 'chad na ni spro ba bskyed par bya/ chos ma yin par 'chad na ni slar bcos par bya ste/ de ste slar bcos nus na legs/ de ste mi nus na ji ltar nus shing ci thub thub kyis smad par bya ste/</text></item>
<item><p>295a4</p><section>'dul ba</section><text>dge slong 'di ni chos ma yin/ 'dul ba ma yin/ ston pas bstan pa ma yin gyis/ bcom ldan 'das kyi chos kyi gzhi ma gzhig cig/ chos kyi spyan ma gzhar cig/ ces smros la/ stan las langs te 'gro bar bya ba 'di ni chos 'chad pa'i gnas brtan gyi</text></item>
<item><p>295a5</p><section>'dul ba</section><text>bya ba zhes bya'o// dus kyi bya ba gang zhe na/ dge slong rnams dus su 'gro bar bya ste/ 'di ni dus kyi bya ba zhes bya'o// dus ma yin pa'i bya ba gang zhe na/ dge slong gis dus ma yin par grong du 'jug par mi bya/ de 'dra ba'i rkyen byung ba ma gtogs te/ 'khod</text></item>
<item><p>295a6</p><section>'dul ba</section><text>pa'i dge slong la ma bsgo bar mi 'gro ba ni dus ma yin pa'i bya ba zhes bya'o// dus ma yin par dge 'dun 'du ba'i bya ba gang zhe na/ tshes brgyad dang / tshes bcu bzhi dang / tshes bco lnga la dge 'dun 'du ba ma gtogs par de las gzhan gyi phyir dge 'dun 'du zhing</text></item>
<item><p>295a7</p><section>'dul ba</section><text>dge 'dun gyi las dang / dge 'dun gyi bya ba dang / dge 'dun gyi byed pa rnams yin te/ de la sngar bsgo'am/ gaN+DI brdungs kyang rung myur du 'du bar bya/ shes bzhin du 'dong bar bya ba nas snga ma bzhin te/ 'dug pa la mkhas par bya ba'i bar du der dge 'dun gyi gnas</text></item>
<item><p>295b1</p><section>'dul ba</section><text>brtan gyis rgan rims su phyag byas nas bdag gi stan gang na bar 'dug par bya/ gnas brtan gnyis pos kyang dge 'dun gyi gnas brtan la phyag byas nas rang gi stan gang na bar 'dug par bya/ de bzhin du gnas brtan gsum po dang / bzhi po nas dge slong gsar bu'i</text></item>
<item><p>295b2</p><section>'dul ba</section><text>bar du ste/ rgan rims su phyag byas nas rang gi stan gang na bar 'khod par bya'o// der dge slong gnas brtan dang / bar ma dang / gsar bu rnams kyis ji ltar chos bzhin/ ji ltar 'dul ba bzhin/ ji ltar ston pas bstan pa bzhin du de lta bur dge 'dun gyi las bya/</text></item>
<item><p>295b3</p><section>'dul ba</section><text>dge slong gnas brtan gyis dge slong rnams la spyo bar mi bya/ smad par mi bya/ ma gus par mi bya ste/ 'di ni dus ma yin par dge 'dun 'du ba'i bya ba'o// dus ma yin par dge 'dun 'du ba'i gnas brtan gyi bya ba gang zhe na/ dus ma yin par dge 'dun 'du ba'i</text></item>
<item><p>295b4</p><section>'dul ba</section><text>dge slong gnas brtan gyis dus ma yin par 'du ba na sngar bsgo'am/ gaN+DI brdungs kyang rung ste/ thog mar 'gro bar bya/ thog mar 'greng bar bya/ thog mar 'dug par bya ste/ bkur stir bcas/ yid dma' bar bcas/ 'jigs shing dbang du 'gyur bar bcas/</text></item>
<item><p>295b5</p><section>'dul ba</section><text>yid phab la phyags ma lta bu'i sems su bcas la dge 'dun gyi nang du 'gro bar bya/ rgan rims su phyag byas nas rang gi stan la rab tu 'jug par bya/ gnas brtan dang / bar ma dang / gsar bu'i rnams la yang byams pa'i sems su bya/ phan pa'i sems su bya/ rjes su</text></item>
<item><p>295b6</p><section>'dul ba</section><text>brtse ba'i sems su bya/ pha dang / phu nu bo dang / bur 'du shes mngon du bzhag/ 'khor rnams la yang blta bar byas te/ gang chas sdug/ gang chas mi sdug/ gang mdzes par gyur/ gang mi mdzes par gyur/ gang gis legs par bgos/ gang gis mi sdug</text></item>
<item><p>295b7</p><section>'dul ba</section><text>par bgos/ gang gis mdzes par chas pa de dag la ni g.yel bar gzhag/ gang gis mi mdzes par chas pa de dag la ni sbran par bya/ bsgo bar bya/ gang gis legs par bsgos pa de dag la yal bar gzhag/ gang gis mi sdug par bgos pa de dag la ni brda bya/ des</text></item>
<item><p>296a1</p><section>'dul ba</section><text>brda ma tshor na drung na 'dug pa la brda bya/ drung na 'dug pas kyang ma tshor na dge slong gnas brtan gyis der ci nas mi 'khrul ba'i tshul du sbran par bya/ ji nas legs par bgos pa dang / sgra cher mi dbyung bar bya'o// dge slong gnas brtan gyis 'khor gyi</text></item>
<item><p>296a2</p><section>'dul ba</section><text>nang du brtag par bya ba ni ci 'khor 'di dag chos bzhin du byed dam/ 'on te chos bzhin ma yin/ de ste chos bzhin yin na ci bder byos shig ces las thams cad du byed du chug shig/ de ste chos bzhin ma yin na chos bzhin pa'i phyogs su gnas par bya/ chos</text></item>
<item><p>296a3</p><section>'dul ba</section><text>bzhin du 'dri ba la sbyin/ yang cang mi smra bar stan las langs te 'gro bar bya/ de'i phyir rtsod pa dang / 'khrug pa rjes su 'byung bar mi bya ba 'di ni dus ma yin par dge 'dun 'du ba'i gnas brtan gyi bya ba zhes bya'o// smra ba'i bya ba gang zhe na/ rgyal po'i khab kyi</text></item>
<item><p>296a4</p><section>'dul ba</section><text>grong khyer na mu stegs can kun tu rgyu ba gzhan dag cig tshes brgyad dang / bcu bzhi dang / bco lnga'i tshe/ gcig tu 'dus nas chos smra ba dang / de na der skye bo mang po 'dus nas de dag la rnyed pa dag kyang rnyed par gyur/ bkur sti byed/ de dag gi 'khor dag kyang mang</text></item>
<item><p>296a5</p><section>'dul ba</section><text>du 'phel bar gyur pa dang / yul mnyam dka'i rgyal po mkhas pa can gzugs can snying po gsung rab 'di la dad par gyur nas des 'di snyam du bsams so// mu stegs can kun tu rgyu ba 'di dag chos brgyad ces bya ba nas/ de dag gi 'khor dag kyang mang du gyur ces</text></item>
<item><p>296a6</p><section>'dul ba</section><text>bya ba'i bar du snga ma bzhin no// 'di ltar dge slong yang tshes brgyad dang / bcu bzhi dang / bco lnga la gcig tu 'dug nas chos smra na bdag kyang der 'gro ste/ rgyal po yang 'gro'o snyam nas skye bo mang po dag kyang 'du bar 'gyur/ dge slong rnams kyis rnyed pa yang rnyed</text></item>
<item><p>296a7</p><section>'dul ba</section><text>la bkur sti yang 'byung / 'khor rnams kyang mang du 'phel bar 'gyur/ skye bo mang po la'ang bsod nams mang du 'phel/ dge slong rnams kyang mi 'jigs par 'gyur/ bstan pa yang rgyas par 'gyur/ dam pa'i chos kyang yun ring du gnas par 'gyur/ chos kyi sgron</text></item>
<item><p>296b1</p><section>'dul ba</section><text>ma yang 'bar bar 'gyur/ phyi ma'i skye bo rnams la'ang snang bar byas par 'gyur ro snyam nas yul mnyam dka'i rgyal po mkhas pa can gzugs can snying po bcom ldan 'das gang na ba der song nas drung du phyin pa dang / bcom ldan 'das kyi zhabs la mgo bos phyag 'tshal nas</text></item>
<item><p>296b2</p><section>'dul ba</section><text>phyogs gcig tu 'dug go// phyogs gcig tu 'dug ste/ yul mnyam dka'i rgyal po gzugs can snying pos bcom ldan 'das la 'di skad ces gsol to// btsun pa mu stegs can kun tu rgyu ba gzhan ni tshes brgyad nas/ de dag gis 'khor dag kyang mang du</text></item>
<item><p>296b3</p><section>'dul ba</section><text>gyur to zhes bya ba'i bar du snga ma bzhin no// 'di ltar dge slong rnams kyang tshes brgyad nas phyi ma'i skye bo rnams la snang bar bgyis par 'gyur na dgongs par ci gnang zhes bya ba'i bar du snga ma bzhin no// bcom ldan 'das kyis yul mnyam dka'i rgyal po mkhas pa can gzugs</text></item>
<item><p>296b4</p><section>'dul ba</section><text>can snying po la cang mi gsung bzhin dgongs so// de nas yul mnyam dka'i rgyal po mkhas pa can gzugs can snying pos bcom ldan 'das cang mi gsung bzhin dgongs par shes nas/ bcom ldan 'das kyi zhabs gnyis la mgo bos phyag 'tshal te/ bcom ldan</text></item>
<item><p>296b5</p><section>'dul ba</section><text>'das kyi drung nas song ngo // de nas bcom ldan 'das kyis yul mnyam dka'i rgyal po mkhas pa gzugs can snying po song nas ring po ma lon par mkhyen te/ dge slong rnams la bka' stsal pa/ de lta bas na dge slong rnams ngas rjes su gnang gis tshes brgyad dang / bcu bzhi dang bco</text></item>
<item><p>296b6</p><section>'dul ba</section><text>lnga la gcig tu 'dus nas chos smra bar bya'o// de yang 'di lta bur smra bar bya ste/ chos smra ba'i dge slong gis don dang tshig gis 'khor rnams go bar byos shig/ de na dge slong dag tshig tha mal par smra ste tshig tha mal par smras pas 'khor rnams go bar ma gyur pa dang / de ltar</text></item>
<item><p>296b7</p><section>'dul ba</section><text>gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ rjes su gnang gis dbyangs kyis chos smra bar bya'o// de dag gis ji lta bur 'dug bzhin du smras pa dang / 'khor de dag gis go bar ma gyur te/ bcom ldan 'das kyis bka'</text></item>
<item><p>297a1</p><section>'dul ba</section><text>stsal pa/ rjes su gnang gis stan mthon po chos shig/ de dag gis mdo sde chen po bsdus shing smras pa dang / the tshom du gyur rgyas par yang mi byed la de nyid kyis nyi ma zad par byed de/ 'khor rnams skyo bar gyur te/ bcom ldan 'das kyis bka'</text></item>
<item><p>297a2</p><section>'dul ba</section><text>stsal pa/ rjes su gnang gis don gyi dbang du ci bder rgyas par byos shig/ de dag mdo sde'i las don nyi tshe thus te gtam brjod par bya/ gsungs pa'i bzhin du gzhung 'cha' bar 'dod pa dang / de dag mdo sde'i mtha' ma rung bar mi 'gyur ram/ snyam du the tshom du gyur</text></item>
<item><p>297a3</p><section>'dul ba</section><text>nas/ bcom ldan 'das kyis bka' stsal pa/ rjes su gnang gis mdo sde'i don nyi tshe thus la skabs skabs su gtam rgyud du yang bya/ gsungs pa yang gzhung bzhin byos te don dang tshig tu 'brel bas 'khor rnams go bar gyis shig/ mdo sde de dag kyang de bzhin du</text></item>
<item><p>297a4</p><section>'dul ba</section><text>gzung bar bya'o// de dag gnyis 'khor lhan cig tu 'khor gcig la 'chad nas/ bcom ldan 'das kyis bka' stsal pa/ 'khor gcig gi nang du gnyis lhan cig ma 'chad cig/ gang 'chad pa de ni nyes byas su 'gyur ro// de dag 'khor 'khor du 'chad</text></item>
<item><p>297a5</p><section>'dul ba</section><text>nas de dag 'khrugs par gyur nas/ bcom ldan 'das kyis bka' stsal pa/ 'khor 'khor du ma 'chad cig/ 'chad na 'das pa dang bcas par 'gyur ro// de yang 'khor gnyis la cig car 'chad par gyur pa dang / bcom ldan 'das kyis bka' stsal pa/</text></item>
<item><p>297a6</p><section>'dul ba</section><text>'khor gnyis la cig car ma 'chad cig/ gang 'chad pa de nyes byas su 'gyur ro// 'di ltar 'chad pa las gnyis po 'khrug par mi 'gyur ba de lta bur bshad par bya'o// de dag 'khor ded cing 'dong nas/ bcom ldan 'das kyis bka' stsal pa/ 'khor ded cing</text></item>
<item><p>297a7</p><section>'dul ba</section><text>ma 'dong shig/ gang 'khor ded cing 'dong na 'das pa dang bcas par 'gyur ro// bdag cag nyid dang de 'dong ba la ni nyes pa med do// de dag chos kyi sgo nas rnyed pa tshol te/ chos 'tshong bas 'tsho bar byed pa dang / bcom ldan 'das kyis bka' stsal pa/ chos kyi</text></item>
<item><p>297b1</p><section>'dul ba</section><text>sgo nas rnyed pa yang ma tshol cig/ chos 'tshong zhing 'tsho bar yang ma byed cig/ de nas smra ba med nas/ bcom ldan 'das kyis bka' stsal pa/ rjes su dran par byed pas rjes su dran par gyis shig/ rjes su dran par byed pa'ang med nas rim gyis smra bar gyis shig/</text></item>
<item><p>297b2</p><section>'dul ba</section><text>tshigs bcad dang dbyangs su sbyar zhing byed nas/ bcom ldan 'das kyis bka' stsal pa/ bdag nyid kyis smros shig/ yang na dge slong gzhan la chol cig/ bcol ba'i gang zag kyang rig par bya/ bdag nyid kyis mi smra/ yang na dge slong gzhan la ma bcol/</text></item>
<item><p>297b3</p><section>'dul ba</section><text>bcol ba'i gang zag kyang shes par ma byas na 'das pa dang bcas par 'gyur ro// de dag rim bzhin du bskos pa dang / 'di ltar zhar ba dang / glen pa dang / sgur po dag la mu stegs can kun tu rgyu ba gzhan dag dge sbyong shAkya'i bu'i nang na 'di dag 'di ni skyes bu dam</text></item>
<item><p>297b4</p><section>'dul ba</section><text>pa'o// skyes bu gtso bo'o// skyes bu mchog go// zhes nyes pa ngor brjod cing 'phyas 'dogs mi snyan pa zer bar gyur to// ji ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ nus pa yod na chos smra</text></item>
<item><p>297b5</p><section>'dul ba</section><text>ba rims su ma bsko shig/ gang nus pa de bsko bar bya'i/ 'khor 'khrug par mi 'gyur ba de lta bu bsko bar bya'o// smra ba'i bya ba gzhan yang dus gang dang gang du yang rung ste/ dge slong rnams 'dus shing 'khod pa dang chos kyi gtam nges pa rnams brjod par bya'o//</text></item>
<item><p>297b6</p><section>'dul ba</section><text>de ste mi shes na'ang gcig la gcig dri bar bya/ gcig la gcig zhu bar bya/ bgam par mi bya/ glags btsal ba'i phyir mi bya/ 'phyas bya ba'i phyir mi bya/ nyams bskyod par mi bya'i ci nas chos la rim gro dang bkur sti'i phyir dri bar bya/ zhu bar bya ste/ ci dge</text></item>
<item><p>297b7</p><section>'dul ba</section><text>ba'am/ 'on te mi dge ba'am/ ci kha na ma tho ba dang bcas pa'am/ 'on te kha na ma tho ba med pa yin/ ji ltar byas na dge bar 'gyur ram/ 'on te sdig par 'gyur ba zhes bya ba 'di ni smra ba'i bya ba'o// mi smra ba'i bya ba gang zhe na/ gnas gang na dge slong</text></item>
<item><p>298a1</p><section>'dul ba</section><text>rnams smra zhing gzhan la brjod par mi 'dod pa de dag gis ji lta bur yid la bya ba grub pa de bzhin du bsgom par bya/ spyod lam bzhi la 'jug par bya/ phan tshun du mi smra bar 'jug pa la rgyas par bya ba ni 'di lta ste/ klung dga' ldan gyi dge slong rnams</text></item>
<item><p>298a2</p><section>'dul ba</section><text>ji lta ba bzhin du bya ste/ 'di ni mi smra ba'i bya ba zhes bya'o// dbyar tshul du 'jug pa'i bya ba gang zhe na/ dbyar tshul du 'jug par 'dod pa'i dge slong gis bsam pa shin tu bsams/ brtag pa shin tu brtags/ shin tu dpyad pa bzhin dpyad de/ tshul du</text></item>
<item><p>298a3</p><section>'dul ba</section><text>'jug par bya ste/ bdag gnas de na dge slong ji ltar tshul khrims dang ldan/ yon tan dang ldan/ mkhas pa dang ldan/ dge ba'i chos dang ldan/ lta ba mtshungs/ gnas pa mtshungs/ grogs su mtshungs/ yid gcugs pa dag dang lhan cig gang bde</text></item>
<item><p>298a4</p><section>'dul ba</section><text>bar 'gyur ba ni 'di lta ste/ 'gro na yang rung / smra yang rung ba dag gnas de na dge slong mdo sde 'dzin pa/ 'dul ba 'dzin pa/ ma lta bu 'dzin pa gang bdag the tshom ma skyes pa las ni mi skyed/ skyes pa ni dul bar byed/ sdig pa lta bu ma skyes pa las ni mi skyed/</text></item>
<item><p>298a5</p><section>'dul ba</section><text>skyes pa las ni dul bar byed pa yod dam/ gnas de na bdag na ba dang rjes su mthun pa'i sman dang / zas dang / yo byad dang / bsnyen bkur byed par 'byor par 'gyur ram/ gnas de na bdag gi lus kyang rung / sems kyang rung bde bar 'gyur ram/ gnas</text></item>
<item><p>298a6</p><section>'dul ba</section><text>de na dge slong dag thab mo byed pa/ mtshang 'dru bar byed/ 'khrug par byed/ rtsod pa gleng bar byed pa lta mi gnas grang / des bdag la ma thob pa las thob pa dang / ma chud pa las chud par bya ba dang / mngon du ma byas pa las mngon du byed pa'i bar chad du mi</text></item>
<item><p>298a7</p><section>'dul ba</section><text>'gyur/ gnas de na dbyar gyi nang du dge 'dun 'bye bar mi 'gyur grang zhes de bzhin du bsam pa shin tu bsams/ brtag pa shin tu brtags/ dpyad pa shin tu dpyad de/ na ba'i bsnyen bkur ba'i grogs mthun pa dang 'gro bar bya ste/ 'di ni dbyar tshul du 'jug pa'i</text></item>
<item><p>298b1</p><section>'dul ba</section><text>bya ba zhes bya'o// dbyar tshul du zhugs pa'i bya ba gang zhe na/ dbyar tshul du zhugs pa'i dge slong gis don med pa'i phyir zhag gcig kyang mtshams kyi phyi rol du 'gro bar mi bya/ don cig yod par gyur na des zhag bdun nam/ zhag bzhi bcur byin gyis brlabs la 'gro bar bya/</text></item>
<item><p>298b2</p><section>'dul ba</section><text>de yang don gyi phyir te/ don gang gi phyir zhe na/ dge slong gi don nam/ dge slong ma'i don nam/ dge tshul pha'i 'am/ dge tshul ma'i 'am/ dge bsnyen pha'i 'am/ dge bsnyen ma'i don kyang rung / gnyen gyi don kyang rung / bdag gi don kyang rung / de ste sangs</text></item>
<item><p>298b3</p><section>'dul ba</section><text>rgyas la'am/ chos la'am/ dge 'dun la'am/ sdug bsngal la'am/ kun 'byung la'am/ 'gog pa la'am/ lam la yang rung / the tshom du gyur tam/ yid gnyis su gyur tam/ dogs par gyur kyang rung / ma thob pa las thob pa'i 'du shes su gyur/</text></item>
<item><p>298b4</p><section>'dul ba</section><text>ma chud pa las chud pa'i 'du shes dang / mngon du ma byas pa las mngon du bya ba'i 'du shes te/ de 'di ltar mu stegs can kun tu rgyu ba gzhan dag gi don la yang rung / de ste dge slong des gnas der dbyar dge 'dun 'bye bar 'gyur ram/ mchod rten nam/ gtsug lag khang</text></item>
<item><p>298b5</p><section>'dul ba</section><text>yang rung 'dral bar 'gyur ram/ tshig par 'gyur ba yang rung ste/ der dge slong des sangs rgyas kyang rung / chos sam/ dge 'dun gyi don la yang rung ste/ zhag bdun nam/ zhag bzhi bcur byin gyis rlobs la 'gro bar bya ste/ der song ba las zhag bdun nam/</text></item>
<item><p>298b6</p><section>'dul ba</section><text>zhag bzhi bcur yang rung lon par gyur na dge slong dbyar chad pa'i nyes pa 'byung bar mi 'gyur te/ de ni dbyar tshul du zhugs pa'i bya ba zhes bya'o// dbyar tshul du zhugs pa'i gnas brtan gyi bya ba gang zhe na/ dbyar tshul du zhugs pa'i dge slong gnas brtan gyis gtsug</text></item>
<item><p>298b7</p><section>'dul ba</section><text>lag khang gi rnams dang / mchod rten gyi rnams shes par bya/ ji lta bur ral tshems bya ba dang / su byed pa la spro ba bskyed par bya/ bsgrag par bya/ su mi byed pa de la ni bskul bar bya/ dran par bya ba 'di ni dbyar tshul du zhugs pa'i gnas brtan gyi bya ba zhes bya'o//</text></item>
<item><p>299a1</p><section>'dul ba</section><text>dbyar tshul na gnas pa'i bya ba gang zhe na/ dbyar tshul na gnas pa'i dge slong rnams kyis las rnam pa gsum bya ste/ dbyar gang du gnas pa'i gnas khang de dag gas pa dang zhig pa'i rnams bcos su gzhug par bya/ mtshan rtog par bya/ mtshan</text></item>
<item><p>299a2</p><section>'dul ba</section><text>rtog par byed du gzhug/ gnas der gos gang rnyed pa'i gos de gtan par gding bar bya/ yang na gding du gzhug par bya ba 'di ni dbyar tshul na gnas pa'i bya ba zhes bya'o// 'khor gyi bya ba gang zhe na/ 'khor gyi gtso bo des dus dus su 'khor rnams la gang legs</text></item>
<item><p>299a3</p><section>'dul ba</section><text>par spyod/ gang legs par mi spyod pa dang / gang mdzes par sgrub gang mi mdzes par sgrub brtags te gang legs par spyod cing mdzes par sgrub pa de la ni yongs su bskyang bar bya ste/ tshe dang ldan pa legs so legs so// ji ltar khyod spyod pa de lta bur spyad par</text></item>
<item><p>299a4</p><section>'dul ba</section><text>bya'o zhes spro ba bskyed par bya/ yang dag par dga' bar bya/ de dus dus su phyi phyir bstan par bya/ bslab par bya'o// gang legs par mi spyod dam mdzes par mi sgrub pa de la gang la ji lta bur 'os pa de lta bur chad pas gcad par bya ba ni 'khor gyi bya ba zhes bya'o//</text></item>
<item><p>299a5</p><section>'dul ba</section><text>'khor gyi nang du bya ba gang zhe na/ dge slong 'khor gyi nang du dran pa nye bar bzhag nas 'khor gyi nang du 'gro bar bya ste/ 'di ni rgyal rigs kyi 'khor to// 'di ni bram ze'i 'khor to// 'di ni khyim bdag gi 'khor to// 'di ni dge sbyong gi 'khor yin te/ der bdag 'di</text></item>
<item><p>299a6</p><section>'dul ba</section><text>lta bur 'gro bar bya/ 'di lta bur 'greng bar bya/ 'di lta bur 'dug par bya ste/ 'di lta bur smra bar bya/ 'di lta bur smra bar mi bya'o zhes bya ba de ni 'khor gyi nang du 'gro ba'i bya ba zhes bya'o// 'khor gyi nang du zhugs pa'i bya ba gang zhe na/ dge slong 'khor gyi nang du zhugs</text></item>
<item><p>299a7</p><section>'dul ba</section><text>na des gtam sna tshogs mi bya/ gtam mi rigs pa'i rnams mi bya/ 'khor rnams rigs par byas la de dag dang mthun pa'i gtam bya bar bya/ gtam byas nas stan las ldang bar bya ba de ni 'khor gyi nang du zhugs pa'i bya ba zhes bya'o// 'khor gyi nang du zhugs pa'i gnas</text></item>
<item><p>299b1</p><section>'dul ba</section><text>brtan gyi bya ba gang zhe na/ 'khor gyi nang du zhugs pa'i dge slong gnas brtan gyis 'khor rnams la 'di dag ji lta bu'i gtam la dga'am/ 'on te cang mi smra ba la dga' zhes 'khor rnams la brtag par bya'o// de ste gtam la dga' ba dag cig yin na ni de dag la de dang mthun</text></item>
<item><p>299b2</p><section>'dul ba</section><text>pa'i gtam bya'o// de ste mi smra ba la dga' ba dag cig yin na ni der cang mi smra bar 'dug par bya ste/ 'di ni 'khor gyi nang du zhugs pa'i gnas brtan gyi bya ba zhes bya'o// gso sbyin gyi bya ba gang zhe na/ bcu bzhi'am/ bco lnga'i gso sbyong de nyid kyi tshe rang gi rgyud la brtag</text></item>
<item><p>299b3</p><section>'dul ba</section><text>par bya ste/ mtshan mo'i rgyud dang / nyin par gyi rgyud der bdag la skabs der ltung ba lta byung ngam/ de ste byung ba yod na dge slong yid brtan pa zhig rnyed na ni de'i mdun du bshags par bya/ de ste ma rnyed na sems kyi byin gyis brlab pa dang / de ste nyes pa ma byung na ni sems</text></item>
<item><p>299b4</p><section>'dul ba</section><text>bskyed par bya ste/ bdag ni ltung ba de las yongs su dag go zhes tshig tu brjod par bya/ gso sbyin ni tshul khrims yongs su dag par byed pa ste/ 'di ni gso sbyin gyi bya ba zhes bya'o// gso sbyin mngon du bya ba'i bya ba gang zhe na/ dge slong gso sbyin mngon du byung la min</text></item>
<item><p>299b5</p><section>'dul ba</section><text>na dad bzhin du yang 'gro bar bya ste/ de yang shes bzhin du 'gro bar bya ba nas snga ma bzhin te 'dug pa la mkhas par bya ba'i bar du'o// 'dug nas kyang so sor thar pa'i mdo sde la ston pa'o snyam du 'du shes mngon du gzhag par bya/ bkur sti bya/ rim gror byas la mnyan/</text></item>
<item><p>299b6</p><section>'dul ba</section><text>bla mar bya/ gces par bya/ yid la gzung bar bya/ sems gcig tu bya/ rna ba mi g.yel bar bya/ sems thams cad gcig tu dmigs nas mnyan par bya'o// mnyan nas kyang de lta bur nan tan bya/ bsgrub par bya ba de ni gso sbyin mngon du bya ba'i bya ba zhes bya'o//</text></item>
<item><p>299b7</p><section>'dul ba</section><text>gso sbyin gyi las kyi bya ba gang zhe na/ gso sbyin gyi bya ba la rnam pa lnga ste/ gdon pa dang / bsngo ba dang / dad pa yongs su dag pa dang / skabs dbye ba dang / sems kyis byin gyis brlab pa'o// gzhan yang gso sbyin gyi las la rnam pa bzhi ste/ chos bzhin ma</text></item>
<item><p>300a1</p><section>'dul ba</section><text>yin la ma 'dus par byed pa dang / chos bzhin ma yin la 'dus par byed pa dang / chos bzhin la ma 'dus par byed pa dang / chos bzhin la 'dus par byed pa'o// de las chos bzhin byed pa'i gso sbyin gyi las de ni 'di lta ste/ chos bzhin byed pa</text></item>
<item><p>300a2</p><section>'dul ba</section><text>yin no// de ni gso sbyin gyi las kyi bya ba zhes bya'o// so sor thar pa'i bya ba gang zhe na/ bcu bzhi'am/ bco lnga'i gso sbyin de nyid kyi tshe mtshams dang las kyi nang du phyin pa'i dge slong ji snyed pa de dag thams cad gcig tu 'dus shing 'khod pa dang / dge 'dun gyi gnas</text></item>
<item><p>300a3</p><section>'dul ba</section><text>brtan dge slong gis so sor thar pa'i mdo sde bklag par bya/ so sor thar pa'i mdo la yang ston par 'du shes mngon par gzhag par bya/ bkur sti dang rim gror byas la mnyan/ bla mar bya/ gces par bya/ yid la gzung bar bya/ mtshams gcig tu bya/ rna ba</text></item>
<item><p>300a4</p><section>'dul ba</section><text>mi g.yel bar bya/ gzhan thams cad gcig tu thub par byas la mnyan par bya/ thos nas yang de bzhin du nan tan bya/ bsgrub par bya ste/ de ni so sor thar pa'i bya ba zhes bya'o// so sor thar pa klog pa'i bya ba gang zhe na/ so sor thar pa klog pa la rnam</text></item>
<item><p>300a5</p><section>'dul ba</section><text>pa lnga ste/ gsol ba byas nas gleng gzhi bklags te/ lhag ma rnams ni thos pa bzhin no zhes bsgrag par bya ba dang / de yang so sor thar pa bsgrags na so sor thar pa bklags pa zhes bya ste/ 'di ni so sor thar pa klog pa dang po'o// gsol ba byas nas gleng</text></item>
<item><p>300a6</p><section>'dul ba</section><text>gzhi bklags/ phas pham pa bzhi bklags pa la lhag ma rnams ni thos pa bzhin no zhes bsgrag par bya ste/ de yang so sor thar pa klog pa gnyis pa'o// gsol ba byas la gleng gzhi yang bklags/ phas pham pa bzhi yang bklags/ dge 'dun gyi lhag ma bcu</text></item>
<item><p>300a7</p><section>'dul ba</section><text>gsum yang bklags nas lhag ma ni thos pa bzhin no zhes bsgrags pa ni so sor thar pa bklags pa yin te/ 'di ni so sor thar pa klog pa gsum pa'o// gsol ba byas la gleng gzhi bklags/ phas pham pa bzhi yang bklags/ dge 'dun gyi lhag ma bcu gsum</text></item>
<item><p>300b1</p><section>'dul ba</section><text>yang bklags/ mi mngon pa'i chos gnyis po yang bklags la lhag ma rnams ni thos pa bzhin no zhes bsgrags pa yang so sor thar pa bklags pa yin te/ 'di ni so sor thar pa klog pa bzhi pa'o// rgyas par so sor thar pa klog pa dang lnga ste/ 'di ni so sor thar</text></item>
<item><p>300b2</p><section>'dul ba</section><text>pa klog pa'i bya ba'o// so sor thar pa klog par byed pa'i bya ba gang zhe na/ so sor thar pa klog pa'i dge slong gis so sor thar pa'i mdo de kha ton du gsal por byang bar bya/ dran par bya/ gtan la phebs par bya/ nam klog pa'i tshe mi 'khrul bar legs par klog par</text></item>
<item><p>300b3</p><section>'dul ba</section><text>bya/ des bdag gi rgyud kyang brtag par bya ste/ mtshan mo'i rgyud dang nyin par gyi rgyud las/ bdag de'i skabs su nyes pa lta byung ngam ma byung bar brtag ste/ de ste nyes pa byung bar gyur la yid brtan pa'i dge slong yod na de'i drung du bshags par bya/ de ste med na</text></item>
<item><p>300b4</p><section>'dul ba</section><text>re zhig gso sbyin byas la de'i 'og tu bdag gis ltung ba ji ltar chos bzhin slar bshags par bya'o// snyam du sems kyis byin gyis brlab par bya'o// ji ltar so sor thar pa'i mdo las 'byung ba bzhin du des nan tan du bya ba de ni so sor thar pa klog par byed pa'i bya ba zhes</text></item>
<item><p>300b5</p><section>'dul ba</section><text>bya'o// gnas brtan gyi bya ba gang zhe na/ de ste dge slong rnams khyim pa'i der zan la mgron du bos na de'i tshe dge slong gnas brtan gyis snga zad du sham thabs bgo bar bya/ dag rar byung ste 'dug par bya ba de ni gnas brtan gyi bya ba zhes bya'o// bar ma'i bya ba gang zhe na/</text></item>
<item><p>300b6</p><section>'dul ba</section><text>dge slong bar mas dge slong gnas brtan mdun du byas nas grong du 'jug par bya/ de ste gnas brtan bshang ba'am gci ba zhig tu thogs nas des mi ring ba zhig tu song la bsdad par bya/ de ste ring du song na grong 'dab tu song la bsdad par bya/ de ste bram ze dang khyim bdag dag</text></item>
<item><p>300b7</p><section>'dul ba</section><text>gis spyan 'dren pa btang na yang gnas brtan 'ongs kyi bar du cung zad bsdad de bya'o zhes smra bar bya/ de ste lag chu btang na gnas brtan la bsdad do zhes smra bar bya/ de ste gnas brtan 'ongs par gyur na yang 'khod pa thams cad ldang bar bya ste/ 'di ni bar ma'i bya ba zhes bya'o// gsar</text></item>
<item><p>301a1</p><section>'dul ba</section><text>bu'i bya ba gang zhe na/ dge slong gsar bus gtsug lag khang chag chag gdab par bya/ sa phyag par bya/ phyag dar dor bar bya/ lci bas zhal zhal 'jam por byug par bya/ chu rnams so sor bcu zhing gzhag par bya/ stan rnams gding bar bya/</text></item>
<item><p>301a2</p><section>'dul ba</section><text>zan rnams sko sar drang bar bya/ dugs khang du bsgrub pa'i rnams byas te/ der shing bskya bar bya/ 'bru mar gzhag par bya/ sa dang phye ma gzhag par bya/ chu gzhag par bya/ dge slong gang las khas len pa de dag la las bya bar bya/ gzhan mtshungs par</text></item>
<item><p>301a3</p><section>'dul ba</section><text>spyad pa gang yang rung ste/ thams cad gsar bus bya bar bya/ 'di ltar yang dge slong gsar bus dge slong gnas brtan rnams la pha dang phu bo lta bur 'du shes nye bar gzhag cing bkur stir bcas/ bdag la dbang bcas/ 'jigs pa dang dbang du 'gyur bar bcas/</text></item>
<item><p>301a4</p><section>'dul ba</section><text>sangs rgyas dang chos dang dge 'dun la dmigs bzhin pa'i sems mngon du gzhag par bya/ mtshungs par spyad pa'i chos rnams ji lta bur bcas pa bzhin du rdzogs par bya ba 'di ni gsar bu'i bya ba zhes bya'o// gnas brtan dang bar ma dang gsar bu'i bya ba gang zhe na/ dge slong</text></item>
<item><p>301a5</p><section>'dul ba</section><text>gnas brtan dang bar ma dang gsar bu thams cad kyis kyang rab tu byung ba'o snyam du sems mngon du gzhag par bya/ sangs rgyas bcom ldan 'das mgon mdzad pa la mgon po'o snyam du 'du shes mngon du gzhag par bya/ mya ngan 'da' ba la gzhol bar bya/ bslab</text></item>
<item><p>301a6</p><section>'dul ba</section><text>pa'i gzhi ji lta bur bcas pa la mtshungs par spyad par bya/ bla ma'i khyad par du chud pa'i phyir nan tan du bya ste/ 'di ni gnas brtan dang bar ma dang gsar bu'i bya ba zhes bya ba'o// dugs khang du bya ba gang zhe na/ dge slong dugs khang du 'jug par 'dod na des shes</text></item>
<item><p>301a7</p><section>'dul ba</section><text>bzhin du nang du 'gro bar bya/ shes bzhin du nang du 'greng bar bya/ shes bzhin du 'dug par bya/ dran pa mngon du gzhag cing sems mi g.yeng bar bya/ spyod lam bzang ba dang / shin tu mdzes pa dang / shin tu bsdams pa dang / sgra bskyung ba dang / bkur stir</text></item>
<item><p>301b1</p><section>'dul ba</section><text>bcas/ 'jigs pa dang dbang du 'gyur bar bcas/ yid dman pa'i sems phyags ma lta bur bya/ gnas brtan dang bar ma dang gsar bu la yang byams pa'i sems su bya/ phan pa'i sems dang rjes su brtse ba'i sems su bya/ pha dang bu dang phu nu bo lta bur 'du shes</text></item>
<item><p>301b2</p><section>'dul ba</section><text>mngon du gzhag par bya/ dge slong dugs khang gi nang du zhugs nas/ gtam sna tshogs mi bya/ gtam mi rigs pa mi bya/ spyod lam gnyis la 'jug par bya ste/ 'phags pa'i cang mi smra ba'am/ nges pa'i chos kyi gtam la ste/ de ni dugs khang gi bya ba zhes</text></item>
<item><p>301b3</p><section>'dul ba</section><text>bya'o// dge slong dugs khang du khrus bya ba'i bya ba gang zhe na/ bcom ldan 'das kyis dge slong rnams la dugs khang du rjes su gnang ba yang rgyags pa'i phyir ma yin/ dregs pa'i phyir ma yin/ brgyan pa'i phyir ma yin/ 'khrul ba'i phyir ma yin gyi lus 'di gso ba'i</text></item>
<item><p>301b4</p><section>'dul ba</section><text>phyir ro// dugs khang la yon tan rnam pa lnga ste/ rngul dang dri ma 'byang / pags pa dang mdangs gsal/ pags pa la nad yod pa rnams 'byin/ rlung dang bad kan rnams med par byed/ dugs khang ni nad med par byed pa'o// gzhan yang yon tan rnam pa lnga ste/</text></item>
<item><p>301b5</p><section>'dul ba</section><text>rngul dang dri ma 'byang / pags pa dang mdangs gsal/ pags pa la nad yod pa rnams 'byin/ rlung dang bad kan rnams med par byed/ dugs khang du skyo ba bskyed par bya ba'o// dge slong gis dugs khang du khrus byed par 'dod na des sngar mkhan po la zhu bar byed bkru</text></item>
<item><p>301b6</p><section>'dul ba</section><text>ba'i dus su bzod par bya/ shes bzhin du dugs khang gi nang du 'jug par bya/ skyil mo krung bcas te 'dug la na ba'i 'du shes mngon du gzhag par bya/ khrus bya mdun du 'dug la mi bde bar mi bya/ dran pa mngon du bzhag la las bya/ dge slong dag las kyang las</text></item>
<item><p>301b7</p><section>'dul ba</section><text>byed pa nyams su blang bar bya/ mkhan po dang slob dpon la ma zhus kyi bar du mtshungs pa rnams la las mi bya/ byed pa yang bdag gir mi bya/ mkhan po dang slob dpon dag tu khon yod na de de dag gi drung du mi bskor/ de ste chu blugs par 'dod na chu grang mo dang bsres la lugs shig/</text></item>
<item><p>302a1</p><section>'dul ba</section><text>de ste chu tsha na grogs la yang chu tsha'o zhes sbron cig/ shes bzhin du khrus byas la dugs khang de na khri'u dang / ril ba dang / nya phyis dang / khrus ras dang / dugs khang gi snod spyad gzhan ci yod kyang rung legs par bkrus te gnas gnas su gzhag</text></item>
<item><p>302a2</p><section>'dul ba</section><text>par bya ba 'di ni dugs khang du khrus byed pa'i bya ba zhes bya'o// dugs khang du gnas brtan gyi bya ba gang zhe na/ dugs khang du dge slong gnas brtan gyis gsar bu rnams la yo byad la zhugs na bslang bar mi bya/ dugs khang der chung ngu na lus las rdul byung ba tsam yang bslang</text></item>
<item><p>302a3</p><section>'dul ba</section><text>bar mi bya/ de ste de na dge slong rnams spyod lam rnams mi mdzes sam/ mi bzang bar 'dug gam/ 'on te gtam rgyud la zhugs la dge slong gnas brtan gyis slar zlog cing sgo shig/ rjes su bstan par bya/ mdzes shing bzang ba la gzud par bya/ ji lta bu der</text></item>
<item><p>302a4</p><section>'dul ba</section><text>spyad pa'i chos bcas pa de lta bur gzud par bya/ de dag chos kyi gtam la gzud par bya ba de ni dugs khang du gnas brtan gyi bya ba zhes bya'o// mkhan po'i bya ba gang zhe na/ mkhan pos lhan cig spyod pa'i rnams bslab par bya/ gsal bar bya/ bsgo bar bya/</text></item>
<item><p>302a5</p><section>'dul ba</section><text>rjes su bstan par bya/ sdig pa las bzlog par bya/ dge ba la gzud par bya/ sdig pa'i grogs po las bskal par bya/ dge ba'i bshes gnyen la gzhar bar bya/ lhung bzed kyis bsdu bar bya/ chos gos dang / dra ba dang / phor bu dang / ska rags dang /</text></item>
<item><p>302a6</p><section>'dul ba</section><text>rjes su dran pa dang / slar 'dri ba dang / lung bsgo ba dang / kha thon la gzhug pa dang / yid la byed pa la gzhug par bya/ nyes pa las bslang ba dang / na na nad g.yog bya ba dang / spong ba la gzhug par bya ba dang / nang du yang dag 'jog la 'jug pa dang / bla ma'i</text></item>
<item><p>302a7</p><section>'dul ba</section><text>khyad par chud par bya ba la mtshungs par spyod du gzhug par bya/ lhan cig spyod pa phyogs gang na mi bde bar gnas pa de nas dbyung bar bya ba de ni mkhan po'i bya ba zhes bya'o// // 'dul ba gzhung dam pa/ bam po lnga bcu rtsa gsum pa/ lhan cig spyod pa'i bya ba gang zhe na/ lhan</text></item>
<item><p>302b1</p><section>'dul ba</section><text>cig spyod pas mkhan po la ston pa'o snyam du 'du shes mngon du gzhag par bya/ rim gro bya/ myur du ldang bar bya/ myur du 'gro bar bya/ gus par bya/ zhu bar bya ste/ lhan cig spyod pas mkhan po la ma zhus kyi bar du spyad 'brim pa'i las mi bya/ gtsug lag khang skyong gi res</text></item>
<item><p>302b2</p><section>'dul ba</section><text>mi bya/ lhung bzed kyi las mi bya/ chos gos kyi las mi bya/ snga res mi bya/ phyad res mi bya/ zla res mi bya/ klung la spyod par mi bya/ ri la spyod par mi bya/ dur khrod du spyod par mi bya/ ljongs rgyu bar mi bya/ rkang pa bkru bar mi bya/ mal bca' bar mi bya/ chu</text></item>
<item><p>302b3</p><section>'dul ba</section><text>bcu bar mi bya/ grong du 'jug par mi bya/ mtshams kyi phyi rol du 'gro bar mi bya/ mi rigs pa'i gang zag la gzhar bar mi bya/ de lta bu'i drung du 'dug pa yang bdag gir mi bya/ de 'dra ba'i drung nas bsnyen bkur yang bdag gis blang bar mi bya/ lhung bzed kyang</text></item>
<item><p>302b4</p><section>'dul ba</section><text>blang bar mi bya/ chos gos blang bar mi bya/ zas blang bar mi bya/ sman blang bar mi bya/ yo byad gzhan gang yang rung byin na bdag gir mi bya'o// de lta bu la bsnyen bkur yang mi bya/ lhung bzed sbyin par mi bya/ zas sbyin par mi bya/ sman sbyin par mi bya/</text></item>
<item><p>302b5</p><section>'dul ba</section><text>yo byad gang yang rung sbyin pa bdag gir mi bya/ de 'dra ba'i gang zag gi drung nas lung bsgo ba mi blang / dran par bya ba ma yin/ yongs su dri bar bya ba ma yin/ yid la bya ba mi dri/ de lta bu dag la yang lung bsgo ba mi sbyin/ dran pa ma yin/ yongs su dri ba</text></item>
<item><p>302b6</p><section>'dul ba</section><text>ma yin/ yid la bya ba yang mi bstan te/ bya'o cog thams cad kyang mkhan po la ma zhus kyi bar du mi bya'o// las rnam pa gsum ni ma gtogs te/ bshang gci dang / so shing dor ba dang / mtshams kyi nang du mchod rten la phyag bya ba'o// de ste mkhan po'i</text></item>
<item><p>302b7</p><section>'dul ba</section><text>lhung bzed bkru'am/ sreg pa zhig tu gyur na yang de la ci nas mkhan po'i lhung bzed kyi las bdag gis bya'o snyam mam/ gzhan byed du gzhug go snyam du lhan cig spyod pa des myur du spro ba bskyed par bya'o// de ste mkhan po'i chos gos drub par gyur tam/ kha bkru bar gyur</text></item>
<item><p>303a1</p><section>'dul ba</section><text>tam/ kha bsgyur ba zhig tu gyur na yang de la bdag gis mkhan po'i chos gos kyi las rang gis bya'o snyam mam/ gzhan la byed du gzhug go snyam du lhan cig spyod pas myur du spro ba bskyed par bya/ de ste mkhan po na ba zhig tu gyur na yang de la</text></item>
<item><p>303a2</p><section>'dul ba</section><text>bdag nyid kyis mkhan po na ba'i nad g.yog bya'o snyam mam/ gzhan la nad g.yog byed du gzhug go snyam du lhan cig spyod pas myur du spro ba bskyed par bya/ de ste mkhan po la the tshom zhig skyes par gyur na/ de la ci nas bdag gis mkhan po'i the tshom skyes pa</text></item>
<item><p>303a3</p><section>'dul ba</section><text>de bdag nyid kyis slar bsal lo snyam mam/ gzhan mkhan po'i the tshom sel du gzhug go snyam du lhan cig spyod pas myur du spro ba bskyed par bya'o// de ste mkhan po sdig pa la lta bar gyur na yang de la ci nas bdag gis mkhan po sdig pa la lta bar gyur pa de slar gtang</text></item>
<item><p>303a4</p><section>'dul ba</section><text>bar bya'o snyam mam/ gzhan la slar gtong bar byed du gzhug go snyam du lhan cig spyod pas myur du spro ba bskyed par bya'o// de ste mkhan po la chad pa'i las shig mngon du 'byung ngam byung bar gyur na/ de la ci nas bdag gis mkhan po chad pa'i las kyis gcod par byed dam</text></item>
<item><p>303a5</p><section>'dul ba</section><text>bcad kyang rung ste/ dbyung bar bya'o snyam du lhan cig spyod pas spro ba myur du bskyed par bya'o// de ste mkhan po la spang ba'i las shig mngon du byed par 'gyur ram/ byas par gyur kyang rung ste/ der ci nas bdag gis mkhan po la spang ba'i las shig mngon du byed kyang rung</text></item>
<item><p>303a6</p><section>'dul ba</section><text>byas kyang rung ste/ dbyung ngo snyam du lhan cig spyod pas myur du spro ba bskyed par bya'o// de ste mkhan po la dge 'dun gyi lhag ma'i nyes pa zhig byung bar gyur na/ de la ci nas bdag gis mkhan po la chad par byed pa byin cig pa dang / gzhi nas bslang ba'i chad pa'am/</text></item>
<item><p>303a7</p><section>'dul ba</section><text>chad pa byas zin nas yid mgu bar bya ba byin cig pa'am/ gzhi nas bslang ste yid mgu bar bya ba'am/ yid mgu bar spyad nas dbyung ba byin cig par lhan cig gnas pas spro ba bskyed par gyur na ni legs/ spro ba ma bskyed na 'das pa dang bcas par 'gyur ro// de ltar</text></item>
<item><p>303b1</p><section>'dul ba</section><text>lhan cig spyod pas mkhan po la bya ba ci dang ci yod kyang rung spro ba bskyed par bya ba de bzhin du mkhan pos kyang lhan cig spyod pa la bya ba ci dang ci yod kyang rung spro ba bskyed par bya ste/ zhu ba rnams ni ma gtogs so// lhan cig spyod pas mkhan po'i stan gding bar bya/ rkang</text></item>
<item><p>303b2</p><section>'dul ba</section><text>pa bkru ba'i chu dang / lham yang bshams te phyogs gcig tu gzhag par bya/ rkang pa bkru bar bya/ bsku bar bya/ mal bya'o// gci ba'i snod dang bshang ba'i snod bshams te gzhag par bya/ de ste lung zhig mnod dgos par gyur na yang lung mnod par bya/ yid</text></item>
<item><p>303b3</p><section>'dul ba</section><text>la byed pa zhig mnod dgos par gyur na'ang yid la byed pa mnod par bya/ phyogs gcig tu song ste 'dug nas bsgom par bya'o// nang par langs nas gci ba'i snod dang bshang ba'i snod dbyung bar bya/ mkhan po'i rkang pa la mgo bos phyag byas te/ mkhan po bde</text></item>
<item><p>303b4</p><section>'dul ba</section><text>bar mdzad dam/ bde bar bgyis sam/ bde bar spyad dam zhes dri bar bya/ de ste na bar gyur na yang na ba'i sman dang / nad g.yog la spro ba bskyed par bya/ de ste mi na na ni bde bar yal bar gzhag/ de ste dge 'dun gyi zas shig gam mgron du bos pa'i zas kyang</text></item>
<item><p>303b5</p><section>'dul ba</section><text>rung ste/ dge 'dun gyi zas ni mkhan po dang dge 'dun gyi zas mchis kyis deng dge ba bde bar spyod cig/ de ste bsod snyoms kyi zas na yang mkhan po bsod snyoms la gshegs kyis chos shig ces bsgo'o// lhan cig spyod pas mkhan po la so shing dang bde ba'i chu</text></item>
<item><p>303b6</p><section>'dul ba</section><text>dang / lci ba dang / phye ma dbul bar bya/ nam mkhan pos las de rnams zin pa de na lhung bzed dang chos gos bstab par bya/ de ste dge 'dun dang lhan cig bsod snyoms la 'jug na ni mkhan po mdun du btang la bdag gis gral gang du bab pa nas 'gro bar bya/ de ste gang</text></item>
<item><p>303b7</p><section>'dul ba</section><text>zag gi bsod snyoms la 'jug na ni mkhan po'i sbyar ma dang lhung bzed dang khar gsil dbul bar bya/ de ste rlung dang char pa dang dus grang ba zhig tu gyur na mkhan po'i sbyar ma 'og tu chug la bdag gi steng du phyung shig/ de ste yul dro na bdag gi sbyar ma 'og tu chug la mkhan po'i steng du</text></item>
<item><p>304a1</p><section>'dul ba</section><text>phyung shig/ lhan cig spyod pa mkhan po'i mdun du song la zil pa la sogs pa bsal bar bya/ de ste chu 'gram mam gang g.yang sa zhig na mkhan po'i lag pa nas bzung zhing brten par bya/ dong nas grong 'dab tu phyin na sbyar ma dang lhung bzed dang khar gsil dbul</text></item>
<item><p>304a2</p><section>'dul ba</section><text>bar bya/ phul te mkhan po'i mdun du btang la grong gi nang du 'jug par bya'o// de ste skas sam/ them skas shig 'dzeg na yang lhan cig spyod pa sngon du 'dzegs la lag nas drang bar bya/ de na chos bzhin gyi rnyed pa zhig grub na yang bdag gis blang bar bya/ bsod</text></item>
<item><p>304a3</p><section>'dul ba</section><text>snyoms spyad de slar grong gi phyi rol du byung na mkhan po'i sbyar ma dang lhung bzed dang khar gsil blangs la mkhan po'i mdun du btang nas gtsug lag khang du 'dong bar bya'o// der lhags nas lhung bzed dang chos gos bzhag ste mkhan po'i rkang pa bkru ba'i chu dang lham bsnyen te</text></item>
<item><p>304a4</p><section>'dul ba</section><text>bzhag la rkang pa bkru bar bya'o// de nas dus la bab par gyur na mkhan po'i lhung bzed kyi gzhi gding zhing lhung bzed dbul bar bya'o// bdag gis zas bzang ba dang zhim pa dang / dam pa ci yod pa mkhan po la dbul bar bya/ mkhan pos kyang tshod rig</text></item>
<item><p>304a5</p><section>'dul ba</section><text>par bya/ zas kyi bya ba byas pa dang / mkhan po la bde ba'i chu bsnyen par bya lci ba dang phye mas lhung bzed bkrus la lhung bzed dang chos gos slar gzhug par bya/ mkhan po la phyag byas nas mkhan po 'di bzhin bzhugs sam/ nyin par spyod par gshegs sam</text></item>
<item><p>304a6</p><section>'dul ba</section><text>zhes dri bar bya/ de ste nyin par spyod par 'gro na yang mkhan po'i khri'u dang gding ba dang / ril ba spyi khyer la mkhan po mdun du bcug ste nyin par gang na spyod par 'gro'o// song nas mkhan po'i stan bting la lung mnod dgos na yang lung mnod par bya/</text></item>
<item><p>304a7</p><section>'dul ba</section><text>yid la byed pa mnod dgos na yang yid la byed pa mnos la phyogs gcig tu song nas bsgom par bya'o// de nas dus la bab na mkhan po'i khri'u dang / gding ba dang / ril ba spyi khyer te/ mkhan po mdun du byas la 'gro bar bya'o// de ste gso sbyin gyi dus</text></item>
<item><p>304b1</p><section>'dul ba</section><text>la bab ste/ 'du bar gyur na yang mkhan po'i stan ltebs na brkyang bar bya/ brkyang na ni legs par gding bar bya/ de nas dus su bsgo'am/ gaN+DI brdungs kyang rung ste/ lag pa g.yon pas ni mkhan po'i lag pa nas bzung / lag pa g.yas pas ni mar</text></item>
<item><p>304b2</p><section>'dul ba</section><text>me thogs te mkhan po mdun du byas la gso sbyin gyi gnas su 'dong bar bya'o// so sor thar pa'i mdo bklags zin na mkhan po'i drung du song la/ mkhan po ci gshegs sam/ chos gsan cing bzhugs zhes dri bar bya/ de ste 'gro na lag pa g.yon pas</text></item>
<item><p>304b3</p><section>'dul ba</section><text>mkhan po gzung / lag pa g.yas par ni mar me thogs te mkhan po mdun du byas la gtsug lag khang du 'dong bar bya'o// de ste dugs khang du khrus byed pa zhig tu gyur na nang par sngar langs nas mkhan po deng dugs khang du khrus mdzad kyis char gsol zhes bsgo bar bya/</text></item>
<item><p>304b4</p><section>'dul ba</section><text>lhan cig spyod pas mkhan po'i phyir dugs khang du stan dang khri'u dang / ril ba spyi dang / khrus ras dang dugs khang gi yo byad gzhan gang yang rung ste khyer te mkhan po mdun du byas nas dugs khang du 'dong bar bya/ 'ongs nas kyang chos gos phyogs gcig tu</text></item>
<item><p>304b5</p><section>'dul ba</section><text>bzhag la mkhan po las mi nye mi ring bar 'dug par bya/ nam mkhan po rngul bar gyur na de na lhan cig spyod pa des de la rim bzhin rjes su las rnams bya ste bkru bar bya'o// bkrus nas mdun du bcug ste/ gtsug lag khang du bskyal bar bya/ de'i 'og tu bdag</text></item>
<item><p>304b6</p><section>'dul ba</section><text>nyid bkru bar bya/ de ste lhan cig spyod pa de mkhan po'i drung nas dge ba'i chos mi 'phel bar gyur na mkhan po la bdag dge slong ming 'di zhes bgyi ba 'di la gtad du gsol zhes smros shig/ mkhan pos kyang dge slong de la dge slong 'di ci 'dra/ de'i rjes su</text></item>
<item><p>304b7</p><section>'dul ba</section><text>'brang ba dang drung na 'dug pa ci 'dra/ 'di'i lung rnams ston tam/ de ste mi ston/ rjes su ston tam/ de ste mi ston pa brtag par bya/ dpyad par bya/ de bzhin du brtags dpyad nas de ste rung ba zhig tu gyur na/ de la gtad par bya/ de ste rung ba ma yin na gzhan la</text></item>
<item><p>305a1</p><section>'dul ba</section><text>gtad par bya'o// de ste mkhan po nyid rung ba ma yin la tshul dang mi ldan na ma zhus par song yang bla ste/ 'di ni lhan cig spyod pa'i bya ba zhes bya'o// slob dpon gyi bya ba gang zhe na/ slob dpon gyis nye g.yog rnams shes par bya ba nas snga ma bzhin</text></item>
<item><p>305a2</p><section>'dul ba</section><text>te/ phyogs gang na nye g.yog de nyon mongs shing 'dug pa zhig tu gyur na phyogs de nas dgug par bya/ dgug tu gzhug par bya ste/ 'di ni slob dpon gyi bya ba zhes bya'o// nye g.yog gi bya ba gang zhe na/ nye g.yog gis slob dpon la ston pa'o snyam du 'du shes</text></item>
<item><p>305a3</p><section>'dul ba</section><text>mngon du bzhag la rim gro bya ba nas/ snga ma bzhin ma zhus kyang 'gro bar bya ba'i bar du ste/ de ni nye g.yog gi bya ba zhes bya'o// dge tshul gyi bya ba gang zhe na/ dge tshul gyis mkhan po dang slob dpon la ston pa'o snyam du 'du shes mngon du bzhag la rim gro bya ba nas</text></item>
<item><p>305a4</p><section>'dul ba</section><text>snga ma bzhin no// de ste mkhan po'am/ slob dpon sdig pa lta bar gyur na rang gis slar gtang bar bya/ yang na gtong du 'jug par bya ste/ de ltar spro ba skyes na ni de bzhin legs/ ma skyes na 'das pa dang bcas par 'gyur ro// der yang dge tshul phas ji ltar</text></item>
<item><p>305a5</p><section>'dul ba</section><text>mkhan po dang / slob dpon la byung zhing gyur pa'i rnams ji ltar gyis shig ces spro ba bskyed par bya ba de bzhin du mkhan po dang / slob dpon gyis kyang dge tshul pha la byung zhing gyur pa'i rnams ji ltar bya zhes spro ba bskyed par bya'o// de la zhu ba rnams ni ma gtogs so//</text></item>
<item><p>305a6</p><section>'dul ba</section><text>dge tshul phas mkhan po dang / slob dpon gyi stan gding ba la sogs pa bya ba snga ma bzhin te bdag nyid tha mar bkru bar bya ba'i bar du'o// 'di ltar dge tshul phas rtswa sngon po med par bya/ me tog rnams btog/ 'bras bu rnams btog/ so shing rnams sbyin/ lhung</text></item>
<item><p>305a7</p><section>'dul ba</section><text>bzed kyi gzhi lo ma rnams sbyin/ rung bar bya/ dge slong rnams la byin len du gzhug par bya/ mdzes pa dang / bag yod par bsgrub par bya/ de ste dge tshul pha de mkhan po dang slob dpon gyi drung nas dge ba'i chos 'phel bar mi 'gyur ba nas/ snga ma bzhin ma zhus kyang song</text></item>
<item><p>305b1</p><section>'dul ba</section><text>yang bla ba'i bar du ste/ 'di ni dge tshul pha'i bya ba zhes bya'o// nan tan du bya ba gang zhe na/ de ste dge 'dun gyi kun dga' ra bar gnod pa zhig byung na der dge slong gis ji ltar de mi shor zhing zin par bya/ de ste rnam grangs gang gis kyang zin par ma gyur na gzhan dag la ni bab bab tu smra bar mi</text></item>
<item><p>305b2</p><section>'dul ba</section><text>bya'i/ thog mar rgyal po'i gnang ba rnams la bsgo bar bya/ de'i 'og tu btsun mo dang / gzhon nu dang / blon po dang / ded dpon dang / zhang blon dang / zhabs 'bring ba rnams la bsgo bar bya/ de la nan tan du bya ba ni ji nas tshig gis bstan pa tsam gyis thar par 'gyur</text></item>
<item><p>305b3</p><section>'dul ba</section><text>gyis de la gsang ba'i las rnams mi 'byung bar bya ste/ de ni nan tan du bya ba zhes bya'o// phyi bzhin 'brang ba'i dge sbyong gi bya ba gang zhe na/ phyi bzhin 'brang ba'i dge sbyong gis snga na mo'i dge sbyong las ring nas kyang ma yin/ shin tu bsnyen de yang ma yin/ phrag pa sbyar</text></item>
<item><p>305b4</p><section>'dul ba</section><text>zhing yang mi 'gro bar bya/ khyim gyi nang du 'jug na yang gtam glo bur du de la mi bya/ phyi nas smra bar bya/ des bsgo ba rnams bya/ bkur stir bya/ bdag dman par bya/ 'jigs pa dang dbang du 'gyur bar bya/ dge sbyong snga na po chos ma yin pa zhig smra na slar dgag</text></item>
<item><p>305b5</p><section>'dul ba</section><text>par bya/ chos bzhin du smra na rjes su yi rang bar bya/ de la chos bzhin pa'i rnyed pa zhig byung na blang bar bya ste 'di ni phyi bzhin 'brang ba'i dge sbyong gi bya ba zhes bya'o// grong du nye bar 'gro ba'i bya ba gang zhe na/ rigs su ston pa'i dge slong gis dregs par mi bya/</text></item>
<item><p>305b6</p><section>'dul ba</section><text>nga rgyal mi bskyed/ mi brtan par mi bya/ byung rgyal du mi smra/ mi gtsigs par mi bya/ yang dag par shes par bya/ nye bar gzhag par bya/ sems mi g.yeng bar bya/ dga' bar 'gyur ba dang / spyod lam mdzes par bya/ shin tu bsdam pa dang / shin tu bkab</text></item>
<item><p>305b7</p><section>'dul ba</section><text>pa dang / sgra chung ba dang / mig gnya' shing gang tsam las mi g.yeng bar bya/ bkur stir bcas/ bdag nyid dman par bcas/ 'jigs pa dang / dbang du 'gyur bar bcas/ yid dman pa dang / sems phyags ma dang 'dra bar bya/ rnyed pa dang bkur sti la 'dod par</text></item>
<item><p>306a1</p><section>'dul ba</section><text>mi bya/ phan par byed pa de ni grong du 'gro bar byed pa'i bya ba zhes bya'o// grong du 'gro ba'i bya ba gang zhe na/ dge slong grong du 'gror 'dod na shes bzhin du 'gro bar bya/ dran pa nye bar gzhag par bya/ sems mi g.yeng bar bya/ dbang po bsdam par</text></item>
<item><p>306a2</p><section>'dul ba</section><text>bya/ yid mi g.yeng bar bya/ snga phyi la 'du shes pa dang / bla 'og la 'du shes gzhag/ dge slong dran pa nyams bzhin du grong du 'gro na nyes pa'i dmigs rnam pa lngar rig par bya ste/ dge slong 'khod pa rnams la ma bsgo bzhin du grong du dus ma yin par</text></item>
<item><p>306a3</p><section>'dul ba</section><text>'jug pa dang / ma brtags par stan la 'dug pa dang / rig pa'i skyes pa med bzhin du bud med la chos tshig lnga'am drug las lhag par ston pa dang / bud med dang lhan cig gnyis su skyabs yod pa dben pa na 'dug par byed pa dang / sman dang nad du bcas</text></item>
<item><p>306a4</p><section>'dul ba</section><text>pa'i grong du nan gyis stan la 'dug par byed pa'o// dge slong dran pa nyams bzhin du grong du 'gro na gzhan yang nyes pa'i dmigs rnam pa lngar rig par bya ste/ phyi phyir bud med la blta ba dang / lta ba las kyang gtam du 'dzer ba dang / gtam zer ba las chags</text></item>
<item><p>306a5</p><section>'dul ba</section><text>par gyur pa dang / chags par gyur pa las tshul bzhin mi byed pa dang / tshul bzhin yid la mi byed pas na ma dad bzhin mi tshangs par spyod par 'gyur te/ nyes pa 'byung bar 'gyur ba'am/ yang na bslab pa phul nas slar babs par 'gyur ro// dran pa nye bar</text></item>
<item><p>306a6</p><section>'dul ba</section><text>bzhag bzhin du grong gi nang du 'jug na nyes pa'i dmigs de lta bu 'byung bar mi 'gyur te/ de ni grong du 'gro ba'i bya ba zhes bya'o// grong du nye bar song ba'i bya ba gang zhe na/ grong du song ba'i dge slong gis gtam sna tshogs mi smra/ gtam ngan pa mi bya/ chos kyi</text></item>
<item><p>306a7</p><section>'dul ba</section><text>gtam smra bar bya/ gtam rgyud mi chad par bya/ khyim pa'i rnams la chos kyi gtam yang dag par bstan/ bstabs/ yang dag par gzengs bstod par bya/ rab tu mgu bar bya/ skyabs su 'gro ba'i bslab pa'i gnas 'dzin du gzhug/ dus khrims la</text></item>
<item><p>306b1</p><section>'dul ba</section><text>gnas pa dang / tshangs par spyod pa la gnas pa dang / sbyin pa dang / dul ba dang / sdom pa dang / skyes bu dam pa bsnyen pa'i chos nyan pa dang / tshul bzhin yid la byed pa dang / chos dang rjes su mthun pa'i chos la nan tan du byed pa dang / lam ma yin pa la</text></item>
<item><p>306b2</p><section>'dul ba</section><text>lam ma yin par de ltar yang dag par bsgrag par bya/ ye shes dang lta ba rnam par sbyang bar bya ste/ de ni grong du nye bar song ba'i bya ba zhes bya'o// grong du nye bar song ba'i gnas brtan gyi bya ba gang zhe na/ grong du song ba'i dge slong gnas brtan gyis de na dge slong gsar bu</text></item>
<item><p>306b3</p><section>'dul ba</section><text>rnams la bsgo bar bya/ rjes su bstan par bya/ ci rgyags pa dang / dregs pa dang / lus la 'tshog pa dang / rtsed mo mi byed par bya/ dga' bar 'gyur ba la gzhug par bya/ ji ltar mtshungs par spyod pa bcas pa la gzhug par bya/ de dag gis kyang</text></item>
<item><p>306b4</p><section>'dul ba</section><text>des ji ltar bsgo ba dang / rjes su bstan pa'i tshig rnams la mnyan par bya ste/ de grong du song ba'i gnas brtan gyi bya ba zhes bya'o// gzhi na gnas pa'i bya ba gang zhe na/ gzhi na gnas pa'i dge slong gis mdangs bzang ba dang / khro gnyer dang bral bar bya/ dran pa</text></item>
<item><p>306b5</p><section>'dul ba</section><text>thog mar 'gro ba dang / thog mar smra bar bya ste/ tshur spyon bde bar byon nam zhes tshig snyan pa dang / tshig yid du 'ong ba dang / mgu bar 'gyur bas smra bar bya/ glo bur du lhags pa'i dge slong dag mthong nas mdza' ba'i tshul gyis mdun du bsu bar bya/ snyan pa'i</text></item>
<item><p>306b6</p><section>'dul ba</section><text>tshig gis rab tu dga' bar bya/ bde ba la reg par spyod dam/ bde bar lhags sam zhes dri bar bya/ de ste rgan pa zhig yin na ni de la phyag byas nas lhung bzed dang chos gos blangs te gtsug lag khang gi nang du bcug la stan la gzhag par bya/ rkang pa bkru zhing bla</text></item>
<item><p>306b7</p><section>'dul ba</section><text>mar bya/ skom na chu grang mo blud par bya/ ji ltar nus shing mgu bar 'gyur ba'i chos bzhin bsgyur bar bya/ ji ltar rigs pa bzhin mal stan rnams kyang sbyin par bya/ ji srid du 'dug pa de la pha dang / phu nu dang / bu ltar 'du shes mngon du gzhag cing gzung bar bya'o//</text></item>
<item><p>307a1</p><section>'dul ba</section><text>na na yang g.yel bar mi dor te/ de ni gzhi na gnas pa'i bya ba zhes bya'o// ngal bso ba'i bya ba gang zhe na/ glo bur du 'ongs pa'i dge slong gis gtsug lag khang du 'ongs na des gzhi na gnas pa'i dge slong dag las mal stan gyi rnams brkam</text></item>
<item><p>307a2</p><section>'dul ba</section><text>zhing thabs su dgug par mi bya/ snang ba'i gnas su 'dug par bya/ spyod lam bzang bar bya/ legs par bgo bar bya/ legs par bsdam par bya'o// 'di yang ngal bso ba'i bya ba yin te/ gzhi na gnas pa'i dge slong dag gis dge slong glo bur</text></item>
<item><p>307a3</p><section>'dul ba</section><text>du lhags pa mthong na de ste ngo shes na ngal bso bar bya/ ji ltar mtshungs par spyod pa'i chos bcas pa bzhin du mtshungs par spyad par bya/ de ste ngo mi shes na bab bab tu ngal bso bar mi bya/ dge slong dag la yang tshe dang ldan pa 'di su'i lhan cig spyod pa yin/ 'di</text></item>
<item><p>307a4</p><section>'dul ba</section><text>spyod pa ji lta bu zhes dri bar bya'o// de ste de'i spyod pa dang / spyod yul dang / tshul khrims dang / sdom pa dang / mtshungs par spyod pa'i rnams rtogs na gdod ngal bso bar bya'o// de gcig pu la gtsug lag khang gtad par mi bya/ dge 'dun gyi mdzod</text></item>
<item><p>307a5</p><section>'dul ba</section><text>dang / bang ba dang / dge 'dun gyi mal la dbang du gzhug par mi bya/ shin tu rtogs par byas la gdod yid gcugs par bya ba de ni ngal bso ba'i bya ba zhes bya'o// bar snang gi bya ba gang zhe na/ bar snang thams cad ni mtshams gcig pa ma yin te/ der</text></item>
<item><p>307a6</p><section>'dul ba</section><text>gnas pa dang / 'di na gnas pa lhan cig tu las bya zhing bskyo ba yang mi brtsan/ 'di na gnas pa dang de na gnas pa dag lhan cig tu las byas par mi 'gyur/ bskyos pa yang mi brtsan no// dge slong skya rengs ma shar bar chos gos med bzhin du steng du mi 'byung / dbyar</text></item>
<item><p>307a7</p><section>'dul ba</section><text>tshul du zhugs na yang zhag bdun nam/ zhag bzhi bcur byin gyis ma brlabs par nam mkha' la byung zhing gnas par mi bya'o// de ste byung zhing gnas na chos gos dang bral bar 'gyur la dbyar kyang zhig par 'gyur te/ 'di ni bar snang gi bya ba zhes bya'o// gtan pa'i bya ba gang zhe na/ gtan</text></item>
<item><p>307b1</p><section>'dul ba</section><text>pa la yon tan lnga ste/ zhag gcig gis bral ba med/ zhag bcu'i 'da' ba med/ zla ba gcig gis 'da' ba med/ ji snyed du dgos pa'i gos rnams byin gyis ma brlabs kyang 'chang du rung / stod g.yogs dang mthang gos kyis ljongs rgyu bar rung ngo //</text></item>
<item><p>307b2</p><section>'dul ba</section><text>gzhan yang gtan pa la yon tan rnam pa lnga ste/ 'dus shing za ba med/ yang yang za ba med/ phyi ma la ma bsgo bar 'gro ba med chos gos ji dgos pa tshol du rung / ston zla tha nas dpyid zla ra ba'i bar du dbyar tshul du zhugs pa'i dge slong dge 'dun gyi rnyed</text></item>
<item><p>307b3</p><section>'dul ba</section><text>pa ma bgos shing bzhag pa de yang gtan pa bting ba rnams kyis ma dad na gzhan la mi sbyin no// de ni gtan pa'i bya ba zhes bya'o// chu tshags kyi bya ba gang zhe na/ dge slong chu tshags med na lam du zhugs shing 'gro bar mi bya'o// de ste chu rgyun du 'bab la de yang rung bar gyur</text></item>
<item><p>307b4</p><section>'dul ba</section><text>de chu gzhan dang ma 'dres pa zhig gam/ khron pa rung ba zhig gam/ rgyang grags phyed phyed du gtsug lag khang rgyun chags par yod pa ma gtogs te de ni chu tshags kyi bya ba zhes bya'o// 'chag sa'i bya ba gang zhe na/ bcom ldan 'das kyis 'chag sa rnam pa gnyis</text></item>
<item><p>307b5</p><section>'dul ba</section><text>rjes su gnang ste/ bsam gtan la zhugs pa dang / kha ton la zhugs pa'o// bsam gtan la zhugs pa'i 'chag sa ni khru bco brgyad do// kha ton la zhugs pa'i 'chag sa ni khru bcu gnyis te de ni 'chag sa'i bya ba zhes bya'o// 'chag pa'i bya ba gang zhe na/</text></item>
<item><p>307b6</p><section>'dul ba</section><text>dge slong 'chag par 'dod na des drag tu yang ma yin/ dal nas 'chag par bya/ shes bzhin du 'chag par bya/ dran pa nye bar gzhag/ dbang po nang du gzhag/ yid phyir mi dbyung bar bya/ rdeg mi 'chos par bya/ phan tshun mi 'khyor bar bya/ drang por 'chag par</text></item>
<item><p>307b7</p><section>'dul ba</section><text>bya/ de ste drang por 'chag mi nus na srad bu bre bar bya/ srad bu bres pa la sdu bu bcug nas de la 'ju zhing 'chag par bya ste/ 'di ni 'chag pa'i bya ba zhes bya'o// 'phyen gyi bya ba gang zhe na/ ston pa'i mdun du mi gtang / mchod rten gyi drung du ma yin/ mkhan po dang slob</text></item>
<item><p>308a1</p><section>'dul ba</section><text>dpon gyi drung du ma yin/ bla ma'i drung du ma yin/ bla mar bya ba'i drung du ma yin/ grong gi nang du skye bo'i mdun du ma yin/ phyi phyir gtang bar mi bya/ de ste yang phyi phyir gtong ba zhig tu gyur na gnas gud du song la gtang bar bya'i/ de'i rkyen gyis gzhan</text></item>
<item><p>308a2</p><section>'dul ba</section><text>la mi bde bar 'gyur bar mi bya ste/ 'di ni 'phyen gyi bya ba zhes bya'o// gzhar ba'i bya ba gang zhe na/ dge slong gzhar 'dod na rno ba'i yo byad kyis gzhar bar mi bya/ rtswa bsdus pas mi bya/ lo ma'am/ ra da'am/ 'jam pa gzhan gyis gzhar bar bya ste/ de ni</text></item>
<item><p>308a3</p><section>'dul ba</section><text>gzhar ba'i bya ba zhes bya'o// bshang ba'i bya ba gang zhe na/ dge slong gis bab bab tu bshang bar mi bya/ rtsig pa'i drung du ma yin/ shing gi drung du ma yin/ shes bzhin du phyogs gcig tu bshang bar bya'o// de ste phyi phyir bshang ba zhig tu gyur na bshang ba'i</text></item>
<item><p>308a4</p><section>'dul ba</section><text>gyo mo drung du gzhag par bya/ yang na khung bu brko bar bya ste/ 'di ni bshang ba'i bya ba zhes bya'o// bshang sa'i bya ba gang zhe na/ dge slong bshang sar 'gro bar 'dod pas snga na 'dug pas tshor bar bya ba'i phyir se gol gtogs par bya/ sngon du zhugs pas lud pa</text></item>
<item><p>308a5</p><section>'dul ba</section><text>dbyung bar bya/ shes bzhin du nang du 'gro bar bya/ chos gos legs par brdzes nas 'dug par bya/ bshang sa'i khung bur rkang rten gnyis la legs par brtags nas dbus su 'dug par bya/ bshang ba mi 'ong ba la nan gyis gzir bar mi bya/ 'ong ba la'ang dgag</text></item>
<item><p>308a6</p><section>'dul ba</section><text>par mi bya ste/ de ni bshang sa'i bya ba zhes bya'o// bshang sa'i khung bu'i bya ba gang zhe na/ dge slong bshang bar 'dod na dal nas bags kyis shes bzhin du bshang bar bya/ bshang sa'i khung kha rnams su gos shing chags par mi bya ste/ 'di ni bshang sa'i khung bu'i bya ba</text></item>
<item><p>308a7</p><section>'dul ba</section><text>zhes bya'o// bshang sar gnas brtan gyi bya ba gang zhe na/ bshang sar dge slong gnas brtan gyis gsar bu 'dug pa slar bslang bar mi bya/ bshang sar 'dug pa las slar bslang bar mi bya ba ni chung ngu bshang sa'i nang du zhugs pa las slar bzlog par mi bya ste/ de ni bshang</text></item>
<item><p>308b1</p><section>'dul ba</section><text>sar gnas brtan gyi bya ba zhes bya'o// bshang sa'i khor yug gi bya ba gang zhe na/ dge slong bshang sa'i nye 'khor na 'greng bar mi bya/ 'dug par mi bya/ 'chag par mi bya/ lung bsgo bar mi bya/ lung nod par mi bya/ dran par mi bya/ slar 'dri bar mi bya/</text></item>
<item><p>308b2</p><section>'dul ba</section><text>rnal 'byor dang yid la byed pa mi bya/ gtam la zhugs shing mi bya/ lhung bzed kyi las mi bya/ chos gos kyi las mi bya/ so shing 'cha' bar mi bya/ lag pa dang rkang pa bkru bar mi bya/ bya'o cog thams cad kyang bshang sa'i phyogs kun tu mi bya'o// bshang</text></item>
<item><p>308b3</p><section>'dul ba</section><text>sa'i gnas su nges par bya ba'i rnams ni ma gtogs te/ 'di ni bshang sa'i nye 'khor gyi bya ba zhes bya'o// gci ba'i bya ba gang zhe na/ dge slong gis bab bab tu gci bar mi bya/ rtsig drung du gci bar mi bya/ shing drung du gci bar mi bya/ shes bzhin du phyogs</text></item>
<item><p>308b4</p><section>'dul ba</section><text>gcig tu gci bar bya'o// de ste gcin snyi bar gyur na gcin snod gyo mo gtad par bya/ yang na khung bu brko bar bya ste/ 'di ni gci ba'i bya ba zhes bya'o// gci ba'i sa'i bya ba gang zhe na/ dge slong gci sar 'jug par 'dod na des snga na 'dug pas tshor bar bya ba'i phyir</text></item>
<item><p>308b5</p><section>'dul ba</section><text>se gol gtogs nas snga ma bzhin te/ mi bro ba la ni mi gzir/ bro ba la ni mi dgag pa'i bar du ste/ 'di ni gci ba'i sa'i bya ba zhes bya'o// gci ba'i khung gi bya ba gang zhe na/ dge slong gis gci sa'i khung khar bags kyis shes bzhin du gci bar bya/ gcin</text></item>
<item><p>308b6</p><section>'dul ba</section><text>khung gi khar mi gtor ba dang / mi sbres par bya ste/ de ni gci sa'i bya ba zhes bya'o// gci sar gnas brtan gyi bya ba gang zhe na/ gci sar dge slong gnas brtan gyis gci sar dge slong gsar bu gci zhing 'dug pa bslang bar mi bya/ gci sar 'dug pa las</text></item>
<item><p>308b7</p><section>'dul ba</section><text>mi bslang bar bya ba ni chung ngu na gci sar zhugs pa yang bzlog par mi bya ste/ 'di ni gci sar gnas brtan gyi bya ba zhes bya ba'o// gci sa'i nye 'khor gyi bya ba gang zhe na/ dge slong gci sa'i nye 'khor du 'greng bar mi bya ba nas snga ma bzhin te/ gci ba'i nye 'khor gyi</text></item>
<item><p>309a1</p><section>'dul ba</section><text>bya ba ni ma gtogs so zhes bya ba'i bar du ste/ de ni gci ba'i sa'i nye 'khor gyi bya ba zhes bya'o// bkru ba'i bya ba gang zhe na/ dge slong gis ma bkrus kyi bar du ston pa la ltar 'gro bar mi bya/ mchod rten la ma yin/ mkhan po dang /</text></item>
<item><p>309a2</p><section>'dul ba</section><text>slob dpon la ma yin/ bla ma la ma yin/ bla mar bya ba la ma yin te/ phyag mi bya/ kha ton mi bya/ lung mi bsgo/ blang bar mi bya/ dran par mi bya/ kun dri bar mi bya/ grong du 'jug par mi bya/ zas la 'dug par mi bya/ skyo ma la 'dug</text></item>
<item><p>309a3</p><section>'dul ba</section><text>par mi bya/ thug pa la 'dug par mi bya/ 'thung ba la 'dug par mi bya/ chos bshad pa la 'dug par mi bya/ phyogs bzhi'i dge 'dun gyi mal stan la 'dug par mi bya/ na bar gyur na ni nyes pa med de/ yang na mi'i lha chu yin par gyur tam/ de ste</text></item>
<item><p>309a4</p><section>'dul ba</section><text>chu ma 'byor tam/ de ste bkru bar mi rung ba'i sman cig btang ba ni ma gtogs te/ de ni bkru ba'i bya ba zhes bya'o// bkru ba'i gnas kyi bya ba gang zhe na/ bkru ba'i gnas su 'gro ba'i dge slong gis se gol gtogs nas snga ma bzhin bkru ba'i gnas kyi dbus</text></item>
<item><p>309a5</p><section>'dul ba</section><text>su 'dug par bya ba'i bar du ste/ 'di ni bkru ba'i gnas kyi bya ba zhes bya'o// bkru ba'i gnas su rkang pa bzhag pa'i gnas kyi bya ba gang zhe na/ khrus byed par 'dod pa'i dge slong gis bkru ba'i tshe bkru ba'i gnas su kha chus mi dgang ba dang / chus ma gsher bar bya</text></item>
<item><p>309a6</p><section>'dul ba</section><text>ste/ 'di ni bkru ba'i gnas kyi rkang pa bzhag pa'i gnas kyi bya ba zhes bya'o// khrus kyi sar gnas brtan gyi bya ba gang zhe na/ khrus sar dge slong gnas brtan gyis khrus sar dge slong gsar bu bslang bar mi bya/ khrus la zhugs pa las mi bslang ba ni chung ngu</text></item>
<item><p>309b1</p><section>'dul ba</section><text>na khrus sar zhugs pa las bzlog par mi bya ste/ de ni khrus sar gnas brtan gyi bya ba zhes bya'o// khrus sa'i nye 'khor gyi bya ba gang zhe na/ dge slong gis khrus sa'i nye 'khor du 'greng zhing 'dug par mi bya ba nas snga ma bzhin khrus sa'i nye 'khor du bya ba'i rnams ni ma</text></item>
<item><p>309b1</p><section>'dul ba</section><text>gtogs pa'i bar du ste/ de ni khrus sa'i nye 'khor gyi bya ba zhes bya'o// mchil ma'i bya ba gang zhe na/ de ni dge slong gis sgra dang bcas par mchil ma dor bar mi bya/ lce dril bar sos mnan par mi bya/ ston pa'i spyan sngar ma yin/ mchod rten gyi drung du ma</text></item>
<item><p>309b2</p><section>'dul ba</section><text>yin/ mkhan po dang / slob dpon gyi drung du ma yin/ bla ma'i drung du ma yin/ bla mar gyur pa'i drung du ma yin/ zan za ba na ma yin/ 'thung ba la ma yin/ yongs su las bya ba'i sar ma yin/ dge slong gis bab bab tu mchil ma dor bar mi bya/</text></item>
<item><p>309b3</p><section>'dul ba</section><text>mchil ma dor nas phyal bar mi bya ste/ yang na rkang pas nyes shig/ yang na sas khob shig/ dge slong gis mchil ma phyi phyir dor bar mi bya'o// de ste phyi phyir 'dor na de'i rkyen gyis gzhan mi bde bar mi 'gyur ba'i phyir gnas gzhan du 'gro bar bya ste/ de ni</text></item>
<item><p>309b4</p><section>'dul ba</section><text>mchil ma'i bya ba zhes bya'o// mchil ma'i snod kyi bya ba gang zhe na/ bcom ldan 'das kyis dge slong rnams la mchil ma dor ba'i phyir mchil ma'i snod rnam pa gnyis gnang ste/ rdza mkhan gyis byas pa dang / bdag nyid kyis byas pa'o// dge slong</text></item>
<item><p>309b5</p><section>'dul ba</section><text>gis mchil ma'i snod dus dus su brtag par bya/ bskam par bya/ dben par gzhag par bya/ shin tu bkru bar bya/ ci nas de'i rkyen gyis phyi phyir tshol bar mi 'gyur bar bya ste/ de ni mchil ma'i snod kyi bya ba zhes bya'o// so shing gi bya ba gang zhe na/</text></item>
<item><p>309b6</p><section>'dul ba</section><text>dge slong gis so shing ring po bca' bar mi bya/ shin tu thung ba'ang ma yin/ shin tu sbom pa yang ma yin/ shin tu phra ba yang ma yin/ yun ring du yang ma yin/ ston pa'i spyan sngar ma yin/ mchod rten gyi drung du yang ma yin/ mkhan po dang / slob</text></item>
<item><p>309b7</p><section>'dul ba</section><text>dpon gyi thad du yang ma yin/ bla ma'i thad du yang ma yin/ bla mar gyur pa'i drung du ma yin/ me khang du ma yin/ bkad sar ma yin/ 'chag sar ma yin/ dugs khang du ma yin/ rkang pa bkru ba'i sar ma yin/ gnas khang du ma yin/ rim khang du ma</text></item>
<item><p>310a1</p><section>'dul ba</section><text>yin/ sgo khang du ma yin/ bshang sar ma yin/ rtsig pa'i drung du ma yin/ shing drung du ma yin/ gtsug lag khang gi phyag dar bya ba'i khor yug tu ma yin/ skye bo mang po 'du ba thams cad du yang so shing 'dor bar mi bya/ dge slong gis rnam</text></item>
<item><p>310a2</p><section>'dul ba</section><text>pa gsum dben par bya ste/ bshang ba dang / gci ba dang / so shing bca' ba'o// dge slong gis so shing 'chos nas/ de bzhin du mi dor gyi chus bkru bar bya/ yang na rdog pas mnye bar bya/ sa la drud par byas te/ 'di ni so shing gi bya ba zhes bya'o//</text></item>
<item><p>310a3</p><section>'dul ba</section><text>so drud pa'i bya ba gang zhe na/ dge slong gis so shing rnon pos drud par mi bya/ bag med par nang du gzhug par mi bya/ dal nas bags kyis shes bzhin du drud par bya/ so rnyil drud par mi bya ste/ 'di ni so drud pa'i bya ba zhes bya'o// lce bzhar ba'i bya ba gang</text></item>
<item><p>310a4</p><section>'dul ba</section><text>zhe na/ dge slong gis lce bzhar ba rnon pos bzhar bar mi bya/ bag med par nang du gzhug par mi bya/ bags kyis dal nas shes bzhin du lce bzhar bar bya/ lce'i sha bzhar bar mi bya ste/ 'di ni lce bzhar ba'i bya ba zhes bya'o// rna spabs bru ba'i bya ba</text></item>
<item><p>310a5</p><section>'dul ba</section><text>gang zhe na/ dge slong gis rtse mo rnon pos rna spabs bru bar mi bya/ bag med par nang du gzhug par mi bya/ bags kyis dal nas shes bzhin du rna spabs bru bar bya/ rna ba'i sha bru bar mi bya ste/ 'di ni rna spabs bru ba'i bya ba zhes bya'o// kun spyad pa gang zhe na/ dge</text></item>
<item><p>310a6</p><section>'dul ba</section><text>sbyong gi yo byad thams cad mtshungs par spyod pa ni spyad pa'o// mi spyad pa gang zhe na/ de ltar bzlog pa ni mi spyad pa'o// ma lta bu'i bya ba'i phung po zhes bya ba'i phung po gsum pa rdzogs te/ ma lta bu rdzogs so// // btsun pa 'dul ba'i lus gang lags/</text></item>
<item><p>310a7</p><section>'dul ba</section><text>dmigs pa gang lags/ byin gyis brlabs pa gang lags/ mtshan nyid gang lags/ gleng gzhi gang lags/ ngo bo nyid gang lags/ 'bras bu gang lags/ u pA li 'dul ba'i lus ni dmigs pa'o// dmigs pa ni nan tan no// byin gyis brlab</text></item>
<item><p>310b1</p><section>'dul ba</section><text>pa ni lus dang ngag dang yid do// mtshan nyid ni las so// gleng gzhi ni bsgrags pa'o// ngo bo nyid ni nyes pa'o// 'bras bu ni mtho ris dang thar pa'o// 'dul ba gzhung dam pa rdzogs te/ u pA lis kun dris pa rdzogs so// // thams cad mkhyen pa</text></item>
<item><p>310b2</p><section>'dul ba</section><text>la phyag 'tshal lo// 'dul ba gzhung ni dam pa 'di// 'phags pa nye ba 'khor gyis ni// ma 'ongs pa yi gang zag gi// ma rtogs la sogs bsal ba'i phyir// gzhi dang rnam 'byed la sogs kyi// 'grel bshad nges pa don gyi lung // zhus nas rgyal</text></item>
<item><p>310b3</p><section>'dul ba</section><text>bas bka' stsal to// de dag rnams kyang gang zhe na// spyi'i sdom la/ zhu ba 'dul byed gcig las 'phros// lnga tshan bcu drug tshan dang ni// gleng gzhi rkyang pa gtam gyi gzhi// ma na pi ka ma mo dang // lus sogs ston pa tha ma ste// le'u dag tu</text></item>
<item><p>310b4</p><section>'dul ba</section><text>yang dag 'dod// thog mar zhus pa de yang ni// rnam 'byed ltung ba sde bzhi dang // rang byung la sogs gzhi rnams kyi// gtan la 'bebs pa dag tu 'dod// de nyid dris lan zhes kyang bsgrags// de nas 'dul byed dag yin te// pham pa bzhi dang lhag</text></item>
<item><p>310b5</p><section>'dul ba</section><text>ma yi// smyan gyi ltung ba yan chad dag/ gtan la 'bebs par byed pa yin// de nas gcig las 'phros pa ste// gcig nas bcu yi bar du yin// gcig las 'dzegs pa zhes kyang bsgrags// de nas 'dul ba lnga tshan te// lnga lnga ston phyir lnga tshan no// bcu</text></item>
<item><p>310b6</p><section>'dul ba</section><text>drug sde tshan ston pa'i phyir// de nas 'dul ba bcu drug tshan// gleng gzhi la ni sgo lnga las// dang po bzhi la sdom gyi ni// tshigs bcad bcu bcu'o lnga pa la// sdom gyi tshigs bcad drug yod de// gleng gzhi dag la brten pa'i phyir// gleng gzhi zhes ni btags pa yin//</text></item>
<item><p>310b7</p><section>'dul ba</section><text>byang ba sgo bzhi re re yang // tshigs bcad bcu bcu'o de nyid la// sil bu zhes bya bslab pa'i gzhi// rigs mi mthun pa phra mo rnams// ston phyir don dang ldan pa yin// 'dul ba gtam gyi dngos po ni// ldebs kyi tshul du byung ba ste// sdom gyi tshig gis bsdus</text></item>
<item><p>311a1</p><section>'dul ba</section><text>pa med// mU la zhes pa'i sgra yi don// gzhi dang rtsa ba dngos po la'ang // 'jug phyir gtam gyi gzhir yang 'gyur// ma na pi ka'i sgo dang po// tshigs bcad bcu yin gnyis pa la// tshigs bcad bcu dang lhag tsam yod// shin tu phra zhing</text></item>
<item><p>311a2</p><section>'dul ba</section><text>che bas na// bram ze'i bu mo lta bu zhes// don dang mthun pa'i mtshan yin no// 'dul ba ma mo lta bu la// bsnyen par rdzogs pa'i phung po dang // rab tu ldan dang bya ba yi// phung po gsum du shes par bya// ma dang 'dra phyir ma mo'o// lus dang dmigs pa byin</text></item>
<item><p>311a3</p><section>'dul ba</section><text>brlab dang // mtshan nyid gleng gzhi ngo bo dang // 'bras bu'i don rnams tha ma ste// u pA li yis zhus pa ni// de dag rnams kyis rdzogs pa yin// mtshan gyi grangs kyi rim pa dang // mtshan gyi bshad pa de yin pas// de ltar bsngogs nas blta bar bya//</text></item>
<item><p>311a4</p><section>'dul ba</section><text>de ltar na gzhung dam pa'i brjod bya don gyi lus ni de dag nyid yin la/ rjod byed gzhung gi lus ni zhu ba ma rdzogs pa la 'grel par/ 'phags pa nye ba 'khor gyis zhus pa'i gzhung rgya gar yul pa yang sha lo ka nyis stong tsam gyi tshad cig la lan spyod pa kho na'o</text></item>
<item><p>311a5</p><section>'dul ba</section><text>zhes yul kha cig na zhu ba ma rdzogs pa la sha lo ka nyis stong las med pa'ang bshad mod kyi/ bod du 'gyur ba'i zhu ba ma rdzogs pa la sha lo ka sum stong drug brgya ste bam po bcu gnyis dang / zhu ba rdzogs pa la sha lo ka khri lnga stong dgu brgya ste/ bam po lnga bcu</text></item>
<item><p>311a6</p><section>'dul ba</section><text>rtsa gsum yod pas spyir bsdoms na sha lo ka khri dgu stong lnga brgya ste/ bam po drug bcu rtsa lnga yod do// // bsod nams chen po'i dpal gyis phyogs las rnam par rgyal ba stobs kyi 'khor los sgyur ba'i rgyal po dang mtshungs pa rgyal po chen po'i bla'i mchod</text></item>
<item><p>311a7</p><section>'dul ba</section><text>gnas bde bar gshegs pa'i gzhung lugs mang du thos pa/ rig pa dang grol ba'i spobs pa dge ba can/ lung dang rigs pa'i dbang phyug/ gangs can gyi rgyud kyi mkhas pa chen po/ sdom brtson dam pa shAkya'i dge slong 'jam pa'i dbyangs kyis/ bka' 'gyur legs</text></item>
<item><p>311b1</p><section>'dul ba</section><text>par bzhengs pa rnams las 'di dag ni mkhan po chen po mchims kyis dge ba'i bshes gnyen rgya 'dul ba 'dzin pa zhal bzhugs pa'i dus na/ dge ba'i bshes gnyen 'dul ba 'dzin pa zhing mo che ba byang chub seng ges gnyer mdzad nas/ lung phran tshegs kyi bam</text></item>
<item><p>311b2</p><section>'dul ba</section><text>po bcu gnyis ma tshang ba dang / gzhung bla ma'i zhu ba ma rdzogs pa bam po bcu gnyis dang / sdom tshig yi ge tshar gnyis ma tshang ba rnams bsam yas mchims phu la sogs pa dbus gtsang gi gtsug lag khang rnams nas btsal te/ la stod 'ol rgod kyi gtsug</text></item>
<item><p>311b3</p><section>'dul ba</section><text>lag khang du gnas brtan d+harmA seng ges lung sde bzhi tshang bar bzhengs pa snar thang gi gtsug lag khang du gdan drangs te/ de la dpe phyi mdzad nas bzhengs pa dang / gzhan yang chu mig ring mo'i gtsug lag khang dang / rung klung shod grog gi gtsug lag khang gi 'dul</text></item>
<item><p>311b4</p><section>'dul ba</section><text>ba lung la sogs pa rnams la gtugs te snga zhus legs par bgyis nas bzhengs pa sangs rgyas kyi bstan pa'i rtsa ba legs par gsungs pa dam pa'i chos 'dul ba lung sde bzhi'o// de'i bka' 'gyur gyi dpe phyi rnam par dag pa rnams/ mkhas</text></item>
<item><p>311b5</p><section>'dul ba</section><text>pa'i 'byung gnas dpal snar thang gi gtsug lag khang nas gdan drangs te/ 'phags pa 'jig rten dbang phyug gi sprul pa'i sku chos rgyal srong btsan sgam po'i nang blon chen po mgar stong btsan yul zungs kyi rgyud pa/ gtsug lag gnyis kyi mdzad pas/</text></item>
<item><p>311b6</p><section>'dul ba</section><text>bstan pa rin po che'i zhabs tog la g.yel ba mi mnga' zhing / 'gro ba mang po'i mgon skyabs dam par gyur pa dpal ldan rgyal ba'i sde yis/ 'gro ba ma lus pa'i gnas skabs dang / mthar thug gi phan bde ma lus pa'i 'byung gnas rgyal</text></item>
<item><p>311b7</p><section>'dul ba</section><text>ba'i bstan pa rin po che yun ring du gnas shing / phyogs kun tu dar zhing rgyas par bya ba'i phyir/ bod khams su smon lam gyi stobs can mnga' bdag lha btsan po byang chub sems dpa' rnams dang / lo paN skyes mchog khyad par can rnams kyi bdag</text></item>
<item><p>312a1</p><section>'dul ba</section><text>rkyen la brten nas/ bde bar gshegs pa'i gsung rab thog mtha' bar du dge zhing sgro skur gyi mtha' dang bral la gzhung lugs ngan pa'i dri mas dben pa mdo sde dang / rgyud sde'i phyogs snga phyir bod du 'gyur ro cog rnams mi'i dbang po tho gen</text></item>
<item><p>312a2</p><section>'dul ba</section><text>the mur gyi ring la/ ti shri kun dga' rgyal mtshan dpal bzang po bstan pa skyong ba'i dus/ rgyal ba'i bstan pa lnga brgya bdun pa'i mthar nye ba/ 'gro ba'i bla ma ston pa gdul bya'i ngor zhi bar gshegs pa'i tshul bstan nas/ lo sum stong bzhi brgya</text></item>
<item><p>312a3</p><section>'dul ba</section><text>brgyad bcu 'das pa me mo phag gi lo gsar gyi zla ba tshes grangs gza' skar bzang po la dbu btsugs te/ rgyal ba'i sras po rig pa 'dzin pa byang chub dpal ldan gyis/ bstan pa la shes nas mi phyed pa'i dad pa brtan pos kun nas bslang nas zhal ta'i rim pa rnams dang /</text></item>
<item><p>312a4</p><section>'dul ba</section><text>rgyu'i dngos po bzang zhing mang la kha na ma tho ba med pas mthun pa'i rkyen bsgrubs nas/ bstan pa'i 'byung gnas dpal na len dra dang mtshungs pa sprul pa'i rgyal po se chen gan gyi dgos kyi lha khang dpal gung thang gi gtsug lag khang chen por legs par bzhengs te/ sde snod kyi</text></item>
<item><p>312a5</p><section>'dul ba</section><text>tshul la cung zad blo kha phyogs pa thang po che ba'i btsun pa kun dga' 'bum gyis kha ta dang / zhus dag gi dang dos pa bgyis shing / gzhan yang dad pa dang brtson 'grus che zhing blo gros gsal ba'i sdom brtson dam pa mang du thos shing sde snod 'dzin pa mkhas pa rnams kyis/</text></item>
<item><p>312a6</p><section>'dul ba</section><text>rgya gar skad la sogs pa legs par sbyar ba'i skad sor bzhag rnams ni sngon gyi lots+tsha ba chen po rnams kyis mdzad pa'i bye brag tu rtogs byed chen po dang / sgra sbyor bam po gnyis pa la sogs pa la brten nas dag par byas shing / bod skad rnams ni yul skad dang / 'phral</text></item>
<item><p>312a7</p><section>'dul ba</section><text>skad ngan pa rnams dang ma 'dres par bod yul gyi sngon gyi brda mes mkhan po rnams dang / sgyur byed dam pa snga phyir byon pa rnams kyi brda gsar rnying dang / skad gsar bcad la sogs pa'i rjes su 'brangs nas da drag dang / ma mya dang / sa la sogs pa yod med</text></item>
<item><p>312b1</p><section>'dul ba</section><text>rnams mkhas pa rnams kyis ji ltar mdzad pa ltar brda don ma nor bar dag par bgyis nas/ gzhi dung gi sa gzhi ltar dkar 'jam mkhregs pa lho rgyal po lha khang gi sho gu la/ dam che zhing mdangs gsal ba ut+pal sngon po lta bu rgya nag chen po las 'ongs pa'i snag</text></item>
<item><p>312b2</p><section>'dul ba</section><text>tshas/ 'bur dkyus tshugs gsum la mkhas pa'i mthar phyin pas yi ge'i rig byed la slob dpon gyi go 'phang thob pas dag snyoms mdzes par bzhengs pa dpon dpal bzang rin chen dang / sangs rgyas grags la sogs pa dbus gtsang gi yi ge pa yid gzhungs shing</text></item>
<item><p>312b3</p><section>'dul ba</section><text>mkhas pa rnams kyis legs par bris pa la zhus dag lan gsum du bgyis te bzhengs pa rnams/ sa mo glang gi lo bkra shis lo gsar gyi zla ba la legs par grub cing / 'bras bu dang bsgrub pa'i dus kyi lnga brgya phrag drug dang / lung mngon pa'i dus kyi</text></item>
<item><p>312b4</p><section>'dul ba</section><text>bzhi brgya brgyad bcu rtsa gnyis 'das la/ lhag ma mngon pa'i lo bco brgyad dang / mdo sde/ 'dul ba/ rtags tsam 'dzin pa'i lnga brgya phrag gsum ste/ stong lnga brgya bco brgyad bstan pa'i lhag mar yod pa'i dus su bka' 'gyur legs par grub pa</text></item>
<item><p>312b5</p><section>'dul ba</section><text>rnams las 'di dag ni lung sde bzhi'o// 'dul ba lung phal che ba la dge slong pha ma'i so sor thar pa dang / zhu ba ma rdzogs pa bzhengs pa med mod kyi 'on kyang so sor thar pa gnyis rnam 'byed gnyis kyi rtsa ba yin zhing / rnam 'byed gnyis ni so sor thar pa rnam</text></item>
<item><p>312b6</p><section>'dul ba</section><text>pa gnyis kyi 'grel pa yin la/ zhu ba ma rdzogs pa ni zhu ba dag shos yin pa'i phyir lung rnam 'byed so so'i dbu dang / gzhung bla ma ma rdzogs pa dbu nyid du bzhengs so// lung sde bzhi'i ni gzhi dang / rnam par 'byed pa dang / de dag gi dka'</text></item>
<item><p>312b7</p><section>'dul ba</section><text>ba'i gnas zhus lan gyis gtan la 'bebs pa gzhung bla ma dang / de dag tu ma tshang ba kha skong ba phran tshegs so// don gyi de ltar yin yang mkhas pa rnams kyis gzhi dang / rnam par 'byed pa'i rjes la phran tshegs dang / de'i rjes la gzhung dam pa nyid</text></item>
<item><p>313a1</p><section>'dul ba</section><text>bris shing / ka cog la sogs pas mdzad pa'i mtshan byang dkar chag las kyang rim pa de kho na ltar 'byung bas 'dir yang gzhung dam pa mjug nyid du bris so// 'di rnams kyi bam po'i grangs ni shwo lo ka sum brgya la bam po rer byas nas</text></item>
<item><p>313a2</p><section>'dul ba</section><text>lung gzhi la bam po brgya dang dgu/ dge slong pha'i rnam 'byed la bam po brgyad bcu rtsa gsum dang bam po sum cha/ dge slong ma'i rnam 'byed la bam po nyi shu rtsa brgyad/ phran tshegs la bam po lnga bcu rtsa dgu/ gzhung bla ma'i zhu ba ma rdzogs pa la bam po bcu</text></item>
<item><p>313a3</p><section>'dul ba</section><text>gnyis/ zhu ba rdzogs pa'i gzhung dam pa la bam po lnga bcu rtsa gsum ste/ bsdoms na gzhung dam pa la bam po drug bcu rtsa lnga yod pas spyir lung sde bzhi chad pa la bam po sum brgya bzhi bcu rtsa bzhi dang bam po sum cha yod do// sngar ma tshang ba rnams</text></item>
<item><p>313a4</p><section>'dul ba</section><text>tshang bar bzhengs pa'i tshul ni phran tshegs dang / zhu ba ma rdzogs pa'i mjug dag tu bris zin pa'i phyir de dag tu blta bar bya'o// // ye d+harmA he tu pra b+ha bA he dun te ShAn+ta thA ga to h+ya ba data/ te ShAny+tsa yo ni ro d+ha</text></item>
<item><p>313a5</p><section>'dul ba</section><text>e ba~M bA dI ma hA shra ma Na// //</text></item>
</list>