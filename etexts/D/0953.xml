<list>
<item><p>1a1</p><section>mdo sde</section><text>@#/ /mdo sde ya bzhugs so/ /</text></item>
<item><p>1b1</p><section>mdo sde</section><text>@##/ /dpang skong phyag brgya pa zhes bya ba/ phyogs bcu'i 'jig rten gyi khams mtha' yas mu med pa dag na dus gsum du gshegs shing bzhugs pa'i</text></item>
<item><p>1b2</p><section>mdo sde</section><text>sangs rgyas dang byang chub sems dpa' 'khor dang bcas pa rab 'byam ma lus pa'i dkon mchog thams cad la gus pas phyag 'tshal lo/ /phyogs bcu'i sangs rgyas</text></item>
<item><p>1b3</p><section>mdo sde</section><text>thams cad la phyag 'tshal lo/ /shar phyogs kyi sangs rgyas rin chen 'byung gnas de bzhin gshegs pa la phyag 'tshal lo/ /lho phyogs kyi sangs rgyas mya ngan med pa'i</text></item>
<item><p>1b4</p><section>mdo sde</section><text>dpal de bzhin gshegs pa la phyag 'tshal lo/ /nub phyogs kyi sangs rgyas rin chen 'od 'phro de bzhin gshegs pa la phyag 'tshal lo/ /byang phyogs kyi sangs rgyas</text></item>
<item><p>1b5</p><section>mdo sde</section><text>rgyal ba'i dbang po de bzhin gshegs pa la phyag 'tshal lo/ /byang shar mtshams kyi sangs rgyas ting nge 'dzin gyi glang po dam pa'i dpal de bzhin gshegs pa la phyag 'tshal lo/ /</text></item>
<item><p>2a1</p><section>mdo sde</section><text>shar lho mtshams kyi sangs rgyas pad mo dam pa'i dpal de bzhin gshegs pa la phyag 'tshal lo/ /lho nub mtshams kyi sangs rgyas nyi ma'i dkyil 'khor snang ba dam pa'i dpal de bzhin gshegs pa la phyag 'tshal lo/ /</text></item>
<item><p>2a2</p><section>mdo sde</section><text>nub byang mtshams kyi sangs rgyas gdugs dam pa'i dpal de bzhin gshegs pa la phyag 'tshal lo/ /'og gi phyogs kyi sangs rgyas pad mo'i dpal de bzhin gshegs pa la phyag 'tshal lo/ /bla ma phyogs kyi sangs rgyas dga' ba'i dpal</text></item>
<item><p>2a3</p><section>mdo sde</section><text>de bzhin gshegs pa la phyag 'tshal lo/ /yang shar phyogs kyi sangs rgyas mi 'khrugs pa de bzhin gshegs pa la phyag 'tshal lo/ /lho phyogs kyi sangs rgyas rin chen 'byung ldan de bzhin gshegs pa la phyag 'tshal lo/ /nub</text></item>
<item><p>2a4</p><section>mdo sde</section><text>phyogs kyi sangs rgyas snang ba mtha' yas de bzhin gshegs pa la phyag 'tshal lo/ /byang phyogs kyi sangs rgyas don yod grub pa de bzhin gshegs pa la phyag 'tshal lo/ /sangs rgyas dpa' brtan pa'i sde dga' ba'i rgyal po de bzhin gshegs pa</text></item>
<item><p>2a5</p><section>mdo sde</section><text>la phyag 'tshal lo/ /sangs rgyas tshe mtha' yas de bzhin gshegs pa la phyag 'tshal lo/ /sangs rgyas mi 'khrugs pa de bzhin gshegs pa la phyag 'tshal lo/ /sangs rgyas sman gyi bla bai dUr+ya'i 'od kyi rgyal po de bzhin gshegs pa la</text></item>
<item><p>2a6</p><section>mdo sde</section><text>phyag 'tshal lo/ /sangs rgyas sA la'i me tog kun tu rgyas pa'i dbang po'i rgyal po de bzhin gshegs pa la phyag 'tshal lo/ /sangs rgyas shAkya thub pa de bzhin gshegs pa la phyag 'tshal lo/ /sangs rgyas rin po che'i dpal gyi rgyal po</text></item>
<item><p>2b1</p><section>mdo sde</section><text>de bzhin gshegs pa la phyag 'tshal lo/ /sangs rgyas kun tu bzang po de bzhin gshegs pa la phyag 'tshal lo/ /sangs rgyas rnam par snang mdzad de bzhin gshegs pa la phyag 'tshal lo/ /sangs rgyas ud pa la rgyas pa bsung gi rgyal po de bzhin</text></item>
<item><p>2b2</p><section>mdo sde</section><text>gshegs pa la phyag 'tshal lo/ /ngur smrig gi rgyal mtshan gyi 'jig rten na/ sangs rgyas rdo rje snying pos rab tu 'dul ba de bzhin gshegs pa la phyag 'tshal lo/ /phyir mi ldog pa'i 'khor lo bsgrags pa'i 'jig rten na/ sangs rgyas rab tu</text></item>
<item><p>2b3</p><section>mdo sde</section><text>gdon mi za ba pad mo rgyas pa'i sku de bzhin gshegs pa la phyag 'tshal lo/ /rdul med pa'i 'jig rten na/ sangs rgyas seng ge de bzhin gshegs pa la phyag 'tshal lo/ /rab tu snang ba'i 'jig rten na sangs rgyas rin po che'i gtsug phud de bzhin gshegs pa</text></item>
<item><p>2b4</p><section>mdo sde</section><text>la phyag 'tshal lo/ /'od bzang po'i 'jig rten na/ sangs rgyas rnam par snang mdzad de bzhin gshegs pa la phyag 'tshal lo/ /'da' bar dka' ba'i 'jig rten na/ sangs rgyas chos kyi 'od zer rab tu rgyas pa'i sku de bzhin gshegs pa la</text></item>
<item><p>2b5</p><section>mdo sde</section><text>phyag 'tshal lo/ /rab tu bzang po'i 'jig rten na/ sangs rgyas thams cad mkhyen pa'i blo gros 'od zer gyi rgyal po de bzhin gshegs pa la phyag 'tshal lo/ /me long gi dkyil 'khor bsgrags pa'i 'jig rten na/ sangs rgyas zla ba'i thugs de bzhin</text></item>
<item><p>2b6</p><section>mdo sde</section><text>gshegs pa la phyag 'tshal lo/ /pad mo dpal gyi 'jig rten na/ sangs rgyas dpal bzang po de bzhin gshegs pa'i bar thams cad la phyag 'tshal lo/ /sangs rgyas zla 'od de bzhin gshegs pa la phyag 'tshal lo/ /sangs rgyas mdzes chen de bzhin</text></item>
<item><p>2b7</p><section>mdo sde</section><text>gshegs pa la phyag 'tshal lo/ /sangs rgyas 'jig rten gyi dkyil 'khor dbang po'i rgyal po de bzhin gshegs pa la phyag 'tshal lo/ /sangs rgyas dga' ba'i spyan de bzhin gshegs pa la phyag 'tshal lo/ /sangs rgyas rgya mtsho'i dpal de bzhin</text></item>
<item><p>3a1</p><section>mdo sde</section><text>gshegs pa la phyag 'tshal lo/ /sangs rgyas gser gyi gzu ba de bzhin gshegs pa la phyag 'tshal lo/ /sangs rgyas mtha' yas pa'i yon tan gyi 'od zer de bzhin gshegs pa la phyag 'tshal lo/ /sangs rgyas smon lam thams cad las</text></item>
<item><p>3a2</p><section>mdo sde</section><text>'byung ba'i rin po che'i gzi brjid shin tu 'phags pa'i rgyal po de bzhin gshegs pa la phyag 'tshal lo/ /sangs rgyas grags pa'i sgra dbyangs kyi rgyal po de bzhin gshegs pa la phyag 'tshal lo/ /sangs rgyas ye shes rdo rje'i rgya mtsho'i dbang po de bzhin gshegs pa la phyag 'tshal lo/ /</text></item>
<item><p>3a3</p><section>mdo sde</section><text>sangs rgyas rnam par gzigs de bzhin gshegs pa la phyag 'tshal lo/ /sangs rgyas gtsug tor can de bzhin gshegs pa la phyag 'tshal lo/ /sangs rgyas ma lus pa'i dbang po de bzhin gshegs pa la phyag 'tshal lo/ /</text></item>
<item><p>3a4</p><section>mdo sde</section><text>sangs rgyas log par dad sel de bzhin gshegs pa la phyag 'tshal lo/ /sangs rgyas gser thub de bzhin gshegs pa la phyag 'tshal lo/ /sangs rgyas 'od srung de bzhin gshegs pa la phyag 'tshal lo/ /'das pa'i sangs rgyas thams cad la</text></item>
<item><p>3a5</p><section>mdo sde</section><text>phyag 'tshal lo/ /da ltar bzhugs pa'i sangs rgyas thams cad la phyag 'tshal lo/ /ma byon pa'i sangs rgyas thams cad la phyag 'tshal lo/ /byang chub sems dpa'i dpal rnam par snang mdzad chen po thams cad la phyag 'tshal lo/ /sangs rgyas chos</text></item>
<item><p>3a6</p><section>mdo sde</section><text>kyi sku mu med pa la phyag 'tshal lo/ /'jig rten gyi khams mtha' yas pa'i sku gzugs thams cad la phyag 'tshal lo/ /ring bsrel thams cad la phyag 'tshal lo/ /mchod rten thams cad la phyag 'tshal lo/ /dam pa'i chos mdo'i sde la phyag</text></item>
<item><p>3a7</p><section>mdo sde</section><text>'tshal lo/ /dbyangs kyis bsnyad pa'i sde la phyag 'tshal lo/ /lung du bstan pa'i sde la phyag 'tshal lo/ /tshigs su bcad pa'i sde la phyag 'tshal lo/ /ched du brjod pa'i sde la phyag 'tshal lo/ /gleng gzhi'i sde la phyag 'tshal lo/ /rtogs</text></item>
<item><p>3b1</p><section>mdo sde</section><text>pa brjod pa'i sde la phyag 'tshal lo/ /'das pa brjod pa'i sde la phyag 'tshal lo/ /skyes pa rabs kyi sde la phyag 'tshal lo/ /shin tu rgyas pa'i sde la phyag 'tshal lo/ /rmad du byung ba'i sde la phyag 'tshal lo/ /chos rtogs pa bstan pa'i sde la phyag 'tshal</text></item>
<item><p>3b2</p><section>mdo sde</section><text>lo/ /byang chub sems dpa'i sde snod theg pa chen po'i mdzod thams cad la phyag 'tshal lo/ /phyogs bcu dus gsum gyi gsung rab thams cad dang / 'dul ba thabs kyi sgo mo ma lus pa thams cad la phyag 'tshal lo/ /chos kyi dbyings yang dag pa'i mtha'</text></item>
<item><p>3b3</p><section>mdo sde</section><text>brjod du med pa la phyag 'tshal lo/ /de bzhin gshegs pa thams cad kyi yum shes rab kyi pha rol tu phyin pa la sogs te/ dam pa'i chos kyi yi ge thams cad la phyag 'tshal lo/ /byang chub sems dpa' sems dpa' chen po snang mdzad la phyag 'tshal lo/ /</text></item>
<item><p>3b4</p><section>mdo sde</section><text>shar phyogs kyi byang chub sems dpa' 'od zer kun nas 'byung ba la phyag 'tshal lo/ /lho phyogs kyi byang chub sems dpa' mya ngan med pas byin la phyag 'tshal lo/ /nub phyogs kyi byang chub sems dpa' spyod pa'i blo gros la phyag 'tshal lo/ /byang phyogs kyi</text></item>
<item><p>3b5</p><section>mdo sde</section><text>byang chub sems dpa' rgyal bas byin la phyag 'tshal lo/ /byang shar mtshams kyi byang chub sems dpa' rnam par rgyal bas rnam par gnon pa la phyag 'tshal lo/ /shar lho mtshams kyi byang chub sems dpa' lag na pad mo la phyag 'tshal lo/ /lho nub</text></item>
<item><p>3b6</p><section>mdo sde</section><text>mtshams kyi byang chub sems dpa' nyi ma rab tu snang ba la phyag 'tshal lo/ /nub byang mtshams kyi byang chub sems dpa' rin chen mchog la phyag 'tshal lo/ /'og gi phyogs kyi byang chub sems dpa' pad mo dam pa la phyag 'tshal lo/ /bla ma phyogs kyi byang</text></item>
<item><p>3b7</p><section>mdo sde</section><text>chub sems dpa' dga' bas byin la phyag 'tshal lo/ /byang chub sems dpa' kun tu spyan ras gzigs kyi dbang phyug la phyag 'tshal lo/ /byang chub sems dpa' byams pa la phyag 'tshal lo/ /byang chub sems dpa' nam mkha'i snying po la phyag 'tshal</text></item>
<item><p>4a1</p><section>mdo sde</section><text>lo/ /byang chub sems dpa' kun tu bzang po la phyag 'tshal lo/ /byang chub sems dpa' phyag na rdo rje la phyag 'tshal lo/ /byang chub sems dpa' 'jam dpal la phyag 'tshal lo/ /byang chub sems dpa' sgrib pa thams cad rnam par</text></item>
<item><p>4a2</p><section>mdo sde</section><text>sel ba la phyag 'tshal lo/ /byang chub sems dpa' sa'i snying po la phyag 'tshal lo/ /byang chub sems dpa' dri ma med par grags pa la phyag 'tshal lo/ /byang chub sems dpa' mthu chen thob pa la phyag 'tshal lo/ /phyogs bcu dus gsum gyi byang chub</text></item>
<item><p>4a3</p><section>mdo sde</section><text>sems dpa' sems dpa' chen po thams cad la phyag 'tshal lo/ /shes rab chen po'i mchog 'phags pa shA ri'i bu la phyag 'tshal lo/ /rdzu 'phrul chen po'i mchog 'phags pa maud gal gyi bu la phyag 'tshal lo/ /mang du thos pa'i mchog 'phags pa kun</text></item>
<item><p>4a4</p><section>mdo sde</section><text>dga' bo la phyag 'tshal lo/ /sbyangs pa'i yon tan gyi mchog 'phags pa 'od srung la phyag 'tshal lo/ /bslab pa la gus pa'i mchog 'phags pa nor sbyin 'dzin la phyag 'tshal lo/ /'dul ba 'dzin pa'i mchog 'phags pa nye bar 'khor la phyag 'tshal lo/ /</text></item>
<item><p>4a5</p><section>mdo sde</section><text>rdzu 'phrul gyi spyan mnga' ba'i mchog 'phags pa ma 'gags pa la phyag 'tshal lo/ /'dri zhing lan ldon pa'i mchog 'phags pa rab 'byor la phyag 'tshal lo/ /'phags pa dgra bcom pa'i dge 'dun thams cad la phyag 'tshal lo/ /'phags pa rang</text></item>
<item><p>4a6</p><section>mdo sde</section><text>sangs rgyas thams cad la phyag 'tshal lo/ /phyogs bcu'i dge 'dun bzhugs so 'tshal thams cad la phyag 'tshal lo/ /dkon mchog gsum la dad pas phyag 'tshal nas/ /sdig pa kun byang dge tshogs rnam par 'phel/ /bcom ldan so so'i</text></item>
<item><p>4a7</p><section>mdo sde</section><text>bka' las ci 'byung ba/ /yon tan khyad par can de grub par shog /phyogs bcu'i dkon mchog gsum la phyag 'tshal lo/ /bstod cing bsngags so/ /blta zhing brtag go/ /byang chub sems dpa'i bsod nams rab 'byam las byung ba mi</text></item>
<item><p>4b1</p><section>mdo sde</section><text>mnyam pa dang mnyam pa'i mchod pa sna tshogs mchog /gtso bo/ dam pa/ khyad par can/ bzang po/ gya nom pa/ bla na med pa/ mi mnyam pa dang mnyam pas phyogs bcu'i snod kyi 'jig rten thams cad byur bur bkang ste/ chos kyi mchod pa</text></item>
<item><p>4b2</p><section>mdo sde</section><text>dang bcas pas ma lus mi lus lus pa med pa'i dkon mchog gsum la phyi ma'i mu'i mthar rtag tu rgyun mi 'chad par mchod cing 'don to/ /dbul zhing gsol lo/ /bkur stir bgyi'o/ /bla mar bgyi'o/ /ri mor bgyi'o/ /mnyes par bgyi'o/ /</text></item>
<item><p>4b3</p><section>mdo sde</section><text>bdag cag gi skye ba 'di dang skye ba thog ma dang tha ma ma mchis pa nas srid pa gsum gyi 'khor ba na 'khor zhing 'dod chags dang / zhe sdang dang / gti mug gsum gyi dbang gis lus dang / ngag dang / yid kyi sgo nas mi dge ba bcu dang / mtshams med pa lnga la sogs</text></item>
<item><p>4b4</p><section>mdo sde</section><text>te/ gsung rab kun las 'gal ba'i sdig pa mi dge ba'i las bdag gis ci bgyis pa dang / gzhan la bcol ba dang / gzhan bgyid pa la rjes su yi rang ba de dag rdul tsam bag tsam yang ma lus par mthol zhing bshags so/ /sbyangs shing bsal to/ /</text></item>
<item><p>4b5</p><section>mdo sde</section><text>gzhig cing gdon to/ /mi 'chab bo/ /mi sbed do/ /mi bsnyen mi bgyid do/ /de nas de'i tshe sdig pa thams cad ni byang / bsod nams thams cad ni rdzogs te/ dus 'di nas nam byang chub kyi snying po la mchis kyi bar du/ dgongs pa'i dbang gis ched du</text></item>
<item><p>4b6</p><section>mdo sde</section><text>sprul pa ma gtogs par nam nam zhar zhar tshe tshe rabs rabs su ngan song gsum la sogs te/ bgegs rigs thams cad du mi skye zhing mi ltung bar shog shig /log pa mi dge ba'i las la mi phyogs mi bgyid par shog shig /las dang nyon mongs pa'i rgyu la mi</text></item>
<item><p>4b7</p><section>mdo sde</section><text>phyogs mi bsogs par shog shig /smad pa'i lus dang sdug bsngal gyi 'bras bu kun las thar nas phyin cad mi myong bar shog shig /dus 'di nas nam byang chub kyi snying po la mchis kyi bar du sgo gsum nas dge ba chu bo'i rgyun bzhin du rgyun mi 'chad par shog shig /tshe</text></item>
<item><p>5a1</p><section>mdo sde</section><text>rabs gar skyes kyang bde skyid phun sum tshogs pa dang ldan te/ sems can thams cad kyi don bya ba la mthu dang dbang yod par shog shig /gang de bzhin gshegs pa 'ba' zhig gi thugs su chud pa'i chos bla na med pa'i byang chub tu gdon mi za bar</text></item>
<item><p>5a2</p><section>mdo sde</section><text>'tshang rgya ba'i don de kho na nyid gang yin pa de bdag gis kyang ma nor bar khong du chud cing bsgoms la/ gzhan dag la yang ma nor bar ston cing 'dren par shog shig /dus 'di nas nam byang chub kyi snying po la mchis kyi bar du dkon mchog gsum la skyabs su mchi ste/</text></item>
<item><p>5a3</p><section>mdo sde</section><text>bdag nyid lus dbul gyis thugs rje chen po dang ldan pa rnams kyis so so nas rtag tu bzhes shig /ji ltar na dus gsum gyi sangs rgyas dang / byang chub sems dpa' dngos po thams cad dang bral ba/ phung po dang / khams dang / skye mched kyis ma zin pa'i</text></item>
<item><p>5a4</p><section>mdo sde</section><text>chos bdag med pa dang mnyam pa/ thog ma nas ma skyes pa/ stong pa nyid kyi rang bzhin gyis byang chub kyi sems bskyed pa ltar bdag ming 'di zhes bgyi bas kyang / dus 'di nas nam byang chub kyi snying po la mchis kyi bar du byang chub tu sems bskyed par bgyi'o/ /</text></item>
<item><p>5a5</p><section>mdo sde</section><text>byang chub kyi sems ni nam gzhar yang mi stor zhing dge ba'i bshes gnyen dam pa de dang nam yang mi 'bral bar shog shig /ji ltar dus gsum gyi sangs rgyas de dag bla na med pa'i bsod nams kyi rjes su yi rang ba ltar/ bdag ming 'di zhes bgyi bas kyang 'jig rten</text></item>
<item><p>5a6</p><section>mdo sde</section><text>dang 'jig rten las 'das pa'i bsod nams thams cad la rjes su yi rang ngo / /nam 'chi bar nges pa'i dus de na sangs rgyas dang / byang chub sems dpa' de dag thams cad kyi zhal mngon sum du mthong nas/ phyag g.yas pa gser gyi kha dog can brkyang ste/</text></item>
<item><p>5a7</p><section>mdo sde</section><text>bdag gi spyi bor bzhag nas lung nod par gyur cig /bdag gis kyang nyon mongs pas sems mi 'khrul par chos bdag med pa dang 'thun pa'i 'dun pa can dang / byang chub kyi sems tshad med pa dang ldan bzhin du 'chi ba'i dus byed par shog shig /mdor na</text></item>
<item><p>5b1</p><section>mdo sde</section><text>bag chags ma lus kun byang nas/ /bsod nams ye shes tshogs gnyis yongs rdzogs te/ /'gro ba ma lus byin gyis bsgral ba'i phyir/ /bdag nyid myur du mngon par sangs rgyas shog /dpang skong phyag brgya pa rdzogs so// //bod du dam pa'i chos</text></item>
<item><p>5b2</p><section>mdo sde</section><text>'byung ba'i snga ltas su lha tho tho ri snyan shal gyi sku ring la pho brang yum bu bla mkhar du nam mkha' las babs mi rabs lnga na 'di'i don shes pa 'ong zhes rmi lam du lung bstan te chos kyi dbu brnyes so// //</text></item>
<item><p>5b3</p><section>mdo sde</section><text>@##/ /rgya gar skad du/ Ar+ya a tsin t+ya rA dza sU tra nA ma ma hA yA na sU tra/ bod skad du/ 'phags pa bsam gyis mi khyab pa'i rgyal po'i mdo zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /</text></item>
<item><p>5b4</p><section>mdo sde</section><text>'di skad bdag gis thos pa dus gcig na/ bcom ldan 'das yul ma ga d+hA na chos kyi dbye dgon pa na/ byang chub kyi snying po na seng ge'i khri rdo rje dang nor bu rin po ches spras pa'i pad ma'i snying po'i gdan la bzhugs te/ byang chub sems dpa' chen po'i dge 'dun phyogs</text></item>
<item><p>5b5</p><section>mdo sde</section><text>bcu'i sangs rgyas kyi zhing brjod du med pa'i yang brjod du med pa bye ba khrag khrig phrag 'bum gyi rdul phra rab snyed kyi byang chub sems dpa' sems dpa' chen po rnams dang thabs cig tu bzhugs so/ /de nas byang chub sems dpa' sems dpa' chen po bsam gyis mi khyab</text></item>
<item><p>5b6</p><section>mdo sde</section><text>pa'i rgyal po zhes bya bas/ byang chub sems dpa' sems dpa' chen po de dag la smras pa/ kye rgyal ba'i sras dag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa'i sangs rgyas kyi zhing mi mjed kyi 'jig rten</text></item>
<item><p>5b7</p><section>mdo sde</section><text>gyi khams 'di'i bskal pa gcig gang yin pa de ni de bzhin gshegs pa dgra bcom pa yang dag par rdzogs pa'i sangs rgyas tshe dpag med kyi sangs rgyas kyi zhing bde ba can gyi 'jig rten gyi khams kyi nyin zhag gcig go/ /kye rgyal ba'i sras dag de bzhin gshegs pa dgra</text></item>
<item><p>6a1</p><section>mdo sde</section><text>bcom pa yang dag par rdzogs pa'i sangs rgyas tshe dpag med kyi sangs rgyas kyi zhing bde ba can gyi 'jig rten gyi khams kyi bskal pa gcig gang yin pa de ni de bzhin gshegs pa dgra bcom pa yang dag par rdzogs pa'i sangs rgyas rdo rje rab tu 'joms pa'i sangs rgyas</text></item>
<item><p>6a2</p><section>mdo sde</section><text>kyi zhing gi nyin zhag gcig go/ /kye rgyal ba'i sras dag de bzhin gshegs pa dgra bcom pa yang dag par rdzogs pa'i sangs rgyas rdo rje rab tu 'joms pa'i sangs rgyas kyi zhing gi bskal pa gcig gang yin pa de ni de bzhin gshegs pa dgra bcom pa yang dag</text></item>
<item><p>6a3</p><section>mdo sde</section><text>par rdzogs pa'i sangs rgyas 'od zer shin tu stug po pad ma rab tu rgyas pa'i sku'i sangs rgyas kyi zhing gi nyin zhag gcig go/ /kye rgyal ba'i sras dag de bzhin gshegs pa dgra bcom pa yang dag par rdzogs pa'i sangs rgyas 'od zer shin tu stug po pad ma rab tu</text></item>
<item><p>6a4</p><section>mdo sde</section><text>rgyas pa'i sku'i sangs rgyas kyi zhing gi bskal pa gcig gang yin pa de ni de bzhin gshegs pa dgra bcom pa yang dag par rdzogs pa'i sangs rgyas chos kyi rgyal mtshan gyi sangs rgyas kyi zhing gi nyin zhag gcig go/ /kye rgyal ba'i sras dag de bzhin gshegs pa dgra</text></item>
<item><p>6a5</p><section>mdo sde</section><text>bcom pa yang dag par rdzogs pa'i sangs rgyas chos kyi rgyal mtshan gyi sangs rgyas kyi zhing gi bskal pa gcig gang yin pa de ni de bzhin gshegs pa dgra bcom pa yang dag par rdzogs pa'i sangs rgyas seng ge'i sangs rgyas kyi zhing gi nyin zhag gcig go/ /kye rgyal ba'i</text></item>
<item><p>6a6</p><section>mdo sde</section><text>sras dag de bzhin gshegs pa dgra bcom pa yang dag par rdzogs pa'i sangs rgyas seng ge'i sangs rgyas kyi zhing gi bskal pa gcig gang yin pa de ni de bzhin gshegs pa dgra bcom pa yang dag par rdzogs pa'i sangs rgyas rnam par snang mdzad kyi sangs rgyas kyi zhing gi</text></item>
<item><p>6a7</p><section>mdo sde</section><text>nyin zhag gcig go/ /kye rgyal ba'i sras dag de bzhin gshegs pa dgra bcom pa yang dag par rdzogs pa'i sangs rgyas rnam par snang mdzad kyi sangs rgyas kyi zhing gi bskal pa gcig gang yin pa de ni de bzhin gshegs pa dgra bcom pa yang dag par rdzogs pa'i</text></item>
<item><p>6b1</p><section>mdo sde</section><text>sangs rgyas chos kyi 'od zer me tog rab tu rgyas pa'i sku'i sangs rgyas kyi zhing gi nyin zhag gcig go/ /kye rgyal ba'i sras dag de bzhin gshegs pa dgra bcom pa yang dag par rdzogs pa'i sangs rgyas chos kyi 'od zer me tog rab tu rgyas pa'i sku'i sangs rgyas kyi zhing</text></item>
<item><p>6b2</p><section>mdo sde</section><text>gi bskal pa gcig gang yin pa de ni de bzhin gshegs pa dgra bcom pa yang dag par rdzogs pa'i sangs rgyas ye shes 'od zer rgyal po'i sangs rgyas kyi zhing gi nyin zhag gcig go/ /kye rgyal ba'i sras dag de bzhin gshegs pa dgra bcom pa yang dag par rdzogs pa'i sangs</text></item>
<item><p>6b3</p><section>mdo sde</section><text>rgyas ye shes 'od zer rgyal po'i sangs rgyas kyi zhing gi bskal pa gcig gang yin pa de ni de bzhin gshegs pa dgra bcom pa yang dag par rdzogs pa'i sangs rgyas zla ba'i blo gros kyi sangs rgyas kyi zhing gi nyin zhag gcig go/ /kye rgyal ba'i sras dag 'di ltar bskal pa</text></item>
<item><p>6b4</p><section>mdo sde</section><text>bgrang ba'i thabs 'di lta bu'i tshul gyis rtsis pa'i 'jig rten gyi khams sangs rgyas kyi zhing bcu'i rgya mtsho'i rdul phra rab snyed kyi sangs rgyas kyi zhing 'das pa'i tha ma 'jig rten gyi khams pad ma'i dpal zhes bya ba na/ bcom ldan 'das de bzhin gshegs pa dgra bcom pa yang dag</text></item>
<item><p>6b5</p><section>mdo sde</section><text>par rdzogs pa'i sangs rgyas rgyal ba bzang po'i dpal bzhugs pa'i sangs rgyas kyi zhing gi nyin zhag gcig go/ /kye rgyal ba'i sras dag de bzhin gshegs pa dgra bcom pa yang dag par rdzogs pa'i sangs rgyas rnams kyi mtshan 'di dag ni byang chub sems dpa' sems dpa'</text></item>
<item><p>6b6</p><section>mdo sde</section><text>chen po kun tu bzang po'i spyod pa can/ dge ba'i bshes gnyen gyis yongs su zin pa'i byang chub sems dpa' sems dpa' chen po rnams kyis thos par 'gyur gyi/ gzhan dag gis ni thos par mi 'gyur ro/ /bcom ldan 'das kyis de skad ces bka' stsal nas/</text></item>
<item><p>6b7</p><section>mdo sde</section><text>byang chub sems dpa' sems dpa' chen po bsam gyis mi khyab pa'i rgyal po dang / thams cad dang ldan pa'i 'khor de dag dang / byang chub sems dpa' sems dpa' chen po de dag dang / lha dang / mi dang / lha ma yin dang / dri zar bcas pa'i 'jig rten yi</text></item>
<item><p>7a1</p><section>mdo sde</section><text>rangs te/ bcom ldan 'das dang / byang chub sems dpa' sems dpa' chen po bsam gyis mi khyab pa'i rgyal pos gsungs pa la mngon par bstod do/ /'phags pa bsam gyis mi khyab pa'i rgyal po'i mdo zhes bya ba theg pa chen</text></item>
<item><p>7a2</p><section>mdo sde</section><text>po'i mdo rdzogs so// @##/ /rgya gar skad du/ Ar+ya da sha di ka an d+ha kA ra bi d+h+wan sa na nA ma ma hA yA na sU tra/ bod skad du/ 'phags pa phyogs bcu'i mun pa</text></item>
<item><p>7a3</p><section>mdo sde</section><text>rnam par sel ba zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das shAkya rnams kyi nang na/ ser skya'i gnas shing n+ya gro d+ha'i kun dga' ra ba</text></item>
<item><p>7a4</p><section>mdo sde</section><text>na dge slong stong nyis brgya lnga bcu'i dge slong gi dge 'dun chen po dang / byams pa dang / 'jam dpal la sogs pa byang chub sems dpa'i 'khor chen po dang thabs cig tu bzhugs so/ /de nas bcom ldan 'das snga dro'i dus kyi tshe/ sham thabs gsol nas/</text></item>
<item><p>7a5</p><section>mdo sde</section><text>lhung bzed dang / chos gos bsnams te/ dge slong gi dge 'dun gyis yongs su bskor cing / dge slong gi dge 'dun gyis mdun du bdar nas ser skya'i gnas kyi grong khyer chen por bsod snyoms la gshegs so/ /de'i tshe na shAkya gzhon nu bzhin rab</text></item>
<item><p>7a6</p><section>mdo sde</section><text>gsal zhes bya ba zhig bya ba 'ga' zhig gi phyir shing rta la zhon nas ser skya'i gnas grong khyer chen po nas phyir byung ba dang / shAkya gzhon nu bzhin rab gsal gyis/ bcom ldan 'das thag ring po kho na nas gshegs pa mthong ngo / /mthong nas kyang shing rta</text></item>
<item><p>7a7</p><section>mdo sde</section><text>de las babs nas/ bcom ldan 'das ga la ba der song ste phyin nas/ bcom ldan 'das ga la ba de logs su thal mo sbyar ba btud de/ bcom ldan 'das kyi zhabs gnyis la mgo bos phyag 'tshal nas/ bcom ldan 'das la lan gsum bskor ba byas</text></item>
<item><p>7b1</p><section>mdo sde</section><text>te/ thal mo sbyar nas bcom ldan 'das kyi spyan sngar 'dug go/ /de nas bcom ldan 'das la shAkya gzhon nu bzhin rab gsal gyis 'di skad ces gsol to/ /bcom ldan 'das 'di na bdag gi pha ma gnyis gnyid log pa dang ma log pa dag la mi ma lags pa</text></item>
<item><p>7b2</p><section>mdo sde</section><text>rnams rnam par 'tshe bar bgyid la/ bcom ldan 'das bdag kyang gang gi tshe ljongs kyi phyogs gzhan du mchi ba'i tshe/ bdag la yang chom rkun pa dag rnam par 'tshe bar bgyid cing / gcan gzan dag kyang rnam par 'tshe bar bgyid na/ de'i slad du bcom ldan</text></item>
<item><p>7b3</p><section>mdo sde</section><text>'das de bzhin gshegs pa dgra bcom pa yang dag par rdzogs pa'i sangs rgyas kyis bdag la thugs brtse ba'i slad du ci nas kyang bdag la mi'am/ mi ma lags pa dang / dud 'gro'i skye gnas su gtogs pa 'ga' yang rnam par 'tshe bar mi bgyid pa de ltar bdag la</text></item>
<item><p>7b4</p><section>mdo sde</section><text>legs par bsrung ba mdzad du gsol/ bsrung ba'i cho ga yang bshad du gsol/ de skad ces gsol pa dang / bcom ldan 'das kyis shAkya gzhon nu bzhin rab gsal la 'di skad ces bka' stsal to/ /gzhon nu de'i phyir legs par rab tu nyon la yid la zung</text></item>
<item><p>7b5</p><section>mdo sde</section><text>shig dang ngas khyod la bshad do/ /bcom ldan 'das de ltar 'tshal lo zhes gsol nas/ shAkya gzhon nu bzhin rab gsal bcom ldan 'das la nyan pa dang / bcom ldan 'das kyis de la 'di skad ces bka' stsal to/ /gzhon nu shar phyogs logs su sangs</text></item>
<item><p>7b6</p><section>mdo sde</section><text>rgyas kyi zhing 'di nas sangs rgyas kyi zhing brgyad khri 'das pa na 'jig rten gyi khams nyon mongs pa thams cad bskyod pa zhes bya ba zhig yod de/ de na de bzhin gshegs pa dgra bcom pa yang dag par rdzogs pa'i sangs rgyas rjes spyod ces bya ba da ltar bzhugs te 'tsho zhing</text></item>
<item><p>7b7</p><section>mdo sde</section><text>gzhes so/ /gzhon nu khyod gang gi tshe bya ba 'ga' zhig gi phyir shar phyogs su 'gro na/ de'i tshe khyod kyis de bzhin gshegs pa de la phyag 'tshal te dran par byas shing mdun du byas te/ sems kyi rgyun gyis de mngon du byed cing song na khyod la 'jigs pa 'byung bar</text></item>
<item><p>8a1</p><section>mdo sde</section><text>mi 'gyur ro/ /de'i tshe ma g.yengs par de yid la byas na khyod bya ba gang gi phyir 'gro ba'i bya ba de 'grub par 'gyur ro/ /de nas bcom ldan 'das kyis de'i tshe tshigs su bcad pa 'di bka' stsal to/ /rdzogs pa'i sangs rgyas thub pa che/ /rje la rab</text></item>
<item><p>8a2</p><section>mdo sde</section><text>tu phyag 'tshal te/ /rtag tu de ni mngon byed cing / /'gro na khyod la 'jigs mi 'byung / /gzhon nu lho phyogs logs su sangs rgyas kyi zhing 'di nas sangs rgyas kyi zhing dgu khri 'das pa na/ 'jig rten gyi khams mun pa dang mun nag gi tshogs bcom zhes bya ba zhig</text></item>
<item><p>8a3</p><section>mdo sde</section><text>yod de/ de na de bzhin gshegs pa dgra bcom pa yang dag par rdzogs pa'i sangs rgyas sems dang po bskyed pa yid la mdzad pa rnam grangs bsnyengs pa dang bag tsha ba dang bral bas mngon par 'phags pa'i rgyal po zhes bya ba da ltar bzhugs te 'tsho zhing gzhes so/ /gzhon</text></item>
<item><p>8a4</p><section>mdo sde</section><text>nu khyod gang gi tshe bya ba 'ga' zhig gi phyir lho phyogs su 'gro na/ de'i tshe khyod kyis de bzhin gshegs pa de la phyag 'tshal te dran par byas shing mdun du byas te/ sems kyi rgyun gyis de mngon du byed cing / khyim la sogs pa'i yid la byed pa dang bral ba rnam par ma</text></item>
<item><p>8a5</p><section>mdo sde</section><text>g.yengs pa yid la byed pas song na/ khyod bya ba gang gi phyir 'gro ba'i bya ba de 'grub par 'gyur zhing / khyod la 'jigs pa gang nas kyang 'byung bar mi 'gyur ro/ /de nas bcom ldan 'das kyis de'i tshe tshigs su bcad pa 'di bka' stsal to/ /khyim gyi bsam pa</text></item>
<item><p>8a6</p><section>mdo sde</section><text>rnams dang ni/ /kun nas ldang ba kun bral zhing / /lho phyogs su ni 'gro ba na/ /khyod la 'jigs pa 'byung mi 'gyur/ /gzhon nu nub phyogs logs su sangs rgyas kyi zhing 'di nas sangs rgyas kyi zhing gang gA'i klung gi bye ma snyed 'das pa na 'jig rten gyi khams</text></item>
<item><p>8a7</p><section>mdo sde</section><text>yul phebs pa zhes bya ba zhig yod de/ de na de bzhin gshegs pa dgra bcom pa yang dag par rdzogs pa'i sangs rgyas khon dang rgyags pa rnam par gnon pa zhes bya ba da ltar bzhugs te 'tsho zhing gzhes so/ /gzhon nu khyod gang gi tshe bya ba 'ga' zhig gi phyir nub</text></item>
<item><p>8b1</p><section>mdo sde</section><text>phyogs su 'gro na de'i tshe khyod kyis de bzhin gshegs pa de la phyag 'tshal te/ dran par byas shing mdun du byas nas sems kyi rgyun gyis de mngon du byed cing zag pa med pa dang / rnam par ma g.yengs pa dang dran pas song na khyod la 'jigs pa gang nas kyang 'byung</text></item>
<item><p>8b2</p><section>mdo sde</section><text>bar mi 'gyur ro/ /de nas bcom ldan 'das kyis de'i tshe tshigs su bcad pa 'di bka' stsal to/ /chos 'ga' skyes pa yod min zhing / /'ga' yang 'gag par mi 'gyur te/ /gang gis chos rnams de ltar shes/ /de la 'jigs pa ci yang med/ /gzhon nu byang phyogs</text></item>
<item><p>8b3</p><section>mdo sde</section><text>logs su sangs rgyas kyi zhing 'di nas sangs rgyas kyi zhing bye ba phrag stong 'das pa na 'jig rten gyi khams sangs rgyas kyi spobs pa can zhes bya ba zhig yod de/ de na de bzhin gshegs pa dgra bcom pa yang dag par rdzogs pa'i sangs rgyas rin chen gzugs bkod 'od gnon zhes bya ba</text></item>
<item><p>8b4</p><section>mdo sde</section><text>da ltar bzhugs te 'tsho zhing gzhes so/ /gzhon nu khyod gang gi tshe bya ba 'ga' zhig gi phyir byang phyogs su 'gro na/ de'i tshe khyod kyis de bzhin gshegs pa de la phyag 'tshal te dran par byas shing mdun du byas te/ sems kyi rgyun gyis de mngon du byed cing rnam par ma g.yengs</text></item>
<item><p>8b5</p><section>mdo sde</section><text>par yid la byed pas song na/ khyod bya ba gang gi phyir 'gro ba'i bya ba de 'grub par 'gyur zhing khyod la 'jigs pa gang nas kyang 'byung bar mi 'gyur ro/ /de nas bcom ldan 'das kyis de'i tshe tshigs su bcad pa 'di bka' stsal to/ /rtag tu sems can thams cad</text></item>
<item><p>8b6</p><section>mdo sde</section><text>la/ /mnyam pa nyid kyi sems byos la/ /sems can de la ma brnyas dang / /khyod la 'jigs par 'byung mi 'gyur/ /gzhon nu byang shar gyi phyogs logs su sangs rgyas kyi zhing 'di nas sangs rgyas kyi zhing brgyad khri 'das pa na 'jig rten gyi khams bdud kyi</text></item>
<item><p>8b7</p><section>mdo sde</section><text>sde bcom pa zhes bya ba zhig yod de/ de na de bzhin gshegs pa dgra bcom pa yang dag par rdzogs pa'i sangs rgyas bdud dang yid gnyis kun 'joms rnam gnon zhes bya ba da ltar bzhugs te 'tsho zhing gzhes so/ /de bzhin gshegs pa de byang chub kyi shing drung du</text></item>
<item><p>9a1</p><section>mdo sde</section><text>bzhugs pa tsam gyis stong gsum gyi stong chen po'i 'jig rten gyi khams na/ bdud kyi ris kyi lha ji snyed yod pa de dag thams cad bla na med pa yang dag par rdzogs pa'i byang chub las phyir mi ldog par mdzad de/ gzhon nu de ni de bzhin gshegs pa de byang</text></item>
<item><p>9a2</p><section>mdo sde</section><text>chub kyi shing drung du bzhugs pa'i skyes bu'i rtsal de lta bu byung ba yin no/ /gzhon nu khyod gang gi tshe bya ba 'ga' zhig gi phyir byang shar gyi phyogs su 'gro na de'i tshe khyod kyis de bzhin gshegs pa de/ phyag 'tshal te dran par byas shing mdun du byas te/ sems kyi rgyun gyis</text></item>
<item><p>9a3</p><section>mdo sde</section><text>de mngon du byed cing rnam par ma g.yengs pas song na khyod bya ba gang gi phyir 'gro ba'i bya ba de 'grub par 'gyur zhing khyod la 'jigs pa gang nas kyang 'byung bar mi 'gyur ro/ /de nas bcom ldan 'das kyis de'i tshe tshigs su bcad pa 'di bka' stsal to/ /gang gis dang po'i</text></item>
<item><p>9a4</p><section>mdo sde</section><text>thugs kyis ni/ /bdud rnams pham mdzad sangs rgyas de/ /dran bzhin du ni khyod song na/ /khyod la 'jigs pa 'byung mi 'gyur/ /gzhon nu shar lho'i phyogs logs su sangs rgyas kyi zhing 'di nas sangs rgyas kyi zhing nyi khri 'das pa na 'jig rten gyi khams rtag</text></item>
<item><p>9a5</p><section>mdo sde</section><text>tu snang ba zhes bya ba zhig yod de/ de na de bzhin gshegs pa dgra bcom pa yang dag par rdzogs pa'i sangs rgyas sems dang po bskyed pas phyir mi ldog pa'i 'khor lo 'byung ba'i dpal zhes bya ba da ltar bzhugs te 'tsho zhing gzhes so/ /gzhon nu de bzhin gshegs</text></item>
<item><p>9a6</p><section>mdo sde</section><text>pa des dang po thugs bskyed pa nas bzung ste/ sangs rgyas pa nyid kyi bar du bar chad med par sbyin pa byin/ tshul khrims bsrungs/ bzod pa kun tu bsten/ brtson 'grus brtsams/ bsam gtan bsgrubs/ shes rab spyad de/ gzhon nu de ni de bzhin</text></item>
<item><p>9a7</p><section>mdo sde</section><text>gshegs pa de'i skyes bu'i rtsal de lta bu byung ba yin no/ /gzhon nu khyod gang gi tshe bya ba 'ga' zhig gi phyir shar lho'i phyogs su 'gro na/ de'i tshe khyod kyis de bzhin gshegs pa de la yan lag lngas phyag 'tshal te/ phyis khyim nas song shig dang / khyod la phyis</text></item>
<item><p>9b1</p><section>mdo sde</section><text>'gyod pa'am 'jigs pa gang nas kyang 'byung bar mi 'gyur ro/ /rnam par ma g.yengs pas yid la byed na/ khyod bya ba gang gi phyir 'gro ba'i bya ba de 'grub par 'gyur ro/ /de nas bcom ldan 'das kyis de'i tshe tshigs su bcad pa 'di bka' stsal to/ /yan lag</text></item>
<item><p>9b2</p><section>mdo sde</section><text>lngas ni phyag 'tshal te/ /phyi nas khyim nas song shig dang / /chom rkun rnams kyis khyod kun tu/ /zil gyis mi non 'gro bar 'gyur/ /gzhon nu lho nub kyi phyogs logs su sangs rgyas kyi zhing 'di nas sangs rgyas kyi zhing sum khri 'das pa na 'jig rten gyi khams</text></item>
<item><p>9b3</p><section>mdo sde</section><text>gser gyi dra bas g.yogs pa zhes bya ba zhig yod de/ de na de bzhin gshegs pa dgra bcom pa yang dag par rdzogs pa'i sangs rgyas rin chen gdugs 'phags snang zhes bya ba da ltar bzhugs te 'tsho zhing gzhes so/ /gzhon nu khyod gang gi tshe bya ba 'ga' zhig</text></item>
<item><p>9b4</p><section>mdo sde</section><text>gi phyir lho nub kyi phyogs su 'gro na de'i tshe khyod kyis de bzhin gshegs pa de la phyag 'tshal te dran par byas shing mdun du byas te/ sems kyi rgyun gyis de mngon du byed cing rnam par ma g.yengs pa'i yid la byed pas song na khyod la 'jigs pa gang nas kyang 'byung bar mi 'gyur</text></item>
<item><p>9b5</p><section>mdo sde</section><text>zhing khyod bya ba gang gi phyir 'gro ba'i bya ba de 'grub par 'gyur ro/ /de nas bcom ldan 'das kyis de'i tshe tshigs su bcad pa 'di bka' stsal to/ /rdzogs sangs rgyas la phyag 'tshal nas/ /me tog sil mas gtor cig dang / /khyod ni lho nub 'gro ba na/ /</text></item>
<item><p>9b6</p><section>mdo sde</section><text>'jigs pa 'byung bar mi 'gyur ro/ /gzhon nu nub byang gi phyogs logs su sangs rgyas kyi zhing 'di nas sangs rgyas kyi zhing gang gA'i klung drug gi bye ma snyed 'das pa na 'jig rten gyi khams yongs dag rab gnas mngon par 'phags zhes bya ba zhig yod de/ de na de bzhin</text></item>
<item><p>9b7</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas byang chub sems dpa' 'dul ba zhes bya ba da ltar bzhugs te 'tsho zhing gzhes so/ /gzhon nu de bzhin gshegs pa de'i sangs rgyas kyi zhing ni mi gtsang ba med pa/ 'khrig pa med pa/ bud med med</text></item>
<item><p>10a1</p><section>mdo sde</section><text>pa/ tsher ma dang / gseg ma dang / gyo mo med pa/ snyigs ma lnga med pa yin no/ /gzhon nu khyod gang gi tshe bya ba 'ga' zhig gi phyir nub byang gi phyogs su 'gro na tshangs par spyod pa yang dag par blangs nas phyis khyim nas rnam par ma g.yengs pa'i</text></item>
<item><p>10a2</p><section>mdo sde</section><text>yid la byed pas song shig dang / gzhon nu khyod bya ba gang gi phyir 'gro ba'i bya ba de 'grub par 'gyur zhing khyod la 'jigs pa gang nas kyang 'byung bar mi 'gyur ro/ /de nas bcom ldan 'das kyis de'i tshe tshigs su bcad pa 'di bka' stsal to/ /tshangs spyod yang dag</text></item>
<item><p>10a3</p><section>mdo sde</section><text>blangs byas te/ /phyi nas khyim nas song shig dang / /khyod ni gang dang gar 'gro yang / /chom rkun rnams kyis zil mi non/ /gzhon nu steng gi phyogs logs su sangs rgyas kyi zhing 'di nas sangs rgyas kyi zhing gang gA'i klung drug cu'i bye ma snyed 'das pa na 'jig rten</text></item>
<item><p>10a4</p><section>mdo sde</section><text>gyi khams dmigs pa med pa yid la byed pa can zhes bya ba zhig yod de/ de na de bzhin gshegs pa dgra bcom pa yang dag par rdzogs pa'i sangs rgyas skrag med mun bral ting nge 'dzin mngon 'phags rgyal po zhes bya ba da ltar bzhugs te 'tsho zhing gzhes so/ /gzhon nu</text></item>
<item><p>10a5</p><section>mdo sde</section><text>khyod kyis de bzhin gshegs pa de la phyag 'tshal te dran par byas shing mdun du byas te 'dug kyang rung / 'greng yang rung / sems can thams cad la byams pas khyab par byas nas rdzogs par byas shing gnas na khyod la 'jigs pa gang nas kyang 'byung bar mi 'gyur ro/ /</text></item>
<item><p>10a6</p><section>mdo sde</section><text>de nas bcom ldan 'das kyis de'i tshe tshigs su bcad pa 'di bka' stsal to/ /khyod kyis ma g.yengs yid byed kyis/ /rtag tu rgyal ba de dran zhing / /rtag tu byams pa'i sems byos dang / /khyod la 'jigs pa 'byung mi 'gyur/ /gzhon nu 'og gi phyogs logs</text></item>
<item><p>10a7</p><section>mdo sde</section><text>su sangs rgyas kyi zhing 'di nas sangs rgyas kyi zhing dgu khri nyis stong 'das pa na 'jig rten gyi khams yon tan thams cad kyis brgyan pa zhes bya ba zhig yod de/ de na de bzhin gshegs pa dgra bcom pa yang dag par rdzogs pa'i sangs rgyas dang po sems bskyed the</text></item>
<item><p>10b1</p><section>mdo sde</section><text>tsom gcod mdzad nyon mongs bskyod ces bya ba da ltar bzhugs te 'tsho zhing gzhes so/ /gzhon nu khyod kyis de bzhin gshegs pa de la bya ba rtsom pa thams cad dang / 'greng yang rung / 'dug kyang rung / 'chag kyang rung ste/ spyod lam thams cad du phyag</text></item>
<item><p>10b2</p><section>mdo sde</section><text>'tshol cig /yid la byos shig dang / sems can rnams la byams pa'i sems dang / phan pa'i sems sgrubs shig dang / gzhon nu khyod la 'jigs pa 'byung bar mi 'gyur zhing / dgos pa thams cad kyang 'bad mi dgos par 'grub par 'gyur</text></item>
<item><p>10b3</p><section>mdo sde</section><text>ro/ /de nas bcom ldan 'das kyis de'i tshe tshigs su bcad pa 'di bka' stsal to/ /bya ba kun la nyin mtshan du/ /sangs rgyas de ni dran bya zhing / /byang chub sems kyang ma gtang dang / /khyod la 'jigs pa 'byung mi 'gyur/ /gzhon nu khyod kyis de</text></item>
<item><p>10b4</p><section>mdo sde</section><text>bzhin gshegs pa dgra bcom pa yang dag par rdzogs pa'i sangs rgyas de dag gi mtshan legs par bzung bar gyis shig /legs par bcang bar gyis shig /legs par kun chub par gyis shig dang / 'jigs pa'am/ bag tsha ba'am/ spu zing</text></item>
<item><p>10b5</p><section>mdo sde</section><text>zhes byed pa gang ci yang rung ba de dag thams cad khyod la 'byung bar mi 'gyur ro/ /de skad ces bka' stsal pa dang / bcom ldan 'das la shAkya gzhon nu bzhin rab gsal gyis 'di skad ces gsol to/ /bcom ldan 'das bdag gis de bzhin gshegs</text></item>
<item><p>10b6</p><section>mdo sde</section><text>pa dgra bcom pa yang dag par rdzogs pa'i sangs rgyas de dag gi mtshan rnams bzung lags te/ bcom ldan 'das bdag la 'jig rten gyi khams de dag mun pa ma mchis shing / bcom ldan 'das bdag gis 'jig rten gyi khams de dag dang / de bzhin</text></item>
<item><p>10b7</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas de dag kyang dper na de bzhin gshegs pa da ltar 'khor rnams la chos ston pa bzhin du mthong ngo / /de nas 'khor de las shAkya gzhon nu bzhin rab gsal la sogs pa skye bo phal po che'i tshogs</text></item>
<item><p>11a1</p><section>mdo sde</section><text>bcom ldan 'das la blta ba dang / phyag 'tshal ba dang / mchod pa dang / rim gro bya ba dang / chos kyi rnam grangs 'di mnyan pa'i phyir 'khor der 'dus par gyur pa'i srog chags stong tshang ba de dag thams cad stan las langs te/ bla gos phrag</text></item>
<item><p>11a2</p><section>mdo sde</section><text>pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das bdag cag gi don gyi slad du de bzhin gshegs pas chos</text></item>
<item><p>11a3</p><section>mdo sde</section><text>kyi rnam grangs 'di bshad pas bcom ldan 'das bdag cag la phyogs de dag dang 'jig rten gyi khams de dag kyang mun pa ma mchis par gda' la/ bcom ldan 'das 'jig rten gyi khams de dag dang sangs rgyas bcom ldan 'das de dag kyang dper na/ da ltar de bzhin</text></item>
<item><p>11a4</p><section>mdo sde</section><text>gshegs pa chos ston pa 'di bzhin du gda'o/ /de nas sangs rgyas kyi mthus tshe dang ldan pa shA ri'i bu stan las langs te/ bla gos phrag pa gcig tu byas nas/ pus mo g.yas pa'i lha nga sa la btsugs te/ bcom ldan 'das ga la ba de logs</text></item>
<item><p>11a5</p><section>mdo sde</section><text>su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das rigs kyi bu'am rigs kyi bu mo gang dag chos kyi rnam grangs 'di bshad pa na/ sangs rgyas bcom ldan 'das de dag gi mtshan rnams thos nas mig</text></item>
<item><p>11a6</p><section>mdo sde</section><text>rnam par dag cing phyogs bcu dag na 'jig rten gyi khams gang dag mchis pa de dag dang / sangs rgyas bcom ldan 'das de dag mthong ba de dag gi mig rnam par dag pa'i bsod nams de dag bcom ldan 'das ci lags/ tshe rabs gzhan du tshe 'phos na yang</text></item>
<item><p>11a7</p><section>mdo sde</section><text>'bral bar 'gyur ram/ 'on te mi 'gyur/ bcom ldan 'das kyis bka' stsal pa/ shA ri'i bu byang chub sems dpa'i theg pa la yang dag par zhugs pa'i rigs kyi bu'am rigs kyi bu mo gang dag 'di ltar mig rnam par dag pa de dag ni sgrib pa med pa'i</text></item>
<item><p>11b1</p><section>mdo sde</section><text>tshul gyis shin tu rnam par dag pa nyid du 'gyur ro/ /shA ri'i bu khyod kyis srog chags stong tshang ba 'di mthong ngam/ shA ri'i bu 'di dag thams cad ni sangs rgyas rnams kyi mtshan bzung ba'i dge ba'i rtsa ba 'dis re res kyang 'khor los sgyur ba'i rgyal srid gang gA'i</text></item>
<item><p>11b2</p><section>mdo sde</section><text>klung gi bye ma snyed dag byed du bcug nas srid pa tha ma dang / lus tha ma la byang chub kyi tshogs thams cad rdzogs par byas te/ bskal pa gcig la de bzhin gshegs pa dgra bcom pa yang dag par rdzogs pa'i sangs rgyas spyan dag pas brgyan pa zhes bya bar mtshan 'thun pa</text></item>
<item><p>11b3</p><section>mdo sde</section><text>sha stag bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /bcom ldan 'das kyis rigs kyi bu de rnams lung bstan pa bshad pa 'di bka' stsal ma thag tu stong gsum gyi stong chen po'i 'jig rten gyi khams 'di rnam pa drug tu</text></item>
<item><p>11b4</p><section>mdo sde</section><text>g.yos par gyur te/ 'gul rab tu 'gul/ kun tu rab tu 'gul/ g.yos rab tu g.yos/ kun tu rab tu g.yos/ 'ur 'ur rab tu 'ur 'ur/ kun tu rab tu 'ur 'ur/ ldeg rab tu ldeg /kun tu rab tu ldeg /chem chem rab tu chem chem/ kun tu</text></item>
<item><p>11b5</p><section>mdo sde</section><text>rab tu chem chem/ 'khrugs rab tu 'khrugs/ kun tu rab tu 'khrugs so/ /sa bla'i lha rnams kyis kyang kye ma grogs po dag 'di ltar rigs kyi bu 'di rnams kyis de bzhin gshegs pa'i mtshan bzung ba tsam gyis bla na med pa yang dag par rdzogs pa'i byang chub yongs su</text></item>
<item><p>11b6</p><section>mdo sde</section><text>bzung zhing chos thams cad ji lta ba bzhin du mkhyen pas don thams cad thugs su chud pa'i de bzhin gshegs par 'gyur ba ni ngo mtshar che ste/ su zhig sangs rgyas la dad par mi 'gyur zhes sgra bsgrags so/ /rgyal chen bzhi'i ris kyi lha rnams dang / sum cu rtsa gsum</text></item>
<item><p>11b7</p><section>mdo sde</section><text>pa rnams dang / 'thab bral ba rnams dang / dga' ldan pa rnams dang / 'phrul dga' ba rnams dang / gzhan 'phrul dbang byed kyi bdud kyi ris rnams dang / tshangs ris rnams dang / tshangs pa'i mdun na 'don rnams dang / tshangs pa chen po rnams nas 'og</text></item>
<item><p>12a1</p><section>mdo sde</section><text>min gyi lha rnams kyi bar gyis sa bla'i lha rnams kyis sgra de thos nas yi rangs shing rab tu dga' la dga' ba dang yid bde ba skyes nas tshig 'di skad ces kye ma grogs po dag 'di ltar rigs kyi bu 'di rnams kyis de bzhin gshegs pa'i mtshan bzung ba tsam gyis bla</text></item>
<item><p>12a2</p><section>mdo sde</section><text>na med pa yang dag par rdzogs pa'i byang chub yongs su bzung zhing chos thams cad ji lta ba bzhin du mkhyen pas don thams cad thugs su chud pa'i de bzhin gshegs par 'gyur ba ni ngo mtshar che ste/ su zhig sangs rgyas la dad par mi 'gyur zhes smras so/ /de nas bcom</text></item>
<item><p>12a3</p><section>mdo sde</section><text>ldan 'das kyis tshe dang ldan pa kun dga' bo la bka' stsal pa/ kun dga' bo byang chub sems dpa'i theg pa la yang dag par zhugs pa'i rigs kyi bu'am rigs kyi bu mo gang la la chos kyi rnam grangs 'di thos nas 'dzin par byed/ 'chang bar byed/ klog par byed/ kun</text></item>
<item><p>12a4</p><section>mdo sde</section><text>chub par byed cing / gzhan dag la yang rgya cher yang dag par rab tu ston par byed pa dang / tha na glegs bam la bris te 'chang bar byed na/ rigs kyi bu'am rigs kyi bu mo de dag sangs rgyas kyis byin gyis brlabs pa dang / sngon gyi rgyal ba la lhag par bya ba byas</text></item>
<item><p>12a5</p><section>mdo sde</section><text>pa yin par rig par bya'o/ /de dag la 'chi ba'i 'jigs pa mi 'byung bar rig par bya'o/ /de dag gshis ngan du 'chi bar mi 'gyur ro/ /de dag pha rol gyi gnod pas 'chi bar mi 'gyur ro/ /de dag la chu dang / chom rkun dang / dug dang / mtshon gyis</text></item>
<item><p>12a6</p><section>mdo sde</section><text>'jigs pa mi 'byung bar yid ches par bya'o/ /de nas lha'i dbang po brgya byin byang chub sems dpa' sems dpa' chen po rnams kyi bsrung ba lung bstan pa 'di lta bu 'di shes nas chos kyi rnam grangs 'di gzung ba'i phyir lha'i bu stong tshang bas yongs su bskor cing mdun</text></item>
<item><p>12a7</p><section>mdo sde</section><text>du bdar nas bcom ldan 'das ga la ba der song ste phyin pa dang / bcom ldan 'das kyi zhabs gnyis la mgo bos phyag 'tshal te/ bcom ldan 'das la lan gsum bskor ba byas nas/ bcom ldan 'das dang srog chags stong tshang ba gang dag bcom ldan 'das</text></item>
<item><p>12b1</p><section>mdo sde</section><text>kyis ma 'ongs pa'i dus na bla na med pa yang dag par rdzogs pa'i byang chub tu lung bstan pa de dag la lha'i tsan dan gyi phye ma dang / lha'i me tog man dA ra ba dang / man dA ra ba chen po rnams kyis mngon par gtor nas thal mo sbyar te phyogs gcig tu 'dug nas 'di skad</text></item>
<item><p>12b2</p><section>mdo sde</section><text>ces kyang gsol to/ /bcom ldan 'das bdag gis rigs kyi bu'am rigs kyi bu mo gang chos kyi rnam grangs 'di 'dzin par bgyid pa dang / 'chang bar bgyid pa dang / klog par bgyid pa dang / kun chub par bgyid pa de dag bsrung bar bgyi'o/ /bcom ldan</text></item>
<item><p>12b3</p><section>mdo sde</section><text>'das rigs kyi bu'am rigs kyi bu mo de dag khyim na mchis sam/ dgon pa na mchis sam/ shing drung na mchis sam/ khyim stong pa na mchis sam/ 'brog dgon pa na mchis sam/ lam dang lam gol ba na mchis sam/ gnyid log gam gnyid</text></item>
<item><p>12b4</p><section>mdo sde</section><text>ma log pa dag na yang de dag la pha rol gyi gnod pas 'gum par mi 'gyur bar bdag gis bsrung bar bgyi'o/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo da ltar de bzhin gshegs pa dgra bcom pa yang dag</text></item>
<item><p>12b5</p><section>mdo sde</section><text>par rdzogs pa'i sangs rgyas bzhugs te/ 'tsho zhing gzhes pa la rigs kyi bu'am rigs kyi bu mo gang zhig gis ji srid 'tsho'i bar du chos gos dang / bsod snyoms dang / gnas mal dang / snyun gyi gsos sman dang / yo byad rnams kyis bsnyen bkur byed</text></item>
<item><p>12b6</p><section>mdo sde</section><text>na/ kun dga' bo de tsam gyis ni de bzhin gshegs pa la bkur sti byas par mi 'gyur/ bla mar byas par mi 'gyur/ ri mor byas par mi 'gyur/ mchod pa byas par mi 'gyur gyi/ byang chub sems dpa'i theg pa la yang dag par zhugs pa'i rigs kyi bu'am</text></item>
<item><p>12b7</p><section>mdo sde</section><text>rigs kyi bu mo gang zhig chos kyi rnam grangs 'di thos nas 'dzin par byed dam/ 'chang bar byed dam/ klog par byed dam/ kun chub par byed dam/ gzhan dag la yang rgya cher yang dag par rab tu ston tam/ tha na glegs bam la bris te 'chang na/ kun dga' bo</text></item>
<item><p>13a1</p><section>mdo sde</section><text>de tsam gyis ni de bzhin gshegs pa la bkur sti dam pa dang / bla mar bya ba dam pa dang / ri mor bya ba dam pa dang / mchod pa dam pas bkur sti byas pa yin/ bla mar byas pa yin/ ri mor byas pa yin/ mchod pa byas pa yin no/ /de nas tshe</text></item>
<item><p>13a2</p><section>mdo sde</section><text>dang ldan pa kun dga' bo stan las langs te/ bla gos phrag pa gcig tu byas nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das</text></item>
<item><p>13a3</p><section>mdo sde</section><text>chos kyi rnam grangs 'di'i ming ci lags/ 'di ji ltar gzung bar bgyi/ de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo de'i phyir khyod kyis chos kyi rnam grangs 'di phyogs</text></item>
<item><p>13a4</p><section>mdo sde</section><text>bcu'i mun pa rnam par sel ba zhes bya bar zung shig /'di de bzhin gshegs pa'i mtshan yang dag par brjod pa zhes bya ba dang / dngos po med par rtogs pa zhes bya ba dang / mtshan nyid med par rtogs pa zhes bya bar yang zung shig /bcom ldan 'das kyis</text></item>
<item><p>13a5</p><section>mdo sde</section><text>de skad ces bka' stsal nas/ tshe dang ldan pa kun dga' bo dang / tshe dang ldan pa shA ri'i bu dang / shAkya gzhon nu bzhin rab gsal dang / srog chags stong tshang ba de dang / lha'i dbang po brgya byin dang / dge slong de dag dang / byang chub sems dpa'</text></item>
<item><p>13a6</p><section>mdo sde</section><text>de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa phyogs bcu'i mun pa rnam par sel ba zhes bya ba theg pa chen po'i mdo rdzogs</text></item>
<item><p>13a7</p><section>mdo sde</section><text>so// //rgya gar gyi mkhan po bi shud d+ha sing ha dang / lots+tsha ba ban de rtsangs de ben dra rak+Shi tas bsgyur/ zhu chen gyi lots+tsha ba ban de klu'i rgyal mtshan gyis zhu chen bgyis te gtan la phab pa// //</text></item>
<item><p>13b1</p><section>mdo sde</section><text>@#/ /rgya gar skad du/ Ar+ya sap+ta bud d+ha ka na nA ma ma hA yA na sU tra/ bod skad du/ 'phags pa sangs rgyas bdun pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag</text></item>
<item><p>13b2</p><section>mdo sde</section><text>gis thos pa dus gcig na/ bcom ldan 'das ti se'i ri'i rtse mo lha'i gnas na drang srong gi spyod pa dang ha cang yang mi ring ba zhig na/ dge slong lnga brgya tsam gyi dge slong gi dge 'dun chen po dang byang chub sems dpa' lnga brgya la 'di lta ste/ byang chub sems dpa'</text></item>
<item><p>13b3</p><section>mdo sde</section><text>sems dpa' chen po byams pa dang / byang chub sems dpa' sems dpa' chen po nam mkha'i snying po dang / kun tu bzang po dang / mtha' yas me tog dang / kun nas me tog dang / de dag la sogs pa byang chub sems dpa' skye ba gcig gis thogs pa</text></item>
<item><p>13b4</p><section>mdo sde</section><text>sha stag dang thabs cig tu bzhugs so/ /de nas bcom ldan 'das kyis ri'i rtse mo'i nags khrod de nyid na dge slong zhig 'byung pos zin nas brdol cing gcer bu gos med la lag pa bsgreng ste ngu zhing 'dug pa gzigs so/ /de nas byang chub sems dpa' sems</text></item>
<item><p>13b5</p><section>mdo sde</section><text>dpa' chen po nam mkha'i snying pos bla gos phrag pa gcig tu gzar te/ pus mo g.yas pa'i lha nga sa la btsugs nas/ bcom ldan 'das ga la ba de logs su thal mo sbyar ba btud de bcom ldan 'das la 'di skad ces gsol to/ /bcom ldan 'das nam</text></item>
<item><p>13b6</p><section>mdo sde</section><text>mkha'i dkyil na kyi hud ces sgra 'byin pa 'di dang / dge slong gcer bu gos ma mchis pa/ lag pa stong pa cig shos 'di yang su zhig lags/ de nas bcom ldan 'das kyis byang chub sems dpa' sems dpa' chen po nam mkha'i snying po la 'di skad ces</text></item>
<item><p>13b7</p><section>mdo sde</section><text>bka' stsal to/ /nam mkha'i snying po 'di ni nad kyis btab pa yin no/ /cig shos 'di yang nad kyis btab pa yin no/ /de nas bcom ldan 'das la byang chub sems dpa' sems dpa' chen po nam mkha'i snying pos 'di skad ces gsol to/ /nad thams</text></item>
<item><p>14a1</p><section>mdo sde</section><text>cad rab tu zhi bar bgyid pa dang / 'byung po thams cad bzlog pa'i rig sngags bcom ldan 'das kyis bstan du gsol/ bka' stsal du gsol/ de nas bcom ldan 'das kyis sangs rgyas sprul pa mdzad de/ de nas nam mkha' la de bzhin</text></item>
<item><p>14a2</p><section>mdo sde</section><text>gshegs pa drug byung ngo / /bdun pa ni bcom ldan 'das de bzhin gshegs pa shAkya thub pa'o/ /de nas de bzhin gshegs pa rnam par gzigs steng gi nam mkha' la bzhugs te/ sems can thams cad la phan pa'i don dang / nad thams cad rab tu zhi bar bya ba</text></item>
<item><p>14a3</p><section>mdo sde</section><text>dang / 'byung po thams cad bzlog pa'i phyir gsang sngags kyi gzhi 'di dag bka' stsal to/ /na mo bud+d+hA ya/ na mo d+harmA ya/ na maHsaM g+hA ya/ tad+ya thA/ oM hu lu hu lu/ hi la hi li ya/ na mo dza ka/ na ma sh+tsanA ya/ na mo na maHswA hA/ de nas de bzhin gshegs</text></item>
<item><p>14a4</p><section>mdo sde</section><text>pa rnam par gzigs kyis byang chub sems dpa' sems dpa' chen po nam mkha'i snying po la 'di skad ces bka' stsal to/ /nam mkha'i snying po gang la la zhig rig sngags 'di 'chang ngam/ klog gam/ kun chub par byed na/ de'i lus la mtshon gyis mi tshugs/ chu</text></item>
<item><p>14a5</p><section>mdo sde</section><text>dang / sdug bsngal ba'i nad kyis 'chi ba'i dus byed par mi 'gyur/ dus ma yin par 'chi bas 'chi ba'i dus byed par mi 'gyur ro/ /de dug zos kyang zas bzhin du 'gyur ro/ /zas dang skom la lan bdun bzlas brjod byas te zos na pha rol gyi gnod pa mi 'byung ngo / /</text></item>
<item><p>14a6</p><section>mdo sde</section><text>nad thams cad kyis btab par mi 'gyur ro/ /ring du 'tsho bar 'gyur ro/ /thos pa 'dzin par 'gyur ro/ /de bzhin gshegs pa bdun gyi gzugs mthong bar 'gyur ro/ /mtshon btab pa'i rna bar bzlas brjod byas la sna ma'i mar sbyin no/ /mdze dang skrangs</text></item>
<item><p>14a7</p><section>mdo sde</section><text>nad kyis btab pa rnams la sna ma'i mar dang / ud pa la sngon po dang / shu ti dang / nye'u shing rnams bsres pa'i mar byin na nad thams cad sos par 'gyur ro/ /las thams cad la yang sbyar bar bya'o/ /de nas de bzhin gshegs pa gtsug tor can steng gi nam</text></item>
<item><p>14b1</p><section>mdo sde</section><text>mkha' la bzhugs te/ sems can thams cad la phan pa'i don dang / nad thams cad rab tu zhi bar bya ba dang / 'byung po thams cad bzlog pa'i phyir gsang sngags kyi gzhi 'di dag bka' stsal to/ /na mo bud d+hA ya/ na mo d+harmA ya/ na maHsaM g+hA ya/ oM</text></item>
<item><p>14b2</p><section>mdo sde</section><text>pa tsa pa tsa pA tsa ya pA tsa ya sarba b+hU tA nAM/ ts+tshin d+ha ya kI la ya pa ra bid+yA nAM swA hA/ nam mkha'i snying po sems can thams cad la phan pa'i don dang / nad thams cad rab tu zhi bar bya ba dang / bsgom nyes pa dang / rmi lam ngan pa thams cad bzlog pa dang / dus ma</text></item>
<item><p>14b3</p><section>mdo sde</section><text>yin par 'chi ba dgag pa'i phyir sangs rgyas bye ba khrag khrig brgya stong phrag du mas gsungs shing / ngas kyang da ltar bshad pa'i snying po 'di zung shig /nam mkha'i snying po gang la la zhig nga'i snying po 'di nyin lan gsum yid la byed na/ de la pha rol gyi</text></item>
<item><p>14b4</p><section>mdo sde</section><text>gnod pa 'byung bar mi 'gyur ro/ /gnyid kyis log pa'i rmi lam na de bzhin gshegs pa'i gzugs mthong bar 'gyur ro/ /gshis ngan du 'chi bar mi 'gyur ro/ /'di nas shi 'phos nas de bzhin gshegs pa dang phrad par 'gyur zhing mnyes par byed par</text></item>
<item><p>14b5</p><section>mdo sde</section><text>'gyur ro/ /de nas 'di'i cho ga gzhan ni nad thams cad la skud pas bcing bar bya'o/ /'dus pa las gyur pa la ni sna ma'i mar la bzlas brjod byas te sbyin no/ /chus phyogs bcing bar bya'o/ /skud pas bdag la bsrung ngo / /byis pa rnams kyi gdon dag la</text></item>
<item><p>14b6</p><section>mdo sde</section><text>skud pa sngon po gdags so/ /mtshon btab pa'i rna bar lan bdun bzlas brjod bya'o/ /gzhan dag la yang rang gi blos sbyar bar bya'o/ /de nas de bzhin gshegs pa thams cad skyob steng gi nam mkha' la bzhugs te/ sems can thams cad la phan pa'i don dang /</text></item>
<item><p>14b7</p><section>mdo sde</section><text>nad thams cad rab tu zhi bar bya ba dang / 'byung po thams cad bzlog pa'i phyir gsang sngags kyi gzhi 'di dag bka' stsal to/ /na mo bud d+hA ya/ na mo d+harmA ya/ na maHsaM g+hA ya/ oM ka la ka la/ ki li ki li/ ku lu ku lu/ ku la ud sa d+ha naM sA d+ha nAM ku ru/ sarba</text></item>
<item><p>15a1</p><section>mdo sde</section><text>gra hA NAM swA hA/ nam mkha'i snying po gsang sngags kyi gzhi 'di dag ni bskal pa bzang po'i de bzhin gshegs pa 'das pa dang / ma byon pa dang / da ltar byung ba thams cad kyis gsungs shing / ngas kyang da ltar bshad pa ste/ nam mkha'i snying po</text></item>
<item><p>15a2</p><section>mdo sde</section><text>khyod kyis gsang sngags kyi gzhi 'di dag zung shig /gang la la zhig 'dzin tam/ klog gam/ kun chub par byed na/ de'i lus la mtshon gyis mi tshugs/ dug gis mi tshugs/ dbyig dug gis mi tshugs/ rims nad kyis mi 'debs shing chu</text></item>
<item><p>15a3</p><section>mdo sde</section><text>dang / dus ma yin par 'chi ba dang / gshis ngan du 'chi bar mi 'gyur te/ sngon gyi las kyi sgrib pa ni ma gtogs so/ /dge slong ngam/ dge slong ma'am/ dge bsnyen nam/ dge bsnyen ma gang la la zhig nang par langs nas mgo bkrus te/ de bzhin</text></item>
<item><p>15a4</p><section>mdo sde</section><text>gshegs pa'i spyan sngar lan brgya rtsa brgyad brjod na de'i las kyi sgrib pa thams cad byang bar 'gyur ro/ /de la sems can sdang ba gang dag dang / rgyal po rnams thog mar smra bar 'gyur ro/ /sems can thams cad de'i dbang du 'gyur ro/ /'jigs pa thams</text></item>
<item><p>15a5</p><section>mdo sde</section><text>cad kyi nang du yid la bya'o/ /'thab pa dang / 'thab mo dang / rtsod pa dang / 'gyed pa thams cad la skud pa dkar po gdags so/ /mig nad la shing 'o ma can las skud pa byas te rna ba la gdags so/ /dmag rengs par byed par 'dod pas zho dang</text></item>
<item><p>15a6</p><section>mdo sde</section><text>sbrang rtsi la sbags pa'i 'bras yos la lan brgya rtsa brgyad sbyin sreg bya'o/ /rA dza nAM rA dza mA traM bA ba shI ka ro tu kA me na/ 'o ma can gyi shing gi sbar shing gis me bus la bsreg bya til dag lan stong sbyin sreg bya'o/ /bdag dang sems can thams cad kyi sgrib</text></item>
<item><p>15a7</p><section>mdo sde</section><text>pa thams cad dang / sdig pa byang zhing / dpal chen po dang / nor gyi phung po chen po sgrub par 'dod na/ 'o ma can gyi shing gi sbar shing gis me bus la bsreg bya til dag lan stong sbyin sreg bya'o/ /sdig pa ji snyed pa thams cad sbyang bar 'dod pa dang / rig</text></item>
<item><p>15b1</p><section>mdo sde</section><text>sngags thams cad grub par 'dod pa dang / bdag bkru bar 'dod pas/ shu ti dang / na la da dang / khre dang / shi ri sha dang / rgya spos dang / gur gum dang / gla sgang dang / in dra ba ru na dang / byang chub kyi shing dang / a mra'i mgo lcogs dang / 'di</text></item>
<item><p>15b2</p><section>mdo sde</section><text>rnams kyis bkru bar bya ste/ sangs rgyas kyi spyan sngar nyin zhag gcig smyung bar bya zhing bum pa sar pa bzhag ste/ zla ba nya ba la sangs rgyas kyi gzugs kyi spyan sngar snying po lan stong rtsa brgyad sngags la khrus bya'o/ /dug mi gdug par byed par 'dod pas sangs</text></item>
<item><p>15b3</p><section>mdo sde</section><text>rgyas kyi spyan sngar seng ldeng gi thur ma ba'i lci bar smyugs pa brgya rtsa brgyad ming nas smos te sbyin sreg byas na dug mi gdug par 'gyur ro/ /gdon bsrung ba dang / 'byung po la sogs pa'i las thams cad la yang sbyar bar byas na bde bar gnas par 'gyur ro/ /de nas</text></item>
<item><p>15b4</p><section>mdo sde</section><text>de bzhin gshegs pa log par dad sel steng gi nam mkha' la bzhugs te/ sems can thams cad la phan pa'i don dang / nad thams cad rab tu zhi bar bya ba'i phyir dang / 'byung po thams cad bzlog pa'i phyir gsang sngags kyi gzhi 'di dag bka' stsal to/ /na mo</text></item>
<item><p>15b5</p><section>mdo sde</section><text>bud d+hA ya/ na mo d+harmA ya/ na moHsaM g+hA ya/ na maHkra ku ts+tshan dA ya/ ta thA ga tA ya/ ar ha te saM myaka saM bud d+hA ya/ oM ka Ta ka Ta/ ka Tha ka Tha/ ki Ti ki Ti/ ki Thi ki Thi// ki tA pa ya na maHswA hA/ nam mkha'i snying po de bzhin gshegs pa dgra bcom</text></item>
<item><p>15b6</p><section>mdo sde</section><text>pa yang dag par rdzogs pa'i sangs rgyas log par dad sel ces bya ba gang gA'i klung gi bye ma snyed dag gis gsungs shing rjes su yi rangs pa'i snying po 'di khyod kyis zung shig /blangs shing bzung ste kun chub par byas na phyi ma'i tshe dge slong dang / dge slong ma dang /</text></item>
<item><p>15b7</p><section>mdo sde</section><text>dge bsnyen dang / dge bsnyen ma dag de'i tshe dkon mchog gsum la dad pa rnyed nas khrus byas te/ bcom ldan 'das la me tog dang / bdug pa dang / spos dag gis mchod pa byas nas gsang sngags 'di lan brgya rtsa brgyad brjod par gyur na/ tshe rabs bdun</text></item>
<item><p>16a1</p><section>mdo sde</section><text>du tshe rabs dran par 'gyur ro/ /lha rnams kyi nang du lha'i che ba nyid thob par 'gyur ro/ /yang mi rnams kyi nang du 'khor los sgyur ba'i rgyal por 'gyur ro/ /yang na cho ga bzhin du bsgrubs na de mir skye ba tha ma thob par 'gyur te/ 'di nas shi 'phos</text></item>
<item><p>16a2</p><section>mdo sde</section><text>nas 'jig rten gyi khams bde ba can du skye bar 'gyur te/ tshe 'di la yang rtag tu brjod na nad thams cad las thar bar 'gyur ro/ /thos pa 'dzin par 'gyur ro/ /zas dang skom gyi rnam pa la lan bdun bsngags te/ zos 'thungs na nad thams cad las thar</text></item>
<item><p>16a3</p><section>mdo sde</section><text>bar 'gyur ro/ /ji ste skom zhi bar 'dod na bza' ba thams cad la lan stong rtsa brgyad kyis bkru bar bya'o/ /lhog rgal gcod na zangs khab kyis bya'o/ /'thab pa dang / rtsod pa dang / 'ching ba thams cad las thar bar bya na lan bdun bzlas brjod bya ste/</text></item>
<item><p>16a4</p><section>mdo sde</section><text>rtag tu nor yang 'phel bar 'gyur/ bgegs dang log 'dren thams cad las kyang thar bar 'gyur ro/ /ji ste de bzhin gshegs pa mthong bar 'dod na des phyogs gtsang mar mchod rten gyi 'khor sar dkyil 'khor bskus la/ a ga rus bdugs te/ lan stong rtsa</text></item>
<item><p>16a5</p><section>mdo sde</section><text>brgyad bzlas brjod byas na/ de'i drung du sngas shar phyogs su bstan te nyal na de bzhin gshegs pa mthong bar 'gyur ro/ /yid la ci smon pa de thams cad ston to/ /tshe'am stobs sam pham rgyal thams cad kyang ston to/ /de nas de bzhin gshegs pa gser thub</text></item>
<item><p>16a6</p><section>mdo sde</section><text>steng gi nam mkha' la bzhugs te/ sems can thams cad la phan pa'i don dang / nad thams cad rab tu zhi bar bya ba dang / 'byung po thams cad bzlog pa'i phyir gsang sngags kyi gzhi 'di dag bka' stsal to/ /na mo bud d+hA ya/ na mo d+harmA ya/ na maHsaM g+hA ya/</text></item>
<item><p>16a7</p><section>mdo sde</section><text>na maHka na ka mu na ye/ ta thA ga tA ya/ ar+ha te saM myaka saM bud d+hA ya/ tad+ya thA/ oM sa ra sa ra sa ra sa ra/ si ri si ri si ri si ri/ sI rA ya/ d+ha ma d+ha ma d+ha ma d+ha ma/ d+hu ma d+hu ma d+hu ma d+hu ma/ d+hu mA ya/ na mo na maHka na ka mu na ye/ ta thA ga tA ya ar+ha te saM myaka</text></item>
<item><p>16b1</p><section>mdo sde</section><text>saM bud d+hA ya swA hA/ de nas de bzhin gshegs pa gser thub kyis byang chub sems dpa' nam mkha'i snying po la 'di skad ces bka' stsal to/ /nam mkha'i snying po gang la la zhig snying po 'di 'dzin cing rtag tu bzlas brjod byed pa de la mtshon gyi 'jigs pa mi 'byung /</text></item>
<item><p>16b2</p><section>mdo sde</section><text>me dang / chu dang / lce 'bab pas 'chi ba'i dus byed par mi 'gyur/ dug thams cad kyang zas dang 'dra bar thub par 'gyur/ dus ma yin par 'chi bas 'chi ba'i dus byed par mi 'gyur/ gshis ngan du 'chi bar mi 'gyur/ tshe ring bar 'gyur/ longs</text></item>
<item><p>16b3</p><section>mdo sde</section><text>spyod che bar 'gyur/ rtag tu de bzhin gshegs pa dang ldan par 'gyur/ de bzhin gshegs pas byin gyis brlab par 'gyur ro/ /dus gsum du bzlas brjod byas na/ sngon gyi las kyi sgrib par gyur pa thams cad byang bar 'gyur ro/ /ci ste pha rol nad las thar bar</text></item>
<item><p>16b4</p><section>mdo sde</section><text>byed par 'dod na ci nus su gtor ma gtong zhing pog gam/ a ga ru'i bdug pas bdugs la gza' thams cad la khrus bya'o/ /mdze dang skrangs nad dang mchin skran la shu dag 'jam po btags pa sbrang rtsi dang bsres te/ sangs rgyas bcom ldan 'das kyi spyan sngar</text></item>
<item><p>16b5</p><section>mdo sde</section><text>lan stong rtsa brgyad bsngags te bskus na mdze nad thams cad sos par 'gyur ro/ /zhag bzhi pa la sangs rgyas bcom ldan 'das kyi spyan sngar sna ma'i me tog gi phreng ba la lan stong rtsa brgyad bsngags te/ mi'i mgo la bcings na zhag bzhi pa'i rims sos par 'gyur</text></item>
<item><p>16b6</p><section>mdo sde</section><text>ro/ /mtshon btab pa'i rna bar bzlas brjod byas na brjed byed las thar bar 'gyur ro/ /lus srul pos zin pa rnams la sangs rgyas la phul ba'i me tog gis bdug go/ /de la sogs pa'i las rnams byed de/ las thams cad byed pa zhes bya'o/ /de nas</text></item>
<item><p>16b7</p><section>mdo sde</section><text>de bzhin gshegs pa 'od srung steng gi nam mkha' la bzhugs te/ sems can thams cad la phan pa'i don dang / nad thams cad rab tu zhi bar bya ba dang / 'byung po thams cad bzlog pa'i phyir gsang sngags kyi gzhi 'di dag bka' stsal to/ /na mo bud d+hA ya/ na</text></item>
<item><p>17a1</p><section>mdo sde</section><text>mo d+harmA ya/ na maHsaM g+hA ya/ oM ha ra ha ra ha ra/ ha ha ha/ na maHkA sh+ya pA ya/ ta thA ga tA ya/ ar+ha te saM myaka saM bud d+hA ya/ sid+h+yan tu man tra pa daiHswA hA/ de nas de bzhin gshegs pa 'od srung gis byang chub sems dpa' sems dpa' chen po nam</text></item>
<item><p>17a2</p><section>mdo sde</section><text>mkha'i snying po la 'di skad ces bka' stsal to/ /nam mkha'i snying po snying po 'di ni sangs rgyas bcom ldan 'das gang gA'i klung sum cu rtsa gnyis kyi bye ma snyed dag gis gsungs pa ste/ nam mkha'i snying po snying po 'di khyod kyis zung shig /kun chub par gyis shig /</text></item>
<item><p>17a3</p><section>mdo sde</section><text>gang la la zhig 'dzin tam/ klog gam/ kun chub par byed dam/ nyin mo'am/ mtshan mo lan gsum gsum bzlas rjod byed na mdor na rmi lam na de bzhin gshegs pa mthong bar 'gyur ro/ /de'i las kyi sgrib pa thams cad kyang byang bar 'gyur te/ sngon gyi las</text></item>
<item><p>17a4</p><section>mdo sde</section><text>ni ma gtogs so/ /las thams cad la yang sbyar bar bya'o/ /mdze dang sha bkra la sogs pa la sangs rgyas la phul ba'i me tog la sangs rgyas kyi spyan sngar lan stong rtsa brgyad bsngags te bklags shing bkrus na sos par 'gyur ro/ /klad pa na ba la sangs rgyas la phul</text></item>
<item><p>17a5</p><section>mdo sde</section><text>ba'i me tog sangs rgyas kyi spyan sngar bzhag ste/ sangs rgyas kyi spyan sngar lan stong rtsa brgyad bzlas brjod bya'o/ /thams cad du yang sbyar bar bya'o/ /de nas bcom ldan 'das de bzhin gshegs pa shAkya thub pa steng gi nam mkha' la bzhugs te/ sems can thams</text></item>
<item><p>17a6</p><section>mdo sde</section><text>cad la phan pa'i don gyi phyir rig sngags 'di dag bka' stsal to/ /na mo bud d+hA ya/ na mo d+harmA ya/ na maHsaM g+hA ya/ tad+ya thA/ g+hu me g+hu me ma hA g+hu me/ ta le ta le ma hA ta le/ tsa le tsa le ma hA tsa le/ d+hu re d+hu re ma hA d+hu re/ ti ri ti ri ma hA ti ri/ ki li ki li</text></item>
<item><p>17a7</p><section>mdo sde</section><text>ma hA ki li/ tsu ru tsu ru ma hA tsu ru/ mi li mi li ma hA mi li/ ti li ti li ma hA ti li/ d+hu me d+hu me ma hA d+hu me/ tsa le tsa le ma hA tsa le/ khi ri khi ri ma hA khi ri/ tsi li tsi li ma hA tsi li swA hA/ de nas de bzhin gshegs pa shAkya thub pas byang chub sems</text></item>
<item><p>17b1</p><section>mdo sde</section><text>dpa' sems dpa' chen po nam mkha'i snying po la 'di skad ces bka' stsal to/ /nam mkha'i snying po klad pa'i nad bsal na mtshon dang lag mthil gyis bya'o/ /sprin bzlog na shing ka ra bI ra'i lcug mas bya'o/ /dug spo na chus bya'o/ /las gzhan rnams kyang bya'o/ /khrus kyi cho gas sbyar</text></item>
<item><p>17b2</p><section>mdo sde</section><text>bar bya'o/ /cho ga thams cad kyis dus thams cad du sbyar bar bya'o/ /bcom ldan 'das kyis de skad ces bka' stsal nas/ byang chub sems dpa' sems dpa' chen po nam mkha'i snying po yi rangs te/ bcom ldan 'das kyis gsungs pa la mngon par bstod</text></item>
<item><p>17b3</p><section>mdo sde</section><text>do/ /'phags pa sangs rgyas bdun pa zhes bya ba theg pa chen po'i mdo rdzogs so// //@##/ /rgya gar skad du/ Ar+ya aSh+Ta bud d+ha kaM nA ma ma hA yA na sU tra/ bod skad du/</text></item>
<item><p>17b4</p><section>mdo sde</section><text>'phags pa sangs rgyas brgyad pa zhes bya ba theg pa chen po'i mdo/ /sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas</text></item>
<item><p>17b5</p><section>mdo sde</section><text>sbyin gyi kun dga' ra ba na/ dge slong stong nyis brgya lnga bcu'i dge slong gi dge 'dun chen po dang thabs cig tu bzhugs te/ thams cad kyang dgra bcom pa/ zag pa zad pa/ nyon mongs pa med pa/ dbang dang ldan par gyur pa/ sems shin tu rnam par grol</text></item>
<item><p>17b6</p><section>mdo sde</section><text>ba/ shes rab shin tu rnam par grol ba/ cang shes pa/ glang po chen po bya ba byas pa/ byed pa byas pa/ khur bor ba/ rang gi don rjes su thob pa/ srid pa kun tu sbyor ba yongs su zad pa/ yang dag pa'i shes pas sems shin tu rnam par grol ba/ sems kyi</text></item>
<item><p>17b7</p><section>mdo sde</section><text>dbang thams cad kyi dam pa'i pha rol tu son pa sha stag ste/ gang zag gcig ma gtogs pa ni 'di lta ste/ tshe dang ldan pa kun dga' bo'o/ /de'i tshe tshe dang ldan pa shA ri'i bu 'khor de nyid du 'dus par gyur te 'dug go/ /de nas de'i mod la stong gsum gyi stong chen po'i</text></item>
<item><p>18a1</p><section>mdo sde</section><text>'jig rten gyi khams 'di yang rnam pa drug tu g.yos/ ma dkrol bar bar snang las sil snyan bye ba khrag khrig brgya stong gi sgra dag kyang byung / lha'i me tog man dA ra ba dang / man dA ra ba chen po dang / man dzu sha ka dang / man dzu sha ka chen po'i me</text></item>
<item><p>18a2</p><section>mdo sde</section><text>tog gi char yang bab ste/ rgyal bu rgyal byed kyi tshal mgon med zas sbyin gyi kun dga' ra ba thams cad rin po che'i me tog gi chal pas gang bar gyur to/ /de nas de'i mod la thams cad dang ldan pa'i stong gsum gyi stong chen po'i 'jig rten gyi khams 'di gser</text></item>
<item><p>18a3</p><section>mdo sde</section><text>gyi kha dog gi snang ba chen pos khyab par gyur to/ /de nas de'i mod la shar phyogs nas pad ma sdong po ni gser/ 'dab ma ni dngul/ ze'u 'bru ni bai dUr+ya/ snying po ni rdo'i snying po las grub pa brgyad cig byung bar gyur to/ /pad ma'i snying po thams cad kyi steng</text></item>
<item><p>18a4</p><section>mdo sde</section><text>na seng ge'i khri gru bzhi pa/ rtsa ba bzhi zug pa/ bkra ba/ blta na sdug pa/ dri dang ldan pa/ yid du 'ong ba/ dar gyi lda ldi sbyangs pa/ pog por nas spos kyi dris shin tu bdugs pa/ rin po che sna tshogs du ma dag gis legs par brgyan pa/ dril bu</text></item>
<item><p>18a5</p><section>mdo sde</section><text>g.yer ka'i dra ba du ma 'khrol ba/ rin po che du ma'i bla re bres pa dag byung bar gyur to/ /seng ge'i khri thams cad kyi steng na de bzhin gshegs pa'i sku dag kyang bzhugs par yang snang ste/ mdzes pa/ blta na sdug pa/ dbang po zhi ba/ thugs zhi ba/ dul</text></item>
<item><p>18a6</p><section>mdo sde</section><text>ba dang zhi gnas mchog brnyes pa/ dul ba dang zhi gnas dam pa brnyes pa/ dbang po bsrungs shing thul ba/ glang po shin tu dul ba lta bu/ mtsho ltar dngas shing rnyog pa med la gsal ba/ skyes bu chen po'i mtshan sum cu rtsa gnyis po de dag gis sku legs</text></item>
<item><p>18a7</p><section>mdo sde</section><text>par brgyan pa/ gser gyi kha dog lta bu'i skus nyi ma dang zla ba'i gzi brjid zil gyis mnan te bzhugs pa/ spyod lam brgya stong du ma dang ldan pa/ sku mdog blta bas chog mi shes pa dag snang ngo / /de nas sangs rgyas kyi mthus tshe dang ldan pa shA ri'i bu stan</text></item>
<item><p>18b1</p><section>mdo sde</section><text>las langs te bla gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das shar phyogs nas pad ma sdong</text></item>
<item><p>18b2</p><section>mdo sde</section><text>po ni gser/ 'dab ma ni dngul/ ze'u 'bru ni bai dUr+ya/ snying po ni rdo'i snying po las grub pa brgyad po 'di dag byung bar gyur te/ pad ma'i snying po thams cad kyi steng na seng ge'i khri gru bzhi pa/ rtsa ba bzhi zug pa/ bkra ba/ blta na sdug pa/ dri dang ldan pa/ yid</text></item>
<item><p>18b3</p><section>mdo sde</section><text>du mchi ba/ dar gyi lda ldi spyangs pa/ pog por nas spos kyi dris shin tu bdugs pa/ rin po che sna tshogs du mas legs par brgyan pa/ dril bu g.yer ka'i dra ba du ma 'khrol ba/ rin po che du ma'i bla re bres pa dag byung bar gyur pa/ seng ge'i khri thams cad</text></item>
<item><p>18b4</p><section>mdo sde</section><text>kyi steng na/ de bzhin gshegs pa'i sku dag bzhugs par yang gda' ste/ mdzes pa/ blta na sdug pa/ dbang po zhi ba/ thugs zhi ba/ dul ba dang zhi gnas mchog brnyes pa/ dul ba dang zhi gnas dam pa brnyes pa/ dbang po bsrungs shing thul ba/ glang po che</text></item>
<item><p>18b5</p><section>mdo sde</section><text>shin tu dul ba lta bu/ mtsho ltar dngas shing rnyog pa med la gsal ba/ skyes bu chen po'i mtshan sum cu rtsa gnyis po dag gis sku legs par brgyan pa/ gser gyi kha dog lta bu'i skus nyi ma dang zla ba'i gzi brjid zil gyis mnan te bzhugs pa/ spyod lam brgya stong</text></item>
<item><p>18b6</p><section>mdo sde</section><text>du ma dang ldan pa/ sku mdog blta bas chog mi shes pa dag gda' ba'i rgyu gang lags rkyen gang lags/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu khyod de'i phyir legs par rab tu</text></item>
<item><p>18b7</p><section>mdo sde</section><text>nyon la yid la zung shig dang bshad do/ /tshe dang ldan pa shA ri'i bus bcom ldan 'das de bzhin no zhes gsol nas/ bcom ldan 'das kyi ltar nyan pa dang / bcom ldan 'das kyis de la 'di skad ces bka' stsal to/ /shA ri'i bu sangs rgyas kyi zhing 'di nas</text></item>
<item><p>19a1</p><section>mdo sde</section><text>shar phyogs logs su sangs rgyas kyi zhing gang gA'i klung gcig gi bye ma snyed 'das pa na 'jig rten gyi khams gzhan gyis mi thub pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shin tu yongs</text></item>
<item><p>19a2</p><section>mdo sde</section><text>bsgrags dpal zhes bya ba da ltar bzhugs te 'tsho zhing gzhes la chos kyang ston to/ /shA ri'i bu sangs rgyas kyi zhing 'di nas shar phyogs logs su sangs rgyas kyi zhing gang gA'i klung gnyis kyi bye ma snyed 'das pa na 'jig rten gyi khams yid 'ong dga' zhes bya ba yod de/</text></item>
<item><p>19a3</p><section>mdo sde</section><text>de na de bzhin gshegs pa dgra bcom pa yang dag par rdzogs pa'i sangs rgyas dbang po'i tog gi rgyal mtshan gyi rgyal po zhes bya ba da ltar bzhugs te 'tsho zhing gzhes la chos kyang ston to/ /shA ri'i bu sangs rgyas kyi zhing 'di nas shar phyogs logs su sangs</text></item>
<item><p>19a4</p><section>mdo sde</section><text>rgyas kyi zhing gang gA'i klung gsum gyi bye ma snyed 'das pa na 'jig rten gyi khams sdug dga' zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shin tu rnam par gnon pa grags mchog dpal zhes bya ba da ltar bzhugs</text></item>
<item><p>19a5</p><section>mdo sde</section><text>te 'tsho zhing gzhes la chos kyang ston to/ /shA ri'i bu sangs rgyas kyi zhing 'di nas shar phyogs logs su sangs rgyas kyi zhing gang gA'i klung bzhi'i bye ma snyed 'das pa na 'jig rten gyi khams sgo kun nas 'jug pa zhes bya ba yod de/ de na de bzhin gshegs pa dgra</text></item>
<item><p>19a6</p><section>mdo sde</section><text>bcom pa yang dag par rdzogs pa'i sangs rgyas g.yul las shin tu rnam par rgyal ba'i rtsal zhes bya ba da ltar bzhugs te 'tsho zhing gzhes la chos kyang ston to/ /shA ri'i bu sangs rgyas kyi zhing 'di nas shar phyogs logs su sangs rgyas kyi zhing gang gA'i klung lnga'i</text></item>
<item><p>19a7</p><section>mdo sde</section><text>bye ma snyed 'das pa na 'jig rten gyi khams rnam dag brtsegs pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas yon tan bkod pa'i dpal kun tu snang ba zhes bya ba da ltar bzhugs te 'tsho zhing gzhes la chos kyang</text></item>
<item><p>19b1</p><section>mdo sde</section><text>ston to/ /shA ri'i bu sangs rgyas kyi zhing 'di nas shar phyogs logs su sangs rgyas kyi zhing gang gA'i klung drug gi bye ma snyed 'das pa na 'jig rten gyi khams 'gyur med ldan zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs</text></item>
<item><p>19b2</p><section>mdo sde</section><text>rgyas sman gyi rgyal po dpal thogs pa med pa zhes bya ba da ltar bzhugs te 'tsho zhing gzhes la chos kyang ston to/ /shA ri'i bu sangs rgyas kyi zhing 'di nas shar phyogs logs su sangs rgyas kyi zhing gang gA'i klung bdun gyi bye ma snyed 'das pa na 'jig rten gyi khams</text></item>
<item><p>19b3</p><section>mdo sde</section><text>spobs pa brtsegs pa gang ba zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas rin po che'i pad ma las rnam par gnon pas bzhud pa zhes bya ba da ltar bzhugs te 'tsho zhing gzhes la chos kyang ston to/ /shA ri'i bu</text></item>
<item><p>19b4</p><section>mdo sde</section><text>sangs rgyas kyi zhing 'di nas shar phyogs logs su sangs rgyas kyi zhing gang gA'i klung brgyad kyi bye ma snyed 'das pa na 'jig rten gyi khams sgra dbyangs snyan pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas rin</text></item>
<item><p>19b5</p><section>mdo sde</section><text>po che'i pad ma la rab tu gnas pa sA la'i rgyal po zhes bya ba da ltar bzhugs te 'tsho zhing gzhes la chos kyang ston to/ /shA ri'i bu sangs rgyas bcom ldan 'das de dag gi sangs rgyas kyi zhing dag ni yongs su dag pa ste/ snyigs ma lnga med do/ /ya mtshan can</text></item>
<item><p>19b6</p><section>mdo sde</section><text>thams cad med do/ /gseg ma dang gyo mo dag med do/ /nye ba'i nyon mongs pa med do/ /bud med med do/ /dud 'gro dang gshin rje'i 'jig rten yang med do/ /sbrang bu dang / sha sbrang dang / sdig sbrul gyis reg pa rnams med do/ /shA ri'i bu rigs</text></item>
<item><p>19b7</p><section>mdo sde</section><text>kyi bu'am rigs kyi bu mo gang dag sangs rgyas bcom ldan 'das de dag gi mtshan nyan pa dang / 'dzin pa dang / 'chang ba dang / klog pa dang / ston pa dang / rab tu 'don pa dang / kun chub par byed pa de dag ngan song gsum du 'gro ba de ni gnas ma yin zhing go skabs</text></item>
<item><p>20a1</p><section>mdo sde</section><text>med de/ shA ri'i bu de dag sems can dmyal ba'am/ dud 'gro'i skye gnas sam/ gshin rje'i 'jig rten du 'gro ba de ni gnas med de/ mtshams med pa byed pa dang / dam pa'i chos spong ba'i gang zag ni ma gtogs te/ de yang chung ngu</text></item>
<item><p>20a2</p><section>mdo sde</section><text>myong zhing mang du myong bar mi 'gyur ro/ /shA ri'i bu rigs kyi bu'am rigs kyi bu mo gang sangs rgyas bcom ldan 'das de dag gi mtshan nyan pa dang / 'dzin pa dang / 'chang ba dang / klog pa dang / ston pa dang / rab tu 'don pa dang / kun chub par byed pa de byang chub</text></item>
<item><p>20a3</p><section>mdo sde</section><text>kyi snying po la thug gi bar du nam yang mngon par shes pa dang bral bar mi 'gyur/ nam yang mtshan dang bral bar mi 'gyur/ nam yang gzungs dang bral bar mi 'gyur/ nam yang dbang po ma tshang bar mi 'gyur/ nam yang sgra dbyangs shin tu rgyas pa dang bral bar mi</text></item>
<item><p>20a4</p><section>mdo sde</section><text>'gyur/ nam yang rnga sgra'i dbyangs dang bral bar mi 'gyur/ nam yang sbyin gnas dang phyir mi ldog pa dang bral bar mi 'gyur/ nam yang byang chub kyi yan lag gi me tog dang bral bar mi 'gyur/ nam yang theg pa chen po'i mdo sde shin tu rgyas pa dang bral bar</text></item>
<item><p>20a5</p><section>mdo sde</section><text>mi 'gyur ro/ /shA ri'i bu gnas ma yin zhing go skabs med de/ shA ri'i bu bud med gang sangs rgyas bcom ldan 'das de dag gi mtshan nyan pa dang / 'dzin pa dang / 'chang ba dang / klog pa dang / ston pa dang / rab tu 'don pa dang / kun chub par byed pa de</text></item>
<item><p>20a6</p><section>mdo sde</section><text>bud med kyi dngos po lan gnyis thob par 'gyur ba de ni gnas med do/ /smon lam gyi dbang gis len pa ni ma gtogs so/ /shA ri'i bu gnas ma yin zhing go skabs med de/ shA ri'i bu rigs kyi bu'am/ rigs kyi bu mo sangs rgyas bcom ldan 'das de dag gi</text></item>
<item><p>20a7</p><section>mdo sde</section><text>mtshan nyan pa dang / 'dzin pa dang / 'chang ba dang / klog pa dang / ston pa dang / rab tu 'don pa dang / kun chub par byed na rigs kyi bu'am/ rigs kyi bu mo de rgyal pos 'jigs par 'gyur ba'am/ rkun pos sam/ mes sam/ chus sam/ ma rungs</text></item>
<item><p>20b1</p><section>mdo sde</section><text>pas sam/ klus sam/ gnod sbyin gyis sam/ dri zas sam/ lha ma yin gyis sam/ mis sam/ mi ma yin pas 'jigs par 'gyur ba'am/ gang gis kyang glags rnyed par 'gyur ba de ni gnas med do/ /las kyi rnam par smin pa drag po ni ma gtogs te/</text></item>
<item><p>20b2</p><section>mdo sde</section><text>de yang chung ngu myong zhing mang du myong bar mi 'gyur ro/ /de 'jig rten pa'am/ 'jig rten las 'das pa'i don gang ci rtsom yang rung ste/ de dge ba'i chos rnams 'phel ba nyid du 'gyur gyi/ 'grib par mi 'gyur bar re bar bya'o/ /de nas bcom ldan 'das kyis</text></item>
<item><p>20b3</p><section>mdo sde</section><text>de'i tshe tshigs su bcad pa 'di dag bka' stsal to/ /'jig rten mgon po de dag gi/ /mtshan rnams 'dzin par byed pa ni/ /mi khom thams cad yongs spangs nas/ /myur du bzang 'gror 'gro bar 'gyur/ /sangs rgyas 'byung ba mnyes byas nas/ /ston</text></item>
<item><p>20b4</p><section>mdo sde</section><text>pa de mthong dad byed cing / /'jig rten sgron ma mthong nas kyang / /mchod pa bzang po byed par 'gyur/ /bskal pa bye ba grangs med du/ /'khor ba rnam par spong bar byed/ /gang gis 'dren rnams mthong 'gyur ba'i/ /dri med mig kyang rnam par sbyong / /'jig</text></item>
<item><p>20b5</p><section>mdo sde</section><text>rten mgon po de dag gi/ /mtshan rnams su zhig 'dzin byed pa/ /de ni gang dang gar skyes par/ /'jig rten phyag bya'i 'os su 'gyur/ /de yi gzugs mtshan phun sum tshogs/ /phyug po'i khyim du skye bar 'gyur/ /dpa' zhing sbyin pa'i bdag por 'gyur/ /</text></item>
<item><p>20b6</p><section>mdo sde</section><text>ser sna med cing lhug par gtong / /mtshan rnams 'di dag su 'dzin pa/ /bskal pa bye ba mang por ni/ /lha yi tsan dan dmar po yi/ /dri ngad kha nas 'byung bar 'gyur/ /drang srong chen po de dag gi/ /mtshan rnams bud med thos gyur na/ /bud med dngos po</text></item>
<item><p>20b7</p><section>mdo sde</section><text>rnam spangs te/ /skyes bu mkhas par red par 'gyur/ /mtshan rnams 'di dag su 'dzin pa/ /pha dang ma dang spun rnams dang / /mdza' bshes nye du'i tshogs rnams kyi/ /sdug bsngal nam yang mthong mi 'gyur/ /mtshan rnams 'di dag su 'dzin pa/ /de</text></item>
<item><p>21a1</p><section>mdo sde</section><text>dang de dag 'jig rten na/ /'dab ma stong phrag bye ldan pa'i/ /rin chen pad mar skye bar 'gyur/ /mtshan rnams 'di dag su 'dzin pa/ /sangs rgyas zhing rnams thams cad du/ /nam mkha' las ni 'gro byed cing / /'jig rten mgon po sangs</text></item>
<item><p>21a2</p><section>mdo sde</section><text>rgyas zhing / /rnam par dag pa mthong bar 'gyur/ /'jig rten mgon po'i drung dag tu/ /zab mo'i chos ni nyan byed cing / /ji ltar thos pa chud mi gson/ /mtshan rnams 'di dag su 'dzin pa/ /de dag la ni sdig can bdud/ /nag po'i rtsa lag sder bcas pas/ /</text></item>
<item><p>21a3</p><section>mdo sde</section><text>nam yang glags rnyed mi 'gyur ro/ /mtshan rnams 'di dag su 'dzin pa/ /de dag mtshon gyis mi gsod cing / /dug dang mes kyang ma yin la/ /rgyal po dang ni rkun po yis/ /de dag gtse bar byed mi 'gyur/ /lha dang klu dang gnod sbyin dang / /dri za lto 'phye che rnams</text></item>
<item><p>21a4</p><section>mdo sde</section><text>kyis/ /glags kyang rnyed par mi 'gyur ro/ /sangs rgyas 'di dag mi mchog ste/ /dpal gyi snying po 'brug gi rgyal/ /mdzangs pa bag yod gyur nas ni/ /mkhas mi su zhig mtshan mi 'dzin/ /'jig rten mgon po thams cad kyi/ /mtshan rnams 'di dag</text></item>
<item><p>21a5</p><section>mdo sde</section><text>su nyan pa/ /mi de dag ni cho gas nyan/ /grags ldan rnams kyi mtshan thos nas/ /de dag dpa' zhing shes rab che/ /'jig rten mi mchog sangs rgyas 'gyur/ /bcom ldan 'das kyis de skad ces bka' stsal nas/ tshe dang ldan pa shA ri'i bu dang / thams cad</text></item>
<item><p>21a6</p><section>mdo sde</section><text>dang ldan pa'i 'khor de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa sangs rgyas brgyad pa zhes bya ba theg pa chen po'i mdo rdzogs so// //</text></item>
<item><p>21a7</p><section>mdo sde</section><text>rgya gar gyi mkhan po dzi na mi tra dang / su ren+d+ra bo d+hi dang / zhu chen gyi lo tsA ba ban de ye shes sdes zhus te gtan la phab pa// //sh+lo ka dgu bcu rtsa gcig/ //</text></item>
<item><p>21b1</p><section>mdo sde</section><text>@#/ /rgya gar skad du/ da sha bud d+ha kaM nA ma ma hA yA na sU tra/ bod skad du/ sangs rgyas bcu pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/</text></item>
<item><p>21b2</p><section>mdo sde</section><text>bcom ldan 'das rgyal po'i khab bya rgod kyi phung po'i ri la dge slong gi dge 'dun stong nyis brgya lnga bcu dang / byang chub sems dpa' sems dpa' chen po stong phrag rab tu mang po dang thabs cig tu bzhugs so/ /de'i tshe 'khor de nyid du byang chub sems dpa' sems dpa'</text></item>
<item><p>21b3</p><section>mdo sde</section><text>chen po yul yangs pa'i li ts+tsha bI gzhon nu yon tan rin chen me tog rgyas pa zhes bya ba 'dus par gyur te 'dug go/ /de nas byang chub sems dpa' sems dpa' chen po yon tan rin chen me tog rgyas pa stan las langs te/ bla gos phrag pa gcig tu gzar nas pus mo</text></item>
<item><p>21b4</p><section>mdo sde</section><text>g.yas pa'i lha nga sa la btsugs te/ bcom ldan 'das gang na ba de logs su thal mo sbyar ba btud nas bcom ldan 'das la 'di skad ces gsol to/ /gal te bdag cag gis zhu ba zhus pas bcom ldan 'das kyi thugs rangs pa lta na/ bcom ldan 'das de</text></item>
<item><p>21b5</p><section>mdo sde</section><text>bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu'o/ /de skad ces gsol pa dang / bcom ldan 'das kyis byang chub sems dpa' sems dpa' chen po yon tan rin chen me tog rgyas pa la 'di skad ces bka'</text></item>
<item><p>21b6</p><section>mdo sde</section><text>stsal to/ /yon tan rin chen me tog rgyas pa bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la gang dang gang 'dod pa dris shig dang / ngas dris pa de dang de'i lung bstan pas khyod kyi sems rangs par bya'o/ /de nas bcom</text></item>
<item><p>21b7</p><section>mdo sde</section><text>ldan 'das la byang chub sems dpa' sems dpa' chen po yon tan rin chen me tog rgyas pas 'di skad ces gsol to/ /bcom ldan 'das rigs kyi bu'am rigs kyi bu mo la las 'jig rten gyi khams gzhan dag na da ltar bcom ldan 'das bzhugs te 'tsho la gzhes</text></item>
<item><p>22a1</p><section>mdo sde</section><text>shing chos kyang ston pa gang dag gi mtshan bzung na myur du bla na med pa yang dag par rdzogs pa'i byang chub mngon par rdzogs par 'tshang rgya ba mchis sam/ de skad ces gsol pa dang / bcom ldan 'das kyis byang chub sems dpa' sems dpa' chen po yon</text></item>
<item><p>22a2</p><section>mdo sde</section><text>tan rin chen me tog rgyas pa la 'di skad ces bka' stsal to/ /yon tan rin chen me tog rgyas pa legs so legs so/ /yon tan rin chen me tog rgyas pa khyod 'di ltar 'dir lhags pa'i byang chub sems dpa' sems dpa' chen po rnams dang / lha dang / mi dang /</text></item>
<item><p>22a3</p><section>mdo sde</section><text>skye bo mang po rnams kyi don dang / phan pa dang / bde ba dang / 'jig rten la snying brtse ba'i phyir zhugs te/ de bzhin gshegs pa dgra bcom pa yang dag par rdzogs pa'i sangs rgyas la don 'di yongs su 'dri bar sems pa yon tan rin chen me tog rgyas pa khyod</text></item>
<item><p>22a4</p><section>mdo sde</section><text>kyang legs so/ /yon tan rin chen me tog rgyas pa de'i phyir legs par rab tu nyon la yid la zung shig dang ngas khyod la bshad par bya'o/ /bcom ldan 'das de ltar 'tshal lo zhes gsol nas/ byang chub sems dpa' sems dpa' chen po yon tan rin</text></item>
<item><p>22a5</p><section>mdo sde</section><text>chen me tog rgyas pas bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /yon tan rin chen me tog rgyas pa shar phyogs logs na yon tan thams cad rnam par dag pa zhes bya ba'i 'jig rten gyi khams yod de/ de na de bzhin</text></item>
<item><p>22a6</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas yon tan bskal pa dpag tu med pa las 'das pa zhes bya ba da ltar bzhugs te 'tsho la gzhes shing chos kyang ston to/ /bskal pa de ni thams cad nye bar bsags shing brtsegs pa zhes bya'o/ /de na sems</text></item>
<item><p>22a7</p><section>mdo sde</section><text>can rnams kyi tshe yang dpag tu med do/ /bcom ldan 'das yon tan bskal pa dpag tu med pa las 'das pa de'i 'khor thams cad kyang theg pa chen po la yang dag par zhugs pa sha stag ste/ rigs kyi bu'am rigs kyi bu mos de bzhin gshegs pa dgra bcom</text></item>
<item><p>22b1</p><section>mdo sde</section><text>pa yang dag par rdzogs pa'i sangs rgyas yon tan bskal pa dpag tu med pa las 'das pa zhes bya ba de'i mtshan bzung na bskal pa stong phrag drug cur 'khor ba la rgyab kyis phyogs par byed do/ /shi 'phos nas kyang sgrib pa med pa'i gzungs zhes bya ba 'thob par</text></item>
<item><p>22b2</p><section>mdo sde</section><text>'gyur ro/ /sangs rgyas kyi zhing bye ba phrag bcu'i sangs rgyas bcom ldan 'das rnams kyis kyang spobs pa yang dag par bskyed do/ /chos ston pa na yang khengs par mi 'gyur ro/ /de la 'di skad ces bya ste/ gang gis skyob pa'i mtshan ni bzung byas na/ /</text></item>
<item><p>22b3</p><section>mdo sde</section><text>de la byang chub dam pa rnyed sla zhing / /bde bar gshegs pa'i yon tan gzhan rnams dang / /yon tan dri med 'di dag mis 'thob 'gyur/ /yon tan rin chen me tog rgyas pa lho phyogs logs na yon tan rin chen bkod pa zhes bya ba'i 'jig rten gyi khams yod de/</text></item>
<item><p>22b4</p><section>mdo sde</section><text>de na de bzhin gshegs pa dgra bcom pa yang dag par rdzogs pa'i sangs rgyas yon tan rin chen bkod pa'i dpal gzi brjid kyi phung po'i bskal pa zhes bya ba da ltar bzhugs te 'tsho la gzhes shing chos kyang ston to/ /bskal pa de ni yon tan rgya che ba zhes bya'o/ /</text></item>
<item><p>22b5</p><section>mdo sde</section><text>rigs kyi bu'am/ rigs kyi bu mos de bzhin gshegs pa dgra bcom pa yang dag par rdzogs pa'i sangs rgyas yon tan rin chen bkod pa'i dpal gzi brjid kyi phung po'i bskal pa zhes bya ba de'i mtshan bzung na shi 'phos nas nyi ma'i dkyil 'khor 'od kyis mthas klas</text></item>
<item><p>22b6</p><section>mdo sde</section><text>pa zhes bya ba'i ting nge 'dzin 'thob par 'gyur ro/ /sangs rgyas kyi zhing bkod pa dpag tu med pa rnams yongs su 'dzin par 'gyur ro/ /sangs rgyas kyi zhing gang dang gang du smon lam btab pa de dang der skye bar 'gyur ro/ /bla na med pa yang dag par rdzogs pa'i</text></item>
<item><p>22b7</p><section>mdo sde</section><text>sangs rgyas kyang skye ba gcig gis thogs so/ /shi 'phos nas skyes bu chen po'i mtshan sum cu rtsa gnyis kyang 'thob par 'gyur ro/ /de la 'di skad ces bya ste/ khyab bdag mtshan 'di sus bzung ba/ /mtha' klas pa yi ting nge 'dzin/ /'od ni nyi ma'i dkyil 'khor</text></item>
<item><p>23a1</p><section>mdo sde</section><text>can/ /mtshan rnams bcas te shi bas 'thob/ /yon tan rin chen me tog rgyas pa nub phyogs logs na sbyor bas mun pa thams cad dang bral ba zhes bya ba'i 'jig rten gyi khams yod de/ de na de bzhin gshegs pa dgra bcom pa yang dag par</text></item>
<item><p>23a2</p><section>mdo sde</section><text>rdzogs pa'i sangs rgyas chos thams cad la spobs pa bkod pa'i dpal da ltar bzhugs te 'tsho la gzhes shing chos kyang ston to/ /bskal pa de ni shAkya'i rgyal po bkod pa zhes bya'o/ /rigs kyi bu'am rigs kyi bu mos de bzhin gshegs pa dgra bcom pa yang dag par</text></item>
<item><p>23a3</p><section>mdo sde</section><text>rdzogs pa'i sangs rgyas chos thams cad la spobs pa bkod pa'i dpal zhes bya ba de'i mtshan bzung na mtshon cha dang / me dang / chu dang / dug gis 'chi ba'i dus byed par mi 'gyur zhing rdzus te skye bar 'gyur ro/ /shi 'phos nas shugs brgya pa zhes bya ba'i ting nge 'dzin 'thob</text></item>
<item><p>23a4</p><section>mdo sde</section><text>par 'gyur ro/ /de la 'di skad ces bya ste/ rgyal ba de yi mtshan ni sus bzung ba/ /me dang chu dang dug gis mi 'chi zhing / /'di la mtshon gyis mi tshugs mkhas pa dang / /mngal du mi skye gzungs rnams mi des 'thob/ /yon tan rin chen me tog rgyas pa byang phyogs</text></item>
<item><p>23a5</p><section>mdo sde</section><text>logs na mun pa dang rdul dang bral ba zhes bya ba'i 'jig rten gyi khams yod de/ de na de bzhin gshegs pa dgra bcom pa yang dag par rdzogs pa'i sangs rgyas spobs pa dpag tu med pa bkod pa yang dag par spyod pa zhes bya ba da ltar bzhugs te 'tsho la gzhes shing chos kyang ston to/ /</text></item>
<item><p>23a6</p><section>mdo sde</section><text>bskal pa de ni rin che ba zhes bya'o/ /rigs kyi bu'am rigs kyi bu mos de bzhin gshegs pa dgra bcom pa yang dag par rdzogs pa'i sangs rgyas spobs pa dpag tu med pa bkod pa yang dag par spyod pa zhes bya ba de'i mtshan bzung na sangs rgyas bye ba khrag khrig phrag drug cu</text></item>
<item><p>23a7</p><section>mdo sde</section><text>mnyes par byed do/ /thams cad kyi rjes su song ba zhes bya ba'i gzungs 'thob par 'gyur ro/ /sgyu ma lta bu las nges par 'byung ba zhes bya ba'i ting nge 'dzin 'thob par 'gyur ro/ /mi zad pa'i za ma tog ces bya ba'i ting nge 'dzin 'thob par 'gyur ro/ /bla na med pa yang</text></item>
<item><p>23b1</p><section>mdo sde</section><text>dag par rdzogs pa'i sangs rgyas su ma gyur gyi bar du nam yang ngan song gsum du mi skye zhing mi spyod par 'gyur ro/ /sangs rgyas kyi zhing gang dang gang du skyes pa de dang der sems can ngan song du song ba thams cad yongs su grol bar byed cing de dag thams cad bla na med</text></item>
<item><p>23b2</p><section>mdo sde</section><text>pa yang dag par rdzogs pa'i byang chub las phyir mi ldog par byed do/ /de la 'di skad ces bya ste/ bde gshegs de yi mtshan ni sus bzung ba/ /sems can mtha' yas byang chub bskyed pa dang / /gzungs dang ting nge 'dzin rnams thob pa dang / /ngan 'gror skye</text></item>
<item><p>23b3</p><section>mdo sde</section><text>bas 'jigs par mi 'gyur ro/ /yon tan rin chen me tog rgyas pa shar lho'i phyogs mtshams logs na yun ring por bde ba bkod pa zhes bya ba'i 'jig rten gyi khams yod de/ de na de bzhin gshegs pa dgra bcom pa yang dag par rdzogs pa'i sangs rgyas sprin gyi 'brug</text></item>
<item><p>23b4</p><section>mdo sde</section><text>sgra sgra dbyangs stong pa zhes bya ba da ltar bzhugs te 'tsho la gzhes shing chos kyang ston to/ /bskal pa de ni yon tan 'byung ba zhes bya'o/ /rigs kyi bu'am rigs kyi bu mos de bzhin gshegs pa dgra bcom pa yang dag par rdzogs pa'i sangs rgyas sprin gyi 'brug</text></item>
<item><p>23b5</p><section>mdo sde</section><text>sgra sgra dbyangs stong pa zhes bya ba de'i mtshan bzung na/ de shi 'phos nas so so yang dag par rig pa bzhi 'thob par 'gyur ro/ /mi 'jigs pa bzhi 'thob par 'gyur ro/ /byams pa chen po dang snying rje chen po 'thob par 'gyur ro/ /sangs rgyas kyi chos ma 'dres</text></item>
<item><p>23b6</p><section>mdo sde</section><text>pa brgyad 'thob par 'gyur ro/ /ji ltar de bzhin gshegs pa dgra bcom pa yang dag par rdzogs pa'i sangs rgyas 'od dpag med kyi 'jig rten gyi khams bde ba can de 'dra ba'i sangs rgyas kyi zhing yon tan bkod pa rnams 'thob par 'gyur ro/ /bud med kyang</text></item>
<item><p>23b7</p><section>mdo sde</section><text>shi 'phos nas skyes pa'i dngos po 'thob cing sangs rgyas bcom ldan 'das kyi zhal mthong bar skye bar 'gyur ro/ /de la 'di skad ces bya ste/ gang gis mtshan 'di dag ni bzung byas na/ /'od dpag med 'dra'i zhing dag 'thob pa dang / /bud med phor 'gyur bsam</text></item>
<item><p>24a1</p><section>mdo sde</section><text>gyis mi khyab pa'i/ /yon tan 'di dang gzhan yang 'thob par 'gyur/ /yon tan rin chen me tog rgyas pa lho nub kyi phyogs mtshams logs na yon tan dpag tu med pa bkod pa zhes bya ba'i 'jig rten gyi khams yod de/ de na de bzhin</text></item>
<item><p>24a2</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas nyi ma'i 'od dam pa dpal gyi gzi brjid 'byung ba zhes bya ba da ltar bzhugs te 'tsho la gzhes shing chos kyang ston to/ /bskal pa de ni yid bde ba yang dag par skyed pa zhes bya'o/ /rigs kyi bu'am</text></item>
<item><p>24a3</p><section>mdo sde</section><text>rigs kyi bu mos bcom ldan 'das de bzhin gshegs pa dgra bcom pa yang dag par rdzogs pa'i sangs rgyas nyi ma'i 'od dam pa'i dpal gyi gzi brjid 'byung ba zhes bya ba de'i mtshan thos na mtshan de dag thos pa tsam gyis sangs rgyas bye ba mnyes par 'gyur ro/ /</text></item>
<item><p>24a4</p><section>mdo sde</section><text>thams cad du mdangs lta bu zhes bya ba'i ting nge 'dzin thob par 'gyur ro/ /rigs kyi bu'am rigs kyi bu mos mtshan de dag rgyun du bzung ba byas na shi 'phos nas sems can thams cad mdangs lta bu zhes bya ba'i ting nge 'dzin la 'jog par byed cing / thams cad</text></item>
<item><p>24a5</p><section>mdo sde</section><text>kyang bla na med pa yang dag par rdzogs pa'i byang chub tu nges par 'gyur ro/ /rgyu gang dang rkyen gang gis sems can thams cad mdangs lta bu zhes bya ba'i ting nge 'dzin thob par byed cing thams cad bla na med pa yang dag par rdzogs pa'i byang chub tu nges par 'gyur zhe na/ rigs</text></item>
<item><p>24a6</p><section>mdo sde</section><text>kyi bu'am rigs kyi bu mo gang la las ting nge 'dzin 'di la gnas shing chos bstan na de ltar chos bstan pas ting nge 'dzin 'di 'thob par 'gyur zhing stong gsum gyi stong chen po'i 'jig rten gyi khams de'i sems can ji snyed pa de dag thams cad kyang bde bar 'gyur ro/ /</text></item>
<item><p>24a7</p><section>mdo sde</section><text>dper na de bzhin gshegs pa dgra bcom pa yang dag par rdzogs pa'i sangs rgyas yid du 'ong ba zhes bya ba'i zhing na sems can rnams bde ba la gcig tu bkod pa dang / ngan song du song ba'i sems can rnams kyang yongs su grol bar byed cing lha dang mi'i ngo bo nyid</text></item>
<item><p>24b1</p><section>mdo sde</section><text>thob par byed pa dang / de dag thams cad kyang bla na med pa yang dag par rdzogs pa'i byang chub tu nges par byed pa bzhin no/ /de la 'di skad ces bya ste/ gang gis mgon de'i mtshan ni bzung byas na/ /phyi rol ma yin rtog par byed pa dang / /mdangs lta bu yi</text></item>
<item><p>24b2</p><section>mdo sde</section><text>ting 'dzin thob byed cing / /de dang gzhan du mang po skyed par byed/ /yon tan rin chen me tog rgyas pa nub byang gi phyogs mtshams logs na ngan song spangs pa zhes bya ba'i 'jig rten gyi khams yod de/ de na de bzhin gshegs pa dgra bcom pa yang dag par</text></item>
<item><p>24b3</p><section>mdo sde</section><text>rdzogs pa'i sangs rgyas rnam pa mang po'i gzi brjid kyi rgyal po dpal 'byung ba zhes bya ba da ltar bzhugs te 'tsho la gzhes shing chos kyang ston to/ /bskal pa de ni dge ba rgya che ba zhes bya'o/ /rigs kyi bu'am/ rigs kyi bu mos bcom ldan 'das de bzhin</text></item>
<item><p>24b4</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas rnam pa mang po'i gzi brjid kyi rgyal po dpal 'byung ba zhes bya ba de'i mtshan bzung na shi 'phos nas spobs pa dpag tu med pa bkod pa zhes bya ba'i gzungs 'thob par 'gyur ro/ /tshegs chung ngus de bzhin gshegs</text></item>
<item><p>24b5</p><section>mdo sde</section><text>pa dgra bcom pa yang dag par rdzogs pa'i sangs rgyas 'od dpag med kyi sangs rgyas kyi zhing gi yon tan phun sum tshogs pa bkod pa yongs su 'dzin par 'gyur ro/ /skye ba gcig gis bla na med pa yang dag par rdzogs pa'i byang chub 'grub par 'gyur ro/ /sangs rgyas</text></item>
<item><p>24b6</p><section>mdo sde</section><text>bye ba phrag dgu bcus chos bstan pa yang thos par 'gyur ro/ /de la 'di skad ces bya ste/ gang gis rgyal ba'i mtshan de bzung byas na/ /skye ba gcig gis byang chub 'thob pa dang / /'od dpag med dang mnyam pa'i zhing dag dang / /gzungs kyang sems can de yis</text></item>
<item><p>24b7</p><section>mdo sde</section><text>'thob par 'gyur/ /yon tan rin chen me tog rgyas pa byang shar gyi phyogs mtshams logs na mya ngan gyi gnod pa thams cad dang bral ba zhes bya ba'i 'jig rten gyi khams yod de/ de na de bzhin gshegs pa dgra bcom pa yang dag par rdzogs pa'i sangs rgyas bskal pa</text></item>
<item><p>25a1</p><section>mdo sde</section><text>bye ba grangs med par kun tu 'byung ba zhes bya ba da ltar bzhugs te 'tsho la gzhes shing chos kyang ston to/ /bskal pa de ni spobs pa bkod pa zhes bya'o/ /rigs kyi bu'am rigs kyi bu mos bcom ldan 'das de bzhin gshegs pa dgra bcom pa yang dag par</text></item>
<item><p>25a2</p><section>mdo sde</section><text>rdzogs pa'i sangs rgyas bskal pa bye ba grangs med par kun tu 'byung ba zhes bya ba de'i mtshan bzung na shi 'phos nas sgra dbyangs yan lag drug cu dang ldan pa'i spobs pa phun sum tshogs pa 'thob par 'gyur ro/ /sangs rgyas bye ba phrag brgyad cu las dge ba'i rtsa ba bskyed par</text></item>
<item><p>25a3</p><section>mdo sde</section><text>'gyur ro/ /de la 'di skad ces bya ste/ gang gis rgyal ba'i mtshan de dag ni bzung byas na/ /rgyal ba bye ba khrag khrig brgyad cu mchod pa yi/ /bsod nams de dag de la chung bar mi 'gyur zhing / /sgra dbyangs phun tshogs yan lag drug cur ldan pa 'thob/ /yon</text></item>
<item><p>25a4</p><section>mdo sde</section><text>tan rin chen me tog rgyas pa steng gi phyogs logs na gzi brjid dpag tu med pa bkod pa zhes bya ba'i 'jig rten gyi khams yod de/ de na de bzhin gshegs pa dgra bcom pa yang dag par rdzogs pa'i sangs rgyas dge ba gser gyi nam mkha' nges par sgrogs pa bkod</text></item>
<item><p>25a5</p><section>mdo sde</section><text>pa dpal gyi gzi brjid 'byung ba zhes bya ba da ltar bzhugs te 'tsho la gzhes shing chos kyang ston to/ /bskal pa de ni snang ba shin tu gsal ba zhes bya'o/ /rigs kyi bu'am rigs kyi bu mos bcom ldan 'das de bzhin gshegs pa dgra bcom pa yang dag par rdzogs</text></item>
<item><p>25a6</p><section>mdo sde</section><text>pa'i sangs rgyas dge ba gser gyi nam mkha' nges par sgrogs pa bkod pa dpal gyi gzi brjid 'byung ba zhes bya ba de'i mtshan bzung na tshul khrims kyi phung po dpag tu med pa yongs su dag pa dang / ting nge 'dzin gyi phung po dpag tu med pa dang / shes rab kyi phung</text></item>
<item><p>25a7</p><section>mdo sde</section><text>po dpag tu med pa dang / rnam par grol ba'i phung po dpag tu med pa dang / rnam par grol ba'i ye shes mthong ba'i phung po dpag tu med pa yongs su dag par byed do/ /sa nas sa 'thob par 'gyur ro/ /'jig rten dang 'jig rten las 'das pa'i ye shes mchog</text></item>
<item><p>25b1</p><section>mdo sde</section><text>'thob par 'gyur ro/ /gnyen gyi stobs dang / rgyal srid 'thob par 'gyur ro/ /spobs pa mi bul ba 'thob par 'gyur ro/ /myur du bla na med pa yang dag par rdzogs pa'i byang chub tu mngon par rdzogs par 'tshang rgya'o/ /sems can thams cad kyang 'chi</text></item>
<item><p>25b2</p><section>mdo sde</section><text>'pho dang / sngon gyi gnas rjes su dran pa dang / brda skad shes pa 'thob par 'gyur ro/ /spobs pa rgyun mi 'chad pa 'thob par 'gyur ro/ /rigs mthon po 'thob par 'gyur ro/ /rigs chen po 'thob par 'gyur ro/ /tshe rabs dran par 'gyur ro/ /</text></item>
<item><p>25b3</p><section>mdo sde</section><text>mngon par shes pa lnga dang / sangs rgyas kyi chos ma 'dres pa brgyad 'thob par 'gyur ro/ /de la 'di skad ces bya ste/ gang gis sangs rgyas mtshan de dag ni bzung byas na/ /yan lag kun dang ldan pa'i phun sum tshogs pa dang / /byang chub dam pa</text></item>
<item><p>25b4</p><section>mdo sde</section><text>sangs rgyas ring por mi thogs shing / /'jig rten rnams kyi shes pa bla med 'thob par 'gyur/ /yon tan rin chen me tog rgyas pa 'og gi phyogs logs na rdul thams cad 'dus pa zhes bya ba'i 'jig rten gyi khams yod de/ de na de bzhin gshegs pa dgra bcom</text></item>
<item><p>25b5</p><section>mdo sde</section><text>pa yang dag par rdzogs pa'i sangs rgyas chos thams cad kyi tshul rnam par 'phrul ba'i gzi brjid 'byung ba zhes bya ba da ltar bzhugs te 'tsho la gzhes shing chos kyang ston to/ /bskal pa de ni 'jig rten kun tu bsags pa zhes bya'o/ /rigs kyi bu'am rigs kyi bu mos</text></item>
<item><p>25b6</p><section>mdo sde</section><text>bcom ldan 'das de bzhin gshegs pa dgra bcom pa yang dag par rdzogs pa'i sangs rgyas chos thams cad kyi tshul rnam par 'phrul pa'i gzi brjid 'byung ba zhes bya ba de'i mtshan bzung na zla ba'i gzungs zhes bya ba 'thob par 'gyur ro/ /skye ba gcig gis bla na med pa yang</text></item>
<item><p>25b7</p><section>mdo sde</section><text>dag par rdzogs pa'i byang chub 'thob par 'gyur ro/ /sangs rgyas bye ba phrag dgu bcus chos bstan pa thos par 'gyur ro/ /thos nas kyang thams cad kun tu 'dzin par 'gyur ro/ /de la 'di skad ces bya ste/ gang gis mgon de'i mtshan ni bzung byas na/ /sangs</text></item>
<item><p>26a1</p><section>mdo sde</section><text>rgyas bye ba'i chos ni 'dzin byed cing / /skye ba gcig gis byang chub dam pa dang / /zla ba zhes bya'i gzungs ni 'dis 'thob 'gyur/ /de nas byang chub sems dpa' sems dpa' chen po yon tan rin chen me tog rgyas pa dang / byang chub sems dpa'</text></item>
<item><p>26a2</p><section>mdo sde</section><text>sems dpa' chen po yon tan thams cad dga' bas ni gzungs thob par gyur to/ /byang chub sems dpa' bye ba phrag brgyad cu ni phyir mi ldog pa la gnas pas gnas par gyur to/ /lha dang mi khri phrag dpag tu med pas ni bla na med pa'i byang chub tu sems bskyed do/ /</text></item>
<item><p>26a3</p><section>mdo sde</section><text>bcom ldan 'das dgyes shing de skad ces bka' stsal nas/ byang chub sems dpa' sems dpa' chen po yon tan rin chen me tog rgyas pa dang / byang chub sems dpa' sems dpa' chen po yon tan thams cad dga' ba dang / byang chub sems dpa' dang / dge</text></item>
<item><p>26a4</p><section>mdo sde</section><text>slong de dag dang / lha dang / mi dang / lha ma yin dang / dri zar bcas pa'i 'jig rten rnams yi rangs te/ bcom ldan 'das kyis gsungs pa la mngon par dga'o/ /sangs rgyas bcu pa zhes bya ba theg pa chen po'i mdo rdzogs so// //rgya gar gyi mkhan po pradz+nyA</text></item>
<item><p>26a5</p><section>mdo sde</section><text>war ma la sogs pa dang / zhu chen gyi lots+tsha ba ban de ye shes sde la sogs pas bsgyur cing zhus te gtan la phab pa/ /@#/ /rgya gar skad du/ Ar+ya dwA da sha bud d+hi kan nA ma ma hA yA</text></item>
<item><p>26a6</p><section>mdo sde</section><text>na sU tra/ bod skad du/ 'phags pa sangs rgyas bcu gnyis pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na bya</text></item>
<item><p>26a7</p><section>mdo sde</section><text>rgod kyi phung po'i ri la dge slong stong nyis brgya lnga bcu'i dge slong gi dge 'dun chen po dang thabs cig tu bzhugs te/ byang chub sems dpa' ma pham pa la sogs pa/ byang chub sems dpa' khri nyis stong gi byang chub sems dpa'i dge 'dun chen po dang yang thabs cig go /</text></item>
<item><p>26b1</p><section>mdo sde</section><text>de nas bcom ldan 'das kyis byang chub sems dpa' sems dpa' chen po byams pa la bka' stsal pa/ byams pa sangs rgyas kyi zhing 'di nas shar phyogs logs su sangs rgyas kyi zhing bye ba khrag khrig 'bum phrag brjod du med pa bcu'i rdul phra rab kyi rdul snyed kyi sangs</text></item>
<item><p>26b2</p><section>mdo sde</section><text>rgyas kyi zhing 'das pa na 'jig rten gyi khams mu tig can zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas nam mkha'i dpal dri med rdul sel rab mdzes yon tan gyi tog gi 'od me tog pad ma bai dUr+ya'i 'od zer rin po che'i</text></item>
<item><p>26b3</p><section>mdo sde</section><text>gzugs lta bu'i sku dang ldan pa spos mchog dam pas mchod pa sku rnam par spras shing legs par brgyan pa gtsug tor gyi gtsug nas nyi ma'i 'od zer dpag med zla 'od smon lam gyis brgyan pa rab sprul bkod pa chen po chos kyi dbyings las mngon 'phags chags</text></item>
<item><p>26b4</p><section>mdo sde</section><text>med rin chen rgyal po zhes bya ba da ltar yang bzhugs te 'tsho zhing gzhes la chos kyang ston to/ /su rgyal ba'i mtshan 'dzin pa de bskal pa chen po 'dzam bu'i gling gi rdul phra rab kyi rdul snyed kyi bskal par 'khor ba las ldog go/ /des byang chub sems dpa' sems dpa' chen</text></item>
<item><p>26b5</p><section>mdo sde</section><text>po dri med ces bya ba lung bstan te/ de de bzhin gshegs pa dgra bcom pa yang dag par rdzogs pa'i sangs rgyas nam mkha'i dpal dri med rdul sel rab mdzes yon tan gyi tog gi 'od me tog pad ma bai dUr+ya'i 'od zer rin po che'i gzugs lta bu'i sku dang ldan pa spos</text></item>
<item><p>26b6</p><section>mdo sde</section><text>mchog dam pas mchod pa sku rnam par spras shing legs par brgyan pa gtsug tor gyi gtsug nas nyi ma'i 'od zer dpag med zla 'od smon lam gyis brgyan pa rab sprul bkod pa chen po chos kyi dbyings las mngon 'phags chags med rin chen rgyal po de yongs su mya ngan las 'das pa'i</text></item>
<item><p>26b7</p><section>mdo sde</section><text>dam pa'i chos nub ma thag tu bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur te/ de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig</text></item>
<item><p>27a1</p><section>mdo sde</section><text>rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ sangs rgyas bcom ldan 'das chu lha gzhon nu nyi ma'i sgron ma zla ba'i me tog rin chen pad ma gser sdug nam mkha' lta bu'i sku ldan rnam par snang mdzad 'od zer rab</text></item>
<item><p>27a2</p><section>mdo sde</section><text>brgyan thogs med 'khor lo'i dkyil 'khor phyogs bcur 'od zer rab 'byin 'jig rten khams kun tu snang byed tog gi rgyal mtshan rgyal po zhes bya bar 'jig rten du 'byung bar 'gyur ro/ /shar phyogs de nyid kyi de bzhin gshegs pa dgra bcom pa yang dag par rdzogs pa'i</text></item>
<item><p>27a3</p><section>mdo sde</section><text>sangs rgyas bkod pa thams cad dri med 'od ces bya ba'i mtshan kyang gzung ngo / /tshig 'don to/ /phyag bya'o/ /lho phyogs kyi de bzhin gshegs pa dgra bcom pa yang dag par rdzogs pa'i sangs rgyas spobs pa'i rgyan la dgongs pa zhes bya ba'i mtshan kyang gzung ngo / /</text></item>
<item><p>27a4</p><section>mdo sde</section><text>yid la bya'o/ /nub phyogs kyi de bzhin gshegs pa dri med zla ba'i tog gi rgyal po grags ldan zhes bya ba'i mtshan kyang gzung ngo / /phyag bya'o/ /byang phyogs kyi de bzhin gshegs pa me tog gi bkod pa snang bar mdzad pa zhes bya ba'i mtshan kyang gzung ngo / /phyag bya'o/ /</text></item>
<item><p>27a5</p><section>mdo sde</section><text>shar lho'i phyogs mtshams kyi de bzhin gshegs pa 'od mdzad ces bya ba'i mtshan kyang gzung ngo / /phyag bya'o/ /lho nub kyi phyogs mtshams kyi de bzhin gshegs pa rin chen mchog gi tog grags ldan zhes bya ba'i mtshan kyang gzung ngo / /phyag bya'o/ /nub byang gi</text></item>
<item><p>27a6</p><section>mdo sde</section><text>phyogs mtshams kyi de bzhin gshegs pa 'jigs med rnam par gzigs zhes bya ba'i mtshan kyang gzung ngo / /phyag bya'o/ /byang shar gyi phyogs mtshams kyi de bzhin gshegs pa 'jigs bral bag tsha ba mi mnga' spu zing mi byed ces bya ba'i mtshan kyang gzung ngo / /phyag</text></item>
<item><p>27a7</p><section>mdo sde</section><text>bya'o/ /'og gi phyogs kyi de bzhin gshegs pa seng ge bsgyings pa'i mid pa zhes bya ba'i mtshan kyang gzung ngo / /phyag bya'o/ /steng gi phyogs kyi de bzhin gshegs pa gser 'od gzi brjid 'jigs bral rgyal po zhes bya ba'i mtshan kyang gzung ngo / /phyag bya'o/ /byams</text></item>
<item><p>27b1</p><section>mdo sde</section><text>pa dad pa'i rigs kyi bu'am/ rigs kyi bu mos bcom ldan 'das de bzhin gshegs pa dgra bcom pa yang dag par rdzogs pa'i sangs rgyas bcu gnyis po 'di dag gi mtshan brjod la/ nyi ma bcur sdig pa thams cad kyi nyes pa bshags par bya/ dge ba'i rtsa ba</text></item>
<item><p>27b2</p><section>mdo sde</section><text>thams cad la rjes su yi rang bar bya/ sangs rgyas thams cad la bskul ba dang / sangs rgyas thams cad la gsol ba gdab pa dang / dge ba'i rtsa ba thams cad chos kyi dbyings su yongs su bsngo bas yongs su bsngo bar bya'o/ /'on kyang sdig pa thams cad</text></item>
<item><p>27b3</p><section>mdo sde</section><text>zad par 'gyur ro/ /las kyi sgrib pa thams cad rnam par byang bar 'gyur ro/ /de'i 'og tu sangs rgyas kyi zhing gi yon tan bkod pa phun sum tshogs pa dang / mi 'jigs pa phun sum tshogs pa dang / mtshan phun sum tshogs pa dang / byang chub sems</text></item>
<item><p>27b4</p><section>mdo sde</section><text>dpa'i dge 'dun phun sum tshogs pa dang / gzungs phun sum tshogs pa yang 'thob bo/ /ting nge 'dzin phun sum tshogs pa yang 'thob bo/ /bsam pa ji lta ba bzhin du sangs rgyas kyi zhing yongs su dag pa phun sum tshogs pa dang / dge ba'i bshes gnyen</text></item>
<item><p>27b5</p><section>mdo sde</section><text>phun sum tshogs pa yang myur du yongs su 'dzin to/ /bla na med pa yang dag par rdzogs pa'i byang chub las nyams par mi 'gyur zhing yongs su nyams par yang mi 'gyur ro/ /'khor ba na 'khor ba'i tshe yang kun tu mdzes pa dang / de'i longs spyod phun sum tshogs pa</text></item>
<item><p>27b6</p><section>mdo sde</section><text>dang / rigs phun sum tshogs pa dang / skye ba phun sum tshogs pa dang / rus phun sum tshogs pa dang / gzugs phun sum tshogs pa dang / ris 'dra ba'i skye bo'i 'khor phun sum tshogs pa yang yongs su 'dzin to/ /de la 'di skad ces bya ste/ gang dang</text></item>
<item><p>27b7</p><section>mdo sde</section><text>gang du skyes pa yi/ /tshe rabs tshe rabs thams cad du/ /mthong na dga' zhing dga' byed dang / /'od byed pa dang mthu chen dang / /'byor pa chen por 'gyur ba yin/ /gzungs kyi gsang sngags kyi gzhi 'di rnams kyang brjod par bya'o/ /tad+ya thA/ a khe/ ma khe/</text></item>
<item><p>28a1</p><section>mdo sde</section><text>sa man ta mu khe/ sau ti/ yug te/ ni rug te/ pra b+he sa ma yo ge/ tsi ta bi brte/ a me/ kha me/ ma da ne/ bi brte/ sa man ta gu Ne/ sa t+ya ra me/ yug te/ pra yug te/ hi li mi li/ ma sa le/ A na le/ tsa me a tsi Ti/ a tsi</text></item>
<item><p>28a2</p><section>mdo sde</section><text>Ti/ tso tse/ a ra he/ ba hud tshe/ mA yu gra he/ he ma ba ti/ dz+yo ti bti/ d+ha rma tsi ti/ ts+yu ta bang ke/ a bi k+She pe/ ra d+hi k+Sha me/ skan d+ha bi b+ha ka te/ sangs rgyas dang byang chub sems dpa' thams cad la phyag 'tshal lo/ /sangs rgyas kyi byin gyis brlabs</text></item>
<item><p>28a3</p><section>mdo sde</section><text>kyis gsang sngags kyi gzhi 'di rnams grub par gyur cig /de la 'di skad ces bya ste/ gzungs 'di dag ni bzung byas na/ /phyogs bcu dag na gang bzhugs pa'i/ /bye ba drug cu'i drang srong rnams/ /de dag de la dgongs par 'gyur/ /skye ba dag ni kun</text></item>
<item><p>28a4</p><section>mdo sde</section><text>tu yang / /dge ba'i bshes gnyen rnyed par 'gyur/ /cung zad dge ba gang yin pa/ /don rnams thams cad 'byor par 'gyur/ /pad ma'i snying por bzhugs pa yi/ /sangs rgyas rnams ni mngon du mthong / /gzungs 'di dag ni 'dzin byed pa/ /mkhas pa</text></item>
<item><p>28a5</p><section>mdo sde</section><text>dpal ldan rdzus te skye/ /dran dang blo gros rtogs pa dang / /mos dang shes rab rab tu 'phel/ /thos pa thams cad 'dzin par 'gyur/ /thos pa rnams ni yongs mi nyams/ /'jig rten mgon po 'di dag gi /mtshan rnams su zhig rjod byed pa/ /ngan 'gro thams</text></item>
<item><p>28a6</p><section>mdo sde</section><text>cad spangs nas ni/ /bzang 'gror myur du 'gro bar 'gyur/ /ting nge 'dzin dang gzungs kyi mchog /de dag de la mngon du gyur/ /byang chub rab tu de 'tshang rgya/ /zhing ni bye ba phrag stong dag /gser gyis bkang ste sbyin byin pas/ /gang gis de bzhin gshegs</text></item>
<item><p>28a7</p><section>mdo sde</section><text>rnams kyi/ /mtshan rnams 'dzin par byed pa yi/ /bsod nams phung po de ches mang / /rtag tu tshe rabs dran par 'gyur/ /byang chub spyad pa spyod pa'i tshe/ /mi khom thams cad rnam spangs te/ /sangs rgyas 'byung ba rab mdzes brnyes/ /rdzogs pa'i sangs rgyas</text></item>
<item><p>28b1</p><section>mdo sde</section><text>mnyes par byed/ /dad pa bla na med pa 'thob/ /sangs rgyas rnams la rab dad cing / /mchod pa dam pa byed par 'gyur/ /sangs rgyas 'byung ba mnyes byed de/ /mthong nas ston la rab tu dad/ /'jig rten sgron ma mthong nas ni/ /mchod pa bzang po byed par</text></item>
<item><p>28b2</p><section>mdo sde</section><text>'gyur/ /mtshan rnams 'di dag 'dzin byed pa/ /bskal pa bye ba grangs med du/ /'khor ba rnam par spangs nas su/ /byang chub myur du 'tshang yang rgya/ /nyin zhag bdun du tshang bar ni/ /mtshan rnams 'di dag 'dzin byed na/ /gang gis 'dren</text></item>
<item><p>28b3</p><section>mdo sde</section><text>rnams mthong 'gyur ba'i/ /rgya chen mig ni sbyangs par 'gyur/ /'jig rten mgon po de dag gi /mtshan rnams mi gang 'dzin byed pa/ /skye ba gang dang gar skyes par/ /de ni phyag bya'i 'os su 'gyur/ /mtshan rnams 'di dag 'dzin byed pa/ /</text></item>
<item><p>28b4</p><section>mdo sde</section><text>bskal pa bye ba bsam yas su/ /bkur sti ma yin 'thob mi 'gyur/ /'jig rten dag na grags pa 'thob/ /mtshan rnams 'di dag 'dzin byed pa/ /de la bskal pa du mar ni/ /lha rnams bsti stang byed par 'gyur/ /byang chub myur du 'tshang</text></item>
<item><p>28b5</p><section>mdo sde</section><text>yang rgya/ /mtshan rnams 'di dag 'dzin byed pa/ /mos byed shes rab 'chal mi 'gyur/ /g.yo dang sgyu ni rnam par spangs/ /rtag tu sangs rgyas rnams kyang mthong / /mtshan rnams 'di dag 'dzin byed pa/ /lha dang dri za klu dbang dang / /</text></item>
<item><p>28b6</p><section>mdo sde</section><text>mkha' lding lha min gsang ba pa/ /rtag tu de la srung bar byed/ /gzugs dang mtshan ni phun sum tshogs/ /nor chen khyim du skye bar 'gyur/ /sems can kun la sbyin pa byed/ /dpa' zhing gtong phod ser sna med/ /bskal pa bye ba brgya</text></item>
<item><p>28b7</p><section>mdo sde</section><text>mang por/ /lha yi tsan dan dmar po dang / /shin tu dri zhim spos kun gyi/ /spos ngad de yi kha nas 'byung / /mtshan rnams 'di dag 'dzin byed pa/ /bskal pa bye bar sgra skad ni/ /tshangs pa'i dbyangs dang ldan par 'gyur/ /rtag tu chos</text></item>
<item><p>29a1</p><section>mdo sde</section><text>rgyal tshul dang ldan/ /mtshan rnams 'di dag 'dzin byed pa/ /rin chen sna bdun pad ma'i 'dab/ /bye ba stong phrag mang yod las/ /'byor chen de skye lha gzugs ldan/ /mtshan rnams 'di dag su 'dzin pa/ /de ni pha ma spun</text></item>
<item><p>29a2</p><section>mdo sde</section><text>sdug dang / /skye bo dag gi tshogs rnams dang / /'bral bar 'gyur ba mi mthong ngo / /drang srong chen po rnams kyi mtshan/ /bud med kyis ni bzung byas na/ /bud med lus la ma chags nas/ /skyes pa blo gros ldan par 'gyur/ /mi</text></item>
<item><p>29a3</p><section>mdo sde</section><text>yi lus ni thob gyur nas/ /bla med byang chub 'thob 'gyur te/ /chos kyi 'khor lo rab bskor nas/ /'dod pa ji bzhin mya ngan 'da'/ /mtshan rnams 'di dag su 'dzin pa/ /de yi lus la mtshon dang ni/ /dug dang me dang rgyal po dang / /</text></item>
<item><p>29a4</p><section>mdo sde</section><text>g.yon can rnams kyis mi tshugs so/ /mtshan rnams 'di dag su 'dzin pa/ /de yi sems la nams kyang ni/ /dpung dang bzhon par bcas pa yi/ /bdud kyis glags rnyed mi 'gyur ro/ /'di dag gi ni mtshan gyi rnams/ /</text></item>
<item><p>29a5</p><section>mdo sde</section><text>mi gang 'dzin par byed pa de/ /zhing ni bye ba bsam yas par/ /nam mkha' las ni 'gro bar 'gyur/ /sangs rgyas ston pa rnams mchod nas/ /'jigs pa med par zhu ba zhu/ /de dag de yi bsam mkhyen nas/ /rgyal ba de dag lung ston 'gyur/ /</text></item>
<item><p>29a6</p><section>mdo sde</section><text>sangs rgyas mgon po de dag las/ /lung bstan pa ni 'thob gyur nas/ /de ni shin tu yi rangs te/ /rgyal ba'i bstan la the tsom med/ /mtshan rnams 'di dag 'dzin byed pa/ /'jig rten mgon po rnams las ni/ /zab mo'i chos ni thos gyur</text></item>
<item><p>29a7</p><section>mdo sde</section><text>te/ /thos nas thams cad 'dzin par 'gyur/ /de nas pha rol phyin pa dang / /mi 'jigs pa dang stobs rnams dang / /mtshan dang dpe byad bzang po rnams/ /ma lus par ni rdzogs par 'gyur/ /sangs rgyas de dag rnams kyi ni/ /gang gi</text></item>
<item><p>29b1</p><section>mdo sde</section><text>zhing du 'dong gyur pa/ /de ni bla med yang dag rdzogs/ /byang chub rtogs nas 'tshang rgyar 'gyur/ /skyes pa yang na bud med gang / /mtshan rnams 'di dag 'dzin pa yi/ /yon tan 'di dang gzhan dag kyang / /sangs rgyas bskal pa rgyun du gsung / /</text></item>
<item><p>29b2</p><section>mdo sde</section><text>bag yod ldan par gyur nas ni/ /yon tan phun sum 'di thos nas/ /rdzogs pa'i sangs rgyas grags ldan pa/ /de dag mtshan rnams 'dzin par 'gyur/ /sangs rgyas 'di dag dpal snying po/ /sprin gyi rgyal po mi yi mchog /'jig rten mgon po 'di dag</text></item>
<item><p>29b3</p><section>mdo sde</section><text>gi/ /mtshan ni bskal par gang nyan pa/ /gang dag 'di rnams mtshan nyan cing / /thos nas gus par byed 'gyur ba/ /de dang de dag shes rab che/ /rkang gnyis rnams kyi mchog tu 'gyur/ /drang srong chen po de dag gi/ /'di 'dra'i mtshan dag thos gyur na/ /</text></item>
<item><p>29b4</p><section>mdo sde</section><text>bag yod ldan zhing mkhas gyur la/ /shes rab ldan pa su mi 'dzin/ /bcom ldan 'das kyis de skad ces bka' stsal nas/ byang chub sems dpa' sems dpa' chen po byams pa dang / byang chub sems dpa' de dag dang / dge slong de dag dang / thams cad</text></item>
<item><p>29b5</p><section>mdo sde</section><text>dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa sangs rgyas bcu gnyis pa zhes bya ba theg pa chen po'i mdo rdzogs</text></item>
<item><p>29b6</p><section>mdo sde</section><text>so// //rgya gar gyi mkhan po dzi na mi tra dang / dA na shI la dang / zhu chen gyi lots+tsha ba ban de ye shes sdes bsgyur cing zhus te gtan la phab pa/ /@#/ /rgya gar skad du/ Ar+ya</text></item>
<item><p>29b7</p><section>mdo sde</section><text>bud d+ha ma ku TaM nA ma ma hA yA na sU traM ma hA d+harma par+yA yaM/ bod skad du/ 'phags pa sangs rgyas kyi dbu rgyan zhes bya ba theg pa chen po'i mdo chos kyi rnam grangs chen po/ sangs rgyas dang byang chub sems dpa' thams cad la phyag 'tshal lo/ /'di skad bdag gis</text></item>
<item><p>30a1</p><section>mdo sde</section><text>thos pa dus gcig na/ bcom ldan 'das rgyal po'i khab na/ bya rgod phung po'i ri la dge slong gi dge 'dun chen po thams cad kyang dgra bcom pa zag pa zad pa stong nyis brgya lnga bcu'i dge slong rnams dang yang thabs cig /byang chub sems dpa'i</text></item>
<item><p>30a2</p><section>mdo sde</section><text>'khor chen po byams pa dang / 'jam dpal la sogs pa dang / lha dang / klu dang / gnod sbyin dang / dri za dang / drang srong dang / rig sngags 'chang dang / lha'i bu mo'i tshogs du ma rnams dang yang thabs cig tu bzhugs so/ /de nas bcom ldan</text></item>
<item><p>30a3</p><section>mdo sde</section><text>'das kyis tshe dang ldan pa 'od srung chen po la bka' stsal pa/ 'od srung chen po las dang po pa'i byang chub sems dpa' rnams kyi dge ba'i rtsa ba yongs su smin par bya ba'i rgyu rab tu bstan par byas/ de'i phyir nyon la legs par rab tu yid la byos shig dang ngas khyod la</text></item>
<item><p>30a4</p><section>mdo sde</section><text>bshad do/ /bcom ldan 'das legs so zhes gsol nas/ tshe dang ldan pa 'od srung chen po bcom ldan 'das la nyan pa dang / bcom ldan 'das kyis bka' stsal pa/ 'od srung chen po shar phyogs na sangs rgyas kyi zhing 'di nas 'jig rten gyi khams chu bo gang</text></item>
<item><p>30a5</p><section>mdo sde</section><text>gA'i bye ma snyed 'das pa na/ 'jig rten gyi khams ting nge 'dzin gyis brgyan pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas ting nge 'dzin glang po dam pa'i dpal zhes bya ba da ltar bzhugs shing 'tsho la gzhes so/ /</text></item>
<item><p>30a6</p><section>mdo sde</section><text>'od srung chen po sangs rgyas kyi zhing de na byang chub sems dpa' sems dpa' chen po rdul med rnam par gnon pa zhes bya ba yod de/ de na de bzhin gshegs pa de 'das pa dang / bla na med pa yang dag par rdzogs pa'i byang chub mngon par rdzogs par 'tshang rgya bar 'gyur</text></item>
<item><p>30a7</p><section>mdo sde</section><text>te/ de bzhin gshegs pa dgra bcom pa yang dag par rdzogs pa'i sangs rgyas rtag tu ting nge 'dzin glang po dam pa'i dpal zhes bya bar 'jig rten du 'byung bar 'gyur ro/ /'od srung chen po rigs kyi bu'am/ rigs kyi bu mo theg pa chen po la yang dag par zhugs pa gang</text></item>
<item><p>30b1</p><section>mdo sde</section><text>su dag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas ting nge 'dzin glang po dam pa'i dpal de dang / byang chub sems dpa' sems dpa' chen po rdul med rnam par gnon pa de'i mtshan 'dzin par byed pa de dag ni srid par</text></item>
<item><p>30b2</p><section>mdo sde</section><text>skyes pa na tshe rabs dran par 'gyur ro/ /bskal pa brgyar 'khor ba las phyir phyogs par 'gyur ro/ /de dag gis bsod nams kyi phung po dpag tu med pa yang yongs su bzung bar 'gyur ro/ /bla na med pa yang dag par rdzogs pa'i byang chub dang nye ba 'thob par</text></item>
<item><p>30b3</p><section>mdo sde</section><text>yang 'gyur ro/ /'od srung chen po shar phyogs na sangs rgyas kyi zhing 'di nas 'jig rten gyi khams chu bo gang gA gnyis kyi bye ma snyed 'das pa na/ 'jig rten gyi khams byang chub kyi snying po'i rgyan legs mdzes zhes bya ba yod de/ de na de bzhin gshegs pa dgra</text></item>
<item><p>30b4</p><section>mdo sde</section><text>bcom pa yang dag par rdzogs pa'i sangs rgyas pad ma dam pa'i dpal zhes bya ba da ltar bzhugs shing 'tsho la gzhes so/ /'od srung chen po sangs rgyas kyi zhing de na yang byang chub sems dpa' sems dpa' chen po lag na pad ma zhes bya ba yod de/ de yang de bzhin</text></item>
<item><p>30b5</p><section>mdo sde</section><text>gshegs pa de 'das pa dang / bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur te/ de bzhin gshegs pa dgra bcom pa yang dag par rdzogs pa'i sangs rgyas pad ma dam pa'i gdugs kyi rgyal po zhes bya bar 'jig rten</text></item>
<item><p>30b6</p><section>mdo sde</section><text>du 'byung bar 'gyur ro/ /'od srung chen po rigs kyi bu'am/ rigs kyi bu mo gang su dag de bzhin gshegs pa dgra bcom pa yang dag par rdzogs pa'i sangs rgyas pad ma dam pa'i dpal de dang / byang chub sems dpa' sems dpa' chen po lag na pad ma de'i ming 'dzin</text></item>
<item><p>30b7</p><section>mdo sde</section><text>par byed pa de dag ni srid par skyes pa na tshe rabs dran par 'gyur ro/ /pad ma dang 'dra bar 'jig rten thams cad kyi mi dge ba'i chos rnams kyis mi gos par 'gyur ro/ /pad ma chu'i nang nas byung ba dang 'dra bar mngon par 'phags par 'gyur ro/ /bla na med pa yang dag par rdzogs</text></item>
<item><p>31a1</p><section>mdo sde</section><text>pa'i byang chub las phyir mi ldog par 'gyur ro/ /bskal pa sum cur 'khor ba las phyir phyogs par 'gyur ro/ /bla na med pa yang dag par rdzogs pa'i byang chub dang nye ba thob par yang 'gyur ro/ /de dag gis bsod nams kyi phung po dpag tu med pa yang</text></item>
<item><p>31a2</p><section>mdo sde</section><text>yongs su bzung bar 'gyur ro/ /'od srung chen po shar phyogs na sangs rgyas kyi zhing 'di nas 'jig rten gyi khams chu bo gang gA gsum gyi bye ma snyed 'das pa na/ 'jig rten gyi khams rdul bral bstsags pa zhes bya ba yod de/ de na de bzhin gshegs pa dgra bcom pa yang</text></item>
<item><p>31a3</p><section>mdo sde</section><text>dag par rdzogs pa'i sangs rgyas nyi ma'i dkyil 'khor snang ba dam pa'i dpal zhes bya ba da ltar bzhugs shing 'tsho la gzhes te chos kyang ston to/ /'od srung chen po sangs rgyas kyi zhing de na yang byang chub sems dpa' sems dpa' chen po nyi 'od ces bya ba yod de/ de na de</text></item>
<item><p>31a4</p><section>mdo sde</section><text>bzhin gshegs pa de 'das nas/ bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur zhing / de bzhin gshegs pa dgra bcom pa yang dag par rdzogs pa'i sangs rgyas 'phags pa'i dpal thams cad rdzogs pa mtshan</text></item>
<item><p>31a5</p><section>mdo sde</section><text>dam pa'i lus kyi sku can zhes bya bar 'jig rten du 'byung bar 'gyur ro/ /'od srung chen po rigs kyi bu'am/ rigs kyi bu mo byang chub sems dpa'i theg pa la yang dag par zhugs pa gang su dag bcom ldan 'das de bzhin gshegs pa dgra bcom pa yang dag par</text></item>
<item><p>31a6</p><section>mdo sde</section><text>rdzogs pa'i sangs rgyas 'phags pa'i dpal thams cad rdzogs pa mtshan dam pa'i sku can de dang / byang chub sems dpa' nyi 'od de'i mtshan 'dzin par byed pa de dag ni srid par skyes pa na tshe rabs dran par 'gyur ro/ /dge ba'i chos thams cad la nyi ma'i dkyil 'khor</text></item>
<item><p>31a7</p><section>mdo sde</section><text>ltar snang ba thob par 'gyur ro/ /de dag la ngan song gsum po dag tu log par ltung ba'i 'jigs pa yang med par rig par bya'o/ /bla na med pa yang dag par rdzogs pa'i byang chub dang nye ba thob par yang 'gyur ro/ /bskal pa stong du 'khor ba las phyir phyogs par</text></item>
<item><p>31b1</p><section>mdo sde</section><text>yang 'gyur ro/ /bla na med pa yang dag par rdzogs pa'i byang chub las phyir mi ldog par yang 'gyur ro/ /'od srung chen po shar phyogs na sangs rgyas kyi zhing 'di nas 'jig rten gyi khams chu bo gang gA bzhi'i bye ma snyed 'das pa na 'jig rten gyi khams dbang du gyur pa</text></item>
<item><p>31b2</p><section>mdo sde</section><text>zhes bya ba zhig yod de/ de na de bzhin gshegs pa dgra bcom pa yang dag par rdzogs pa'i sangs rgyas rin po che'i gdugs gcig pa dam pa zhes bya ba da ltar bzhugs shing 'tsho la gzhes so/ /'od srung chen po rigs kyi bu'am rigs kyi bu mo theg pa chen po</text></item>
<item><p>31b3</p><section>mdo sde</section><text>la yang dag par zhugs pa gang su dag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che'i gdugs gcig pa dam pa de'i mtshan 'dzin par byed pa de dag ni srid par skyes pa na tshe rabs dran par 'gyur ro/ /rigs</text></item>
<item><p>31b4</p><section>mdo sde</section><text>ngan rnams su yang skye bar mi 'gyur ro/ /dbul po'i rigs rnams su yang skye bar mi 'gyur ro/ /gang du skye bar 'gyur ba thams cad du rgyal po'i rigs su skye bar 'gyur ro/ /nam yang phas phongs pa'am/ mas phongs pa'am/ longs spyod kyis phongs</text></item>
<item><p>31b5</p><section>mdo sde</section><text>pa'am/ nad kyis nyon mongs par mi 'gyur ro/ /bla na med pa yang dag par rdzogs pa'i byang chub dang nye ba thob par yang 'gyur ro/ /bskal pa stong phrag sum cur 'khor ba las phyir phyogs par yang 'gyur ro/ /bla na med pa yang dag par rdzogs pa'i byang chub</text></item>
<item><p>31b6</p><section>mdo sde</section><text>las kyang phyir mi ldog par 'gyur ro/ /'od srung chen po shar phyogs na 'jig rten gyi khams chu bo gang gA lnga'i bye ma snyed 'das pa na/ 'jig rten gyi khams yongs su dag pa bstsags pa zhes bya ba yod de/ de na de bzhin gshegs pa dgra bcom pa yang dag par rdzogs</text></item>
<item><p>31b7</p><section>mdo sde</section><text>pa'i sangs rgyas ting nge 'dzin dam pa rnam par gnon pa'i dpal zhes bya ba da ltar bzhugs shing 'tsho la gzhes so/ /'od srung chen po de bzhin gshegs pa dgra bcom pa yang dag par rdzogs pa'i sangs rgyas ting nge 'dzin dam pa rnam par gnon pa'i dpal de sngon byang chub</text></item>
<item><p>32a1</p><section>mdo sde</section><text>sems dpa'i spyad pa spyod pa na/ smon lam chen po 'di lta bu 'di skad ces rigs kyi bu'am rigs kyi bu mo theg pa chen po la yang dag par zhugs pa gang su dag bdag gi ming 'dzin par byed pa de dag srid par skyes pa na skyes shing skyes pa thams cad du rab</text></item>
<item><p>32a2</p><section>mdo sde</section><text>tu byung ba thob par 'gyur ba dang / rab tu byung ba thob nas ting nge 'dzin stong 'thob pa dang / ting nge 'dzin gcig kho nas ting nge 'dzin bye ba khrag khrig brgya stong mngon par bsgrub pa dang / ting nge 'dzin de dag las kyang rnam par mi nyams pa dang / 'das pa'i sangs</text></item>
<item><p>32a3</p><section>mdo sde</section><text>rgyas yongs su mya ngan las 'das pa khri po gang dag dang chos ston pa la lta bar byed pa dang / 'das pa'i ji lta ba bzhin du da ltar byung ba rnams la yang de bzhin du 'gyur ba dang / bla na med pa yang dag par rdzogs pa'i byang chub las phyir mi ldog par 'gyur ba dang /</text></item>
<item><p>32a4</p><section>mdo sde</section><text>skyes shing skyes pa thams cad du bskal pa stong stong du 'khor ba las phyir phyogs par 'gyur ba dang / bla na med pa yang dag par rdzogs pa'i byang chub dang nye ba thob par yang 'gyur bar btab bo/ /'od srung chen po rigs kyi bu'am rigs kyi bu mo theg pa chen po</text></item>
<item><p>32a5</p><section>mdo sde</section><text>la yang dag par zhugs pa gang su dag de bzhin gshegs pa dgra bcom pa yang dag par rdzogs pa'i sangs rgyas ting nge 'dzin dam pa rnam par gnon pa'i dpal de'i mtshan 'dzin par byed pa de dag ni srid par skyes pa na tshe rabs dran par 'gyur ro/ /ting nge 'dzin gcig</text></item>
<item><p>32a6</p><section>mdo sde</section><text>gis ting nge 'dzin bye ba khrag khrig brgya stong thob par 'gyur ro/ /'od srung chen po shar phyogs na sangs rgyas kyi zhing 'di nas/ sangs rgyas kyi zhing stong phrag sum cu 'das pa na/ 'jig rten gyi khams/ rnam par bkra ba zhes bya ba yod de/ de na de bzhin gshegs pa</text></item>
<item><p>32a7</p><section>mdo sde</section><text>dgra bcom pa yang dag par rdzogs pa'i sangs rgyas rin po che'i dkyil 'khor gzi brjid kyis mngon par 'phags pa'i rgyal po'i dpal zhes bya ba da ltar bzhugs shing 'tsho la gzhes so/ /'od srung chen po rigs kyi bu'am rigs kyi bu mo byang chub sems dpa'i theg pa la yang dag</text></item>
<item><p>32b1</p><section>mdo sde</section><text>par zhugs pa gang su dag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che'i dkyil 'khor gyi gzi brjid kyis mngon par 'phags pa'i rgyal po'i dpal de'i mtshan 'dzin par byed pa de dag ni srid par skyes pa na tshe rabs dran pa dang</text></item>
<item><p>32b2</p><section>mdo sde</section><text>blo gros dang ldan pa dang / shes rab dang ldan pa dang / gzi brjid dang ldan pa dang / mtshan dang ldan par mi spro ba de lta bu'i tshig dang / spobs pa mi zlogs pa rigs kyi bu'am rigs kyi bu mo de dag dang ldan par 'gyur ro/ /de dag chos ston pa na mdun na sangs rgyas</text></item>
<item><p>32b3</p><section>mdo sde</section><text>kyi gzugs gnas par 'gyur ro/ /ma thos shing lung ma phog par bye ba khrag khrig grangs med par spro bar mi 'gyur ba de lta bu'i tshig dang spobs pa mi zlogs pa dang ldan par 'gyur ro/ /ci nas kyang bla na med pa yang dag par rdzogs pa'i byang chub las phyir mi ldog par</text></item>
<item><p>32b4</p><section>mdo sde</section><text>'gyur ba de lta bu'i chos ston par 'gyur ro/ /bskal pa bye ba khrag khrig brgya stong grangs med par 'khor ba las phyir phyogs par 'gyur ro/ /de dag gis bsod nams kyi phung po dpag tu med pa yang yongs su bzung bar 'gyur ro/ /'od srung chen po shar phyogs na</text></item>
<item><p>32b5</p><section>mdo sde</section><text>sangs rgyas kyi zhing 'di nas 'jig rten gyi khams sangs rgyas kyi zhing stong phrag bzhi bcu 'das pa na 'jig rten gyi khams rin chen ldan zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas rin chen me tog kun tu snang ba'i dpal zhes</text></item>
<item><p>32b6</p><section>mdo sde</section><text>bya ba da ltar bzhugs shing 'tsho la gzhes so/ /'od srung chen po rigs kyi bu'am rigs kyi bu mo theg pa chen po la yang dag par zhugs pa gang su dag de bzhin gshegs pa dgra bcom pa yang dag par rdzogs pa'i sangs rgyas rin chen me tog kun tu snang ba'i dpal de'i</text></item>
<item><p>32b7</p><section>mdo sde</section><text>mtshan 'dzin par byed pa de dag ni srid par skyes pa na 'dug ste chos ston par 'gyur ro/ /'dod na 'dzam bu'i gling 'di skad kyis go bar byed par 'gyur ro/ /'dod na stong gsum gyi stong chen po'i 'jig rten gyi khams 'di skad kyis go bar byed par 'gyur ro/ /chos 'chad</text></item>
<item><p>33a1</p><section>mdo sde</section><text>pa na sems can gang dag ji ltar mos pa dang / ci nas kyang bla na med pa yang dag par rdzogs pa'i byang chub las phyir mi ldog par 'gyur ba de lta bur de dag la chos ston par 'gyur ro/ /bskal pa stong phrag drug cur 'khor ba las rgyab kyis phyogs</text></item>
<item><p>33a2</p><section>mdo sde</section><text>par 'gyur ro/ /'od srung chen po shar phyogs na sangs rgyas kyi zhing 'di nas 'jig rten gyi khams stong phrag drug cu 'das pa na 'jig rten gyi khams rin po che zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas rin</text></item>
<item><p>33a3</p><section>mdo sde</section><text>po che'i snying po zhes bya ba da ltar bzhugs shing 'tsho la gzhes so/ /'od srung chen po rigs kyi bu'am rigs kyi bu mo theg pa chen po la yang dag par zhugs pa gang su dag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>33a4</p><section>mdo sde</section><text>rin po che'i snying po de'i mtshan 'dzin par byed pa de dag ni srid par skyes pa na tshe rabs dran par 'gyur ro/ /rin po che bdun po byang chub kyi yan lag gi rin po che rnams thob par 'gyur ro/ /'od srung chen po lho phyogs na sangs rgyas kyi zhing 'di nas sangs rgyas kyi zhing stong</text></item>
<item><p>33a5</p><section>mdo sde</section><text>phrag sum cu 'das pa na 'jig rten gyi khams sgra yid du 'ong ba zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas go 'phang mtha' yas rnam par gnon ces bya ba da ltar bzhugs te 'tsho zhing gzhes so/ /'od srung chen po</text></item>
<item><p>33a6</p><section>mdo sde</section><text>rigs kyi bu'am rigs kyi bu mo theg pa chen po la yang dag par zhugs pa gang su dag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas go 'phang mtha' yas rnam par gnon pa de'i mtshan 'dzin par byed pa de dag ni srid par skyes</text></item>
<item><p>33a7</p><section>mdo sde</section><text>pa na tshe rabs dran par 'gyur ro/ /byang chub sems dpa'i ting nge 'dzin zla ba'i dkyil 'khor rnam par dag pa zhes bya ba yang 'thob par 'gyur te/ de la gnas na shar phyogs su chu bo gang gA'i bye ma snyed kyi sangs rgyas bcom ldan 'das mthong bar 'gyur ro/ /de bzhin</text></item>
<item><p>33b1</p><section>mdo sde</section><text>du lho dang / nub dang / byang dang / shar lho dang / lho nub dang / nub byang dang / byang shar dang / 'og dang / steng gi phyogs dang / phyogs bcu kun tu yang phyogs re rer chu bo gang gA'i bye ma snyed kyi sangs rgyas bcom ldan 'das mthong bar 'gyur ro/ /de</text></item>
<item><p>33b2</p><section>mdo sde</section><text>rnams kyis chos bstan pa yang yang dag par shes par 'gyur ro/ /rtag tu sangs rgyas 'byung ba mnyes par byed par 'gyur ro/ /byang chub kyi mthar thug gi bar du sangs rgyas bcom ldan 'das de rnams dang mi 'bral bar 'gyur ro/ /bla na med pa yang dag par</text></item>
<item><p>33b3</p><section>mdo sde</section><text>rdzogs pa'i byang chub las phyir mi ldog par 'gyur ro/ /bskal pa stong phrag sum cu rtsa lngar 'khor ba las phyir phyogs par 'gyur ro/ /de dag gis bsod nams kyi phung po dpag tu med pa yongs su bzung bar 'gyur ro/ /'od srung chen po lho phyogs na sangs rgyas kyi</text></item>
<item><p>33b4</p><section>mdo sde</section><text>zhing 'di nas sangs rgyas kyi zhing stong phrag sum cu rtsa lnga 'das pa na/ 'jig rten gyi khams spos mchog dri zhim zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas spos mchog mtha' yas rgyal po zhes bya ba da ltar bzhugs shing</text></item>
<item><p>33b5</p><section>mdo sde</section><text>'tsho la gzhes so/ /'od srung chen po de bzhin gshegs pa spos mchog mtha' yas rgyal pos sngon gyi smon lam 'di skad ces btab bo/ /sngon smon lam btab pa de gang zhe na/ 'di lta ste/ rigs kyi bu'am rigs kyi bu mo byang chub sems dpa'i theg pa chen po</text></item>
<item><p>33b6</p><section>mdo sde</section><text>la yang dag par zhugs pa gang su dag bdag gi ming 'dzin par byed pa de yon tan 'di lta ste/ skyes shing skyes pa thams cad du tshe rabs dran zhing tshangs par spyod par 'gyur ba dang / skyes bu chen po'i mtshan sum cu rtsa gnyis kyis lus legs par brgyan par 'gyur ba dang</text></item>
<item><p>33b7</p><section>mdo sde</section><text>sangs rgyas kyi zhing gzhan dag tu snang bar byed cing yang dag par 'gro bar byed la/ bdag gis kyang de dag gi sangs rgyas kyi byang chub rdzogs par bya zhing gal te sa chen po 'di mes gang bar gyur na me de yang bsad la de dag la rin po che dag 'byung bar bya ba dang / slong</text></item>
<item><p>34a1</p><section>mdo sde</section><text>bar byed pa rnams la ci nas kyang sems can gyi yid mi gcad par bya zhing / bla na med pa yang dag par rdzogs pa'i byang chub las phyir mi ldog par 'gyur ba dang / bskal pa stong phrag sum cur 'khor ba las phyir phyogs par 'gyur ba dang / de dag gis bsod</text></item>
<item><p>34a2</p><section>mdo sde</section><text>nams kyi phung po yongs su bzung bar 'gyur ba 'di dag 'thob par gsol ba btab bo// //'od srung chen po lho phyogs na sangs rgyas kyi zhing 'di nas 'jig rten gyi khams chu bo gang gA brgyad kyi bye ma snyed 'das pa na/ 'jig rten gyi khams de na de bzhin gshegs pa dgra</text></item>
<item><p>34a3</p><section>mdo sde</section><text>bcom pa yang dag par rdzogs pa'i sangs rgyas rin chen dam pa zhes bya ba da ltar bzhugs shing 'tsho la gzhes so/ /'od srung chen po rigs kyi bu'am rigs kyi bu mo byang chub sems dpa'i theg pa chen po la yang dag par zhugs pa gang su dag de bzhin gshegs pa dgra</text></item>
<item><p>34a4</p><section>mdo sde</section><text>bcom pa yang dag par rdzogs pa'i sangs rgyas rin chen dam pa de'i mtshan 'dzin par byed pa de dag ni srid par skyes pa na tshe rabs dran par 'gyur ro/ /mngal na 'dug bzhin du sangs rgyas bcom ldan 'das rnams kyis gzigs pa dang / sangs rgyas bcom ldan 'das</text></item>
<item><p>34a5</p><section>mdo sde</section><text>rnams mthong ba dang mnyes par byed par 'gyur ro/ /de bzhin du sangs rgyas bcom ldan 'das de dag gi zhal nas rigs kyi bu khyod bla na med pa yang dag par rdzogs pa'i byang chub tu nges par byung ba yin no/ /rigs kyi bu khyod bla na med pa yang dag par rdzogs pa'i byang chub las</text></item>
<item><p>34a6</p><section>mdo sde</section><text>phyir mi ldog pa yin no/ /rigs kyi bu khyod mngal na 'dug bzhin du lha dang klu dang gnod sbyin gzhan dag kyang bla na med pa yang dag par rdzogs pa'i byang chub tu yongs su smin par byed par 'gyur ro/ /bskal pa stong du 'khor ba las phyir phyogs par byed par 'gyur ro zhes gsung</text></item>
<item><p>34a7</p><section>mdo sde</section><text>ngo / /de dag gis bsod nams kyi phung po dpag tu med pa yongs su bzung bar 'gyur ro/ /'od srung chen po nub phyogs na sangs rgyas kyi zhing 'di nas 'jig rten gyi khams chu bo gang gA gsum gyi bye ma snyed 'das pa na 'jig rten gyi khams legs par rnam par phye ba rnam par</text></item>
<item><p>34b1</p><section>mdo sde</section><text>'byed pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas mthu snang che zhes bya ba da ltar bzhugs shing 'tsho la gzhes so/ /'od srung chen po rigs kyi bu'am rigs kyi bu mo theg pa chen po la yang dag par zhugs pa gang su</text></item>
<item><p>34b2</p><section>mdo sde</section><text>dag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mthu snang che de'i mtshan 'dzin par byed pa de dag ni srid par skyes pa na tshe rabs dran par 'gyur ro/ /byang chub sems dpa'i ting nge 'dzin nyi ma'i dkyil 'khor snang ba dam pa'i</text></item>
<item><p>34b3</p><section>mdo sde</section><text>dpal zhes bya ba yang thob par 'gyur te/ de la gnas nas sangs rgyas kyi zhing chu bo gang gA'i bye ma snyed kyi sangs rgyas kyi zhing rnams dang / sangs rgyas bcom ldan 'das de rnams yang mthong bar 'gyur ro/ /'od srung chen po de ltar na mi pham pa dang 'dra ba'i byang chub</text></item>
<item><p>34b4</p><section>mdo sde</section><text>sems dpa' rnams kyi yon tan gang dag yin pa'i yon tan gyi phan yon de dag la 'byung bar 'gyur ro/ /'od srung chen po bud med gang zhig de bzhin gshegs pa de'i mtshan 'dzin par byed pa yang de'i bud med kyi dngos po tha ma yang de yin te/ de nas shi 'phos</text></item>
<item><p>34b5</p><section>mdo sde</section><text>nas skyes pa'i dngos po 'thob par 'gyur ro/ /de ltar na de bzhin gshegs pa mthu 'od chen po de'i mtshan 'dzin pa ni don chen po byed pa yin no/ /de nas bcom ldan 'das kyis de'i tshe tshigs su bcad pa 'di skad ces bka' stsal to/ /bud med kyis kyang drang srong</text></item>
<item><p>34b6</p><section>mdo sde</section><text>chen po de yi mtshan thos na/ /bud med dngos po de sgyur skyes bu mkhas pa'i dngos por 'gyur/ /lus can kun la phan phyir byang chub dam par 'tshang rgya zhing / /lha dang bcas pa'i 'jig rten dag gi rten dang dpung gnyen 'gyur/ /'od srung chen po rigs kyi bu'am</text></item>
<item><p>34b7</p><section>mdo sde</section><text>rigs kyi bu mo theg pa chen po la yang dag par zhugs pa gang su dag mtshan 'di 'dzin par byed pa de dag ni srid par skyes pa na tshe rabs dran par 'gyur ro/ /bskal pa grangs med par 'khor ba las phyir phyogs par 'gyur ro/ /de dag la bsod nams kyi phung po dpag tu</text></item>
<item><p>35a1</p><section>mdo sde</section><text>med pa yang 'byung bar 'gyur ro/ /bla na med pa yang dag par rdzogs pa'i byang chub dang nye bar thob par yang 'gyur ro/ /'od srung chen po byang phyogs na sangs rgyas kyi zhing 'di nas pha rol na/ de bzhin gshegs pa dgra bcom pa yang dag par rdzogs</text></item>
<item><p>35a2</p><section>mdo sde</section><text>pa'i sangs rgyas rin chen dam pa zhes bya ba da ltar bzhugs shing 'tsho la gzhes so/ /'od srung chen po rigs kyi bu'am rigs kyi bu mo theg pa chen po la yang dag par zhugs pa gang su dag bcom ldan 'das de bzhin gshegs pa dgra bcom pa yang dag par rdzogs pa'i</text></item>
<item><p>35a3</p><section>mdo sde</section><text>sangs rgyas rin chen dam pa de'i mtshan 'dzin par byed pa de dag ni bsod nams chen po skyed par 'gyur te/ 'od srung chen po rigs kyi bu'am rigs kyi bu mo theg pa chen po la yang dag par zhugs pa gang zhig gis sangs rgyas bcom ldan 'das rnams la ri'i rgyal po ri rab lta</text></item>
<item><p>35a4</p><section>mdo sde</section><text>bu de tsam gyi gser gyi phung po 'bul zhing gtong la 'jog par byed cing de lta bur dbul ba 'bul bar byed pa yang lo bye ba khrag khrig brgya stong du dbul ba 'bul bar byed pa bas ni sangs rgyas kyi mtshan yongs su bzung ba'i dge ba'i rtsa ba 'di la brgya'i char yang nye bar mi 'gro/</text></item>
<item><p>35a5</p><section>mdo sde</section><text>stong dang / brgya stong dang / grangs dang / bgrang ba dang / dper yang nye bar mi 'gro ste/ de bzhin gshegs pa dgra bcom pa yang dag par rdzogs pa'i sangs rgyas rin chen dam pa'i mtshan 'dzin par byed pa rnams la gal te yod pa mchog ni 'di kho na yin no/ /</text></item>
<item><p>35a6</p><section>mdo sde</section><text>de nas bcom ldan 'das kyis de'i tshe tshigs su bcad pa 'di skad ces bka' stsal to/ /'jig rten gyi ni mgon po 'od mdzad pa/ /de dag dus dang dus min mkhyen pa yis/ /sems can thams cad dag la phan mdzad pa/ /de dag shar dang lho dang nub dang ni/ /byang</text></item>
<item><p>35a7</p><section>mdo sde</section><text>gi phyogs rnams dag na rab bzhugs pa/ /skyes bu rnams kyi gtso bo de dag la/ /nyin par dang ni mtshan mo dag tu yang / /gus dang bcas pas thal sbyar phyag byos shig /mi yi dam pa gang dag ni/ /bskal pa stong na 'byung ba yi/ /mchog tu rnyed dka'</text></item>
<item><p>35b1</p><section>mdo sde</section><text>de la yang / /phyag byas mngon shes ci zhig yod/ /sangs rgyas bkur sti byed 'dod dang / /rdzogs pa'i byang chub 'dod pa nyid/ /des ni sangs rgyas rnams kyi mtshan/ /rgyal bas bshad pa 'di mnyan bya/ /sangs rgyas ye shes bskyed pa la/ /nam yang</text></item>
<item><p>35b2</p><section>mdo sde</section><text>som nyi mi za ste/ /dge ba'i rtsa ba de yis ni/ /ye shes bsam yas 'di 'thob bo/ /gang zhig rtag tu sangs rgyas la/ /mchod pa bsam yas byed 'dod pa/ /de yis sangs rgyas mtshan thos nas/ /gzhan dag la ni rab bstan bya/ /gang zhig sems can bye ba</text></item>
<item><p>35b3</p><section>mdo sde</section><text>dag /srid pa spangs par dgrol 'dod pa/ /de yis sangs rgyas mtshan thos na/ /mi nyid du ni de mi skye/ /gang zhig zhing ni bye ba dag /rkang pa'i mthe bos bsgul 'dod pa/ /de yis sangs rgyas mtshan thos nas/ /skye bo mang la de bstan bya/ /gang zhig sangs rgyas rnams</text></item>
<item><p>35b4</p><section>mdo sde</section><text>kyi 'di 'dzin de/ /rgyal ba 'dren pa mang po mchod pas na/ /des ni skye ba gcig gis ma yin la/ /bcu yis ma yin nyi shus ma yin no/ /'jig rten 'di ni gang gA'i bye snyed kyi/ /rin chen gser gyi mdog gis bkang 'bul bas/ /gang zhig sangs rgyas mchog gi</text></item>
<item><p>35b5</p><section>mdo sde</section><text>mtshan thos na/ /sbyin phung de yis brgya yi char mi phod/ /gang zhig sangs rgyas mtshan 'di thos nas 'dzin/ /de dag mir gyur mchog ni legs par rnyed/ /de mi'i 'jig rten dbyangs kyi yan lag ldan/ /rab tu 'byung ba legs rnyed zas legs spyad/ /bcom ldan 'das kyis de</text></item>
<item><p>35b6</p><section>mdo sde</section><text>skad ces bka' stsal pa dang / dge slong de dag dang / byang chub sems dpa' de dag dang / gnas brtan 'od srung chen po dang / lha dang / mi dang / lha ma yin dang / dri zar bcas pa'i 'jig rten bcom ldan 'das kyis gsungs pa la rjes su yi rangs nas mngon par</text></item>
<item><p>35b7</p><section>mdo sde</section><text>bstod do/ /theg pa chen po shin tu rgyas pa'i mdo las 'phags pa sangs rgyas kyi dbu rgyan zhes bya ba theg pa chen po'i mdo'i chos kyi rnam grangs chen po rdzogs so// //rgya gar gyi mkhan po shAkya sing ha dang / lots+tsha ba ban de de ben dra rak+Shi tas bsgyur cing zhus te gtan la phab pa// //</text></item>
<item><p>36a1</p><section>mdo sde</section><text>@#/ /rgya gar skad du/ Ar+ya bud d+ha b+hU mi nA ma ma hA yA na sUtra/ bod skad du/ 'phags pa sangs rgyas kyi sa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus</text></item>
<item><p>36a2</p><section>mdo sde</section><text>gcig na/ bcom ldan 'das gzhal med khang chen po/ rin po che sna bdun mchog tu 'bar ba bkod pa/ 'jig rten gyi khams dpag tu med pa rgyas par 'gengs pa'i 'od zer chen po rab tu 'byung ba/ gnas tha dad pa shin tu rnam par</text></item>
<item><p>36a3</p><section>mdo sde</section><text>phye ba tshad med pa rnam par gnas pa/ rgya yongs su ma chad pa/ khams gsum pa thams cad las yang dag par 'das pa'i spyod yul/ 'jig rten las 'das pa'i de'i bla ma'i dge ba'i rtsa ba las byung ba/ shin tu rnam par dag cing dbang sgyur ba'i rnam par rig pa'i mtshan nyid/ de</text></item>
<item><p>36a4</p><section>mdo sde</section><text>bzhin gshegs pa'i gnas/ byang chub sems dpa' dpag tu med pa'i dge 'dun rjes su song ba/ lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / brgya byin dang /</text></item>
<item><p>36a5</p><section>mdo sde</section><text>tshangs pa dang / 'jig rten skyong ba dang / mi dang / mi ma yin pa tshad med pa rnam par rgyu ba/ chos kyi ro'i dga' ba dang bde ba chen pos brtan pa/ sems can thams cad kyi don thams cad yang dag par thob par byed par nye bar gnas pa/ nyon mongs pa'i</text></item>
<item><p>36a6</p><section>mdo sde</section><text>dri ma'i gnod pa thams cad dang bral ba/ bdud thams cad yongs su spangs pa/ thams cad kyi bkod pa las lhag pa/ de bzhin gshegs pa'i byin gyi rlabs kyis bkod pa/ dran pa dang / blo gros dang / rtogs pa chen pos nges par 'byung ba yin pa/</text></item>
<item><p>36a7</p><section>mdo sde</section><text>zhi gnas dang lhag mthong chen po'i bzhon pa yin pa rnam par thar pa'i sgo chen po stong pa nyid dang / mtshan ma med pa dang / smon pa med pa nas 'jug pa/ rin po che chen po'i pad ma'i rgyal po yon tan gyi tshogs tshad med pas brgyan pa'i bkod pa la brten pa na bzhugs</text></item>
<item><p>36b1</p><section>mdo sde</section><text>te/ bcom ldan 'das legs par thugs su chud pa'i blo dang ldan pa/ kun du spyod pa gnyis mi mnga' ba/ mtshan nyid med pa'i chos la mchog tu gzhol bar mdzad pa/ sangs rgyas kyi gnas pas gnas pa/ sangs rgyas thams cad dang mnyam pa nyid brnyes pa/ sgrib pa</text></item>
<item><p>36b2</p><section>mdo sde</section><text>med pa'i rtogs pa brnyes pa/ phyir mi zlogs pa'i chos dang ldan pa/ spyod yul gyis mi 'phrogs pa/ bsam gyis mi khyab pa rnam par 'jog pa/ dus gsum la mnyam pa nyid tshar phyin pa/ 'jig rten gyi khams thams cad du zhugs pa'i sku dang ldan pa/ chos thams</text></item>
<item><p>36b3</p><section>mdo sde</section><text>cad la the tsom med pa'i mkhyen pa mnga' ba/ spyod pa thams cad dang ldan pa'i blo mnga' ba/ chos mkhyen pa la nem nur mi mnga' ba/ rnam par ma brtags pa'i sku mnga' ba/ byang chub sems dpa' thams cad kyis ye shes yang dag par blangs pa/ sangs rgyas kyi gnas pa</text></item>
<item><p>36b4</p><section>mdo sde</section><text>gnyis su med pa dam pa'i pha rol tu byon pa/ de bzhin gshegs pa ma 'dres pa rnam par thar bar mdzad pa'i ye shes kyi mthar phyin pa/ mtha' dang dbung med pa'i sangs rgyas kyis mnyam pa nyid thugs su chud pa/ chos kyi dbyings dam pa can/ nam mkha'i khams kyi mthas</text></item>
<item><p>36b5</p><section>mdo sde</section><text>gtugs pa/ phyi ma'i mtha'i mur thug pa de nyan thos kyi dge 'dun tshad med pa thams cad kyang cang shes pa/ sangs rgyas kyi sras/ sems shin tu rnam par grol ba/ shes rab shin tu rnam par grol ba/ tshul khrims shin tu rnam par dag pa/ chos 'dod pa rnams bde</text></item>
<item><p>36b6</p><section>mdo sde</section><text>ba dang phrad pa/ mang du thos pa/ thos pa 'dzin pa/ thos pa bsags pa/ legs par bsam pa sems pa/ legs par smra ba rjod pa/ legs par bya ba'i las byed pa/ shes rab myur ba/ shes rab mgyogs pa/ shes rab rno ba/ nges par 'byung ba'i shes rab</text></item>
<item><p>36b7</p><section>mdo sde</section><text>can/ nges par rtogs pa'i shes rab can/ shes rab che ba/ shes rab yangs pa/ shes rab zab pa/ shes rab mnyam pa med pa/ shes rab rin po che dang ldan pa/ rig pa gsum dang ldan pa/ tshe 'di la bde bar gnas pa'i mchog thob pa/ yon yongs su sbyong</text></item>
<item><p>37a1</p><section>mdo sde</section><text>ba chen po/ spyod lam rab tu zhi ba/ phun sum tshogs pa/ bzod pa dang des pa chen po dang ldan pa/ de bzhin gshegs pa'i bka' la shin tu zhugs pa sha stag dang / byang chub sems dpa' shin tu 'dus pa la sogs pa sangs rgyas kyi zhing tha dad pa</text></item>
<item><p>37a2</p><section>mdo sde</section><text>nas 'dus pa'i byang chub sems dpa' sems dpa' chen po dpag tu med pa thams cad kyang gnas chen po la yang dag par zhugs pa/ theg pa chen po'i chos kyis nges par byung ba/ sems can thams cad la sems mnyam pa/ bskal pa dang bskal pa ma yin par</text></item>
<item><p>37a3</p><section>mdo sde</section><text>rnam par rtog pa thams cad dang bral ba/ bdud phyir rgol ba thams cad nges par bcom pa/ nyan thos dang rang sangs rgyas kyi yid la byed pa thams cad las ring du gyur pa/ chos chen po'i ro'i dga' ba dang bde bas nye bar brtan pa/ 'jigs pa lnga las yang dag par</text></item>
<item><p>37a4</p><section>mdo sde</section><text>'das pa/ phyir mi ldog pa'i sa bgrod pa gcig par gyur pa can/ sems can thams cad kyi gnod pa thams cad rab tu zhi bar byed pa'i sa mngon du gyur pa sha stag dang thabs cig go/ /de nas bcom ldan 'das kyis byang chub sems dpa' shin tu 'dus la bka'</text></item>
<item><p>37a5</p><section>mdo sde</section><text>stsal pa/ shin tu 'dus sangs rgyas kyi sa ni chos lngas bsdus pa yin te/ lnga gang zhe na/ 'di lta ste/ chos kyi dbyings rnam par dag pa dang / me long lta bu'i ye shes dang / mnyam pa nyid kyi ye shes dang / so sor rtog pa'i ye shes dang / bya ba sgrub pa'i ye shes</text></item>
<item><p>37a6</p><section>mdo sde</section><text>kyis so/ /shin tu 'dus de la chos kyi dbyings rnam par dag pa ni 'di lta ste dper na/ nam mkha' ni gzugs su gyur pa sna tshogs kyi rnam pa thams cad na kun na yod kyang des brjod par bya ba yang ma yin sna tshogs kyang ma yin te ro gcig go/ /de bzhin du de bzhin gshegs pa</text></item>
<item><p>37a7</p><section>mdo sde</section><text>rnams kyi chos kyi dbyings rnam par dag pa yang shes bya sna tshogs kyi rnam pa thams cad la kun na yod kyang des brjod par bya ba yang ma yin sna tshogs kyang ma yin te ro gcig go/ /shin tu 'dus 'di lta ste dper na/ nam mkha' ni gzugs su gyur pa thams cad tha mi dad par zhugs kyang</text></item>
<item><p>37b1</p><section>mdo sde</section><text>gzugs kyi nyes pa rnams kyis kyang mi gos so/ /de bzhin du de bzhin gshegs pa rnams kyi chos kyi dbyings rnam par dag pa yang sems can thams cad dang sems mnyam pa nyid kyi yongs su grub pas tha mi dad par zhugs kyang sems can gyi nyes pa rnams kyis kyang mi</text></item>
<item><p>37b2</p><section>mdo sde</section><text>gos so/ /shin tu 'dus 'di lta ste dper na/ nam mkha' ni lus dang / ngag dang / yid kyi las su gyur pa thams cad la go 'byed kyang nam mkha' ni rtsol ba yang med/ mngon par 'du byed pa yang med do/ /de bzhin du de bzhin gshegs pa rnams kyi chos kyi</text></item>
<item><p>37b3</p><section>mdo sde</section><text>dbyings rnam par dag pa yang ye shes dang / sprul pa dang / sems can gyi bya ba sgrub pa thams cad kyi go 'byed kyang chos kyi dbyings rnam par dag pa ni rtsol ba yang med/ mngon par 'du byed pa yang med do/ /shin tu 'dus 'di lta ste dper na/ nam mkha' la</text></item>
<item><p>37b4</p><section>mdo sde</section><text>gzugs rnam pa tha dad pa rnams kyi skye ba yang snang / 'jig pa yang snang yang nam mkha' ni skye ba yang med 'jig pa yang med do/ /de bzhin du de bzhin gshegs pa rnams kyi chos kyi dbyings rnam par dag pa la yang ye shes dang / sprul pa dang / sems can gyi</text></item>
<item><p>37b5</p><section>mdo sde</section><text>bya ba sgrub pa thams cad kyi skye ba yang snang / 'jig pa yang snang yang chos kyi dbyings rnam par dag pa ni skye ba yang med/ 'jig pa yang med do/ /shin tu 'dus 'di lta ste dper na/ nam mkha' la gzugs rnam pa sna tshogs du ma dag gi 'phel ba yang snang / 'grib pa</text></item>
<item><p>37b6</p><section>mdo sde</section><text>yang snang yang nam mkha' la ni 'phel ba yang med/ 'grib pa yang med do/ /de bzhin du de bzhin gshegs pa rnams kyi chos kyi dbyings rnam par dag pa la de bzhin gshegs pa'i bstan pa snying khu 'phel ba yang snang / nub par 'gyur ba yang snang yang chos kyi dbyings</text></item>
<item><p>37b7</p><section>mdo sde</section><text>rnam par dag pa ni 'phel ba yang med/ 'bri ba yang med do/ /shin tu 'dus 'di lta ste dper na/ nam mkha' thug pa med pa'i phyir nam mkha' la phyogs bcu na gzugs su gyur pa rnams mtha' yas mu med kyang nam mkha' ni 'gro ba'am/ 'ong ba'am/ g.yo ba'am/</text></item>
<item><p>38a1</p><section>mdo sde</section><text>'gul ba med do/ /de bzhin du chos kyi dbyings rnam par dag pa mtha' thug pa med pa'i phyir de bzhin gshegs pa rnams kyi chos kyi dbyings rnam par dag pa la phyogs bcu dag na sems can thams cad la phan pa dang / bde ba so sor nye bar gnas par bya ba</text></item>
<item><p>38a2</p><section>mdo sde</section><text>dag mtha' yas mu med kyang chos kyi dbyings rnam par dag pa ni 'gro ba'am/ 'ong ba'am/ g.yo ba'am/ 'gul ba med do/ /shin tu 'dus 'di lta ste dper na/ nam mkha' la stong gsum gyi stong chen po 'jig pa dag kyang snang / 'chags pa dag kyang snang yang nam</text></item>
<item><p>38a3</p><section>mdo sde</section><text>mkha' ni 'jig pa yang ma yin/ 'chags pa yang ma yin no/ /de bzhin du de bzhin gshegs pa rnams kyi chos kyi dbyings rnam par dag pa la rnam pa thams cad mngon par rdzogs par byang chub pa dang / yongs su mya ngan las 'das pa dpag tu med pa dag snang yang chos kyi</text></item>
<item><p>38a4</p><section>mdo sde</section><text>dbyings rnam par dag pa la mngon par rdzogs par 'tshang rgya ba yang med/ yongs su mya ngan las 'da' ba yang med do/ /shin tu 'dus 'di lta ste dper na/ nam mkha' la rten pa gzugs su gyur pa dag la snang ba dang / 'drul ba dang / 'tshig pa dang / skam pa dang /</text></item>
<item><p>38a5</p><section>mdo sde</section><text>'gyur ba rnam pa sna tshogs snang yang nam mkha' la ni de dag gis 'gyur ba yang med/ yongs su skyo ba yang med do/ /de bzhin du de bzhin gshegs pa rnams kyi chos kyi dbyings rnam par dag pa la rten pa'i sems can gyi khams la bslab pa dang / lus dang / ngag dang yid kyi las</text></item>
<item><p>38a6</p><section>mdo sde</section><text>log par grub pa rnam pa mang po snang yang chos kyi dbyings rnam par dag pa ni de dag gis 'gyur ba yang med/ yongs su skyo ba yang med do/ /shin tu 'dus 'di lta ste dper na/ nam mkha' la rten pa'i sa chen po yang snang / ri chen po dang / me dang / snang ba dang / bya rgyu ba</text></item>
<item><p>38a7</p><section>mdo sde</section><text>dag dang / nyi ma dang / zla ba rgyu ba dag kyang snang yang nam mkha' ni de dag gi mtshan nyid ma yin no/ /de bzhin du de bzhin gshegs pa rnams kyi chos kyi dbyings rnam par dag pa la tshul khrims dang / ting nge 'dzin dang / shes rab dang / rnam par grol ba dang / rnam par grol</text></item>
<item><p>38b1</p><section>mdo sde</section><text>ba'i ye shes mthong ba'i phung po dag snang yang chos kyi dbyings rnam par dag pa ni de dag gi mtshan nyid ma yin no/ /shin tu 'dus 'di lta ste dper na/ nam mkha' la rgyu dang rkyen gzhan dang gzhan 'dus pa'i stong gsum gyi stong chen po'i 'jig rten gyi khams kyi dkyil 'khor dpag</text></item>
<item><p>38b2</p><section>mdo sde</section><text>tu med pa dag snang yang de la nam mkha' ni rtsol ba yang med/ mngon par 'du byed pa yang med do/ /de bzhin du de bzhin gshegs pa rnams kyi chos kyi dbyings rnam par dag pa la sangs rgyas kyi 'khor gyi dkyil 'khor rnam pa thams cad phun sum tshogs pa dpag tu med pa</text></item>
<item><p>38b3</p><section>mdo sde</section><text>dag snang yang chos kyi dbyings rnam par dag pa la ni rtsol ba yang med/ mngon par 'du byed pa yang med do/ /shin tu 'dus me long lta bu'i ye shes ni 'di lta ste dper na/ me long gi dkyil 'khor la rten nas gzugs brnyan dag snang ngo / /de bzhin du de bzhin gshegs pa</text></item>
<item><p>38b4</p><section>mdo sde</section><text>rnams kyi me long lta bu'i ye shes kyi dkyil 'khor la rten nas skye mched dang de'i yul la rnam par shes pa'i gzugs brnyan dag snang ngo / /de bas na me long gi dkyil 'khor dang / me long lta bu'i ye shes kyi dkyil 'khor mnyam pas mnyam pa ste/ des na me long lta bu'i</text></item>
<item><p>38b5</p><section>mdo sde</section><text>ye shes de me long lta bu'i ye shes zhes bya'o/ /de lta bas na me long gi dkyil 'khor ni de'i dper rig par bya'o/ /shin tu 'dus 'di lta ste dper na/ mi bsod nams 'dod pa la la zhig gis skye bo phal po che ji snyed 'ongs shing lhags pa dag rang gi lus kyi skyon dang yon tan</text></item>
<item><p>38b6</p><section>mdo sde</section><text>la so sor rtog par bya ba'i phyir me long gi dkyil 'khor chen po gnas bzang por mi 'gul bar bzhag na/ skyon sel cing yon tan skyed par 'gyur ro/ /de bzhin du de bzhin gshegs pa rnams kyi me long lta bu'i ye shes kyi dkyil 'khor yang sems can dpag tu med grangs med pa ji</text></item>
<item><p>38b7</p><section>mdo sde</section><text>snyed pa dag kun nas nyon mongs pa dang rnam par byang ba la so sor rtog par bya ba'i phyir rgyun mi 'chad pas mi g.yo bar chos kyi dbyings rnam par dag pa'i gnas su bzhag na kun nas nyon mongs pa dang / rnam par byang ba sel ba dang / skyed par 'gyur ba'i phyir ro/ /shin tu 'dus 'di</text></item>
<item><p>39a1</p><section>mdo sde</section><text>lta ste dper na/ me long gi dkyil 'khor shin tu phyis pa gsal zhing rnam par dang la g.ya' med pa ni kun du lam me thal le lhang nge'o/ /de bzhin du de bzhin gshegs pa rnams kyi me long lta bu'i ye shes kyi dkyil 'khor sangs rgyas kyi ye shes nyon</text></item>
<item><p>39a2</p><section>mdo sde</section><text>mongs pa dang shes bya'i sgrib pa'i dri ma bsal ba shin tu sbyangs pa yang de la rten pa'i ting nge 'dzin yongs su bzung bas gsal zhing rnam par dang la g.ya' med de sems can thams cad kyi bya ba sgrub pa nyid kyi phyir lam me thal le lhang nge'o/ /shin tu 'dus 'di lta ste dper na/ me long gi dkyil 'khor</text></item>
<item><p>39a3</p><section>mdo sde</section><text>ni gzugs kyi rkyen la ltos nas/ gzugs brnyan sna tshogs 'byung ba'i rgyur 'gyur ro/ /de bzhin du de bzhin gshegs pa rnams kyi me long lta bu'i ye shes kyi dkyil 'khor yang sems can gyi dus kyi rkyen la ltos nas ye shes kyi gzugs brnyan sna tshogs 'byung ba'i rgyur</text></item>
<item><p>39a4</p><section>mdo sde</section><text>'gyur ro/ /shin tu 'dus 'di lta ste dper na/ me long gi dkyil 'khor la gzugs brnyan rnam pa du ma rnam pa sna tshogs mang po snang yang me long gi dkyil 'khor de la de dag yod pa ma yin te/ de la me long gi dkyil 'khor de ni rtsol ba yang med/ mngon par 'du byed pa yang med</text></item>
<item><p>39a5</p><section>mdo sde</section><text>do/ /de bzhin du de bzhin gshegs pa rnams kyi me long lta bu'i ye shes kyi dkyil 'khor la shes pa'i gzugs brnyan rnam pa du ma rnam pa sna tshogs mang po 'byung yang me long lta bu'i ye shes kyi dkyil 'khor de la shes pa'i gzugs brnyan de dag yod pa ma yin te/</text></item>
<item><p>39a6</p><section>mdo sde</section><text>de la me long lta bu'i ye shes kyi dkyil 'khor de rtsol ba yang med/ mngon par 'du byed pa yang med do/ /shin tu 'dus 'di lta ste dper na/ me long gi dkyil 'khor ni gzugs brnyan rnam pa du ma sna tshogs mang po de dag dang ldan pa yang ma yin/ mi ldan pa yang ma yin te/ de</text></item>
<item><p>39a7</p><section>mdo sde</section><text>dag dang mi nye ba dang de'i rgyu yin pa'i phyir ro/ /de bzhin du de bzhin gshegs pa rnams kyi me long lta bu'i ye shes kyi dkyil 'khor yang shes pa'i gzugs brnyan rnam pa du ma sna tshogs mang po de dag dang ldan pa yang ma yin/ mi ldan pa yang ma yin te/ de dag dang mi nye ba dang</text></item>
<item><p>39b1</p><section>mdo sde</section><text>bsnyel ba mi mnga' ba'i chos nyid kyi phyir ro/ /shin tu 'dus 'di lta ste dper na/ me long gi dkyil 'khor ngos thams cad nas legs par phyis pa ni mdun dang / zur dang / rgyab dang / kun nas kyang gzugs brnyan 'byung ba'i rgyur 'gyur ro/ /de bzhin du de bzhin gshegs</text></item>
<item><p>39b2</p><section>mdo sde</section><text>pa rnams kyi me long lta bu'i ye shes kyi dkyil 'khor yongs su ma chad pa dang tshad med pa'i rnam pa shin tu sbyangs pa yang kun nas shes pa'i gzugs brnyan rnams 'byung ba'i rgyur 'gyur te/ 'di lta ste/ nyan thos kyi theg pa pa rnams nyan thos kyi theg pas nges par 'byung bar bya</text></item>
<item><p>39b3</p><section>mdo sde</section><text>ba dang / rang sangs rgyas kyi theg pa pa rnams rang sangs rgyas kyi theg pas nges par 'byung bar bya ba dang / theg pa chen po pa rnams theg pa chen pos nges par 'byung bar bya ba'i phyir nyan thos kyi theg pa shes pa'i gzugs brnyan rnams dang / rang sangs rgyas kyi theg pa shes</text></item>
<item><p>39b4</p><section>mdo sde</section><text>pa'i gzugs brnyan rnams dang / theg pa chen po shes pa'i gzugs brnyan rnams kyi rgyur 'gyur ro/ /shin tu 'dus 'di lta ste dper na/ me long gi dkyil 'khor la 'di lta ste/ sa dang / ri dang / shing dang / khyim dang / gzhal med khang chen po'i gzugs</text></item>
<item><p>39b5</p><section>mdo sde</section><text>brnyan snang ste/ gzugs brnyan chen po dag snang yang me long gi dkyil 'khor ni de'i tshad du ma yin no/ /de bzhin du de bzhin gshegs pa rnams kyi me long lta bu'i ye shes kyi dkyil 'khor la yang byang chub sems dpa'i sa dang po nas bzung ste/ sangs rgyas kyi sa'i bar</text></item>
<item><p>39b6</p><section>mdo sde</section><text>dag gi ye shes kyi gzugs brnyan dag kyang snang / 'jig rten pa dang 'jig rten las 'das pa'i chos thams cad shes pa'i gzugs brnyan dag kyang snang ste/ me long lta bu'i ye shes la ni tshad yongs su chad pa gang yang med do/ /shin tu 'dus 'di lta ste dper na/ me</text></item>
<item><p>39b7</p><section>mdo sde</section><text>long gi dkyil 'khor ni gzugs gzhan gyis bsgribs pa'i gzugs rnams la gzugs brnyan 'byung ba'i rgyur mi 'gyur ro/ /de bzhin du de bzhin gshegs pa rnams kyi me long lta bu'i ye shes kyi dkyil 'khor yang sems can mi dge ba'i grogs pos zin pa dam pa'i chos ma yin pa</text></item>
<item><p>40a1</p><section>mdo sde</section><text>nyan pas bsgribs pa dag la ye shes kyi gzugs brnyan 'byung ba'i rgyur mi 'gyur te/ snod ma yin pa'i phyir ro/ /shin tu 'dus 'di lta ste dper na/ me long gi dkyil 'khor ni gzugs mun pa'i nang du bzhag pa rnams kyi gzugs brnyan 'byung ba'i</text></item>
<item><p>40a2</p><section>mdo sde</section><text>rgyur mi 'gyur ro/ /de bzhin du de bzhin gshegs pa rnams kyi me long lta bu'i ye shes kyi dkyil 'khor yang sems can nyes par spyod pa la dga' ba ma rig pa'i mun par zhugs pa rnams la ye shes kyi gzugs brnyan 'byung ba'i rgyur mi 'gyur te/ snod ma yin pa'i phyir ro/ /</text></item>
<item><p>40a3</p><section>mdo sde</section><text>shin tu 'dus 'di lta ste dper na/ me long gi dkyil 'khor ni yul bskal pa rnams na gnas pa'i gzugs rnams kyi gzugs brnyan 'byung ba'i rgyur mi 'gyur ro/ /de bzhin du de bzhin gshegs pa rnams kyi me long lta bu'i ye shes kyi dkyil 'khor yang sems can dam pa'i chos</text></item>
<item><p>40a4</p><section>mdo sde</section><text>kyis phongs par 'gyur ba'i las rnam par dag pa ma yin pa la gnas pa 'dod chen pa ma yin pa dag la ye shes kyi gzugs brnyan 'byung ba'i rgyur mi 'gyur te/ snod ma yin pa'i phyir ro/ /shin tu 'dus mnyam pa nyid kyi ye shes ni yongs su grub pa rnam pa bcu las rig par</text></item>
<item><p>40a5</p><section>mdo sde</section><text>bya ste/ mtshan dang / bdag po dang / dga' ba mnyam pa nyid khong du chud pa yongs su grub pa las dang / rten cing 'brel bar 'byung ba nyams su myong ba mnyam pa nyid khong du chud pa yongs su grub pa las dang / mtshan nyid dben pa mtshan nyid med par mnyam pa nyid khong du</text></item>
<item><p>40a6</p><section>mdo sde</section><text>chud pa'i yongs su grub pa las dang / yongs su skyob pa'i rnam pa'i byams pa chen po mnyam pa nyid khong du chud pa'i yongs su grub pa las dang / yal bar mi 'dor ba'i rnam pa'i snying rje chen po mnyam pa nyid khong du chud pa'i yongs su grub pa las dang / sems can thams cad la</text></item>
<item><p>40a7</p><section>mdo sde</section><text>mos pa ji lta ba bzhin du gzugs kyi lus kun du ston pa mnyam pa nyid yongs su grub pa las dang / sems can thams cad kyis gzung bar 'os pa'i tshig mnyam pa nyid yongs su grub pa las dang / 'jig rten nye bar zhi ba dang ro gcig pa mnyam pa nyid yongs su grub pa las dang /</text></item>
<item><p>40b1</p><section>mdo sde</section><text>'jig rten gyi chos bde ba dang sdug bsngal ro gcig pa mnyam pa nyid yongs su grub pa las dang / yon tan shin tu bskyed pa mnyam pa nyid yongs su grub pa las so/ /shin tu 'dus so sor rtog pa'i ye shes ni 'di lta ste dper na/ 'jig rten gyi khams ni sems can gyi</text></item>
<item><p>40b2</p><section>mdo sde</section><text>khams kyi gnas yin no/ /de bzhin du de bzhin gshegs pa rnams kyi so sor rtog pa'i ye shes kyang ting nge 'dzin dang / gzungs kyi sgo dang / so so yang dag par rig pa dang / spobs pa dang / bstan pa dang / sangs rgyas kyi chos thams cad kyi gnas yin no/ /shin</text></item>
<item><p>40b3</p><section>mdo sde</section><text>tu 'dus 'di lta ste dper na/ 'jig rten gyi khams ni sems can rnams kyi rnam par rig pa rnam pa sna tshogs can cig car 'byung ba'i rgyu yin no/ /de bzhin du de bzhin gshegs pa rnams kyi so sor rtog pa'i ye shes kyang shes bya thams cad la thogs pa med pa'i ye shes kyi rnam</text></item>
<item><p>40b4</p><section>mdo sde</section><text>par rig pa rnam pa sna tshogs can cig car 'jug pa'i rgyu yin no/ /shin tu 'dus 'di lta ste dper na/ 'jig rten gyi khams ni kun dga' ra ba dang / nags tshal dang / rdzing bu nyams dga' ba rnam pa sna tshogs pa dag gis lam me thal le lhang nge'o/ /de bzhin du</text></item>
<item><p>40b5</p><section>mdo sde</section><text>de bzhin gshegs pa rnams kyi so sor rtog pa'i ye shes kyang pha rol tu phyin pa dang / byang chub kyi phyogs dang 'thun pa'i chos dang / stobs dang / mi 'jigs pa dang / sangs rgyas kyi chos ma 'dres pa rnams kyis rnam pa sna tshogs nyams dga' ba dag gis lam me thal le</text></item>
<item><p>40b6</p><section>mdo sde</section><text>lhang nge'o/ /shin tu 'dus 'di lta ste dper na/ 'jig rten gyi khams ni 'di lta ste/ gling dang / zla ba dang / nyi ma dang / rgyal chen bzhi'i ris dang / sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang</text></item>
<item><p>40b7</p><section>mdo sde</section><text>byed dang / tshangs ris la sogs pas shin tu rnam par phye ba'i rnam pa yin no/ /de bzhin du de bzhin gshegs pa rnams kyi so sor rtog pa'i ye shes kyang 'di lta ste/ 'jig rten pa dang / 'jig rten las 'das pa'i phun sum tshogs pa dang / rgud pa dang / rgyu dang 'bras bur</text></item>
<item><p>41a1</p><section>mdo sde</section><text>bcas pa dang / nyan thos dang / rang sangs rgyas dang / byang chub sems dpa'i yang dag par 'grub pa ma lus pa la so sor rtog pas shin tu rnam par phye ba'i rnam pa yin no/ /shin tu 'dus 'di lta ste dper na/ 'jig rten gyi khams ni sems can</text></item>
<item><p>41a2</p><section>mdo sde</section><text>rnams kyi longs spyod chen por 'gyur ro/ /de bzhin du de bzhin gshegs pa rnams kyi so sor rtog pa'i ye shes kyang sangs rgyas kyi 'khor gyi dkyil 'khor rnam pa thams cad phun sum tshogs pa kun du ston pas chos kyi longs spyod chen por 'gyur ba'o/ /shin tu 'dus</text></item>
<item><p>41a3</p><section>mdo sde</section><text>'di lta ste dper na/ 'jig rten gyi khams na 'gro ba lnga po sems can dmyal ba dang / dud 'gro dang / dang / lha dang / mi'i 'gro ba dag snang ngo / /de bzhin du de bzhin gshegs pa rnams kyi so sor rtog pa'i ye shes la yang rgyu dang 'bras bur bcas</text></item>
<item><p>41a4</p><section>mdo sde</section><text>pa'i rnam pa rab tu dbye ba mtha' yas pa dang ldan pa'i 'gro ba lnga dag snang ngo / /shin tu 'dus 'di lta ste dper na/ 'jig rten gyi khams na 'dod pa dang / gzugs dang / gzugs med pa'i khams dag snang ngo / /de bzhin du de bzhin gshegs pa rnams kyi so sor</text></item>
<item><p>41a5</p><section>mdo sde</section><text>rtog pa'i ye shes la yang rgyu dang 'bras bur bcas pa'i rnam pa rab tu dbye ba mtha' yas pa dang ldan pa'i khams gsum po dag snang ngo / /shin tu 'dus 'di lta ste dper na/ 'jig rten gyi khams na ri rab la sogs pa rin po che'i ri bo chen po dag snang ngo / /de bzhin du de bzhin</text></item>
<item><p>41a6</p><section>mdo sde</section><text>gshegs pa rnams kyi so sor rtog pa'i ye shes la yang sangs rgyas dang / byang chub sems dpa'i mthu dang ldan pa'i chos rgya chen po ston pa dag snang ngo / /shin tu 'dus 'di lta ste dper na/ 'jig rten gyi khams na rgya mtsho chen po zab pa mi 'khrugs pa dag snang ngo / /</text></item>
<item><p>41a7</p><section>mdo sde</section><text>de bzhin du de bzhin gshegs pa rnams kyi so sor rtog pa'i ye shes la yang chos kyi dbyings zab mo mu stegs can dang / phas kyi rgol ba thams cad kyis mi 'khrugs pa'i chos bstan pa dag snang ngo / /shin tu 'dus 'di lta ste dper na/ 'jig rten gyi khams ni ri khor yug</text></item>
<item><p>41b1</p><section>mdo sde</section><text>dang khor yug chen po rnams kyis kun nas bskor to/ /de bzhin du de bzhin gshegs pa rnams kyi so sor rtog pa'i ye shes kyang chos thams cad kyi rang gi mtshan nyid dang spyi'i mtshan nyid kyi rnam pa thams cad la kun du rmongs pa med pas yongs su bskor to/ /shin tu 'dus bya ba</text></item>
<item><p>41b2</p><section>mdo sde</section><text>sgrub pa'i ye shes ni 'di lta ste dper na/ sems can rnams kyi lus kyi las rtsol ba las byung ba des sems can rnams zhing las dang / tshong byed pa dang / rgyal po'i zhabs 'bring byed pa la sogs pas yongs su tshol bar byed do/ /de bzhin du de bzhin gshegs pa</text></item>
<item><p>41b3</p><section>mdo sde</section><text>rnams kyi bya ba sgrub pa'i ye shes rtsol ba las byung ba lus sprul pa'i las des de bzhin gshegs pa rnams sems can las dang bzo'i gnas thams cad kyis rgyags shing dregs pa rnams la las dang bzo'i gnas thams cad nye bar bstan te/ zil gyis mnan nas thabs</text></item>
<item><p>41b4</p><section>mdo sde</section><text>la mkhas pa des kyang sems can rnams bstan pa la 'dun par byed/ yongs su smin par byed/ rnam par grol bar byed do/ /shin tu 'dus 'di lta ste dper na/ sems can rnams kyi lus kyi las yongs su spyod par byed pa des sems can rnams gzugs la</text></item>
<item><p>41b5</p><section>mdo sde</section><text>sogs pa yul rnams la yongs su spyod do/ /de bzhin du de bzhin gshegs pa rnams kyi bya ba sgrub pa'i ye shes yongs su spyod par byed pa lus sprul pa'i las des de bzhin gshegs pa rnams skye ba'i gnas so sor skyes par gyur pa'i sems can rnams la skye ba mtshungs pa nyid du nye bar</text></item>
<item><p>41b6</p><section>mdo sde</section><text>ston te/ ris 'thun pa mtshungs pa nyid du bstan pas kyang dbang byas nas thabs la mkhas pa des kyang sems can rnams bstan pa la 'dzud par byed yongs su smin par byed rnam par grol bar byed do/ /shin tu 'dus 'di lta ste dper na/ sems can rnams kyi lus kyi las nyams su myong bar byed pa</text></item>
<item><p>41b7</p><section>mdo sde</section><text>sems can rnams legs par byas pa dang / nyes par byas pa'i las rnams kyi 'bras bu so sor myong bar byed do/ /de bzhin du de bzhin gshegs pa rnams kyi bya ba sgrub pa'i ye shes nyams su myong bar byed pa lus sprul pa'i las des de bzhin gshegs pa rnams de lta bu byung ba'i</text></item>
<item><p>42a1</p><section>mdo sde</section><text>sde dang / skyes pa rabs kyi sde dang / dka' ba spyad pa thams cad nyams su myong ba yang dag par bstan te/ sems can rnams 'dun par byas nas thabs la mkhas pa des kyang sems can rnams bstan pa la 'dzud par byed yongs su smin par byed/</text></item>
<item><p>42a2</p><section>mdo sde</section><text>rnam par grol bar byed do/ /shin tu 'dus 'di lta ste dper na/ sems can rnams kyi ngag gi las yang dag par dga' bar byed pa des sems can rnams phan tshun smra la/ kun du smra zhing rab tu dga' bar byed do/ /de bzhin du de bzhin gshegs pa rnams kyi bya ba</text></item>
<item><p>42a3</p><section>mdo sde</section><text>sgrub pa'i ye shes yang dag par dga' bar byed pa dag sprul pa'i las des de bzhin gshegs pa rnams kyi don bzang po tshig 'bru bzang po thos pa tsam kho nas kyang sems can byis pa'i shes rab can dad par byed pa'i chos ston par rab tu 'jug cing thabs la mkhas pa des kyang sems</text></item>
<item><p>42a4</p><section>mdo sde</section><text>can rnams bstan pa la 'dzud par byed/ yongs su smin par byed/ rnam par grol bar byed do/ /shin tu 'dus 'di lta ste dper na/ sems can rnams kyi ngag gi las sbyor bar byed pa des sems can rnams phan tshun du bya ba dag la rnam par sbyor bar byed de/ 'khrul pa la smod/</text></item>
<item><p>42a5</p><section>mdo sde</section><text>ma 'khrul pa la bstod cing 'bod do/ /de bzhin du de bzhin gshegs pa rnams kyi bya ba sgrub pa'i ye shes sbyor bar byed pa dag sprul pa'i las des de bzhin gshegs pa rnams yang dag par bslab pa'i gnas 'cha' ste/ bag yod pa la ni stod cing dad pas rjes su 'brang ba dang /</text></item>
<item><p>42a6</p><section>mdo sde</section><text>chos kyi rjes su 'brang ba la sogs pa'i gang zag rnams kyang rnam par gzhog par byed la thabs la mkhas pa des kyang sems can rnams bstan pa la 'dzud par byed/ yongs su smin par byed/ rnam par grol bar byed do/ /shin tu 'dus 'di lta ste dper na/ sems can</text></item>
<item><p>42a7</p><section>mdo sde</section><text>rnams ngag gi las yang dag par go bar byed pa des sems can rnams phan tshun du don mi shes pa rnams shes par byed de/ snyan dngags dang bstan bcos rnams kyang rjod do/ /de bzhin du de bzhin gshegs pa rnams kyi bya ba sgrub pa'i ye shes yang dag par go bar byed pa dag</text></item>
<item><p>42b1</p><section>mdo sde</section><text>sprul pa'i las des de bzhin gshegs pa rnams sems can dpag tu med pa rnams kyi the tsom gyi rnam pa dpag tu med pa dag zlog cing thabs la mkhas pa des kyang sems can rnams bstan pa la 'dzud par byed/ yongs su smin par byed/ rnam par grol bar byed do/ /shin tu</text></item>
<item><p>42b2</p><section>mdo sde</section><text>'dus 'di lta ste dper na/ sems can rnams kyi yid kyi las rnam par nges par byed pa des sems can rnams bya ba dang mi bya ba dag rnam par sems so/ /de bzhin du de bzhin gshegs pa rnams kyi bya ba sgrub pa'i ye shes rnam par nges par byed pa yid sprul pa'i las des de bzhin</text></item>
<item><p>42b3</p><section>mdo sde</section><text>gshegs pa rnams sems can rnams kyi sems kyi spyod pa brgyad khri bzhi stong dag rnam par sems shing thabs la mkhas pa des kyang sems can rnams bstan pa la 'dzud par byed/ yongs su smin par byed/ rnam par grol bar byed do/ /shin tu 'dus 'di lta ste dper na/</text></item>
<item><p>42b4</p><section>mdo sde</section><text>sems can rnams kyi yid kyi las mngon par 'du byed pa byed pa des sems can dag rnam par bsam nas las kun tu 'byung bar mngon par 'du byed do/ /de bzhin du de bzhin gshegs pa rnams kyi bya ba sgrub pa'i ye shes mngon par 'du byed par byed pa yid sprul pa'i las des de</text></item>
<item><p>42b5</p><section>mdo sde</section><text>bzhin gshegs pa rnams sems can gyi spyod pa de dag gi kun du spyod pa dang / kun du mi spyod pa yon tan dang nyes pa dag kyang dpyad nas/ de dor ba dang bskyed pa'i phyir gnyen po rnams mngon par 'du byed cing thabs la mkhas pa des kyang sems can rnams bstan pa la 'dzud par byed/</text></item>
<item><p>42b6</p><section>mdo sde</section><text>yongs su smin par byed/ rnam par grol bar byed do/ /shin tu 'dus 'di lta ste dper na/ sems can rnams kyi yid kyi las kun du 'byung bar byed pa des sems can rnams las kun nas slong bar byed do/ /de bzhin du de bzhin gshegs pa rnams kyi bya ba sgrub pa'i ye shes kun</text></item>
<item><p>42b7</p><section>mdo sde</section><text>du 'byung bar byed pa yid sprul pa'i las des de bzhin gshegs pa rnams de'i gnyen po'i chos bstan pa'i phyir ming gi tshogs dang / tshig gi tshogs dang / yi ge'i tshogs rnams rjod cing thabs la mkhas pa des kyang sems can rnams bstan pa la 'dzud par byed/ yongs su smin</text></item>
<item><p>43a1</p><section>mdo sde</section><text>par byed/ rnam par grol bar byed do/ /shin tu 'dus 'di lta ste dper na/ sems can rnams kyi yid kyi las nyams su myong bar byed pa des sems can rnams bde ba dang sdug bsngal so sor myong bar byed do/ /de bzhin du de bzhin gshegs pa rnams</text></item>
<item><p>43a2</p><section>mdo sde</section><text>kyi bya ba sgrub pa'i ye shes nyams su myong bar byed pa yid sprul pa'i las des de bzhin gshegs pa rnams mgo gcig dang / rnam par dbye ba dang / dri ba dang gzhag pa 'dri ba la lan gdab pa dag la ci rigs par lan gdab par bya ba'i phyir byung ba dang / 'byung ba dang / da ltar gyi</text></item>
<item><p>43a3</p><section>mdo sde</section><text>don rnams rab tu myong bar byed do/ /de nas bcom ldan 'das la byang chub sems dpa' shin tu 'dus kyis 'di skad ces gsol to/ /bcom ldan 'das chos kyi dbyings rnam par dag na ye shes kyi rdzogs par longs spyad pa/ dgos pa/ ro gcig pa/ 'dres pa/ nye</text></item>
<item><p>43a4</p><section>mdo sde</section><text>bar 'dres pa/ ci de bzhin gshegs pa rnams nyid kyi lags sam/ 'on te byang chub sems dpa' rnams kyi yang lags/ bcom ldan 'das kyis bka' stsal pa/ shin tu 'dus ye shes kyi rdzogs par longs spyad pa/ dgos pa/ ro gcig pa/ 'dres pa/ nye</text></item>
<item><p>43a5</p><section>mdo sde</section><text>bar 'dres pa ni byang chub sems dpa' rnams kyi yin par yang blta'o/ /gsol pa/ ye shes kyi rdzogs par longs spyad pa/ dgos pa/ ro gcig pa/ 'dres pa/ nye bar 'dres pa byang chub sems dpa' gang dag gi lags par blta bar bgyi/ bka' stsal pa/ byang</text></item>
<item><p>43a6</p><section>mdo sde</section><text>chub sems dpa' mi skye ba'i chos la bzod pa thob pa rnams kyi ste/ mi skye ba'i chos la bzod pa thob pa de dag ni gnyis su 'du shes pa'i gnyen por sems mnyam pa nyid thob ste/ 'di ltar bdag dang gzhan du 'du shes pa'i gnyen po'o/ /de dag de yan chad bdag dang gzhan du 'du shes mi</text></item>
<item><p>43a7</p><section>mdo sde</section><text>'byung ste/ ye shes kyi rdzogs par longs spyad pa/ dgos pa/ ro gcig pa/ 'dres pa/ nye bar 'dres par 'gyur ro/ /gsol pa/ bcom ldan 'das ci nas kyang byang chub sems dpa' 'di dag gis bcom ldan 'das kyis gsungs pa'i don 'tshal nas byang chub sems</text></item>
<item><p>43b1</p><section>mdo sde</section><text>dpa' rnams la rgya cher yang dag par rab tu ston par 'gyur ba'i dpe mdzad du gsol/ bde bar gshegs pa dpe mdzad du gsol/ bcom ldan 'das kyis bka' stsal pa/ shin tu 'dus 'di lta ste dper na/ sum cu rtsa gsum pa'i lha dag ji srid du 'dres pa'i tshal du zhugs par ma gyur pa de</text></item>
<item><p>43b2</p><section>mdo sde</section><text>srid du de dag gi lha'i longs spyod rnams dngos po dang / nyams su myong ba dang / nga yir 'dzin pa'i sgo nas 'dres pa/ nye bar 'dres par mi gnas kyi/ gang tshun chad 'dres pa'i tshal du zhugs par gyur pa de'i tshe 'dres pa'i tshal gyi mthu 'di 'dra ste/ sum cu rtsa gsum pa'i lha der zhugs pa rnams kyi</text></item>
<item><p>43b3</p><section>mdo sde</section><text>lha'i longs spyod rnams dngos po dang / nyams su myong ba dang / nga yir 'dzin pa med par 'dres pa/ nye bar 'dres par gnas so/ /de bzhin du byang chub sems dpa' rnams ji srid du mi skye ba'i chos la bzod pa thob par ma gyur pa de srid du/ nyan thos dang / rang sangs</text></item>
<item><p>43b4</p><section>mdo sde</section><text>rgyas thams cad la med pa/ sems mnyam pa de thob nas btang snyoms pa de thob par mi 'gyur te/ gnyis su 'du shes pa de dag ye shes kyi rdzogs par longs spyod pa dgos pa/ ro gcig pa/ 'dres pa/ nye bar 'dres par mi gnas kyi gang tshun chad mi skye ba'i chos la bzod pa</text></item>
<item><p>43b5</p><section>mdo sde</section><text>thob par gyur pa de phan chad gnyis su 'du shes pa'i gnyen pos sems mnyam pa thob nas/ de'i 'og tu nyan thos dang / rang sangs rgyas thams cad dang thun mong ma yin pa'i btang snyoms thob ste/ de phan chad de dag gi ye shes kyi rdzogs par longs spyad pa/ dgos pa/ ro</text></item>
<item><p>43b6</p><section>mdo sde</section><text>gcig pa/ 'dres pa/ nye bar 'dres par gnas so/ /shin tu 'dus 'di lta ste dper na/ chu bo dang / chu bran rnam pa mang po dag ji srid du rgya mtsho chen por zhugs par ma gyur pa de srid du gnas tha dad pa dang / chu tha dad pa dang / chu chung ba dang / chu skye 'grib yod pa dang /</text></item>
<item><p>43b7</p><section>mdo sde</section><text>so so rang gi bya ba sgrub pa'i las can gyi chu dang / srog chags chu nas skyes pa brul bu dag gi 'tsho ba nye bar ston pa'i gnas yin no/ /gang tshun chad rgya mtsho chen por zhugs par gyur pa de'i tshe gnas tha dad pa ma yin pa dang / chu tha dad pa ma yin pa dang / chu tshad med pa dang / skye 'grib</text></item>
<item><p>44a1</p><section>mdo sde</section><text>med pa'i chu dang / bya ba sgrub pa gcig pa'i las can gyi chu dang / srog chags chu nas skyes pa phal po che chen po rnams kyi 'tsho ba nye bar ston pa'i gnas yin no/ /de bzhin du byang chub sems dpa' rnams ji srid du de bzhin gshegs pa rnams kyi chos kyi dbyings</text></item>
<item><p>44a2</p><section>mdo sde</section><text>rnam par dag pa'i rgya mtsho chen por zhugs par ma gyur pa de srid du gnas tha dad pa dang / ye shes tha dad pa dang / ye shes chung ba dang / ye shes skye 'grib yod pa dang / so so rang gi bya ba sgrub pa'i las can gyi ye shes dang / sems can nyung ngu dag yongs su smin par 'gyur</text></item>
<item><p>44a3</p><section>mdo sde</section><text>ba'i dge ba'i rtsa ba'i gnas yin no/ /gang tshun chad de bzhin gshegs pa rnams kyi chos kyi dbyings rnam par dag pa'i rgya mtsho chen por zhugs par gyur pa de'i tshe gnas tha dad pa ma yin pa dang / ye shes tha dad pa ma yin pa dang / ye shes tshad med pa dang / ye shes skye 'grib</text></item>
<item><p>44a4</p><section>mdo sde</section><text>med pa dang / ye shes kyi rdzogs par longs spyad pa/ dgos pa/ ro gcig pa/ 'dres pa/ nye bar 'dres par 'gyur te/ sems can tshad med pa dag yongs su smin par byed pa'i dge ba'i rtsa ba'i gnas su 'gyur ro/ /de nas bcom ldan 'das kyis de'i tshe tshigs</text></item>
<item><p>44a5</p><section>mdo sde</section><text>su bcad pa 'di dag bka' stsal to/ /chos rnams kun gyi de bzhin nyid/ /sgrib gnyis ldan dag mtshan nyid can/ /dngos po shes pa de dmigs pa/ /dbang tshad mi shes mtshan nyid can/ /de bzhin nyid shes thams cad nas/ /bsgoms las yang dag 'grub pa</text></item>
<item><p>44a6</p><section>mdo sde</section><text>can/ /sems can kun la gnyis skyed pa/ /rnam kun mi zad 'bras bu can/ /lus dang ngag dang sems sprul pa'i/ /sbyor ba'i thabs kyi las can yin/ /ting nge 'dzin dang gzungs sgo dang / /dpag tu med pa gnyis dang ldan/ /rang bzhin chos rdzogs</text></item>
<item><p>44a7</p><section>mdo sde</section><text>longs spyod dang / /sprul pas tha dad 'jug pa can/ /sangs rgyas rnams kyi chos kyi dbyings/ /rnam dag 'di ni yang dag brjod/ /bcom ldan 'das kyis de skad ces bka' stsal nas/ byang chub sems dpa' shin tu 'dus dang / byang chub sems dpa' de dag dang /</text></item>
<item><p>44b1</p><section>mdo sde</section><text>nyan thos chen po de dag dang / thams cad dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa sangs rgyas kyi sa zhes bya ba</text></item>
<item><p>44b2</p><section>mdo sde</section><text>theg pa chen po'i mdo rdzogs so// //rgya gar gyi mkhan po dzi na mi tra dang / shI len dra bo d+hi dang / pradz+nyA bar ma dang / zhu chen gyi lots+tsha ba ban de ye shes sdes TI ka dang sbyar te gsar du bsgyur cing zhus te gtan la phab pa// //</text></item>
<item><p>44b3</p><section>mdo sde</section><text>@#/ /rgya gar skad du/ Ar+ya bud d+hA k+She pa na nA ma ma hA yA na sU tra/ bod skad du/ 'phags pa sangs rgyas mi spang ba zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag</text></item>
<item><p>44b4</p><section>mdo sde</section><text>gis thos pa dus gcig na/ bcom ldan 'das rgyal po'i khab na bya rgod kyi phung po'i ri la dge slong stong nyis brgya lnga bcu'i dge slong gi dge 'dun chen po dang / byang chub sems dpa' brgyad khri dang thabs cig tu bzhugs te/ de'i tshe byang chub sems dpa' sems</text></item>
<item><p>44b5</p><section>mdo sde</section><text>dpa' chen po mya ngan med kyis byin pa 'khor de nyid du 'dus par gyur te 'dug go/ /byang chub sems dpa' sems dpa' chen po mya ngan gyi mun pa thams cad nges par 'joms pa dang / byang chub sems dpa' sems dpa' chen po ye shes kyi 'od dang / byang chub sems</text></item>
<item><p>44b6</p><section>mdo sde</section><text>dpa' sems dpa' chen po tshangs pa las byung ba 'brug dbyangs sprin gyi nga ro dang / byang chub sems dpa' sems dpa' chen po yon tan rin po che'i me tog kun du rgyas pa'i gzi brjid lta bu dang / byang chub sems dpa' sems dpa' chen po seng ge'i yon tan las byung ba</text></item>
<item><p>44b7</p><section>mdo sde</section><text>'brug gi nga ros 'gro ba dang / byang chub sems dpa' sems dpa' chen po 'od kyi gzi brjid rnam par bsgrags pa grags pa dang / byang chub sems dpa' sems dpa' chen po ye shes kyi bkod pa mtha' yas pa bsgrub pa la sems pa dang / byang chub sems dpa'</text></item>
<item><p>45a1</p><section>mdo sde</section><text>sems dpa' chen po yon tan rin po che mtha' yas pa'i me tog kun du rgyas pa'i rnam par bsgrags pa grags pa dang / byang chub sems dpa' sems dpa' chen po shes rab kyi snang bas stobs pa bstan pa'i blo gros dang / byang chub sems dpa' sems</text></item>
<item><p>45a2</p><section>mdo sde</section><text>dpa' chen po bcu po de dag 'khor de nyid du 'dus par gyur te 'khod do/ /de dag ni gzungs thob par bya ba'i phyir lo bdun du brtson par gyur pa dag go/ /de dag ni lo bdun 'das nas sems mnyam par bzhag pa yang ma thob na gang gzungs thob par 'gyur ba lta ci smos/ de</text></item>
<item><p>45a3</p><section>mdo sde</section><text>dag ni lo bdun du rmugs pa dang gnyid yongs su spangs shing 'dug pa dang / 'chag pa la brtson par byas/ 'dod pa'i rnam par rtog pa yongs su spang ba la brtson par byas kyang bsam pa bzhin ma thob cing gzungs ma thob nas yongs su skyo ba'i yid kyis bslab pa phul nas</text></item>
<item><p>45a4</p><section>mdo sde</section><text>nyams par gyur la/ thams cad kyang khyim na gnas pa'i skyon khas blangs shing bstan pa 'di las phyir dong ba sha stag go/ /yang de'i tshe rgyal po ma skyes dgra 'khor de nyid du 'dus par gyur te 'dug go/ /de'i tshe bcom ldan 'das kyis rgyal po ma skyes dgra'i 'gyod pa bsal to/ /</text></item>
<item><p>45a5</p><section>mdo sde</section><text>'gyod pa bsal ba des kyang zhag bdun du sbyin pa byin zhing bcings pa thams cad kyang rab tu thar bar byas so/ /de sbyin pa byin te zhag bdun po de dag 'das nas srog chags bye ba phrag bdun dang lhan cig tu chos mnyan pa'i phyir bcom ldan 'das kyi thad du lhags so/ /rigs kyi bu</text></item>
<item><p>45a6</p><section>mdo sde</section><text>bcu po khyim na gnas pa'i skyon khas blangs nas bstan pa 'di las phyir dong ba de dag kyang 'khor de nyid du lhags so/ /de nas byang chub sems dpa' sems dpa' chen po bag tsha ba med par gnas pa zhes bya ba gzungs thob pa/ bskal pa grangs med par rjes su 'thun pa'i chos</text></item>
<item><p>45a7</p><section>mdo sde</section><text>kyi bzod pa dang ldan pa mi skye ba'i chos la bzod pa thob pa/ spobs pa sna tshogs pa/ ye shes kyi sgo dang / chos kyi sgo thams cad sgrub pa la mkhas pa/ chos bshad pa'i phyir sems can rnams kyi bsam pa dang / lhag pa'i bsam pa dang / mos pa la mkhas pa zhig</text></item>
<item><p>45b1</p><section>mdo sde</section><text>kyang 'khor de nyid du 'ongs so/ /de nas byang chub sems dpa' sems dpa' chen po bag tsha ba med par gnas pa stan las langs te/ chos gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba</text></item>
<item><p>45b2</p><section>mdo sde</section><text>btud nas/ bcom ldan 'das la 'di skad ces gsol to/ /bcom ldan 'das rigs kyi bu bcu po 'di dag ni dgung lo bdun du gzungs kyi don la brtson par gyur na de dag bsam pa ma grub cing bstan pa 'di las slar mchis pa khyim na gnas par g.yar gyis blangs pa lags</text></item>
<item><p>45b3</p><section>mdo sde</section><text>na/ de'i slad du bcom ldan 'das kyis rigs kyi bu de dag la ci nas myur ba kho nar ye shes thob par 'gyur ba de ltar legs par lung dbog par mdzad du gsol/ de nas bcom ldan 'das kyis byang chub sems dpa' sems dpa' chen po bag tsha ba med par gnas pa la</text></item>
<item><p>45b4</p><section>mdo sde</section><text>'di skad ces bka' stsal to/ /rigs kyi bu 'di ltar de dag gis sangs rgyas mi spang ba zhes bya ba'i chos kyi rnam grangs 'di ma thos la/ sangs rgyas spong ba ni rjes su thob ste/ des na rigs kyi bu de dag myur du shes pa 'di la ma skyes so/ /de nas bcom ldan 'das</text></item>
<item><p>45b5</p><section>mdo sde</section><text>la byang chub sems dpa' sems dpa' chen po bag tsha ba med par gnas pas tshigs su bcad pa 'di dag gis zhus so/ /chos kyi rgyal po 'od mdzad pa/ /mi yi nyi ma khyod la zhu/ /byang chub sems dpa'i las spyod pa/ /spyod pa gang lags de bstan gsol/ /</text></item>
<item><p>45b6</p><section>mdo sde</section><text>dpag med khyab par 'phags pa'i blo grags pa/ /sangs rgyas thogs med stobs bcu mtshungs ma mchis/ /srid gsum 'byung ba rnam grol spros mi mnga'/ /sangs rgyas byang chub spyod pa dri med gsungs/ /dpag med ye shes mnga' ba khyod la zhu/ /yid gnyis</text></item>
<item><p>45b7</p><section>mdo sde</section><text>gcod par mdzad pa khyod la zhu/ /bcom ldan mtshungs pa mi mnga' khyod la zhu/ /byang chub sems dpa'i spyod pa'i tshul gang lags/ /rgyal ba bdud thul bde gshegs gang gis na/ /nyon mongs kun las rnam par grol bar 'gyur/ /thugs rjes nyon mongs thul la</text></item>
<item><p>46a1</p><section>mdo sde</section><text>byang chub lam/ /'phags pa de ni rab tu bshad du gsol/ /legs gsal legs byung legs 'brel gsung ba bo/ /srid sel srid 'gro rnam 'joms lhur mdzad pa/ /dge sbyong bzang po smra mchog yid gnyis sel/ /rgyal ba bde</text></item>
<item><p>46a2</p><section>mdo sde</section><text>gshegs dri med spyod kun gsungs/ /sngon gyi srid brgyar legs spyad yon tan dge/ /'gro ba phan bder bsngo la brtson pa po/ /rin chen glang po rta spangs yun kyang ring / /bud med tshogs dang bu yang spangs mdzad pa/ /bzod dang dul dgyes tshul khrims yon tan</text></item>
<item><p>46a3</p><section>mdo sde</section><text>gzhol/ /blo gros dgyes gzhol brtul zhugs dka' thub brtsams/ /yon tan tshol bas sdug bsngal brgya bzod pa/ /rgyal ba khyod kyis de brnyes yid gnyis bral/ /spyod la mkhas pa yid gnyis rnam spangs pa/ /skyon tshogs dri ma gsum gyi tha ba bral/ /'gro</text></item>
<item><p>46a4</p><section>mdo sde</section><text>ba thams cad du yang rab gshegs pa/ /mgon po byang chub mchog gi tshul bshad gsol/ /de nas bcom ldan 'das kyis byang chub sems dpa' sems dpa' chen po bag tsha ba med par gnas pa la 'di skad ces bka' stsal to/ /rigs kyi bu byang chub sems dpa' bcu</text></item>
<item><p>46a5</p><section>mdo sde</section><text>po 'di dag thams cad kyis ni sangs rgyas mi spang ba byas so/ /gsol pa/ bcom ldan 'das sangs rgyas mi spang ba zhes bgyi ba de gang lags/ bka' stsal pa/ rigs kyi bu sngon byung ba 'das pa'i dus na bskal pa sum cu 'das pa de'i tshe de'i dus na 'jig rten gyi khams smig</text></item>
<item><p>46a6</p><section>mdo sde</section><text>rgyu can du de bzhin gshegs pa rnam par gzigs pa'i nga ro zhes bya ba byung bar gyur pa de'i tshe de bzhin gshegs pa de yongs su mya ngan las 'das pa'i phyi ma'i dus phyi ma'i tshe na rigs kyi bu bcu po 'di dag khyim bdag shing sA la chen po lta bu'i gzhon nur gyur to/ /de'i tshe rigs kyi</text></item>
<item><p>46a7</p><section>mdo sde</section><text>bu bcu po de dag thams cad kyis gtsug lag khang lnga brgya byed du bcug go/ /gtsug lag khang re rer yang dge slong stong stong gnas par gyur to/ /rigs kyi bu de'i tshe chos smra ba spobs pa brtsegs pa zhes bya ba gzungs thob pa zhig chos ston to/ /rigs kyi bu chos smra ba</text></item>
<item><p>46b1</p><section>mdo sde</section><text>spobs pa brtsegs pa de chos kyi stan la 'dug pa la sangs rgyas lnga stong spobs pa sgrub par mdzad de/ lha dung phyur phrag brgyad kyang lus yongs su sbyang ba'i phyir brtson par gyur to/ /de'i chos bshad pa gcig gis srog chags bdun khri bla na med pa yang dag par rdzogs pa'i byang</text></item>
<item><p>46b2</p><section>mdo sde</section><text>chub las phyir mi ldog par gyur to/ /srog chags khri ni rgyun du zhugs pa'i 'bras bu thob bo/ /rigs kyi bu de'i tshe rgyal po zla bas byin pa zhes bya ba zhig byung ngo / /des chos la gus pas chos smra ba de la mchod pa'i phyir bud med lnga brgya dang glu dbyangs dang rol mo byas so/ /</text></item>
<item><p>46b3</p><section>mdo sde</section><text>dge slong de la rin po che'i me tog sna tshogs kyis kyang mngon par gtor te/ tsan dan gyi byug pas kyang byugs so/ /ras bcos bu lnga brgyas kyang bkab bo/ /bde ba'i rim gro thams cad kyis mchod pa 'di lta ste/ chos smra ba la mchod pa'i mchod pa mchog gis zhag bdun</text></item>
<item><p>46b4</p><section>mdo sde</section><text>du rim gro byas so/ /de nas dge slong de la khyim bdag gi bu de dag gis 'chal pa'i tshul khrims kyis glengs so/ /las de'i rnam par smin pas de dag lo dgu khrir sems can dmyal ba rnams su skyes so/ /tshe rabs lnga brgya lnga brgyar ni mi rnams kyi nang du za ma dang / kla klo</text></item>
<item><p>46b5</p><section>mdo sde</section><text>dang / log par lta ba'i khyim rnams su skyes so/ /tshe rabs drug brgyar ni dmus long dang lce med par gyur to/ /tshe rabs bdun brgyar ni rab tu byung nas ji srid 'tsho'i mthar thug gi bar du gzungs ma thob par 'chi ba'i dus byas te/ las kyi sgrib pa de nyid kyis rigs kyi</text></item>
<item><p>46b6</p><section>mdo sde</section><text>bu de dag bsgribs so/ /rigs kyi bu de lta bas na khyod mos par bya'o/ /khyod kyi khong du chud par bya'o/ /chos kyi rnam grangs 'di thos nas chos smra ba la mngon sum du mthong yang 'chal pa'i tshul khrims kyis brjod par mi bya na thos pa lta ci smos/ rigs kyi bu gang zhig</text></item>
<item><p>46b7</p><section>mdo sde</section><text>sems can thams cad kyi mig 'byin par byed pa bas ni gang zhig chos smra ba la gshe ba'i bsam pas lta bar byed na/ de ni de bas ches kha na ma tho ba'i las che ba yin no/ /gang zhig sems can thams cad 'ching bar byed la/ gang zhig chos smra ba mthong na rgyab kyis phyogs te 'dug</text></item>
<item><p>47a1</p><section>mdo sde</section><text>par byed na/ bsod nams ma yin pa 'di la bsod nams ma yin pa snga ma des brgya'i char yang nye bar mi 'gro/ stong gi cha dang / 'bum gyi cha dang / grangs dang / cha dang / bgrang ba dang / dpe dang / rgyur yang nye bar mi 'gro'o/ /de ci'i</text></item>
<item><p>47a2</p><section>mdo sde</section><text>phyir zhe na/ gang chos smra ba la skur pa 'debs pa des ni sangs rgyas la skur pa btab par 'gyur ba'i phyir ro/ /sangs rgyas la bsnyen bkur bya bar 'dod pas chos smra ba la bsnyen bkur bya'o/ /sangs rgyas la mchod par 'dod pas chos smra ba la mchod par bya'o/ /</text></item>
<item><p>47a3</p><section>mdo sde</section><text>sangs rgyas la phyag 'tshal bar 'dod pas chos smra ba la phyag bya'o/ /de ci'i phyir zhe na/ thams cad mkhyen pa nyid ni byang chub sems dpa' las byung ba'i phyir dang / sangs rgyas bcom ldan 'das rnams byang chub sems dpa' las byung ba'i phyir ro/ /gang las</text></item>
<item><p>47a4</p><section>mdo sde</section><text>brten te byang chub sems dpa'i byang chub tu sems skyes pa de las brten nas de ni nyon mongs pa rnams kyi 'dod pa'i longs spyod la gnas par brjod par mi bya/ de ni nam du yang tshangs par spyod pa la mi gnas par brjod par mi bya/ de ni gzugs med pa'i ting nge 'dzin la snyoms</text></item>
<item><p>47a5</p><section>mdo sde</section><text>par zhugs kyang gzugs med par nye bar 'gro bar brjod par mi bya'o/ /de ci'i phyir zhe na/ byang chub sems dpa' de ni nyon mongs pa'i dbang gis mi skye ste/ byang chub sems dpa' ni smon lam gyi dbang gis skye ba'i phyir ro/ /de ni byis pa'i spyod pa thams cad las grol ba'o/ /</text></item>
<item><p>47a6</p><section>mdo sde</section><text>gang byang chub sems dpa'i nyon mongs pa rnams ston par 'dod pa des ni nam mkha'i khams kyi gzugs bstan par 'dod du zad do/ /rigs kyi bu 'di lta ste dper na/ klu thams cad klu nyid du spyir song ba yin pas klu'i rgyal po ma dros pa ni klu'i bgrang bar yang 'gro la klu'i nyes pa</text></item>
<item><p>47a7</p><section>mdo sde</section><text>gsum gyis kyang gos par mi 'gyur ro/ /gsum gang zhe na/ mgo la bye tshan mi 'bab pa dang / skyo ba po'i lus dang lhan cig tu kun du mi gnas pa dang / de la nam mkha' lding gi 'jigs pa mi 'byung ba ste/ rigs kyi bu klu'i skyon gsum po de dag gis gos par mi 'gyur</text></item>
<item><p>47b1</p><section>mdo sde</section><text>ro/ /rigs kyi bu de bzhin du byang chub sems dpa' sems dpa' chen po rtsed mo dang / dga' ba thams cad nyams su myong bar byed kyang srid pa gsum du 'dod pa dang / nyon mongs pa dang / sdug bsngal rnams kyis zil gyis mi non par brjod par bya'o/ /rigs kyi bu</text></item>
<item><p>47b2</p><section>mdo sde</section><text>'di lta ste dper na/ sems can gyi ris nya ba zhes bya ba yod de/ de ni chu la spyod chu la blta yang der 'chi ba'i dus byed par mi 'gyur ro/ /rigs kyi bu de bzhin du byang chub sems dpa' sems dpa' chen po 'khor ba na spyod kyang de nyid du byis pa'i spyod pa la gnas nas ye shes</text></item>
<item><p>47b3</p><section>mdo sde</section><text>kyi spyod pa tshol lo/ /chos yang dag par blangs pas kyang rmongs par mi 'gyur ro/ /byis pa dang lhan cig tu gnas pas srid pa gsum gyi sdug bsngal nyams su myong bar yang mi 'gyur ro/ /de bas na byang chub sems dpa' sems dpa' chen pos bdag bsrung bar</text></item>
<item><p>47b4</p><section>mdo sde</section><text>bya'o/ /de nas de'i tshe bcom ldan 'das kyis tshigs su bcad pa 'di dag bka' stsal to/ /bde bar gshegs pa gang zhig mchod bya dang / /de la gang zhig phyag kyang 'tshal 'dod pa/ /des 'dir bde gshegs sras rnams mchod par bya/ /'di ni rgyal ba rnams</text></item>
<item><p>47b5</p><section>mdo sde</section><text>la mchod pa mchog /nga yi gos dang lhung bzed gding ba dang / /mal cha dang ni 'chag sa gang yin pa/ /gang dag byang chub don du brtson byed pa/ /de dag la ni nga yis gnang ba yin/ /'di ltar mi mchog sangs rgyas thams cad kyang / /de las nges par shin</text></item>
<item><p>47b6</p><section>mdo sde</section><text>tu byung ba'i phyir/ /sangs rgyas rnams la ji ltar mchod bya ba/ /de bzhin de dag la yang mchod par bya/ /de dang de dag mgon dang mkhas pa ste/ /long ba rnams la mig kyang sbyin par byed/ /lam la rmongs pa rnams kyi ston pa ste/ /'chi ba med pa'i phyogs su 'dren</text></item>
<item><p>47b7</p><section>mdo sde</section><text>pa yin/ /gal te sems can rnams kyis de dag la/ /rtag tu dga' bas longs spyod kun byin yang / /de dag rnams kyi dang po'i sems brten pa/ /de la'ang lan glan byas par mi 'gyur ro/ /de nas bcom ldan 'das la byang chub sems dpa' sems dpa' chen</text></item>
<item><p>48a1</p><section>mdo sde</section><text>po bag tsha ba med par gnas pas 'di skad ces gsol to/ /bcom ldan 'das byang chub sems dpa' de dag gi las kyi sgrib pa de gang gis rnam par dag par 'gyur ba'i rnam grangs 'ga' zhig mchis lags sam/ bka' stsal pa/ yod de/ bag</text></item>
<item><p>48a2</p><section>mdo sde</section><text>tsha ba med par gnas pa gal te/ rigs kyi bu de dag rab tu byung nas gzungs sngags kyi gzhi 'di dag zlos par byed na'o/ /s+yAd ya the dan/ ats+tsha/ ats+tsha ba ti/ a nA bi le/ a kle She/ a kr-i te/ a nA yU he/ a be/ a pa ra dzi te/ b+ha ba tu/ aM</text></item>
<item><p>48a3</p><section>mdo sde</section><text>ga ma/ yu tA dz+nyA ba/ pra k+Shi pe/ ni rga te/ u gra he/ hu hu me/ tsa ba le/ sa de/ sa me/ sa ma de/ yo ti/ na yo/ pa ri sho d+hi/ rigs kyi bu'am rigs kyi bu mo de dag gis gzungs sngags kyi gzhi 'di dag bzlas la/ zhag bdun du 'dzin pa med pa dang / 'jog pa med pa dang /</text></item>
<item><p>48a4</p><section>mdo sde</section><text>gzugs med pa dang / rnam par rtog pa med pa dang / rab tu dang ba med pa dang / yun ring du 'gro ba med pa dang / byed pa med pa dang / gos pa med pa dang / mnyam pa'i sems dang bral ba dang / phung po lnga dang bral ba dang / mi bzod pa med</text></item>
<item><p>48a5</p><section>mdo sde</section><text>pa'i tshul gyis sangs rgyas rjes su dran pa'i ting nge 'dzin bsgom par bya dgos te/ de ni de dag phyogs bcu'i sangs rgyas stong gi zhal mthong bar byed pa dang / nyes pa 'chags su 'jug par byed pa'o/ /de nas rigs kyi bu de dag gis rab tu byung ste/ gsang sngags kyi gzhi 'di dag</text></item>
<item><p>48a6</p><section>mdo sde</section><text>bzlas nas zhag bdun du brtson par 'dzin pa med pa la sogs pas sangs rgyas rjes su dran pa'i ting nge 'dzin bsgoms te/ sangs rgyas stong yang mthong ngo / /las kyi sgrib pa de yang bshags so/ /de nyid kyi tshe thams cad sgrub pa'i ye shes kyi sgo zhes bya ba'i gzungs kyang thob bo/ /</text></item>
<item><p>48a7</p><section>mdo sde</section><text>'khor ba las bskal pa sum cu yang phyir bsnyil lo/ /bla na med pa yang dag par rdzogs pa'i byang chub las kyang phyir mi ldog par gyur to/ /bag tsha ba med par gnas pa de la gang rgyal po zla bas byin zhes bya ba gang gis chos smra ba de la mchod pa byas par gyur pa de ni de bzhin gshegs</text></item>
<item><p>48b1</p><section>mdo sde</section><text>pa dgra bcom pa yang dag par rdzogs pa'i sangs rgyas tshe dpag tu med pa yin te/ de'i tshe de'i dus na rgyal po zla bas byin par gyur to/ /gang spobs pa brtsegs pa zhes bya ba chos smra ba byung ba de ni de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>48b2</p><section>mdo sde</section><text>mi 'khrugs pa yin te/ de'i tshe de'i dus na chos smra ba spobs pa brtsegs pa zhes bya bar gyur to/ /gang dag khyim pa shing sA la chen po lta bu'i gzhon nur gyur pa bcu po de dag ni rigs kyi bu 'di dag yin te/ de'i tshe de'i dus na gang dag gis chos smra ba spobs pa brtsegs pa de</text></item>
<item><p>48b3</p><section>mdo sde</section><text>la 'chal pa'i tshul khrims kyis glengs pa ste/ khyim bdag shing sA la chen po lta bu'i gzhon nu bcu por gyur to/ /rigs kyi bu de lta bas na byang chub sems dpa' ji ltar gnas pas gnas kyang rung ste/ byang chub sems dpas srog gi phyir yang 'khrul pa la lta bar mi</text></item>
<item><p>48b4</p><section>mdo sde</section><text>bya'o/ /de ci'i phyir zhe na/ rigs kyi bu chos bzhi po 'di dag ni byang chub sems dpa' rnams kyi byang chub yongs su sbyong bar byed pa'i phyir ro/ /bzhi gang zhe na/ stong pa nyid sgom pa dang / sems can thams cad la zhe 'gras pa med pa'i sems dang / byang chub sems</text></item>
<item><p>48b5</p><section>mdo sde</section><text>dpa' rnams la rtag tu phan pa nye bar sgrub pa dang / zang zing med pa'i sems kyis chos sbyin pa yang dag par bstan pa ste/ rigs kyi bu chos bzhi po de dag ni byang chub sems dpa' sems dpa' chen po rnams kyis byang chub yongs su sbyong bar byed pa'o/ /de nas bcom ldan 'das</text></item>
<item><p>48b6</p><section>mdo sde</section><text>kyis don de nyid tshigs su bcad pa 'di dag gis bka' stsal to/ /rgyal bas gang gis de dag rnam dag pa/ /stong la mos pa lam gyi dang por gsungs/ /de la rtag tu bag yod gang gnas pa/ /de ni sangs rgyas thob nas 'jig rten snang / /sems can kun la rtag tu dang</text></item>
<item><p>48b7</p><section>mdo sde</section><text>ba dang / /gang la'ang kwa zhes rjod par mi 'dod cing / /nga rgyal spangs nas skye bo rnams la bzod/ /'di ni sbyong bar byed pa'i lam gnyis pa'o/ /sdug pa'i dngos po dri med gang ci'ang rung / /byang chub mchog brtson rnams la de sbyin zhing / /de dag las ni lan 'dod</text></item>
<item><p>49a1</p><section>mdo sde</section><text>mi bya ste/ /byang chub rab mchog gi ni lam gsum pa'o/ /snying rje can gyis nges par skye bo la/ /zang zing med par rtag tu chos sbyin zhing / /lhag pa'i bsam pa yis ni snying brtse ba/ /de bzhin mkhas pas spyod pa'i lam bzhi pa'o/ /rigs</text></item>
<item><p>49a2</p><section>mdo sde</section><text>kyi bu gzhan yang byang chub sems dpa' sems dpa' chen po gzungs la sbyor bar byas pas ni dgon pa la bsten par bya/ chos nyan du 'gro bar bya/ gos gtsang ma dag bcang bar bya/ gcig pu gnas par bya/ spyod lam bzhis gnas par bya/ chos smra ba rnams</text></item>
<item><p>49a3</p><section>mdo sde</section><text>la sna tshogs sbyin pa bsgrub pa'i bsam pa la sbyor ba dang mos par bya/ dkon mchog gsum la gus pa dang bcas par bya/ gzhan gyi dbang du mi 'gyur bar bya/ yongs su mi skyo ba dang / rtag tu brtson 'grus brtsams pa dang / g.yo med pa dang / sangs rgyas rjes su</text></item>
<item><p>49a4</p><section>mdo sde</section><text>dran pa dang ma bral ba dang / mi dmigs pa dang / mtshan ma med pa legs par bsgom pa dang / ji skad smras pa de bzhin du byed par bya/ sangs rgyas la gsol ba gdab par mos par bya/ nyes pa bshags pa dang / rjes su yi rang ba dang / yongs su bsngo ba la</text></item>
<item><p>49a5</p><section>mdo sde</section><text>mkhas par bya/ ma brtags pa'i spyod lam du mi bya/ mi skrag pa dang / ston pa dang / bla ma la gnas bca' bas gnas par bya'o/ /'thun par 'dzin par bya'o/ /chos de dag la yongs su mi skyo bas bsten par bya'o/ /bcom ldan 'das kyis chos kyi rnam grangs</text></item>
<item><p>49a6</p><section>mdo sde</section><text>'di bshad pa na srog chags sum khri ni sngon sems ma bskyed pa las byang chub tu sems skyes so/ /srog chags lnga stong ni chos rnams la chos kyi mig rdul med cing dri ma dang bral ba rnam par dag go/ /byang chub sems dpa' sum khri ni mi skye ba'i chos la bzod pa skyes so/ /</text></item>
<item><p>49a7</p><section>mdo sde</section><text>chos kyi rnam grangs 'di thos pa ni byang chub sems dpa' sems dpa' chen po gces spras byed pa'o/ /gang gis bskal pa gang gA'i klung gi bye ma snyed du stong gsum gyi stong chen po'i 'jig rten gyi khams rin po che sna bdun gyis bkang nas/ dkon mchog gsum la sbyin pa byin</text></item>
<item><p>49b1</p><section>mdo sde</section><text>par byed la gang zhig chos kyi rnam grangs 'di nyan par byed na/ de ni de dag las mchog tu bkrabs pa'o/ /gang zhig bskal pa stong du shes rab kyi pha rol tu phyin pa ma gtogs par pha rol tu phyin pa lnga la spyod par byed la/ gang zhig chos kyi rnam grangs 'di nyan par byed na 'di ni de dag las mchog</text></item>
<item><p>49b2</p><section>mdo sde</section><text>tu bkrabs pa'o/ /gang zhig sangs rgyas stong la snga dro dang / nyi ma phyed dang / phye ma red kyi dus su bsnyen bkur byed/ gus par byed/ rjed par byed/ mchod par byed la/ gang zhig chos kyi rnam grangs 'di nyan par byed na/ 'di ni de dag las mchog tu bkrabs</text></item>
<item><p>49b3</p><section>mdo sde</section><text>pa'o/ /rigs kyi bu dag de lta bas na chos kyi rnam grangs 'di bsrung ba dang / bcang ba dang / bklag pa dang / bstan pa dang / yi ger bri bar bya ba'i phyir khyed cag la gtad kyis/ nga'i bstan pa 'di lus dang srog yongs su gtang ba dang yang bsdo zhing yongs su bsrung bar</text></item>
<item><p>49b4</p><section>mdo sde</section><text>bya'o/ /bcom ldan 'das kyis de skad ces bka' stsal nas/ byang chub sems dpa' bag tsha ba med par gnas pa dang / byang chub sems dpa' de dag dang / dge slong de dag dang / thams cad dang ldan pa'i 'khor de dang / lha dang / mi dang / lha ma yin dang / dri zar</text></item>
<item><p>49b5</p><section>mdo sde</section><text>bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa sangs rgyas mi spang ba zhes bya ba theg pa chen po'i mdo rdzogs so// //rgya gar gyi mkhan po dzi na mi tra dang / pradz+nyA warma dang / zhu chen gyi lots+tsha ba ban</text></item>
<item><p>49b6</p><section>mdo sde</section><text>de ye shes sde la sogs pas bsgyur cing zhus te gtan la phab pa// @#/ /rgya gar skad du/ Ar+ya aSh+Ta maN+Dal kaM nA ma ma hA yA na sU tra/ bod skad du/ 'phags pa dkyil</text></item>
<item><p>49b7</p><section>mdo sde</section><text>'khor brgyad pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra</text></item>
<item><p>50a1</p><section>mdo sde</section><text>ba na/ dge slong lnga brgya tsam gyi dge slong gi dge 'dun chen po dang thabs cig tu bzhugs so/ /byang chub sems dpa' rab tu mang po la 'di lta ste/ byang chub sems dpa' sems dpa' chen po rdo rje'i sgra dbyangs dang / byang chub sems dpa' sems dpa'</text></item>
<item><p>50a2</p><section>mdo sde</section><text>chen po mi pham pa dang / ngag mchog dang / blo gros mtha' yas dang / dri med snying po dang / ye shes rgyal po dang / mtha' yas sde dang / ye shes snang ba dang / ye shes sgron ma dang / shes rab snang ba dang / tshangs pas byin dang / byang chub sems dpa' sems</text></item>
<item><p>50a3</p><section>mdo sde</section><text>dpa' chen po lha'i cod pan dang / de dag dang gzhan yang byang chub sems dpa' sems dpa' chen po dbang che ba dbang che bar grags pa sha stag dang yang thabs cig go/ /de nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu sangs rgyas kyi zhing 'di</text></item>
<item><p>50a4</p><section>mdo sde</section><text>nas shar phyogs logs su 'jig rten gyi khams gang gA'i klung gi bye ma snyed 'das pa na/ 'jig rten gyi khams gzhan gyis mi thub pa'i rgyal mtshan zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas mtshan shin tu yongs bsgrags</text></item>
<item><p>50a5</p><section>mdo sde</section><text>dpal zhes bya ba da ltar yang bzhugs te 'tsho zhing gzhes la chos kyang ston to/ /shA ri'i bu sangs rgyas kyi zhing 'di nas shar phyogs logs su 'jig rten gyi khams gang gA'i klung gnyis kyi bye ma snyed 'das pa na 'jig rten gyi khams mthong dga' zhes bya ba yod de/ de na de</text></item>
<item><p>50a6</p><section>mdo sde</section><text>bzhin gshegs pa dgra bcom pa yang dag par rdzogs pa'i sangs rgyas kun du snang ba zhes bya ba da ltar yang bzhugs te 'tsho zhing gzhes la chos kyang ston to/ /shA ri'i bu sangs rgyas kyi zhing 'di nas shar phyogs logs su 'jig rten gyi khams gang gA'i klung gsum gyi bye ma snyed</text></item>
<item><p>50a7</p><section>mdo sde</section><text>'das pa na 'jig rten gyi khams mngon par dga' ba med pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas g.yul las rnam par rgyal ba'i dpal zhes bya ba da ltar yang bzhugs te 'tsho zhing gzhes la chos kyang ston to/ /</text></item>
<item><p>50b1</p><section>mdo sde</section><text>shA ri'i bu sangs rgyas kyi zhing 'di nas shar phyogs logs su 'jig rten gyi khams gang gA'i klung bzhi'i bye ma snyed 'das pa na/ 'jig rten gyi khams shin tu rnam par dag pa'i tshogs zhes bya ba yod de/ de na de bzhin gshegs pa dgra bcom pa yang dag par rdzogs</text></item>
<item><p>50b2</p><section>mdo sde</section><text>pa'i sangs rgyas dbang po'i tog gi rgyal mtshan gyi rgyal po zhes bya ba da ltar yang bzhugs te 'tsho zhing gzhes la chos kyang ston to/ /shA ri'i bu sangs rgyas kyi zhing 'di nas shar phyogs logs su 'jig rten gyi khams gang gA'i klung lnga'i bye ma snyed 'das pa na 'jig rten gyi</text></item>
<item><p>50b3</p><section>mdo sde</section><text>khams rdul bral tshogs zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas yon tan mtha' yas pa snang ba'i dbang phyug rgyal po zhes bya ba da ltar yang bzhugs te/ 'tsho zhing gzhes la chos kyang ston to/ /shA ri'i</text></item>
<item><p>50b4</p><section>mdo sde</section><text>bu sangs rgyas kyi zhing 'di nas shar phyogs logs su 'jig rten gyi khams gang gA'i klung drug gi bye ma snyed 'das pa na/ 'jig rten gyi khams slu ba med pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas thogs pa med</text></item>
<item><p>50b5</p><section>mdo sde</section><text>par ston pa'i dpal zhes bya ba da ltar yang bzhugs te/ 'tsho zhing gzhes la chos kyang ston to/ /shA ri'i bu sangs rgyas kyi zhing 'di nas shar phyogs logs su 'jig rten gyi khams gang gA'i klung bdun gyi bye ma snyed 'das pa na/ 'jig rten gyi khams gser gyi tshogs</text></item>
<item><p>50b6</p><section>mdo sde</section><text>zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas rin po che'i pad ma la rnam par gnon pas bzhud pa zhes bya ba da ltar yang bzhugs te/ 'tsho zhing gzhes la chos kyang ston to/ /shA ri'i bu sangs rgyas kyi zhing 'di nas shar</text></item>
<item><p>50b7</p><section>mdo sde</section><text>phyogs logs su 'jig rten gyi khams gang gA'i klung brgyad kyi bye ma snyed 'das pa na 'jig rten gyi khams sgra dbyangs snyan pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas rin po che'i pad ma la rab tu gnas pa'i ri dbang</text></item>
<item><p>51a1</p><section>mdo sde</section><text>rgyal po zhes bya ba da ltar yang bzhugs te/ 'tsho zhing gzhes la chos kyang ston to/ /shA ri'i bu de bzhin gshegs pa dgra bcom pa yang dag par rdzogs pa'i sangs rgyas brgyad po de dag gi sangs rgyas kyi zhing de dag ni yongs su dag pa ste/ bud med med do/ /snyigs ma lnga</text></item>
<item><p>51a2</p><section>mdo sde</section><text>med do/ /shA ri'i bu rigs kyi bu'am rigs kyi bu mo theg pa chen po la yang dag par zhugs pa gang la la zhig de bzhin gshegs pa dgra bcom pa yang dag par rdzogs pa'i sangs rgyas brgyad po de dag gi mtshan thos nas len cing 'dzin la klog cing kun chub</text></item>
<item><p>51a3</p><section>mdo sde</section><text>par byed de/ 'jug par byed cing gzhan dag la yang rgya cher yang dag par rab tu ston na/ shA ri'i bu rigs kyi bu'am/ rigs kyi bu mo de sems can dmyal bar 'gro'am/ dud 'gro'i skye gnas sam/ kyi yul lam lha ma yin gyi yul gyi nang du 'gro bar 'gyur ba de'i</text></item>
<item><p>51a4</p><section>mdo sde</section><text>gnas med de go skabs ma yin no/ /mi khom pa rnams su skye ba de'i gnas med do/ /shA ri'i bu bud med kyis kyang de bzhin gshegs pa dgra bcom pa yang dag par rdzogs pa'i sangs rgyas de dag gi mtshan thos nas/ blangs shing bzung la/ bklags shing kun chub par byas</text></item>
<item><p>51a5</p><section>mdo sde</section><text>te/ 'jug par byas shing / gzhan dag la yang rgya cher yang dag par rab tu bshad na/ shA ri'i bu de bud med kyi dngos po lan gnyis len pa'i gnas de med cing go skabs ma yin te de'i gnas med do/ /shA ri'i bu rigs kyi bu'am/ rigs kyi bu mo theg pa chen po la</text></item>
<item><p>51a6</p><section>mdo sde</section><text>yang dag par zhugs pa gang la la zhig gis/ de bzhin gshegs pa dgra bcom pa yang dag par rdzogs pa'i sangs rgyas de dag gi mtshan thos nas blangs shing bzung la/ bklags shing kun chub par byas te/ 'jug par byas shing / gzhan dag la yang rgya cher yang dag</text></item>
<item><p>51a7</p><section>mdo sde</section><text>par rab tu ston na/ de la lha dang / klu dang / gnod sbyin dang / srin po dang / mi dang / mi ma yin pa dang / rgyal po dang / chom rkun dang / me dang / chu dang / dug dang / mtshon cha las 'jigs pa mi 'byung bar shes par bya'o/ /shA ri'i bu rigs</text></item>
<item><p>51b1</p><section>mdo sde</section><text>kyi bu'am rigs kyi bu mo theg pa chen po la yang dag par zhugs pa gang la la zhig gis/ de bzhin gshegs pa dgra bcom pa yang dag par rdzogs pa'i sangs rgyas de dag gi mtshan brjod de/ nub mo srod la nyal na de bde bar gnyid kyis log par 'gyur/ bde bar sad</text></item>
<item><p>51b2</p><section>mdo sde</section><text>par 'gyur zhing sdig pa can gyi rmi lam rmi bar mi 'gyur te/ de gnyid kyis log pa na yang lha rnams bsrung bar 'gyur ro/ /shA ri'i bu rigs kyi bu'am/ rigs kyi bu mo theg pa chen po la yang dag par zhugs pa gang la la zhig gis de bzhin gshegs pa dgra bcom pa yang</text></item>
<item><p>51b3</p><section>mdo sde</section><text>dag par rdzogs pa'i sangs rgyas de dag gi mtshan brjod nas mtshan mo tho rangs 'jig rten pa'i bya ba rnams rtsol na 'phel ba nyid du 'gyur gyi 'grib par mi 'gyur ro/ /shA ri'i bu rigs kyi bu'am/ rigs kyi bu mo theg pa chen po la yang dag par zhugs pa gang la la zhig /de bzhin</text></item>
<item><p>51b4</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas de dag gi mtshan thos nas len cing 'dzin la klog cing kun chub par byed de/ 'jug par byed cing gzhan dag la yang rgya cher yang dag par rab tu ston na/ de 'di nas bzung ste/ byang chub kyi bar du nam yang mngon par shes</text></item>
<item><p>51b5</p><section>mdo sde</section><text>pa dang bral bar mi 'gyur/ nam yang gzungs dang bral bar mi 'gyur/ nam yang dbang po ma tshang bar mi 'gyur/ nam yang mtshan dang bral bar mi 'gyur/ nam yang shes rab shin tu rgyas pa dang bral bar mi 'gyur/ nam yang sangs rgyas dang / byang chub sems dpa' dang /</text></item>
<item><p>51b6</p><section>mdo sde</section><text>rang sangs rgyas dang / nyan thos dang bral bar mi 'gyur ro/ /de 'di nas bzung ste/ byang chub kyi bar du nam yang shes rab phun sum tshogs pa shin tu rgyas pa dang bral bar mi 'gyur ro/ /bcom ldan 'das kyis de skad ces bka' stsal te/ bde bar gshegs pas de skad</text></item>
<item><p>51b7</p><section>mdo sde</section><text>gsungs nas/ ston pas gzhan yang 'di skad ces bka' stsal to/ /'jig rten mgon po 'di dag gi /mtshan rnams mi gang 'dzin byed pa/ /de ni ngan 'gro kun zlog nas/ /ring po mi thogs bde 'gror 'gro/ /rdzogs pa'i sangs rgyas mnyes par byed/ /de</text></item>
<item><p>52a1</p><section>mdo sde</section><text>yi sems ni dang bar 'gyur/ /rtag tu 'jig rten mgon mthong nas/ /mchod pa dam pa byed par 'gyur/ /mtshan rnams 'di dag 'dzin byed pa/ /bskal pa bye ba grangs med du/ /de ni 'du ba'i sgo rnyed cing / /de ni rtag tu bkur bar</text></item>
<item><p>52a2</p><section>mdo sde</section><text>'gyur/ /mtshan rnams 'di dag 'dzin byed pa/ /bskal pa bye ba grangs med du/ /lha rnams kyis ni rtag tu mchod/ /myur du byang chub 'tshang rgyar 'gyur/ /mtshan rnams 'di dag 'dzin byed pa/ /de ni shes rab 'chal pa'am/ /blun pa'am 'on par yong mi</text></item>
<item><p>52a3</p><section>mdo sde</section><text>'gyur/ /kun du sangs rgyas mthong bar 'gyur/ /sangs rgyas rnams kyi mtshan 'dzin pa/ /de la lha klu gnod sbyin dang / /gsang ba lha dang lha min rnams/ /nyin dang mtshan du srung bar byed/ /mtshan rnams 'di dag 'dzin byed pa/ /de ni gzugs mtshan phun sum</text></item>
<item><p>52a4</p><section>mdo sde</section><text>tshogs/ /'byor pa'i rigs su skye 'gyur zhing / /de ni sbyin pa'i bdag por 'gyur/ /thub pa rnams kyi mtshan 'dzin pas/ /bskal pa bye ba brgya mang du/ /de yi kha nas dri 'byung ba/ /dri bsung zhim po 'byung bar 'gyur/ /thub pa rnams kyi mtshan 'dzin pa/ /rdzu</text></item>
<item><p>52a5</p><section>mdo sde</section><text>'phrul che zhing yid gzhungs la/ /'dab ma bye ba stong ldan pa'i/ /rin chen pad mar skye bar 'gyur/ /mtshan rnams 'di dag 'dzin byed pa/ /pha dang ma dang rtsa lag dang / /spun rnams kyi ni yid 'ong zhing / /nam yang phongs pa mthong mi 'gyur/ /bud med kyis</text></item>
<item><p>52a6</p><section>mdo sde</section><text>kyang blo ldan pa/ /de dag rnams kyi mtshan thos na/ /bud med lus la yid byung nas/ /mkhas shing skyes par skye bar 'gyur/ /lus can kun la phan pa'i phyir/ /myur du byang chub 'tshang rgya ste/ /lha dang bcas pa'i 'jig rten gyi/ /rten dang skyabs su 'byung bar</text></item>
<item><p>52a7</p><section>mdo sde</section><text>'gyur/ /de la mtshon gyis mi tshugs te/ /dug gis mi tshugs mes ma yin/ /g.yon can dag dang chom rkun dang / /rgyal po'ang de la gnod mi 'gyur/ /thub pa rnams kyi mtshan 'dzin pa/ /de la sdig dang ldan pa'i bdud/ /nag po'i rtsa lag bzhon bcas</text></item>
<item><p>52b1</p><section>mdo sde</section><text>pas/ /glags ni rnyed par yong mi 'gyur/ /zhing rnams bye ba bsam yas su/ /de ni mkha' las 'gro 'gyur te/ /phun sum tshogs pa'i zhing der ni/ /'jig rten mgon po rnams la blta/ /brtan pa sangs rgyas rnams mthong nas/ /dad pa brtan po thob par</text></item>
<item><p>52b2</p><section>mdo sde</section><text>'gyur/ /de yi bsam pa mkhyen nas su/ /mi mchog rnams ni lung ston to/ /thub pa rnams las mngon sum bdag /byang chub lung bstan thos nas su/ /rtag tu dga' dang ldan 'gyur zhing / /de ni dogs pa med par 'gyur/ /mkhas pa gang zhig mtshan</text></item>
<item><p>52b3</p><section>mdo sde</section><text>'di dag /thos nas rab tu 'dzin byed pa/ /de ni yon tan 'di dag dang / /rgya chen gzhan yang los kyang 'thob/ /thub pa drang srong che gyur pa/ /'di dag rnams kyi mtshan thos nas/ /mi gang mtshan rnams 'dzin byed pa/ /rdzu 'phrul che mkhas bsod nams 'dod/ /</text></item>
<item><p>52b4</p><section>mdo sde</section><text>de lta bas na bdag nyid che/ /de dag rnams kyi mtshan thos na/ /skyes bu mkhas pas gzung bya zhing / /gzhan dag la yang ba shad par bya/ /bcom ldan 'das kyis de skad ces bka' stsal nas/ tshe dang ldan pa shA ri'i bu dang / dge slong de dag dang / byang chub</text></item>
<item><p>52b5</p><section>mdo sde</section><text>sems dpa' de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkyil 'khor brgyad pa zhes bya ba theg pa chen po'i mdo rdzogs so// //</text></item>
<item><p>52b6</p><section>mdo sde</section><text>rgya gar gyi mkhan po su ren+d+ra bo d+hi dang / zhu chen gyi lo tsA ba ban de ye shes sdes bsgyur cing zhus te gtan la phab pa/ /@#/ /rgya gar skad du/ Ar+ya maM ga la aSh+Ta kaM</text></item>
<item><p>52b7</p><section>mdo sde</section><text>nA ma ma hA yA na sU tra/ bod skad du/ 'phags pa bkra shis brgyad pa zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das yangs pa na a</text></item>
<item><p>53a1</p><section>mdo sde</section><text>mra srung ba'i tshal na bzhugs so/ /de nas lits+tsha bI'i bu rtsal rab bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to/ /bcom ldan 'das de</text></item>
<item><p>53a2</p><section>mdo sde</section><text>bzhin gshegs pa dgra bcom pa yang dag par rdzogs pa'i sangs rgyas gang la la sngon gyi smon lam phun sum tshogs pa dag bzhugs pa bcom ldan 'das gang dag thos na/ bdag gis spyi bos bkur zhing gang dag bdag gis spyi bos bkur bas mi'am mi ma lags pa las</text></item>
<item><p>53a3</p><section>mdo sde</section><text>'jigs pa'am/ gtse ba 'byung bar mi 'gyur ba dang / bcom ldan 'das bdag rgyal po'i pho brang du mchis te/ smra brjod pa na ci nas gang gis kyang smra ba la zlog pa mi bgyid cing zil gyis mi non pa dang / mtshan de dag nyid bdag 'dzin na/ gnyid kyis log na yang</text></item>
<item><p>53a4</p><section>mdo sde</section><text>sdig pa'i rmi lam rmi bar mi 'gyur ba dang / bdag mtshon cha gzas pa'i g.yul gyi nang du zhugs na yang lus la mtshon cha rnams phog par mi 'gyur la/ de las bde bar thar bar yang 'gyur ba de dag bcom ldan 'das de bzhin gshegs pa dgra bcom pa yang dag par rdzogs</text></item>
<item><p>53a5</p><section>mdo sde</section><text>pa'i sangs rgyas kyis yongs su bstan du gsol/ de skad ces gsol nas/ bcom ldan 'das kyis lits+tsha bI'i bu rtsal rab la 'di skad ces bka' stsal to/ /rtsal rab shar phyogs na 'jig rten gyi khams grags ldan zhes bya ba yod de/ de na de bzhin gshegs pa dgra</text></item>
<item><p>53a6</p><section>mdo sde</section><text>bcom pa yang dag par rdzogs pa'i sangs rgyas sgron ma'i rgyal po zhes bya ba bzhugs so/ /rtsal rab shar phyogs na 'jig rten gyi khams skyo ba med pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas rtsal brtan don grub dgongs</text></item>
<item><p>53a7</p><section>mdo sde</section><text>pa zhes bya ba bzhugs so/ /rtsal rab shar phyogs na 'jig rten gyi khams bde ldan zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas kun la dgongs pa rgya cher grags pa can zhes bya ba bzhugs so/ /rtsal rab shar</text></item>
<item><p>53b1</p><section>mdo sde</section><text>phyogs na 'jig rten gyi khams bgegs med pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas byams pa'i rgyan gyi dpal zhes bya ba bzhugs so/ /rtsal rab shar phyogs na 'jig rten gyi khams chad pa spangs pa zhes bya ba yod</text></item>
<item><p>53b2</p><section>mdo sde</section><text>de/ de na de bzhin gshegs pa dgra bcom pa yang dag par rdzogs pa'i sangs rgyas dge bar grags pa dpal dam pa zhes bya ba bzhugs so/ /rtsal rab shar phyogs na 'jig rten gyi khams sna tshogs ldan zhes bya ba yod de/ de na de bzhin gshegs pa dgra bcom pa yang dag par</text></item>
<item><p>53b3</p><section>mdo sde</section><text>rdzogs pa'i sangs rgyas lhun po ltar 'phags pa rtsal rab grags pa'i dpal zhes bya ba bzhugs so/ /rtsal rab shar phyogs na 'jig rten gyi khams dpal 'bar ba zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas sems</text></item>
<item><p>53b4</p><section>mdo sde</section><text>can thams cad la dgongs pa grags pa'i dpal zhes bya ba bzhugs so/ /rtsal rab shar phyogs na 'jig rten gyi khams rdo rje grags pa dga' ba can zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas yid tshim par mdzad pa</text></item>
<item><p>53b5</p><section>mdo sde</section><text>rtsal rab grags pa'i dpal zhes bya ba bzhugs so/ /rtsal rab sangs rgyas bcom ldan 'das rnams kyi mtshan 'di dag legs par rab tu gzung bar bya'o/ /kun chub par bya'o/ /bcang bar bya'o/ /rtsal rab sangs rgyas bcom ldan 'das thams cad ni yon tan bsam</text></item>
<item><p>53b6</p><section>mdo sde</section><text>gyis mi khyab pa dang ldan mod kyi/ 'on kyang rtsal rab de bzhin gshegs pa dgra bcom pa yang dag par rdzogs pa'i sangs rgyas 'di dag gi sa ngas rgyas kyi zhing ni yongs su dag pa ste/ snyigs ma rnams dang bral ba yin no/ /rtsal rab khyod kyis gang gi tshe de bzhin gshegs</text></item>
<item><p>53b7</p><section>mdo sde</section><text>pa dgra bcom pa yang dag par rdzogs pa'i sangs rgyas 'di dag gi mtshan rnams blangs nas 'dzin na des yon tan gyi khyad par de dag dang gzhan dag tu yang 'gyur te/ sangs rgyas bcom ldan 'das rnams kyi mtshan 'di dag ni sngon gyi smon lam gyi yon tan dang ldan pa yin pa'i</text></item>
<item><p>54a1</p><section>mdo sde</section><text>phyir ro/ /nub mo srod la nyal na yang khyod kyis mtshan 'di dag bsam par bya'o/ /ldang ba na yang bsam par bya'o/ /'jig rten gyi bya ba gang ci yang rung ba dag rtsom pa dag na yang thams cad la mtshan 'di dag bsams nas de'i 'og tu brtsams na der</text></item>
<item><p>54a2</p><section>mdo sde</section><text>yang khyed la 'phel ba nyid du 'gyur gyi 'grib par ni ma yin par shes par bya ste/ 'dis khyod gnas par gyis shig /de nas lits+tsha bI'i bu rtsal rab kyis bstan pa 'di thos nas tshim zhing mgu la yi rangs te/ rab tu dga' nas dga' ba dang / yid bde ba skyes te/ de bzhin</text></item>
<item><p>54a3</p><section>mdo sde</section><text>gshegs pa rnams kyi mtshan 'di dag yongs su rjod cing rin po che sna bdun gyi me tog brgyad stong gis bcom ldan 'das la mngon par gtor te bskor ba yang byas nas/ de bzhin gshegs pa'i mtshan yongs su brjod pa bkra shis brgyad pa'i chos kyi rnam grangs 'di bzung ste bcom</text></item>
<item><p>54a4</p><section>mdo sde</section><text>ldan 'das kyi thad nas song ngo / /de nas lha rnams kyi dbang po brgya byin 'khor de nyid du 'dus par gyur nas 'dug pa des bcom ldan 'das la phyag 'tshal nas/ bcom ldan 'das la 'di skad ces gsol to/ /bcom ldan 'das bdag gis kyang de bzhin gshegs pa'i</text></item>
<item><p>54a5</p><section>mdo sde</section><text>mtshan yongs su brjod pa bkra shis brgyad pa'i chos kyi rnam grangs 'di nyams su blangs lags so/ /bcom ldan 'das kyis bka' stsal pa/ kau shi ka de'i phyir khyod kyis lha dang / lha ma yin g.yul 'gyed pa na chos kyi rnam grangs 'di yongs su brjod par bya'o/ /</text></item>
<item><p>54a6</p><section>mdo sde</section><text>yongs su brjod pa na lha'i dbang po khyod rgyal bar 'gyur ro/ /de ci'i phyir zhe na/ de bzhin gshegs pa'i mtshan yongs su brjod pa gang yin pa 'di ni/ bde zhing 'jigs pa med par yongs su brjod pa yin pa'i phyir ro/ /mtshan yongs su brjod pa gang yin pa 'di ni kun nas</text></item>
<item><p>54a7</p><section>mdo sde</section><text>ldang ba med par yongs su brjod pa yin pa'i phyir ro/ /de bzhin gshegs pa'i mtshan yongs su brjod pa gang yin pa 'di ni yang dag pa'i mtshan yongs su brjod pa yin pa'i phyir ro/ /de bzhin gshegs pa'i mtshan yongs su brjod pa gang yin pa 'di ni g.yul thams cad las</text></item>
<item><p>54b1</p><section>mdo sde</section><text>yang dag par 'das par yongs su brjod pa yin pa'i phyir ro/ /de bzhin gshegs pa'i mtshan yongs su brjod pa gang yin pa 'di ni zil gyis mi non par yongs su brjod pa dang / zhi bar yongs su brjod pa dang / yongs su gdung ba med par yongs su brjod pa dang / 'jigs</text></item>
<item><p>54b2</p><section>mdo sde</section><text>pa med par yongs su brjod pa yin pa'i phyir ro/ /de nas lha rnams kyi dbang po brgya byin gyis chos kyi rnam grangs 'di la mchod pa'i phyir/ bcom ldan 'das la lha'i me tog man dA ra ba dag gis mngon par gtor nas/ bcom ldan 'das kyi zhabs la mgo bos phyag</text></item>
<item><p>54b3</p><section>mdo sde</section><text>'tshal te/ lan gsum bskor ba byas nas yid dga' ba dang / sems dge ba dang / sems sgrib pa med pa dang / sems kun nas ldang ba med pa dang / de bzhin gshegs pa'i mtshan yongs su brjod pa'i chos kyi rnam grangs 'di yid la byed bzhin du slad kyis kyang</text></item>
<item><p>54b4</p><section>mdo sde</section><text>bdag gis bcom ldan 'das kyi zhal mthong bar gyur cig ces tshig tu smras nas/ sum cu rtsa gsum gyi lha rnams dang lhan cig tu bcom ldan 'das kyi thad nas dong ngo / /bcom ldan 'das kyis de skad ces bka' stsal nas/ lits+tsha bI'i bu rtsal rab dang / lha rnams</text></item>
<item><p>54b5</p><section>mdo sde</section><text>kyi dbang po brgya byin dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa bkra shis brgyad pa zhes bya ba theg pa chen po'i mdo rdzogs so// //</text></item>
<item><p>54b6</p><section>mdo sde</section><text>rgya gar gyi mkhan po su ren+d+ra bo d+hi dang / zhu chen gyi lo tsA ba ban de ye shes sdes bsgyur cing zhus te gtan la phab pa// // @#/ /rgya gar skad du/ Ar+ya bud d+ha a nu smr-i ti/ bod skad du/ 'phags</text></item>
<item><p>54b7</p><section>mdo sde</section><text>pa sangs rgyas rjes su dran pa/ sangs rgyas dang / byang chub sems dpa' thams cad la phyag 'tshal lo/ /'di ltar sangs rgyas bcom ldan 'das de ni de bzhin gshegs pa dgra bcom pa yang dag par rdzogs pa'i sangs rgyas/ rig pa dang zhabs su ldan pa/ bde bar</text></item>
<item><p>55a1</p><section>mdo sde</section><text>gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ sangs rgyas bcom ldan 'das so/ /de bzhin gshegs pa de dag ni bsod nams dag gi rgyu 'thun pa/ dge ba'i rtsa ba</text></item>
<item><p>55a2</p><section>mdo sde</section><text>rnams chud mi za ba/ bzod pas brgyan pa/ bsod nams kyi gter rnams kyi gzhi/ dpe byad bzang po rnams kyis spras pa/ mtshan gyi me tog rgyas pa/ spyod yul ran par 'thun pa/ mthong na mi 'thun pa med pa/ dad pas mos pa rnams mngon par dga' ba/</text></item>
<item><p>55a3</p><section>mdo sde</section><text>shes rab zil gyis mi non pa/ stobs rnams la brdzi ba med pa/ sems can thams cad kyi ston pa/ byang chub sems dpa' rnams kyi yab/ 'phags pa'i gang zag rnams kyi rgyal po/ mya ngan las 'das pa'i grong khyer du 'gro ba rnams kyi ded dpon/ ye shes</text></item>
<item><p>55a4</p><section>mdo sde</section><text>dpag tu med pa/ spobs pa bsam gyis mi khyab pa/ gsung rnam par dag pa/ dbyangs snyan pa/ sku byad lta bas chog mi shes pa/ sku mtshungs pa med pa/ 'dod pa dag gis ma gos pa/ gzugs dag gis nye bar ma gos pa/ gzugs med pa dag dang ma</text></item>
<item><p>55a5</p><section>mdo sde</section><text>'dres pa/ phung po dag las rab tu rnam par grol ba/ khams rnams dang mi ldan pa/ skye mched rnams bsdams pa/ mdud pa rnams shin tu bcad pa/ yongs su gdung ba dag las rnam par grol ba/ sred pa las shin tu grol ba/ chu bo las rgal ba/ ye shes</text></item>
<item><p>55a6</p><section>mdo sde</section><text>yongs su rdzogs pa/ 'das pa dang / ma byon pa dang / da ltar byung ba'i sangs rgyas bcom ldan 'das rnams kyi ye shes la gnas pa/ mya ngan las 'das pa la mi gnas pa/ yang dag pa nyid kyi mtha' la gnas pa/ sems can thams cad la gzigs pa'i</text></item>
<item><p>55a7</p><section>mdo sde</section><text>sa la bzhugs pa ste/ 'di dag ni de bzhin gshegs pa'i ye shes yang dag pa'i che ba'i yon tan yin no/ /'phags pa sangs rgyas rjes su dran pa rdzogs so/ /@#/ /rgya gar skad du/ d+harma a nu smr-i ti/</text></item>
<item><p>55b1</p><section>mdo sde</section><text>bod skad du/ chos rjes su dran pa/ sangs rgyas dang / byang chub sems dpa' thams cad la phyag 'tshal lo/ /dam pa'i chos ni legs par gsungs pa/ tshangs par spyod pa/ thog mar dge ba/ bar du dge ba/ tha mar dge ba/ don bzang po/ tshig 'bru bzang</text></item>
<item><p>55b2</p><section>mdo sde</section><text>po/ ma 'dres pa/ yongs su rdzogs pa/ yongs su dag pa/ yongs su byang ba/ sangs rgyas bcom ldan 'das kyis chos 'dul ba legs par gsungs pa/ yang dag par thob pa/ nad med pa/ dus chad pa med pa/ nye bar gtod pa/ 'di mthong ba la don</text></item>
<item><p>55b3</p><section>mdo sde</section><text>yod pa/ mkhas pa rnams kyis rang gis rig par bya ba/ chos 'dul ba legs par bstan pa/ nges par 'byung ba/ rdzogs pa'i byang chub tu 'gro bar byed pa/ mi 'thun pa med cing 'thun pa dang ldan pa/ rten pa dang ldan pa'o/ /rgyun lam chad pa'o/ /chos rjes su dran pa</text></item>
<item><p>55b4</p><section>mdo sde</section><text>rdzogs so// @#/ /rgya gar skad du/ sang g+ha a nu smr-i ti/ bod skad du/ dge 'dun rjes su dran pa/ sangs rgyas dang / byang chub sems dpa' thams cad la phyag 'tshal lo/ /'phags pa'i dge 'dun ni</text></item>
<item><p>55b5</p><section>mdo sde</section><text>legs par zhugs pa/ rigs par zhugs pa/ 'thun par zhugs pa/ drang por zhugs pa/ phyag 'tshal ba'i 'os su gyur pa/ thal mo sbyar ba'i 'os su gyur pa/ yon tan yongs su byang ba chen po/ yon yongs su sbyong ba/ sbyin pa'i 'os su gyur pa/ kun gyi sbyin</text></item>
<item><p>55b6</p><section>mdo sde</section><text>pa'i 'os su gyur pa'o/ /dge 'dun rjes su dran pa rdzogs so// @#/ /rgya gar skad du/ shik+Sha tra ya nA ma sU tra/ bod skad du/ bslab pa gsum gyi mdo zhes bya ba/ sangs rgyas dang / byang chub sems</text></item>
<item><p>55b7</p><section>mdo sde</section><text>dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das yul spong byed na/ ljongs rgyu zhing gshegs pa dang / grong spyil bu can du byon te/ grong spyil bu can gyi grong gi byang phyogs kyi shing sA la'i tshal na/ dge slong gi</text></item>
<item><p>56a1</p><section>mdo sde</section><text>dge 'dun chen po dang thabs cig tu bzhugs so/ /de nas bcom ldan 'das kyis dge slong rnams la bka' stsal pa/ dge slong dag 'di dag ni tshul khrims yin no/ /'di ni ting nge 'dzin yin no/ /'di ni shes rab yin no/ /dge slong dag tshul khrims</text></item>
<item><p>56a2</p><section>mdo sde</section><text>la goms par byas na/ ting nge 'dzin la yun ring du gnas par 'gyur ro/ /ting nge 'dzin la goms par byas na/ shes rab thob par 'gyur/ shes rab la goms par byas na/ 'di lta ste/ 'dod chags dang / zhe sdang dang / gti mug dag las sems yang dag pa</text></item>
<item><p>56a3</p><section>mdo sde</section><text>kho nar rnam par grol bar 'gyur ro/ /de ltar sems yang dag pa kho nar rnam par grol ba'i 'phags pa'i nyan thos kyis ni bdag gi zag pa 'di zad do/ /tshangs par spyod pa ni bsten to/ /bya ba ni byas so/ /'di las srid pa gzhan mi shes so zhes yang dag pa kho nar shes par</text></item>
<item><p>56a4</p><section>mdo sde</section><text>'gyur ro/ /bcom ldan 'das kyis de skad ces bka' stsal nas/ dge slong de dag yi rangs te/ bcom ldan 'das kyis gsungs pa la mngon par bstod do/ /bslab pa gsum gyi mdo rdzogs so// //</text></item>
<item><p>56a5</p><section>mdo sde</section><text>@#/ /rgya gar skad du/ Ar+ya tri kA ya nA ma ma hA yA na sU tra/ bod skad du/ 'phags pa sku gsum zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig</text></item>
<item><p>56a6</p><section>mdo sde</section><text>na/ bcom ldan 'das rgyal po'i khab bya rgod phung po'i ri la bzhugs so/ /byang chub sems dpa' tshad med grangs med pa dang / lha dang / klu dang / 'khor thams cad dang thabs cig tu bzhugs te/ bcom ldan 'das la bkur stir bgyid cing mchod do/ /de'i</text></item>
<item><p>56a7</p><section>mdo sde</section><text>tshe 'khor der byang chub sems dpa' sa'i snying po 'dug pa stan las langs nas/ bcom ldan 'das la 'di skad ces gsol to/ /bcom ldan 'das la sku du mnga'/ bcom ldan 'das kyis bka' stsal pa/ sa'i snying po bcom ldan 'das de bzhin gshegs pa la sku</text></item>
<item><p>56b1</p><section>mdo sde</section><text>gsum mnga' ste/ chos kyi sku dang / longs spyod rdzogs pa'i sku dang / sprul pa'i sku'o/ /rigs kyi bu de bzhin gshegs pa'i sku gsum ni rang bzhin rnam par dag pa ni chos kyi sku'o/ /ting nge 'dzin rnam par dag pa ni longs spyod rdzogs pa'i sku'o/ /spyod pa rnam</text></item>
<item><p>56b2</p><section>mdo sde</section><text>par dag pa ni sangs rgyas thams cad kyi sprul pa'i sku'o/ /rigs kyi bu de bzhin gshegs pa'i chos kyi sku ni nam mkha' ltar rang bzhin med pa'i don no/ /longs spyod rdzogs pa'i sku ni sprin ltar 'byung ba'i don no/ /sprul pa'i sku ni sangs rgyas thams cad kyi phrin las</text></item>
<item><p>56b3</p><section>mdo sde</section><text>te/ char ba lta bu ste thams cad bangs pa'i don no/ /bcom ldan 'das la byang chub sems dpa' sa'i snying pos 'di skad ces gsol to/ /bcom ldan 'das kyi sku gsum gyi bshad pa ji ltar blta bar bgyi/ bcom ldan 'das kyis byang chub sems dpa' sa'i snying</text></item>
<item><p>56b4</p><section>mdo sde</section><text>po la bka' stsal pa/ rigs kyi bu de bzhin gshegs pa'i sku gsum ni 'di ltar blta bar bya'o/ /chos kyi sku ni de bzhin gshegs pa'i ngo gang la blta bar bya'o/ /longs spyod rdzogs pa'i sku ni byang chub sems dpa'i ngo gang la blta bar bya'o/ /sprul pa'i sku ni mos</text></item>
<item><p>56b5</p><section>mdo sde</section><text>pas spyod pa'i so so skye bo'i ngo gang la blta bar bya'o/ /rigs kyi bu chos kyi sku ni sangs rgyas thams cad dang rang bzhin 'thun par gnas so/ /longs spyod rdzogs pa'i sku ni sangs rgyas thams cad dang ting nge 'dzin 'thun par gnas so/ /sprul pa'i sku ni sangs rgyas thams cad dang</text></item>
<item><p>56b6</p><section>mdo sde</section><text>phrin las 'thun par gnas so/ /rigs kyi bu kun gzhi gnas su dag pa ni me long lta bu'i ye shes te chos kyi sku'o/ /nyon mongs pa'i yid gnas su dag pa ni mnyam pa nyid kyi ye shes so/ /yid kyi rnam par shes pa gnas su dag pa ni so sor kun du rtog pa'i ye shes te/ longs spyod</text></item>
<item><p>56b7</p><section>mdo sde</section><text>rdzogs pa'i sku'o/ /sgo lnga'i rnam par shes pa gnas su dag pa ni bya ba grub pa'i ye shes te sprul pa'i sku'o/ /de nas byang chub sems dpa' sa'i snying pos bcom ldan 'das la 'di skad ces gsol to/ /bcom ldan 'das bdag gis bcom ldan 'das la dam pa'i chos thos pa ni</text></item>
<item><p>57a1</p><section>mdo sde</section><text>rab tu legs so/ /bde bar gshegs pa rab tu legs so/ /bcom ldan 'das kyis bka' stsal pa/ rigs kyi bu bcom ldan 'das la chos kyi rnam grangs 'di gang gis rab tu 'dzin pa des bsod nams tshad med brjod du med grangs med cing dpag tu med pa</text></item>
<item><p>57a2</p><section>mdo sde</section><text>thob bo// //bcom ldan 'das kyis de skad ces bka' stsal pa dang / byang chub sems dpa' sa'i snying po dang / lha dang / klu dang / gnod sbyin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags</text></item>
<item><p>57a3</p><section>mdo sde</section><text>pa sku gsum zhes bya ba theg pa chen po'i mdo rdzogs so// //@#/ /rgya gar skad du/ Ar+ya tri skanad+ha ka nA ma ma hA yA na sU tra/ bod skad du/ 'phags pa phung po gsum pa zhes bya ba theg pa chen po'i mdo/ sangs rgyas</text></item>
<item><p>57a4</p><section>mdo sde</section><text>dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das chos kyi dbye dgon pa na bzhugs te/ 'das pa dang / ma byon pa dang / da ltar byung ba'i sangs rgyas bcom ldan 'das ye shes chen pos</text></item>
<item><p>57a5</p><section>mdo sde</section><text>legs par thugs su chud pa'i blo mnga' ba/ sangs rgyas thams cad dang mnyam pa nyid brnyes pa/ chos kyi sku gnyis su med pa la rten cing gnas pa/ nam mkha'i dkyil yul du gyur cing thug pa med pa'i ye shes mnga' ba/ chos kyi dbyings thams cad du rab tu zhugs pa'i sku</text></item>
<item><p>57a6</p><section>mdo sde</section><text>dang ldan pa chos kyi cod pan chags pa med pa mchog dam pa dri ma med pas bcings pa/ so so yang dag par rig pa chen po rjes su bsgrags pas shin tu rnam par dbye ba'i dbyangs can/ bsod nams mi zad pa'i mdzod kyis ye shes kyi dkyil 'khor yangs shing 'od gsal ba/</text></item>
<item><p>57a7</p><section>mdo sde</section><text>nyon mongs pa med pa'i chos thugs su chud pas mi rten par gnas pa/ chos kyi dbyings thams cad du shin tu rnam par grol ba'i ye shes kyi sku dang ldan pa/ bskal pa bye ba dpag tu med par yon tan gyi chos yongs su brjod kyang mi zad cing thug pa med pa'i yon tan gyi bsngags pa</text></item>
<item><p>57b1</p><section>mdo sde</section><text>bstan pa'i khyad par brnyes pa de dag la phyag 'tshal lo/ /de bzhin gshegs pa sems can thams cad snyed kyis sangs rgyas bcom ldan 'das gang rnams las de bzhin gshegs pa re re'i tshul khrims kyi yon tan gyi bsngags pa phun sum tshogs pa las brtsams te/ bskal</text></item>
<item><p>57b2</p><section>mdo sde</section><text>pa mtha' yas par bsngags pa brjod kyang de bzhin gshegs pa de'i tshul khrims kyi yon tan gyi bsngags pa phun sum tshogs pa yang mi zad cing thug pa ma mchis la de bzhin gshegs pa de dag gi spobs pa so so yang dag par rig pa la yang thug pa ma mchis te/ de ltar</text></item>
<item><p>57b3</p><section>mdo sde</section><text>sangs rgyas bcom ldan 'das tshul khrims dpag tu ma mchis pa de dag la mos pa'i mchog gis mos so/ /gtso bo dang / dam pa dang / khyad par du 'phags pa dang / rab dang / phul dang / gya nom pa dang / bla ma dang / bla na ma mchis pa dang / mnyam</text></item>
<item><p>57b4</p><section>mdo sde</section><text>pa ma mchis pa dang / mi mnyam pa dang mnyam pa dang / mtshungs pa ma mchis pa dang / snang ba ma mchis pa dang / bdag nyid chen po dang / zil gyis mi non pa dang / yon tan gyi chos thams cad sdud pa dang / yang dag par rdzogs pa'i sangs rgyas kyis</text></item>
<item><p>57b5</p><section>mdo sde</section><text>bka' stsal pa'i mos pas lhag par mos so/ /tshul khrims la ji lta ba de bzhin du ting nge 'dzin dang / shes rab dang / rnam par grol ba dang / rnam par grol ba'i ye shes mthong ba dang / de bzhin du byams pa chen po dang / snying rje chen po dang / dga' ba chen po dang /</text></item>
<item><p>57b6</p><section>mdo sde</section><text>btang snyoms chen po dang / de bzhin du stobs dang / mi 'jigs pa dang / de bzhin du sangs rgyas kyi chos thams cad yang dag par 'byung ba'i bar dag la lhag par mos so/ /mos nas kyang sangs rgyas bcom ldan 'das de dag la phyag 'tshal lo/ /bstod do/ /bkur ro/ /</text></item>
<item><p>57b7</p><section>mdo sde</section><text>bsngags so/ /rab tu bsngags so/ /'dud do/ /rab tu 'dud do/ /phyag bgyi'o/ /gzhol lo/ /blta'o/ /brtag go/ /byams pa'i lus kyi las dang / byams pa'i ngag gi las dang / byams pa'i yid kyi las ye shes sngon du 'gro ba dang /</text></item>
<item><p>58a1</p><section>mdo sde</section><text>kun du bzang ba dang / sangs rgyas kyi rgyan gyi lus kyi las dang / ngag gi las dang / yid kyi las kyis sangs rgyas bcom ldan 'das de dag la phyag 'tshal lo/ /bstod do/ /bkur ro/ /bsngags so/ /rab tu bsngags so/ /'dud do/ /</text></item>
<item><p>58a2</p><section>mdo sde</section><text>rab tu 'dud do/ /phyag bgyi'o/ /gzhol lo/ /blta'o/ /brtag go/ /dmigs pa dpag tu ma mchis pa dang ldan pa'i me tog dang / spos dang / phreng ba dang / byug pa dang / phye ma dang / chos gos dang / gdugs dang / rgyal mtshan dang / ba</text></item>
<item><p>58a3</p><section>mdo sde</section><text>dan dang / mar me dang / bkod pa dang / lhab lhub dang / mchod rten rtsig pa dang / sku gzugs bgyi ba dang / rin po che dang / rgyan dang / bzhon pa dang / 'chag sa dang / gtsug lag khang dang / yo byad thams cad bkod pa rnam par dag pa rgya chen po 'di</text></item>
<item><p>58a4</p><section>mdo sde</section><text>dag gis kyang de bzhin gshegs pa de dag la bsti stang du bgyi'o/ /btsun par bgyi'o/ /ri mor bgyi'o/ /mchod do/ /gsol lo/ /rim gror bgyi'o/ /mchod pa mos pa'i stobs las nges par byung ba/ khams gsum pa las shin tu 'das pa/ nyon</text></item>
<item><p>58a5</p><section>mdo sde</section><text>mongs pa ma mchis pa'i chos las byung ba/ mngon par 'du bgyid pa ma mchis pa'i phyag rgyas btab pa/ ye shes sgyu ma las shin tu yongs su grub pa/ las sgyu ma las shin tu rnam par phye ba/ gnas thams cad las shin tu spags pa/ 'jig rten sgyu ma las byung ba/ ngo</text></item>
<item><p>58a6</p><section>mdo sde</section><text>bo nyid kyi chos dang 'brel ba/ yang dag par rdzogs pa'i sangs rgyas kyis bka' stsal pa'i mchod pas de bzhin gshegs pa de dag la bsti stang du bgyi'o/ /btsun par bgyi'o/ /ri mor bgyi'o/ /mchod do/ /gsol lo/ /rim gror bgyi'o/ /gong du yang byang</text></item>
<item><p>58a7</p><section>mdo sde</section><text>chub sems dpa' de bzhin gshegs pa'i rgyud bsab par 'tshal ba/ sems can gyi rgyud yongs su smin par bgyid par 'tshal ba/ zhing gi rgyud rnam par sbyong bar 'tshal ba/ las kyi rgyud dang mi 'gal bar 'tshal ba/ chos kyi rgyud rab tu rnam par 'byed par 'tshal ba/ dus</text></item>
<item><p>58b1</p><section>mdo sde</section><text>gsum gyi rgyud yongs su rtogs par 'tshal ba/ phyogs kyi rgyud la rab tu 'jug par 'tshal ba/ 'dod chags ma mchis pa'i rgyud la rab tu 'god par 'tshal ba/ mos pa'i rgyud rnam par sbyong bar 'tshal ba/ dbang po'i rgyud la lta bar 'tshal ba/ chos kyi dbyings kyi 'khor lo</text></item>
<item><p>58b2</p><section>mdo sde</section><text>la rnam par 'phrul bar 'tshal ba/ 'gro ba'i 'khor lo thams cad bsdu bar 'tshal ba'i byang chub sems dpa' rnams kyis ji ltar sangs rgyas bcom ldan 'das dag gis sangs rgyas kyi mkhyen pa chags pa mi mnga' zhing sgrib pa mi mnga' bas mkhyen cing rab tu mkhyen pa de lta bus de</text></item>
<item><p>58b3</p><section>mdo sde</section><text>bzhin gshegs pa de dag la mchod par bgyi ba de bzhin du bdag gis kyang yang dag par rdzogs pa'i sangs rgyas kyis bka' stsal pa'i mchod pa/ byang chub sems dpa'i dkyil 'khor thams cad rab tu dga' bar bgyid pa/ byang chub sems dpa' kun du bzang po'i spyod pa</text></item>
<item><p>58b4</p><section>mdo sde</section><text>rab 'byam las nges par byung ba/ byang chub sems dpa' ye shes bla ma gnas pa'i yul gyi rjes su zhugs pas de bzhin gshegs pa la mchod par bgyi'o/ /de bzhin gshegs pa la mchod pa'i las kyi slad du de bzhin gshegs pa la mchod pa dang / rim gro</text></item>
<item><p>58b5</p><section>mdo sde</section><text>bgyi ba gtsug gi bla ma zhes bgyi bas 'jig rten gyi khams rab 'byam thams cad du 'dug ste/ de bzhin gshegs pa la mchod pa 'di lta ste/ pha rol tu phyin pa las byung ba/ ma skyes pa'i chos las byung ba/ byang chub sems dpa' rigs btsun par skyes pa'i ye shes kyi</text></item>
<item><p>58b6</p><section>mdo sde</section><text>mig gis rig pa/ sangs rgyas kyi yul thams cad rgyas par 'gengs pas 'jig rten gyi khams chos kyi dbyings su gtogs pa ming gis khyab pa mang po dag na chos kyi dbyings rgyas par 'gengs pa'i 'khor gyi dkyil 'khor rnams dang / nam mkha'i khams kyi mthas gtugs</text></item>
<item><p>58b7</p><section>mdo sde</section><text>pa chos kyi dbyings su gtogs pa'i 'jig rten gyi khams rnams su 'jug go/ /de bas gong du yang mchod pa yon tan dpag tu ma mchis pa dang ldan pa/ dge ba'i rtsa ba chen po'i shugs kyis bskyed pa/ rdo rje'i dbang po snang bar bgyid pa/ sangs rgyas kyi yul thams cad</text></item>
<item><p>59a1</p><section>mdo sde</section><text>du snang ba'i me tog gi rgyal po'i ye shes las byung ba'i mchod pas de bzhin gshegs pa de dag la bsti stang du bgyi'o/ /btsun par bgyi'o/ /ri mor bgyi'o/ /mchod do/ /gsol lo/ /rim gror bgyi'o/ /ji ltar bdag gi don du mchod pa</text></item>
<item><p>59a2</p><section>mdo sde</section><text>de bzhin du 'jig rten gyi khams rab 'byam ma lus pa thams cad na sems can ji tsam sems can gyi ris na mchis pa/ sems can gyi khams de dag thams cad kyi ched du yang de bzhin gshegs pa de dag la mchod par bgyi'o/ /de ltar bdag de bzhin gshegs pa</text></item>
<item><p>59a3</p><section>mdo sde</section><text>la mchod pa'i stobs kyis brlan pa'i sems bskyed pa/ byams pa chen po dang / snying rje chen pos nye bar bstan pa/ 'gro ba thams cad yongs su bskyab pa'i smon lam dang ldan pas de bzhin gshegs pa thams cad kyi byin gyi rlabs kyi mdzod kyi rjes su zhugs par gyur/</text></item>
<item><p>59a4</p><section>mdo sde</section><text>shes rab dang / thabs kyi stobs chen pos yongs su bzung bar gyur/ bdud kyi lam dang yul thams cad las yang dag par 'das par gyur nas sgrib par 'gyur ba'i las thams cad bshags par bgyi ste/ gang sangs rgyas bcom ldan 'das rnams kyis bka' ma</text></item>
<item><p>59a5</p><section>mdo sde</section><text>stsal pa dang / gang sems can dam pa rnams kyis rnam par spangs pa dang / gang de bzhin gshegs pa rnams kyis smad pa dang / gang byang chub sems dpa' rnams kyis yongs su spangs pa dang / gang 'phags pa rnams kyis bshung ba dang / gang mkhas pa rnams</text></item>
<item><p>59a6</p><section>mdo sde</section><text>dang zhe 'gras pa dang / gang rig pa rnams kyis bor ba 'dod chags dang / zhe sdang dang / gti mug gis rab tu gzir ba'i dbang gis byung ba'am/ nga rgyal dang / 'chab pa dang / khon du 'dzin pa'i dbang gis byung ba'am/ phrag dog dang / ser sna dang / mya</text></item>
<item><p>59a7</p><section>mdo sde</section><text>ngan gyi dbang gis byung ba'am/ sgyu dang g.yo'i dbang gis byung ba'am/ mngon par zhen pa'i stobs kyis byung ba 'di lta ste/ las kyi sgrib pa'am/ chos kyi sgrib pa'am/ nyon mongs pa'i sgrib pa'am/ lta ba'i sgrib pa'am/ mi shes pa'i sgrib pa'am/ rnam par</text></item>
<item><p>59b1</p><section>mdo sde</section><text>smin pa'i sgrib pa'am/ chos kyis phongs par 'gyur ba'i sgrib pa'am/ nyan thos dang / rang sangs rgyas kyi theg pa dang ldan pa'i sgrib pa'am/ theg pa chen po'i bar chad du 'gyur ba'i sgrib pa'am/ dge ba'i rtsa ba thams cad pa gsog pa la gnod pa'i sgrib pa'am/ sdig pa'i</text></item>
<item><p>59b2</p><section>mdo sde</section><text>grogs po dang 'dre ba'i sgrib pa'am/ byang chub sems dpa' kun du bzang po'i spyod pa'i smon lam yongs su rdzogs par bgyi ba la sgrib pa dang chod pa yang rung ste/ sgrib pa'i las bgyis shing bsags pa sgrib pa'i kun nas ldang ba gang gis sems can dmyal bar mchi bar 'gyur ba</text></item>
<item><p>59b3</p><section>mdo sde</section><text>dang / dud 'gro'i skye gnas su mchi bar 'gyur ba dang / kyi yul du mchi bar 'gyur ba dang / lha dbul por skye bar 'gyur ba dang / sangs rgyas la lta ba yongs su mi 'dzin pa dang / chos mnyan pa yongs su mi len pa dang / de bzhin gshegs pa dang / chos</text></item>
<item><p>59b4</p><section>mdo sde</section><text>dang / dge 'dun dkon mchog mngon par mi rig par 'gyur ba dang / byang chub sems dpa' dang 'grogs pa mi 'thob par 'gyur ba dang / dge ba'i bshes gnyen yang dag pas yongs su bzung ba mi rnyed par 'gyur ba dang / dge ba'i rtsa ba chab 'tshal ba yongs su</text></item>
<item><p>59b5</p><section>mdo sde</section><text>'dzin par 'gyur ba dang / byang chub kyi sems brjed par 'gyur ba dang / pha rol tu phyin pa'i lam mi nyan par 'gyur ba dang / bdud sdig can rnams kyis 'joms par 'gyur ba dang / sangs rgyas kyi chos thag ring du bgyid par 'gyur ba dang / dge ba'i rtsa ba thams cad brtsam</text></item>
<item><p>59b6</p><section>mdo sde</section><text>pa'i sbyor ba las rnam par ldog par 'gyur ba dang / dge ba'i bshes gnyen la 'khu bar 'gyur ba dang / bsam pa yongs su dag pa mi 'thob pa dang / dran pa brjed pa ma mchis pa mi 'thob pa dang / chos la lta ba mi 'thob pa dang / sangs rgyas kyi rnam par sprul pa la mi mos</text></item>
<item><p>59b7</p><section>mdo sde</section><text>pa dang / sangs rgyas kyi chos rnams la yid gnyis 'tshal bar 'gyur ba dang / ting nge 'dzin gyi sgo khong du mi chud pa dang / sa nas sar gnas pa mi 'thob pa dang / byang chub sems dpa' dang 'grogs pa mi 'thob pa dang / pha rol tu phyin pa yongs su rdzogs par bgyi ba'i</text></item>
<item><p>60a1</p><section>mdo sde</section><text>las byas pa dang ldan pa khong du mi chud pa dang / smon lam chen po las nur bar 'gyur ba dang / spyod pa yongs su dag pa mi 'thob pa dang / gzungs kyi rgyan gyi snang ba mi 'thob pa dang / spobs pa'i rgyan gyi snang ba khong du mi chud pa dang / byang chub</text></item>
<item><p>60a2</p><section>mdo sde</section><text>sems dpa' kun du bzang po'i spyod pa'i smon lam la yongs su 'dris par bgyi ba khong du mi chud pa dang / chos mnyam pa nyid mi rtogs pa dang / bsod nams mnyam pa nyid mi skyed pa dang / ye shes mnyam pa nyid khong du mi chud pa dang / 'khor ba'i chos rnams kyis kun</text></item>
<item><p>60a3</p><section>mdo sde</section><text>du gzhom par 'gyur ba'i sgrib pa de lta bu la sogs pa dang / byang chub sems dpa'i spyod pa dang / yon tan gyi chos thams cad kun du sgrub pa la mi phyogs par 'gyur ba'i sgrib pa'i 'gebs pa grangs ma mchis pa 'bum phrag bcu po de dag dus gsum du gtogs pa'i de bzhin</text></item>
<item><p>60a4</p><section>mdo sde</section><text>gshegs pa thams cad chos kyi dbyings su 'dus pa/ ye shes gzigs pa sgrib pa mi mnga' ba/ chags pa ma mchis pa'i mig gi yul brnyes pa/ mnyam pa nyid kyi rjes su zhugs pa'i sku dang ldan pa chos kyi dbyings mun pa ma mchis par zhugs pa'i ye shes kyi spyan brnyes</text></item>
<item><p>60a5</p><section>mdo sde</section><text>pa'i de bzhin gshegs pa de dag thams cad kyi spyan sngar bdag mngon sum du gyur par mos nas/ de bzhin gshegs pa'i yul tshad med par brtags te/ skra'i rtse mo'i cha shas bzhag pa'i khyon tsam re re la de bzhin gshegs pa sems can thams cad snyed du lhag par mos so/ /</text></item>
<item><p>60a6</p><section>mdo sde</section><text>skra'i rtse mo'i cha shas gcig bzhag pa'i khyon la ji lta ba de bzhin du chos kyi dbyings thams cad du yang de bzhin gshegs pa sems can thams cad snyed du lhag par mos so/ /de bzhin gshegs pa re re la yang lus thob pa 'gro ba thams cad kyi sems snyed kyis zhabs kyi 'og tu</text></item>
<item><p>60a7</p><section>mdo sde</section><text>gtugs te phyag 'tshal lo/ /lus thob pa re re la yang mgo dag gi lam nges pa'i tshig snyed du lhag par mos so/ /mgo re re la yang kha'i sgo zhing thams cad kyi rdul phra rab tu dbye ba snyed du lhag par mos so/ /kha'i sgo re re la yang lce'i rtse mo zhing thams cad kyi rdul phra rab tu</text></item>
<item><p>60b1</p><section>mdo sde</section><text>dbye ba snyed du lhag par mos so/ /lce'i rtse mo'i dkyil 'khor re re la yang nges pa'i tshig gi sgrar brtags pa'i tha snyad yang dag par rdzogs pa'i sangs rgyas kyis bka' stsal pa/ 'gro ba thams cad kyi tshig gi spyod pa dang mnyam pas sgrib pa ma mchis pa'i dkyil 'khor dang 'thun</text></item>
<item><p>60b2</p><section>mdo sde</section><text>par gyur nas lhag pa'i bsam pa nyon mongs pa'i ri chen po rnam par 'thor ba las byung ba'i sgrib par 'gyur ba'i las de dag 'chags so/ /mi 'chab bo/ /'jig rten gyi khams thams cad du 'tshal bar 'gyur ba'i bshags pas 'chags so/ /bsal lo/ /rnam</text></item>
<item><p>60b3</p><section>mdo sde</section><text>par gzhig go/ /rab tu gzhom mo/ /spang ngo / /gdon to/ /las la dbang bas dbang bgyi'o/ /stobs bskyed pa brnyes pa rnams kyi bde ba nye bar bstan pa'i slad du yongs su bsngo'o/ /gong du yang byang chub sems dpa' de bzhin gshegs pa thams cad</text></item>
<item><p>60b4</p><section>mdo sde</section><text>mnyes par bgyid par 'tshal ba/ byang chub sems dpa'i spyod pa thams cad yongs su sbyong bar 'tshal ba/ byang chub sems dpa' rnam par gzhag pa thams cad las yang dag par 'da' bar 'tshal ba/ byang chub sems dpa'i smon lam thams cad yongs su rdzogs par</text></item>
<item><p>60b5</p><section>mdo sde</section><text>bgyid par 'tshal ba/ byang chub sems dpa'i gter thams cad thob par 'tshal ba/ de bzhin gshegs pa thams cad kyi bstan pa yang dag par 'dzin par 'tshal ba/ pha rol tu phyin pa thams cad yongs su rdzogs par bgyid par 'tshal ba/ sems can thams cad</text></item>
<item><p>60b6</p><section>mdo sde</section><text>yongs su smin par bgyid par 'tshal ba/ 'jig rten gyi khams yongs su dag pa thams cad rtogs par 'tshal ba/ byang chub sems dpa' kun du bzang po'i spyod pa'i smon lam yongs su rdzogs par bgyi ba rtogs par 'tshal ba rnams kyis ji ltar sangs rgyas bcom ldan 'das</text></item>
<item><p>60b7</p><section>mdo sde</section><text>bdag gis sangs rgyas kyi mkhyen pa chags pa mi mnga' zhing sgrib pa mi mnga' bas mkhyen cing rab tu mkhyen pa de lta bus sgrib par 'gyur ba'i las bshags par bgyi ba de bzhin du ci nas kyang bdag gis bshags pas legs par bshags par 'gyur ba dang / yongs su dag par 'gyur</text></item>
<item><p>61a1</p><section>mdo sde</section><text>ba dang / 'od gsal bar 'gyur ba dang / kha na ma tho ba ma mchis par 'gyur ba dang / gsal bar 'gyur ba dang / dug ma mchis par 'gyur ba dang / sgrib pa ma mchis par 'gyur ba dang / bar du gcod pa ma mchis par 'gyur ba dang / yon tan gyi</text></item>
<item><p>61a2</p><section>mdo sde</section><text>chos thams cad sgrub par 'gyur ba de lta bur sgrib par 'gyur ba'i las kyi nyes pa thams cad 'chags so/ /ji ltar bdag gi don du bshags pa de bzhin du 'jig rten gyi khams rab 'byam ma lus pa thams cad na sems can ji tsam sems can gyi ris na mchis pa sems can gyi khams</text></item>
<item><p>61a3</p><section>mdo sde</section><text>de dag thams cad kyi ched du yang sgrib par 'gyur ba'i las kyi nyes pa 'chags so/ /de ltar bdag gi las kyi nyes pa sgrib par 'gyur ba thams cad so sor bshags nas sgrib pa ma mchis pa rnam par dag pa'i dkyil 'khor la gnas te/ 'gro ba thams cad kyi dge ba'i rtsa ba la rjes</text></item>
<item><p>61a4</p><section>mdo sde</section><text>su yi rang ngo / /dge ba'i rtsa ba'i tshogs kyi khyad par gang gis ngan song dbul po kyi mi khom par mchi ba thams cad rnam par bzlog pa de la yang rjes su yi rang ngo / /sems la gnod pa ma mchis shing 'od gsal ba/ dge ba'i rtsa ba'i tshogs kyi khyad par gang gis</text></item>
<item><p>61a5</p><section>mdo sde</section><text>ngan song dud 'gro'i skye gnas kyi mi khom par mchi ba thams cad rnam par bzlog pa de la yang rjes su yi rang ngo / /dge ba'i rtsa ba'i tshogs kyi khyad par gang gis sems can dmyal ba'i mi khom par mchi ba thams cad rnam par bzlog pa de la yang rjes su yi rang ngo / /bzang po'i</text></item>
<item><p>61a6</p><section>mdo sde</section><text>gnas dge ba'i rtsa ba'i tshogs kyi khyad par gang gis lha dang mir skye ba thams cad yongs su 'dzin pa de la yang rjes su yi rang ngo / /dge ba'i rtsa ba'i tshogs kyi khyad par gang gis bsam gtan gyi dga' ba dang mgu ba dang bde ba thams cad myong ba de la yang rjes su yi rang ngo / /</text></item>
<item><p>61a7</p><section>mdo sde</section><text>dge ba'i rtsa ba'i tshogs kyi khyad par gang gis 'khor ba la yid 'byung ba'i sems thob pa de la yang rjes su yi rang ngo / /dge ba'i rtsa ba'i tshogs kyi khyad par gang gis dge ba'i bshes gnyen yang dag pas yongs su bzung ba thob pa de la yang rjes su yi rang ngo / /dge ba'i rtsa</text></item>
<item><p>61b1</p><section>mdo sde</section><text>ba'i tshogs kyi khyad par gang gis dge ba'i bshes gnyen rnams la gus pa'i sems rnyed pa de la yang rjes su yi rang ngo / /dge ba'i rtsa ba'i tshogs kyi khyad par gang gis sangs rgyas bcom ldan 'das rnams mnyes par bgyid de/ mnyes nas mi mnyes par mi 'gyur ba de la yang</text></item>
<item><p>61b2</p><section>mdo sde</section><text>rjes su yi rang ngo / /dge ba'i rtsa ba'i tshogs kyi khyad par gang gis sangs rgyas bcom ldan 'das rnams las chos bstan pa mngon sum du nyan cing thos nas/ som nyi dang / yid gnyis bzlog pa de la yang rjes su yi rang ngo / /dge ba'i rtsa ba'i tshogs kyi khyad par gang</text></item>
<item><p>61b3</p><section>mdo sde</section><text>gis 'jig rten gsum po thams cad nas 'byung ba rtogs pa de la yang rjes su yi rang ngo / /dge ba'i rtsa ba'i tshogs kyi khyad par gang gis sems can thams cad kyi ston pa'i sems bskyed pa rnyed pa de la yang rjes su yi rang ngo / /dge ba'i rtsa ba'i tshogs kyi khyad par gang gis 'gro ba</text></item>
<item><p>61b4</p><section>mdo sde</section><text>thams cad thogs pa ma mchis pa'i mig thob pa de la yang rjes su yi rang ngo / /dge ba'i rtsa ba'i tshogs kyi khyad par gang gis ngos mnyam pa'i rjes su mchi ba smon lam chen po yongs su dag par bgyid pa de la yang rjes su yi rang ngo / /dge ba'i rtsa ba'i tshogs kyi khyad par</text></item>
<item><p>61b5</p><section>mdo sde</section><text>gang gis lus mtshan dang / dpe byad bzang pos legs par brgyan pa thob pa de la yang rjes su yi rang ngo / /dge ba'i rtsa ba'i tshogs kyi khyad par gang gis yon tan thams cad rnam par dag pa'i rgyan dag yongs su dag pa thob pa de la yang rjes su yi rang ngo / /dge ba'i rtsa ba'i tshogs kyi khyad</text></item>
<item><p>61b6</p><section>mdo sde</section><text>par gang gis stobs bcus brgyan pa'i sems rin po che thob pa de la yang rjes su yi rang ngo / /dge ba'i rtsa ba'i tshogs kyi khyad par gang gis thams cad mkhyen pa nyid kyi shugs las phyir mi ldog pa thob pa de la yang rjes su yi rang ngo / /dge ba'i rtsa ba'i tshogs kyi khyad</text></item>
<item><p>61b7</p><section>mdo sde</section><text>par gang gis gzungs kyi rigs khong du chud pa de la yang rjes su yi rang ngo / /dge ba'i rtsa ba'i tshogs kyi khyad par gang gis chos kyi dbyings rnam par dag pa khong du chud pa de la yang rjes su yi rang ngo / /dge ba'i rtsa ba'i tshogs kyi khyad par gang gis rnam par smin pa mi zad pa la</text></item>
<item><p>62a1</p><section>mdo sde</section><text>gnas te/ mngon par shes pa thob pa de la yang rjes su yi rang ngo / /dge ba'i rtsa ba'i tshogs kyi khyad par gang gis sangs rgyas kyi zhing gi rgyan bsgrub pa khong du chud pa de la yang rjes su yi rang ngo / /dge ba'i rtsa ba'i tshogs kyi khyad par gang gis</text></item>
<item><p>62a2</p><section>mdo sde</section><text>bdud kyi rtsod pa'i dmag tshogs thams cad rab tu bcom nas khyu mchog tu gyur pa khong du chud pa de la yang rjes su yi rang ngo / /dge ba'i rtsa ba nyan thos dang / rang sangs rgyas thams cad kyi chos mnyam pa nyid las skyes pa'i rig pa dang / rnam par grol ba dang / 'dod</text></item>
<item><p>62a3</p><section>mdo sde</section><text>chags dang bral ba dang / zag pa ma mchis pa dang ldan pa gang lags pa de dag la yang rjes su yi rang ngo / /byang chub sems dpa' thams cad kyi dge ba'i rtsa ba gang dag byang chub sems dpa'i spyod pa thams cad dang ldan pa nas/ bla na med pa yang dag par rdzogs pa'i</text></item>
<item><p>62a4</p><section>mdo sde</section><text>byang chub khong du chud pa dang ldan pa'i bar gyi dge ba'i rtsa ba de dag la yang rjes su yi rang ngo / /de bzhin gshegs pa la mchod pa'i las kyi slad du/ de bzhin gshegs pa la mchod pa dang / rim gror bgyi ba byang chub sems dpa' dbang bskur ba rnams kyi khyad par du 'gro</text></item>
<item><p>62a5</p><section>mdo sde</section><text>ba zhes bgyi bas 'jig rten gyi khams rab 'byam thams cad du 'jug pa gang lags pa de la yang rjes su yi rang ngo / /de bzhin gshegs pa la mchod pa'i las kyi slad du/ de bzhin gshegs pa la mchod pa dang rim gror bgyi ba byang chub sems dpa' dga' ldan gyi gnas mchog na</text></item>
<item><p>62a6</p><section>mdo sde</section><text>gnas pa rnams kyi khyad par du 'gro ba zhes bgyi bas 'jig rten gyi khams rab 'byam thams cad du 'jug pa gang lags pa de la yang rjes su yi rang ngo / /de bzhin gshegs pa la mchod pa'i las kyi slad du de bzhin gshegs pa la mchod pa dang / rim gro bgyi ba byang chub</text></item>
<item><p>62a7</p><section>mdo sde</section><text>sems dpa' mngal na gnas pa rnams kyi bsod nams kyi me tog rgyas pa'i snying po snang ba zhes bgyi bas 'jig rten gyi khams rab 'byam thams cad du 'jug pa gang lags pa de la yang rjes su yi rang ngo / /de bzhin gshegs pa la mchod pa'i las kyi slad du/ de bzhin gshegs</text></item>
<item><p>62b1</p><section>mdo sde</section><text>pa la mchod pa dang / rim gro bgyi ba byang chub kyi snying po mchog dam pa na gnas pa byang chub sems dpa' kun du bzang po'i gtsug gi bla ma zhes bgyi bas 'jig rten gyi khams rab 'byam thams cad du 'jug pa gang lags pa de la yang rjes su yi rang ngo / /yang dag par rdzogs</text></item>
<item><p>62b2</p><section>mdo sde</section><text>pa'i sangs rgyas dus gsum du gshegs pa rnams kyi dge ba'i rtsa ba thabs mkhas pa bsam gyis mi khyab pas rnam par 'phrul pa dang ldan pa gang lags pa de la yang rjes su yi rang ngo / /gong du yang byang chub sems dpa' bdud kyi rtsod pa'i dmag tshogs thams cad rab tu</text></item>
<item><p>62b3</p><section>mdo sde</section><text>gdul bar 'tshal ba/ phas kyi rgol ba'i tshogs thams cad zil gyis gnon par 'tshal ba/ ma rig pa'i mun pa mun gnag dang / rab rib kyi ling tog mang po sel bar 'tshal ba ngan song dang / mi khom pa dang / ngan 'gro'i lam thams cad gcod par 'tshal ba/</text></item>
<item><p>62b4</p><section>mdo sde</section><text>ye shes kyi dkyil 'khor thams cad rnam par sbyong bar 'tshal ba/ chos thams cad snang ba thob par 'tshal ba/ kun du bzang po'i lus khyu mchog tu gyur pa thob par 'tshal ba/ 'gro ba thams cad kyi bsam pa ji lta ba bzhin du tshim par bgyid pa'i dbyangs kyi yan lag rnam par</text></item>
<item><p>62b5</p><section>mdo sde</section><text>dag pa thob par 'tshal ba/ chos thams cad ji lta ba bzhin du rtogs par bgyi ba'i slad du/ ye shes kyi mig rnam par sbyong bar 'tshal ba/ 'khor ba'i 'khor lo bzlog par 'tshal ba/ chos kyi 'khor lo chen po rab tu bskor bar 'tshal ba/ stobs bcu'i ye shes kyis</text></item>
<item><p>62b6</p><section>mdo sde</section><text>non par 'tshal ba rnams kyis ji ltar sangs rgyas bcom ldan 'das dag gis sangs rgyas kyi mkhyen pa chags pa mi mnga' zhing sgrib pa mi mnga' bas mkhyen cing rab tu mkhyen pa de lta bus dge ba'i rtsa ba'i tshogs thams cad la rjes su yi rang bar bgyi ba de bzhin du bdag kyang rjes su</text></item>
<item><p>62b7</p><section>mdo sde</section><text>yi rang ba'i mchog gis rjes su yi rang ngo / /gtso bo dang / dam pa dang / khyad par du 'phags pa dang / rab dang / phul dang / gya nom pa dang / bla ma dang / bla na ma mchis pa dang / mnyam pa ma mchis pa dang / mi mnyam pa dang mnyam pa dang / mtshungs</text></item>
<item><p>63a1</p><section>mdo sde</section><text>pa ma mchis pa dang / snang ba ma mchis pa dang / bdag nyid chen po dang / zil gyis mi non pa dang / yon tan gyi chos thams cad sdud pa dang / yang dag par rdzogs pa'i sangs rgyas kyis bka' stsal pa'i rjes su yi rang bas rjes su yi rang ngo / /</text></item>
<item><p>63a2</p><section>mdo sde</section><text>ji ltar bdag gi don du rjes su yi rang ba de bzhin du 'jig rten gyi khams rab 'byam ma lus pa thams cad na sems can ji tsam sems can gyi ris na mchis pa sems can gyi khams de dag thams cad kyi ched du yang dge ba'i rtsa ba de dag thams cad la rjes su yi rang ngo / /de ltar</text></item>
<item><p>63a3</p><section>mdo sde</section><text>bdag dge ba'i rtsa ba thams cad la rjes su yi rangs nas sangs rgyas bcom ldan 'das thams cad la bskul lo/ /de ltar na phyogs bcu'i 'jig rten gyi khams phyogs bcu'i mu thug yongs su rje bar 'jug pa/ 'jig rten gyi khams thams cad gzhi phyal ba'i</text></item>
<item><p>63a4</p><section>mdo sde</section><text>rjes su 'gro zhing 'jug pa/ steng g.yogs med pa'i rgyud kyi phyogs yongs su rje bar bshad pa/ 'chol ba'i rgyud kyi 'jig rten gyi khams mngon du sgrub pa/ rnam par dbye ba'i mig 'phrul lta bu chos kyi dbyings su gtogs pa'i 'jig rten gyi khams rab 'byam thams cad</text></item>
<item><p>63a5</p><section>mdo sde</section><text>na sangs rgyas bcom ldan 'das gang dag kha cig bdud kyi rtsod pa'i dmag tshogs thams cad mngon par btul nas bla na med pa yang dag par rdzogs pa'i byang chub mngon par rdzogs par sangs rgyas te/ chos thams cad la sgrib pa med pa nyid brnyes pa/ byang chub kyi snying po</text></item>
<item><p>63a6</p><section>mdo sde</section><text>mchog dam par gshegs pa/ chos kyi tshul g.yo ba ma mchis pa'i rang bzhin du gyur pa/ chos kyi sku rab tu zhi ba dang ldan pa dag 'di lta ste/ chos gzung bar mdzad pa'i slad du 'jig rten thams cad na bskul ba'i sa la gzhes te/ chos kyi 'khor lo mi skor ba'i sangs rgyas bcom ldan</text></item>
<item><p>63a7</p><section>mdo sde</section><text>'das de dag la bdag gis bla ma la ri mo gus par bgyi ba chen pos lus btud pa bgyis nas chos kyi 'khor lo chen po rab tu bskor bar bskul gyis/ byang chub sems dpa' thams cad yongs su grub par bgyi ba dang / 'gro ba thams cad bskyab pa dang / nyon mongs pa thams cad</text></item>
<item><p>63b1</p><section>mdo sde</section><text>rnam par byang bar bgyi ba dang / som nyi thams cad yang dag par gzhom pa dang / the tsom thams cad kun du gcad pa dang / sangs rgyas dang / chos dang / dge 'dun thams cad rab tu bsgrags pa dang / sangs rgyas kyi zhing thams cad du sangs rgyas 'byung ba</text></item>
<item><p>63b2</p><section>mdo sde</section><text>rgyun mi 'chad par bgyi ba'i slad du sangs rgyas bcom ldan 'das rnams kyis pha rol tu phyin pa'i yan lag thams cad shin tu yongs su sbyangs pa/ phyir mi zlog pa/ stobs bcus zil gyis mi non pa/ 'khor ba'i 'khor lo rab tu 'joms pa/ lta bar gyur pa dang / nyon</text></item>
<item><p>63b3</p><section>mdo sde</section><text>mongs pa thams cad rab tu 'jig pa/ so so yang dag par rig pa bzhi rjes su bsgrags pa/ shin tu rnam par phye ba'i sgra dang ldan pa/ 'phags pa'i bden pa bzhi'i tshul nges par brtags pa'i chos kyi 'khor lo chen po bskor bar gsol lo/ /snying rje chen po'i stobs la lhag par</text></item>
<item><p>63b4</p><section>mdo sde</section><text>dmigs par bgyi ba dang / rang gi byang chub sems dpa'i spyod pa rgyun mi gcad par bgyi ba dang / byang chub sems dpa'i lam thams cad yongs su sbyang ba'i slad du byang chub sems dpa' thams cad la yang bdag skul lo/ /snying rje chen po'i stobs la lhag par dmigs</text></item>
<item><p>63b5</p><section>mdo sde</section><text>par bgyi ba'i slad du nyan thos dang / rang sangs rgyas thams cad la yang bdag skul lo/ /mi dge ba'i chos thams cad rnam par bzlog pa dang / dge ba'i chos thams cad yongs su rdzogs par bgyi ba'i slad du/ sems can thams cad la yang bdag skul lo/ /gong</text></item>
<item><p>63b6</p><section>mdo sde</section><text>du yang byang chub sems dpa' bskul ba'i phung po dang ldan pa rnams kyis ji ltar sangs rgyas bcom ldan 'das rnams kyis sangs rgyas kyi mkhyen pa chags pa mi mnga' zhing sgrib pa mi mnga' bas mkhyen cing rab tu mkhyen pa de lta bus sangs rgyas thams cad dang / byang chub sems dpa'</text></item>
<item><p>63b7</p><section>mdo sde</section><text>thams cad dang / nyan thos dang / rang sangs rgyas thams cad dang / sems can thams cad la bskul bar bgyi ba de bzhin du bdag kyang bskul ba'i mchog dang / gtso bo dang / dam pa dang / khyad par du 'phags pa dang / rab dang / phul dang / gya nom pa dang /</text></item>
<item><p>64a1</p><section>mdo sde</section><text>bla ma dang / bla na ma mchis pa dang / gong na ma mchis pa dang / mnyam pa ma mchis pa dang / mi mnyam pa dang mnyam pa dang / mtshungs pa ma mchis pa dang / snang ba ma mchis pa dang / bdag nyid chen po dang / zil gyis mi non pa dang /</text></item>
<item><p>64a2</p><section>mdo sde</section><text>yon tan gyi chos thams cad sdud pa dang / yang dag par rdzogs pa'i sangs rgyas kyis bka' stsal pa'i bskul bas skul lo/ /ji ltar bdag gi don du bskul ba de bzhin du 'jig rten gyi khams rab 'byam ma lus pa thams cad na sems can ji tsam sems can gyi</text></item>
<item><p>64a3</p><section>mdo sde</section><text>ris na mchis pa sems can gyi khams de dag thams cad kyi ched du yang skul lo/ /gong du yang de bzhin gshegs pa thams cad la bdag mngon par gsol ba da lta na phyogs bcu'i 'jig rten gyi khams phyogs bcu'i mu thug yongs su rje bar 'jug pa/ 'jig rten gyi khams</text></item>
<item><p>64a4</p><section>mdo sde</section><text>thams cad gzhi phyal ba'i rjes su 'gro zhing 'jug pa/ steng g.yogs med pa'i rgyud kyi phyogs yongs su rje bar bshad pa/ 'chol ba'i rgyud kyi 'jig rten gyi khams mngon par sgrub pa/ rnam par dbye ba'i mig 'phrul lta bu chos kyi dbyings su gtogs pa'i 'jig rten gyi</text></item>
<item><p>64a5</p><section>mdo sde</section><text>khams rab 'byam thams cad na sangs rgyas bcom ldan 'das gang dag kha cig chos kyi 'khor lo dag shin tu bskor ba/ gdul ba dag shin tu btul ba/ zam pa dag shin tu btags pa/ bstan pa dag shin tu byin gyis brlabs pa/ byang chub sems dpa' dag shin tu</text></item>
<item><p>64a6</p><section>mdo sde</section><text>lung bstan pa/ sangs rgyas kyi mdzad pa dag shin tu mdzad pa/ phas kyi rgol ba'i phyogs thams cad shin tu tshar gcad pa/ rjes su bstan pa rnams shin tu 'phags pa/ zhing thams cad du bsgrags pa/ 'gro ba thams cad kyi bsam pa ji lta ba bzhin du rnam par dag pa'i</text></item>
<item><p>64a7</p><section>mdo sde</section><text>gnas rnams zhing de dang de dag dang / 'jig rten gyi khams rab 'byam de dang de dag dang / sems can gyi ris de dang de dag na sems can rab 'byam ma gus par gyur pa/ dbang po yongs su skyo ba/ snod du ma gyur pa/ de bzhin gshegs pa la lta ba'i rgyun bcad pa/ rtag</text></item>
<item><p>64b1</p><section>mdo sde</section><text>tu chags pa/ yul la mngon par dga' ba/ 'dus byas kyi sgrib pas zin pa/ 'dod pa'i yon tan lnga la sred pa'i dbang du mchis pa de dang de dag la yul thams cad la bdag med par yang dag par ston cing sems can 'khor ba la mngon par dga' ba rnams yid 'byung ba bskyed</text></item>
<item><p>64b2</p><section>mdo sde</section><text>pa'i ched dang / 'du byed thams cad mi rtag par rab tu bstan pa'i ched du 'byor pa thams cad mthar rgud pa'i sgor yang dag par ston la/ sangs rgyas yongs su mya ngan las 'das pa chen po zhi bar yang dag par bstan pa'i ched du srog gi dbang po thams cad mthar 'chi bar yang dag</text></item>
<item><p>64b3</p><section>mdo sde</section><text>par ston cing de bzhin gshegs pa 'phos te/ shin tu bral nas 'jig rten du mi dga' ba chen po ston la/ lha dang / mi dang / lha ma yin du bcas pa'i 'jig rten gyi mdun du yongs su mya ngan las 'das pa chen po ston te/ lha'i dbang po thams cad ngu ba dang / klu'i</text></item>
<item><p>64b4</p><section>mdo sde</section><text>dbang po thams cad mya ngan bgyid pa dang / gnod sbyin gyi dbang po thams cad smre sngags 'don pa dang / 'gro ba'i dbang po thams cad rab tu mi dga' ba'i yongs su mya ngan las 'das pa chen po lha dang / mi dang / lha ma yin du bcas pa'i 'jig rten gyi mdun du ston pa na</text></item>
<item><p>64b5</p><section>mdo sde</section><text>bdag gis bla ma la rim gro gus pa chen pos lus btud pa bgyis nas sangs rgyas bcom ldan 'das de dag la sku tshe bsring ba dang / ring du bzhugs par gsol gyis/ sangs rgyas bcom ldan 'das rnams 'gro ba thams cad sdug bsngal gyi phung po las bzlog pa dang / sems</text></item>
<item><p>64b6</p><section>mdo sde</section><text>can thams cad rab tu bde ba la dgod pa dang / sems can thams cad kyi dbul po'i lam rnam par gcad pa dang / sems can thams cad 'khor ba'i 'brog dgon pa chen po las bsgral ba dang / 'gro ba thams cad sangs rgyas kyi yul sgrib pa ma mchis pa la gnas pa la</text></item>
<item><p>64b7</p><section>mdo sde</section><text>dgod pa dang / dbul po'i lam thams cad gcad pa dang / 'gro ba thams cad chos dkon mchog gis tshim par bgyi ba dang / 'jig rten gyi khams thams cad yongs su sbyang ba dang / 'gro ba thams cad gdul ba mthar thug pa dang / byang chub sems dpa' thams</text></item>
<item><p>65a1</p><section>mdo sde</section><text>cad yongs su gzung ba'i slad du bskal pa chos kyi dbyings kyis klas pa/ nam mkha'i khams kyi mthas gtugs par bzhugs su gsol/ sangs rgyas bcom ldan 'das de dag la bdag mngon par gsol ba'i mchog gis mngon par gsol lo/ /</text></item>
<item><p>65a2</p><section>mdo sde</section><text>gtso bo dang / dam pa dang / khyad par du 'phags pa dang / rab dang / phul dang / gya nom pa dang / bla ma dang / bla na ma mchis pa dang / gong na ma mchis pa dang / mnyam pa ma mchis pa dang / mi mnyam pa dang mnyam pa dang / mtshungs pa ma</text></item>
<item><p>65a3</p><section>mdo sde</section><text>mchis pa dang / snang ba ma mchis pa dang / bdag nyid chen po dang / zil gyis mi non pa dang / yon tan gyi chos thams cad sdud pa dang / yang dag par rdzogs pa'i sangs rgyas kyis bka' stsal pa'i mngon par gsol bas gsol lo/ /gong du yang</text></item>
<item><p>65a4</p><section>mdo sde</section><text>sangs rgyas bcom ldan 'das dag gis ji ltar sangs rgyas kyi mkhyen pa chags pa mi mnga' zhing sgrib pa mi mnga' bas mkhyen cing rab tu mkhyen pa de lta bus byang chub sems dpa' rnams kyi gus pa de lta bu dang / lus btud pa de lta bu dang / ngag gi las 'byung ba de lta bu</text></item>
<item><p>65a5</p><section>mdo sde</section><text>dang / yid kyi las sgrub pa de lta bus sangs rgyas bcom ldan 'das mya ngan las 'da' bar phyogs par dgongs pa la phyi ma'i mtha'i mur thug pa'i bskal par sku tshe yongs su bskyang bar mngon par gsol bar bgyi ba de bzhin du bdag kyang gsol lo/ /ji ltar bdag gi don du</text></item>
<item><p>65a6</p><section>mdo sde</section><text>gsol ba de bzhin du 'jig rten gyi khams rab 'byam ma lus pa thams cad na sems can ji tsam sems can gyi ris na mchis pa sems can gyi khams de dag thams cad kyi ched du yang mngon par gsol lo/ /bdag de ltar de bzhin gshegs pa la mngon par gsol ba'i dge</text></item>
<item><p>65a7</p><section>mdo sde</section><text>ba'i rtsa ba'i stobs bskyed pa thob par gyur/ bsam pa dang lhag pa'i bsam pa'i stobs kyis brtan par gyur/ dad pa dang mos pa'i stobs la shin tu gnas par gyur nas lhag pa'i bsam pa'i snod yangs pa yang dag par bskyed de/ dge ba'i rtsa ba rab 'byam thams cad yang</text></item>
<item><p>65b1</p><section>mdo sde</section><text>dag par gzung ngo / /byang chub sems dpa'i dkyil 'khor thams cad na 'das pa dang / ma 'ongs pa dang / da ltar byung ba'i byang chub sems dpa' thams cad mkhyen pa nyid sgrib pa ma mchis pa la brtson pa/ chos kyi dbyings kyi dkyil 'khor rnam par dag pa rjes su</text></item>
<item><p>65b2</p><section>mdo sde</section><text>dran pa/ 'gro ba thams cad yongs su skyob pa'i sems dang ldan pa/ dge ba'i rtsa ba'i tshogs chen po blang bar rab tu brtson pa/ byang chub sems dpa' sems dpa' chen po'i rtsol bas rtsol ba/ go cha chen po bgos pa/ smon lam chen po mngon par sgrub pa/ dge</text></item>
<item><p>65b3</p><section>mdo sde</section><text>ba rtsom pa rgya chen po la rab tu brtson pa/ pha rol tu phyin pa chen po'i dkyil 'khor du rab tu sbyor ba/ yon tan gyi sa thams cad rnam par sbyong bar 'tshal ba/ mtha' dang dbung ma mchis pa'i sa la gnas par 'tshal ba/ 'gro ba thams cad kyis yongs su rdzogs par</text></item>
<item><p>65b4</p><section>mdo sde</section><text>'tshal ba/ sems kyi 'khri shing rnam par sbyong bar 'tshal ba/ chos kyi sgo nye bar stobs par 'tshal ba/ dge ba'i rtsa ba chen po'i shugs rnam par spel bar 'tshal ba'i byang chub sems dpa' thams cad kyis 'di lta ste/ sems can thams cad stobs bcu rnam par dag</text></item>
<item><p>65b5</p><section>mdo sde</section><text>pa'i mthar gtugs pa dang / sangs rgyas thams cad la mchod pa dang / rim gro bgyi ba'i slad du thams cad mkhyen pa nyid la dge ba'i rtsa ba ji snyed cig bskyed pa dang / skyed par 'gyur ba dang / bskyed pa de dag dang / byang chub sems dpa' thams cad kyi dge ba'i</text></item>
<item><p>65b6</p><section>mdo sde</section><text>rtsa ba gcig pu la btang ba rnams dang / yang dge ba'i rtsa ba gang dag byang chub sems dpa'i sa nas sar 'phar ba'i mod las skyes pa rnams dang / dge ba'i rtsa ba byang chub sems dpa' kun du bzang po'i spyod pa'i smon lam yongs su rdzogs pa las byung ba rnams dang / byang chub</text></item>
<item><p>65b7</p><section>mdo sde</section><text>sems dpa'i sa 'phrul pa dang ldan pa la zhugs pa dang / chos thams cad kyi don mthong ba rjes su thob pa/ chags pa ma mchis pa'i ye shes kyi sa'i snying po rdo rje ltar sra ba/ mi shigs pa'i sems bskyed pa rnams kyi dge ba'i rtsa ba'i tshogs kun nas sgo/ de bzhin gshegs</text></item>
<item><p>66a1</p><section>mdo sde</section><text>pa thams cad mngon sum du gyur pa/ las kyi shugs kun nas ngos ye shes 'phags pa zhes bgyi bas bskyed pa/ sems kyi skad cig sems kyi skad cig la yang de bzhin gshegs pa la mchod pa dang / rim gro bgyi bar 'jug ste/ de dag 'jug</text></item>
<item><p>66a2</p><section>mdo sde</section><text>pa dang / dge ba'i rtsa ba'i rgyu 'thun pas thams cad mkhyen pa nyid kyi tshad med pa'i rkyen rnams kyis sems kyi skad cig sems kyi skad cig la sems can gyi khams thams cad la mngon par 'gebs shing ji tsam du thabs kyi tshul brjod pa la 'jug pa dpag tu ma mchis pa dag</text></item>
<item><p>66a3</p><section>mdo sde</section><text>gis byang chub sems dpa' thams cad dang mnyam pa nyid kyang yang dag par 'grub ste/ byang chub sems dpa' de dag thams cad dge ba'i rtsa ba'i shugs de dag thams cad rgyun mi 'chad par gtong ba de tsam du bdag gis lhag pa'i bsam pa'i snod la mos pa'i lam</text></item>
<item><p>66a4</p><section>mdo sde</section><text>shin tu rnam par dag pa yang dag par bskyed nas dge ba'i rtsa ba'i shugs de dag thams cad yang dag par mnod do/ /yang dag par gzung ngo / /bdag gir bgyi'o/ /blang ngo / /lhag par mos so/ /kun gyi rjes su zhugs par bgyi'o/ /bdag gir bgyi</text></item>
<item><p>66a5</p><section>mdo sde</section><text>ba mchog dang / gtso bo dang / dam pa dang / khyad par du 'phags pa dang / rab dang / phul dang / gya nom pa dang / bla ma dang / bla na ma mchis pa dang / mnyam pa ma mchis pa dang / mi mnyam pa dang mnyam pa dang / mtshungs pa ma mchis pa dang / snang</text></item>
<item><p>66a6</p><section>mdo sde</section><text>ba ma mchis pa dang / bdag nyid chen po dang / zil gyis mi non pa dang / yon tan gyi chos thams cad sdud pa dang / yang dag par rdzogs pa'i sangs rgyas kyis bka' stsal pa'i bdag gir bgyi bas bdag gir bgyi'o/ /gong du yang byang chub sems dpa' bsod</text></item>
<item><p>66a7</p><section>mdo sde</section><text>nams kyi tshogs yang dag par len par 'tshal ba/ yon tan gyi tshogs bsgrub par 'tshal ba/ sgrib pa ma mchis pa'i yul la 'jug par 'tshal ba/ chags pa ma mchis pa'i mtha' la gnas par 'tshal ba/ dus gsum thams cad du 'dug par 'tshal ba rnams kyis</text></item>
<item><p>66b1</p><section>mdo sde</section><text>ji ltar sangs rgyas bcom ldan 'das dag gis mkhyen cing rab tu mkhyen pa de lta bus dge ba'i rtsa ba thams cad bdag gir bgyi ba de bzhin du bdag gis kyang bdag gir bgyi'o/ /bdag gir bgyi ba'i mchog dang / gtso bo dang / dam pa dang / khyad par du 'phags</text></item>
<item><p>66b2</p><section>mdo sde</section><text>pa dang / dpe ma mchis pa dang / snang ba ma mchis pa dang / mnyam pa ma mchis pa dang / 'dra ba ma mchis pa dang / mi 'dra ba rnam par dag pa dang / rtog pa dang / tshig gi lam dang / bsngags pa bstan pa mtha' yas pa thams cad kyis bdag gir bgyi bas bdag gir</text></item>
<item><p>66b3</p><section>mdo sde</section><text>bgyi'o/ /ji ltar bdag gi don du bdag gir bgyi ba de bzhin du 'jig rten gyi khams rab 'byam ma lus pa thams cad na sems can ji tsam sems can gyi ris na mchis pa/ sems can gyi khams de dag thams cad kyi ched du yang bdag gir bgyi'o/ /</text></item>
<item><p>66b4</p><section>mdo sde</section><text>bdag gi mos pa dang ldan pa'i dge ba'i rtsa ba gang lags pa dang / sangs rgyas thams cad la phyag 'tshal ba dang ldan pa'i dge ba'i rtsa ba gang lags pa dang / de bzhin gshegs pa thams cad la lhag par mchod pa dang ldan pa'i dge ba'i rtsa ba gang lags pa dang / mos pa'i</text></item>
<item><p>66b5</p><section>mdo sde</section><text>stobs las nges par byung ba'i mchod pa dang ldan pa'i dge ba'i rtsa ba gang lags pa dang / sgrib par 'gyur ba thams cad sel ba'i dge ba'i rtsa ba gang lags pa dang / rjes su yi rang ba dang ldan pa'i dge ba'i rtsa ba gang lags pa dang / sangs rgyas thams cad la bskul ba dang ldan</text></item>
<item><p>66b6</p><section>mdo sde</section><text>pa'i dge ba'i rtsa ba gang lags pa dang / de bzhin gshegs pa thams cad la mngon par gsol ba dang ldan pa'i dge ba'i rtsa ba gang lags pa dang / bdag gi dge ba'i rtsa ba rab 'byam thams cad sangs rgyas dang / byang chub sems dpa' thams cad la shin tu phul nas bdag gir</text></item>
<item><p>66b7</p><section>mdo sde</section><text>bgyi ba dang ldan pa'i dge ba'i rtsa ba gang lags pa dang / bdag gi dge ba'i rtsa ba thog ma dang po ma mchis pa'i tshe rabs nas bgyis pa thams cad mkhyen par yongs su ma bsngos pa gang lags pa dang / bdag gi dge ba'i rtsa ba 'dus byas kyis yo byad 'tshal bas mngon par</text></item>
<item><p>67a1</p><section>mdo sde</section><text>bsgrubs pa gang lags pa dang / nyan thos dang / rang sangs rgyas kyis mngon par bsgrubs pa'i dge ba'i rtsa ba gang lags pa dang / bdag gi dge ba'i rtsa ba las kyis mngon par bsgrubs pa/ dus thams cad du bsags pa/ de bzhin gshegs</text></item>
<item><p>67a2</p><section>mdo sde</section><text>pa'i ye shes kyis mkhyen pa gang lags pa de dag thams cad yongs su bsdu'o/ /bzlum mo/ /bsdu bar bgyi'o/ /gong du yang byang chub sems dpa' sangs rgyas thams cad la mchod par 'tshal ba/ de bzhin gshegs pa thams cad kyi bstan pa yang dag par 'dzin</text></item>
<item><p>67a3</p><section>mdo sde</section><text>par 'tshal ba rnams kyis ji ltar sangs rgyas bcom ldan 'das dag gis mkhyen cing rab tu mkhyen pa de lta bus dge ba'i rtsa ba thams cad yongs su bsdu bar bgyi ba de bzhin du bdag gis kyang yongs su bsdu'o/ /bsdus nas 'di lta ste/ 'das pa'i sangs rgyas bcom ldan</text></item>
<item><p>67a4</p><section>mdo sde</section><text>'das rnams la mchod pa'i las dang / mtshan rgyas par bgyi ba dang / ma byon pa'i sangs rgyas bcom ldan 'das rnams kyi byang chub sems dpa' kun du bzang po'i smon lam yongs su rdzogs par bgyi ba dang / stobs bcu dang / byang chub kyi phyogs myur du khong du</text></item>
<item><p>67a5</p><section>mdo sde</section><text>chud par bgyi ba'i slad du sems can thams cad la stsal to/ /gtang ngo / /yongs su gtang ngo / /rnam par gtang ngo / /nges par gtang ngo / /nyan thos dang / rang sangs rgyas thams cad la dbul lo/ /gtang ngo / /yongs su gtang ngo / /rnam par</text></item>
<item><p>67a6</p><section>mdo sde</section><text>gtang ngo / /nges par gtang ngo / /byang chub sems dpa' thams cad la dbul lo/ /gtang ngo / /yongs su gtang ngo / /rnam par gtang ngo / /nges par gtang ngo / /sangs rgyas thams cad la dbul lo/ /gtang ngo / /yongs su gtang ngo / /rnam</text></item>
<item><p>67a7</p><section>mdo sde</section><text>par gtang ngo / /nges par gtang ngo / /de bzhin gshegs pa re re la mchod pa'i las kyi slad du da ltar byung ba'i sangs rgyas bcom ldan 'das thams cad mkhyen pa byang chub kyi yan lag tu gyur pa rnams kyi 'khor gyi dkyil 'khor chos kyi dbyings kyi tshad tsam rnams su mchod pa</text></item>
<item><p>67b1</p><section>mdo sde</section><text>bkod pa thams cad kyi rgyan gyis chos kyi dbyings kun du gnas par gyur cig /rin po che thams cad kyis khebs pa'i rgyan gyis chos kyi dbyings kun tu gnas par gyur cig /me tog thams cad kyi bla re bres pa'i rgyan gyis chos kyi dbyings kun du gnas par gyur cig /</text></item>
<item><p>67b2</p><section>mdo sde</section><text>rin po che thams cad kyi rgyal mtshan bsgreng ba'i rgyan gyis chos kyi dbyings kun du gnas par gyur cig /rin po che thams cad kyi dra ba bres pa'i rgyan gyis chos kyi dbyings kun du gnas par gyur cig /rin po che thams cad kyi na bzas g.yogs pa'i rgyan gyis chos kyi dbyings</text></item>
<item><p>67b3</p><section>mdo sde</section><text>kun du gnas par gyur cig /gzhal du ma mchis pa'i gos kyi sprin gyi char dang rin po che thams cad kyis sangs rgyas la mchod pa bkod pa'i rgyan gyis chos kyi dbyings kun du gnas par gyur cig /snying po'i spos thams cad kyis bdugs pa'i rgyan gyis chos kyi dbyings kun</text></item>
<item><p>67b4</p><section>mdo sde</section><text>du gnas par gyur cig /rgyan gyi dmigs pa thams cad la chags pa las grol ba'i sil snyan 'khrol ba dang ldan pa'i dbyings kyi rgyan gyis chos kyi dbyings kun du gnas par gyur cig /rin po che thams cad kyi pad ma bkram pa'i rgyan gyis chos kyi dbyings kun du gnas</text></item>
<item><p>67b5</p><section>mdo sde</section><text>par gyur cig /thams cad kyi rjes su sgrogs pa'i sprin gyi rgyan gyis chos kyi dbyings kun du gnas par gyur cig /rin po che thams cad kyi sprin snang ba rab tu 'byed pa'i rgyan gyis chos kyi dbyings kun du gnas par gyur cig /lha'i thams cad las shin tu 'das pa rin po che'i</text></item>
<item><p>67b6</p><section>mdo sde</section><text>cod pan sna tshogs kyi sprin gyi rgyan gyis chos kyi dbyings kun tu gnas par gyur cig /de ltar dge ba'i rtsa ba 'dis ji ltar byang chub sems dpa' kun du bzang po rnams de bzhin gshegs pa'i 'khor gyi dkyil 'khor du mchod pa thams cad dang ldan pas 'jug pa de bzhin du bdag</text></item>
<item><p>67b7</p><section>mdo sde</section><text>kyang dge ba'i rtsa ba 'dis de bzhin gshegs pa thams cad kyi 'khor gyi dkyil 'khor du de ltar dpag tu ma mchis pa'i mchod pa phyi ma'i mtha'i mur thug par byin gyis rlob pa la 'jug par gyur cig /gong du yang ji ltar sangs rgyas bcom ldan 'das dag gis mkhyen cing</text></item>
<item><p>68a1</p><section>mdo sde</section><text>rab tu mkhyen pa de lta bus byang chub sems dpa' rnams kyis dge ba'i rtsa ba thams cad sems can thams cad dang / nyan thos dang / rang sangs rgyas thams cad dang / byang chub sems dpa' thams cad dang / de bzhin gshegs pa thams cad</text></item>
<item><p>68a2</p><section>mdo sde</section><text>la don par bgyi ba dang / gsol bar bgyi ba dang / dbul bar bgyi ba de bzhin du bdag kyang dge ba'i rtsa ba thams cad sems can thams cad dang / nyan thos dang / rang sangs rgyas thams cad dang / byang chub sems dpa' thams cad dang / de bzhin gshegs pa thams</text></item>
<item><p>68a3</p><section>mdo sde</section><text>cad la gsol lo/ /yongs su gtang ngo / /don to/ /dbul lo/ /bdag gis sems can thams cad dang / nyan thos dang / rang sangs rgyas thams cad dang / byang chub sems dpa' thams cad dang / sangs rgyas bcom ldan 'das thams cad la dge ba'i rtsa ba thams cad phul</text></item>
<item><p>68a4</p><section>mdo sde</section><text>nas bsod nams kyi phung po yongs su bsdus pa bsod nams kyi phung po dpag tu ma mchis shing bsam gyis mi khyab pa de bzhin gshegs pa'i ye shes kyis mkhyen pa gang lags pa des bdag brtan par gyur nas bdag bla na med pa yang dag par rdzogs pa'i byang chub tu</text></item>
<item><p>68a5</p><section>mdo sde</section><text>sems bskyed par bgyi'o/ /ji ltar bcom ldan 'das de bzhin gshegs pa mar me mdzad kyis bcom ldan 'das de bzhin gshegs pa zla 'od la mchod pa dam pas mchod nas/ dang po byang chub tu thugs bskyed pa de bzhin du bdag kyang byang chub tu sems bskyed</text></item>
<item><p>68a6</p><section>mdo sde</section><text>par bgyi'o/ /ji ltar bcom ldan 'das de bzhin gshegs pa shAkya thub pa tshong dpon gyi bu mngon dgar gyur pa na/ bcom ldan 'das de bzhin gshegs pa mdzes chen la brten te/ dang po byang chub tu thugs bskyed pa de bzhin du bdag kyang byang chub tu sems bskyed</text></item>
<item><p>68a7</p><section>mdo sde</section><text>par bgyi'o/ /ji ltar bcom ldan 'das de bzhin gshegs pa tshe dpag med dge slong chos kyi 'byung gnas su gyur pa na/ bcom ldan 'das de bzhin gshegs pa 'jig rten dbang phyug rgyal po la tshigs su bcad pa'i dbyangs kyis mngon par bstod nas byang chub tu</text></item>
<item><p>68b1</p><section>mdo sde</section><text>thugs bskyed pa de bzhin du bdag kyang byang chub tu sems bskyed par bgyi'o/ /ji ltar bcom ldan 'das de bzhin gshegs pa mi 'khrugs pas sems thogs pa ma mchis pa dang / sems mi 'khrugs pa dang / tshe rabs thams cad du rab tu 'byung ba dang / mngon</text></item>
<item><p>68b2</p><section>mdo sde</section><text>par 'byung ba'i sems kyis seng ge'i sgra mngon par bsgrags te/ de bzhin gshegs pa spyan rab tu dang ba las byang chub tu thugs bskyed pa de bzhin du bdag kyang sems bskyed par bgyi'o/ /ji ltar bcom ldan 'das de bzhin gshegs pa dpal bzang pos bcom ldan</text></item>
<item><p>68b3</p><section>mdo sde</section><text>'das de bzhin gshegs pa rgya mtsho'i dpal la dge ba'i rtsa ba'i rnam pa mang po bskyed nas byang chub tu thugs bskyed pa de bzhin du bdag kyang sems bskyed par bgyi'o/ /ji ltar byang chub sems dpa' byams pa rgyal po gser mdog lta bur gyur pa na bcom ldan 'das de</text></item>
<item><p>68b4</p><section>mdo sde</section><text>bzhin gshegs pa gser gyi mchod sdong gi 'od la bkod pa du mas mchod pa dang / rim gro bgyis nas byang chub tu thugs bskyed pa de bzhin du bdag kyang sems bskyed par bgyi'o/ /ji ltar byang chub sems dpa' blo gros rgya mtsho yul shin tu rnam par dag pa'i 'khor los</text></item>
<item><p>68b5</p><section>mdo sde</section><text>sgyur ba'i rgyal por gyur pa na/ de bzhin gshegs pa yon tan gyi 'od zer mtha' yas la bkur sti bgyis nas byang chub tu thugs bskyed pa de bzhin du bdag kyang sems bskyed par bgyi'o/ /ji ltar byang chub sems dpa' nam mkha' mdzod lhas dbang bskur te/ stong</text></item>
<item><p>68b6</p><section>mdo sde</section><text>gsum gyi 'khor los sgyur ba'i rgyal por gyur pa na/ de bzhin gshegs pa smon lam thams cad las yang dag par byung ba rin po che'i gzi brjid mngon par 'phags pa'i rgyal po la gdugs gcig bzhin du rin po che'i phung po ri rab tsam pas par bgyis te/ bar gyi bskal pa</text></item>
<item><p>68b7</p><section>mdo sde</section><text>bzhi bcur mchod pa dang / rim gro bgyis nas byang chub tu sems bskyed pa de bzhin du bdag kyang sems bskyed par bgyi'o/ /ji ltar 'jam dpal gzhon nur gyur pa 'khor los sgyur ba'i rgyal por gyur pa na/ bcom ldan 'das de bzhin gshegs pa sgra dbyangs</text></item>
<item><p>69a1</p><section>mdo sde</section><text>bsgrags pa'i rgyal po la mchod pa dang / rim gro rnam pa du ma bgyis nas byang chub tu sems bskyed pa de bzhin du bdag kyang sems bskyed par bgyi'o/ /ji ltar byang chub sems dpa' kun du bzang pos bcom ldan 'das de bzhin gshegs pa ye shes</text></item>
<item><p>69a2</p><section>mdo sde</section><text>rdo rje rgya mtsho'i rgyal po la bsti stang bgyis nas byang chub tu sems bskyed pa de bzhin du bdag kyang sems bskyed par bgyi'o/ /mchog dam pa nga rgyal zhi ba sems ma lags pa'i sems dang / 'gro ba thams cad yongs su bskyab pa'i sems dang / byang chub kyi</text></item>
<item><p>69a3</p><section>mdo sde</section><text>sems des khyab par ma gyur pa'i chos kyi dbyings de gang yang ma mchis so/ /byang chub tu sems bskyed pa'i dge ba'i rtsa ba'i tshogs des dus gsum du ma khyab pa cung zad kyang ma mchis so/ /sangs rgyas thams cad mnyes par bgyid pa'i sems dang byang chub</text></item>
<item><p>69a4</p><section>mdo sde</section><text>sems dpa'i dkyil 'khor thams cad rab tu dga' bar bgyid pa'i sems dang / nyan thos dang / rang sangs rgyas thams cad rjes su yi rang ba'i sems dang / sems bskyed pa des yongs su zin par ma gyur pa'i sems can de gang yang ma mchis so/ /mchod</text></item>
<item><p>69a5</p><section>mdo sde</section><text>par ma gyur pa'i de bzhin gshegs pa de gang yang mi bzhugs so/ /gong du sems bskyed de bskyed ma thag pa'i bsod nams kyi phung po ni rab tu mang gi sems can thams cad 'khor los sgyur ba dang / 'jig rten skyong ba dang / brgya byin dang / tshangs pa dang /</text></item>
<item><p>69a6</p><section>mdo sde</section><text>nyan thos dang / rang sangs rgyas su gyur pa rnams kyi bsod nams kyi phung po ni de tsam ma lags so/ /bdag gi bsod nams kyi phung po byang chub tu sems bskyed pa dang ldan pa gang lags pa dang / sems can thams cad la stsal ba gang lags pa dang / nyan thos</text></item>
<item><p>69a7</p><section>mdo sde</section><text>dang / rang sangs rgyas thams cad la phul ba gang lags pa dang / byang chub sems dpa' thams cad la phul ba gang lags pa dang / sangs rgyas thams cad la dge ba'i rtsa ba thams cad phul ba'i bsod nams kyi phung po yongs su bzung ba gang lags pa dang / gang ye</text></item>
<item><p>69b1</p><section>mdo sde</section><text>shes dang / mos pa mngon par bsgrubs pa rnams kyi mos pa dang ldan pa'i dge ba'i rtsa ba gang lags pa dang / sangs rgyas thams cad la phyag 'tshal ba dang ldan pa'i dge ba'i rtsa ba gang lags pa dang / de bzhin gshegs pa thams cad la lhag par mchod pa dang ldan</text></item>
<item><p>69b2</p><section>mdo sde</section><text>pa'i dge ba'i rtsa ba gang lags pa dang / mos pa'i stobs las byung ba'i mchod pa dang ldan pa'i dge ba'i rtsa ba gang lags pa dang / sgrib par 'gyur ba thams cad sel ba'i dge ba'i rtsa ba gang lags pa dang / rjes su yi rang ba dang ldan pa'i dge ba'i rtsa ba gang lags</text></item>
<item><p>69b3</p><section>mdo sde</section><text>pa dang / sangs rgyas thams cad la bskul ba dang ldan pa'i dge ba'i rtsa ba gang lags pa dang / de bzhin gshegs pa thams cad la gsol ba 'debs pa dang ldan pa'i dge ba'i rtsa ba gang lags pa dang / bdag gi dge ba'i rtsa ba rab 'byam sangs rgyas dang / byang</text></item>
<item><p>69b4</p><section>mdo sde</section><text>chub sems dpa' thams cad la bos te/ bdag gir bgyi ba dang ldan pa gang lags pa dang / bdag gi dge ba'i rtsa ba thog ma dang po ma mchis pa'i tshe rabs nas bgyis pa thams cad mkhyen par yongs su ma bsngos pa gang lags pa dang / bdag gi dge ba'i rtsa ba 'dus</text></item>
<item><p>69b5</p><section>mdo sde</section><text>byas kyi yo byad 'tshal bas mngon par bsgrubs pa gang lags pa dang / bdag gi dge ba'i rtsa ba nyan thos dang / rang sangs rgyas thams cad kyi sa'i slad du mngon par bsgrubs pa gang lags pa dang / bdag gi dge ba'i rtsa ba las kyis bsgrubs pa sngon gyi</text></item>
<item><p>69b6</p><section>mdo sde</section><text>dus nas bsags pa de bzhin gshegs pa'i ye shes kyis mkhyen pa gang lags pa de dag thams cad yongs su bsdu'o/ /yongs su bsdus nas bla na med pa yang dag par rdzogs pa'i byang chub tu yongs su bsngo'o/ /bdag gi dge ba'i rtsa ba 'di dag gis sangs rgyas thams cad</text></item>
<item><p>69b7</p><section>mdo sde</section><text>mnyes par bgyid cing dgyes par bgyid par gyur cig /sangs rgyas kyi zhing thams cad yongs su sbyong bar gyur cig /sems can thams cad yongs su smin par bgyid par gyur cig /dge ba'i bshes gnyen thams cad dang / chos smra ba thams cad mgu bar bgyid</text></item>
<item><p>70a1</p><section>mdo sde</section><text>cing dga' bar bgyid par gyur cig /de bzhin gshegs pa thams cad kyi bstan pa yang dag par 'dzin cing bsrung ba dang / yongs su skyong bar gyur cig /sgrib pa'i ling tog thams cad rnam par sbyong bar gyur cig /bdud kyi rtsod pa'i</text></item>
<item><p>70a2</p><section>mdo sde</section><text>dmag tshogs thams cad rab tu 'dul bar gyur cig /sangs rgyas kyi chos thams cad mngon par rdzogs par byang chub par gyur cig /ting nge 'dzin thams cad dang / dbang thams cad thob pa dang / mngon par shes pa thams cad kyis rnam par rtsen pa dang /</text></item>
<item><p>70a3</p><section>mdo sde</section><text>rnam par thar pa thams cad kyis rnam par 'phrul par gyur cig /ci nas kyang 'khor ba na mi 'bral zhing tshe rabs gzhan du rjes pa na chab 'tshal bar mi 'gyur ba dang / byang chub sems dpa'i spyod pa pha rol tu phyin pa bskyud par mi 'gyur ba dang / byis pa so so'i skye</text></item>
<item><p>70a4</p><section>mdo sde</section><text>bo dang 'dre bas sgrib pa'i cha dang 'thun par mi 'gyur ba de lta bur bdag gi dge ba'i rtsa ba de dag yongs su bsngo'o/ /ci nas kyang byang chub sems dpa' de dag sangs rgyas kyi zhing 'di nas sangs rgyas mngon sum du bzhugs pa'i 'jig rten gyi khams gzhan du sangs rgyas</text></item>
<item><p>70a5</p><section>mdo sde</section><text>de dag la mchod pa bkod pa'i rgyan gyis brgyan par bgyid du mchi ba dang / sangs rgyas la mchod pa bkod pa'i rgyan de'i tha ma'i sems bskyed pa thob pa yongs su rdzogs par dge ba'i rtsa ba de dag yongs su bsngo'o/ /'chi ba'i dus kyi tshe na yang sangs rgyas bcom</text></item>
<item><p>70a6</p><section>mdo sde</section><text>ldan 'das de dag gis phyag g.yas pa gser gyi kha dog can brkyang ste/ bdag gi spyi bor 'jog par gyur cig /ci nas bdag dngos po thams cad la mi lta ba bkod pa rgyun thogs pa ma mchis pa shes rab kyi pha rol tu phyin pas yongs su bsgos pa'i sems</text></item>
<item><p>70a7</p><section>mdo sde</section><text>dang / tshor ba thams cad rgyun chad pa'i sems kyis 'chi ba'i dus bgyid par gyur cig /dad pa grangs ma mchis pa dang / ri mo gus par bgyi ba grangs ma mchis pa dang / dga' ba dang dad pa grangs ma mchis pas sangs rgyas bcom ldan 'das de dag la lta</text></item>
<item><p>70b1</p><section>mdo sde</section><text>zhing rtog la kun du smra zhing yang dag par smra bzhin du 'chi ba'i dus bgyid par gyur cig /mchod pa yid du 'ong bas de bzhin gshegs pa de dag la mchod cing me tog dang / spos dang / phreng ba dang / byug pa dang / phye ma dang / na bza' dang / gdugs</text></item>
<item><p>70b2</p><section>mdo sde</section><text>dang / rgyal mtshan dang / ba dan dpag tu ma mchis pa dag gis de bzhin gshegs pa de dag la mchod cing blta la rtog bzhin du 'chi ba'i dus bgyid par gyur cig /bdag gi dge ba'i rtsa ba 'dis 'jig rten gyi khams thams cad na sems can dmyal ba</text></item>
<item><p>70b3</p><section>mdo sde</section><text>thams cad rgyun chad par gyur cig /dud 'gro'i skye gnas dang / gshin rje'i 'jig rten thams cad rgyun chad par gyur cig /lha dbul po thams cad dang / mi dbul po thams cad dang / ser sna thams cad dang / 'chal pa'i tshul khrims thams cad dang /</text></item>
<item><p>70b4</p><section>mdo sde</section><text>gnod sems thams cad dang / le lo thams cad dang / rnam par g.yeng ba thams cad dang / 'chal pa'i shes rab thams cad rgyun chad par gyur cig /byang chub tu sems bskyed pa dang / sangs rgyas la blta ba dang / dam pa'i chos mnyan pa dang / dge</text></item>
<item><p>70b5</p><section>mdo sde</section><text>ba'i bshes gnyen dang 'grogs pa dang mi 'bral bar gyur cig /dge ba'i rtsa ba 'dis bdag sangs rgyas bcom ldan 'das thams cad dang lus mnyam par gyur cig /ngag mnyam pa dang / sems mnyam pa dang / ye shes mnyam par gyur cig /ji ltar gong</text></item>
<item><p>70b6</p><section>mdo sde</section><text>du yang sangs rgyas bcom ldan 'das dag gis ji ltar sangs rgyas kyi mkhyen pa chags pa mi mnga' zhing sgrib pa mi mnga' bas mkhyen cing rab tu mkhyen pa de lta bus byang chub sems dpa' rnams kyis dge ba'i rtsa ba thams cad bla na med pa yang dag par rdzogs pa'i byang chub</text></item>
<item><p>70b7</p><section>mdo sde</section><text>tu yongs su bsngo bar bgyi ba de bzhin du bdag gis kyang dge ba'i rtsa ba thams cad bla na med pa yang dag par rdzogs pa'i byang chub tu yongs su bsngo ba'i mchog gis yongs su bsngo'o/ /gtso bo dang / dam pa dang / khyad par du 'phags pa dang / rab dang / phul</text></item>
<item><p>71a1</p><section>mdo sde</section><text>dang / gya nom pa dang / bla na ma mchis pa dang / gong na ma mchis pa dang / mnyam pa ma mchis pa dang / mi mnyam pa dang mnyam pa dang / mtshungs pa ma mchis pa dang / snang ba ma mchis pa dang / bdag nyid chen po dang / bla ma</text></item>
<item><p>71a2</p><section>mdo sde</section><text>dang / zil gyis mi non pa dang / yon tan gyi chos thams cad sdud pa dang / yang dag par rdzogs pa'i sangs rgyas kyis bka' stsal pa'i yongs su bsngo bas yongs su bsngo'o/ /ji ltar bdag gi don du yongs su bsngos pa de bzhin du 'jig rten gyi khams rab</text></item>
<item><p>71a3</p><section>mdo sde</section><text>'byam ma lus pa thams cad na sems can ji tsam sems can gyi ris na mchis pa sems can gyi khams de dag thams cad kyi ched du yang yongs su bsngo'o/ /dge ba'i rtsa ba 'di las su dag shas kyis 'dzin par 'dod pa de dag gis kyang rjes su yi rang ngo zhes brjod par</text></item>
<item><p>71a4</p><section>mdo sde</section><text>bya'o/ /de nas byang chub sems dpa' sems dpa' chen po chos thams cad la dam 'cha' bar gnas pas 'jam dpal gzhon nur gyur pa la 'di skad ces smras so/ /'jam dpal ji ltar na byang chub sems dpa'i 'chags pa kha na ma tho ba med pa yin/ rjes su yi</text></item>
<item><p>71a5</p><section>mdo sde</section><text>rang ba kha na ma tho ba med pa dang / bskul ba kha na ma tho ba med pa dang / gsol ba 'debs pa kha na ma tho ba med pa dang / yongs su bsngo ba kha na ma tho ba med pa yin/ de skad ces smras pa dang / 'jam dpal gzhon nur gyur pas/ byang chub sems dpa' chos thams</text></item>
<item><p>71a6</p><section>mdo sde</section><text>cad la dam 'cha' bar gnas pa la 'di skad ces smras so/ /rigs kyi bu 'di la byang chub sems dpa' sems dpa' chen po dag 'das pa dang / ma byon pa dang / da ltar byung ba'i sangs rgyas bcom ldan 'das rnams kyi chos mnyam pa nyid la 'jug cing des yan lag</text></item>
<item><p>71a7</p><section>mdo sde</section><text>lnga sa la gtugs par byas te/ des pus mo g.yas pa'i lha nga sa la 'dzugs pa na tshig 'di skad ces sems can thams cad g.yas phyogs kyi lam la gnas par gyur cig ces brjod par bya'o/ /des pus mo g.yon pa'i lha nga sa la 'dzugs pa na tshig 'di</text></item>
<item><p>71b1</p><section>mdo sde</section><text>skad ces sems can gang su dag g.yon phyogs kyi lam la gnas pa de dag thams cad 'phags pa'i lam la gnas shing yang dag pa'i lam la gnas par gyur cig ces brjod par bya'o/ /des lag pa g.yas pa sa la 'dzugs pa na tshig 'di skad ces ji ltar de</text></item>
<item><p>71b2</p><section>mdo sde</section><text>bzhin gshegs pa byang chub kyi snying po mchog dam pa la bzhugs pa dge ba'i chos thams cad dang ldan pas dbu dang sku dang skyil mo krung la yongs su byugs te/ phyag g.yas pa sa la bsnun nas bdud dpung dang bcas pa btul te/ byang chub brnyes pa de bzhin du</text></item>
<item><p>71b3</p><section>mdo sde</section><text>sems can 'di dag gis kyang bdud phyir rgol ba choms par gyur cig /byang chub kyi snying po la 'dug cing sa chen po la bsnun nas sangs rgyas kyi ye shes thob par gyur cig ces brjod par bya'o/ /des lag pa g.yon pa sa la 'dzugs pa na tshig 'di skad ces sems can</text></item>
<item><p>71b4</p><section>mdo sde</section><text>gang su dag byis pa'i chos la gnas te/ g.yon phyogs su 'dzin pa la gdul dka' ba de dag thams cad bsdu ba'i dngos po bzhis shin tu sdud par gyur cig ces brjod par bya'o/ /des gdong dang dpral ba sa la gtugs pa na tshig 'di skad ces sems can thams cad nga</text></item>
<item><p>71b5</p><section>mdo sde</section><text>rgyal ma mchis pa 'dis bla ma rnams la rim gro bgyid pa rnyed cing spyi gtsug bltar mi mthong ba dang / dge ba'i chos thams cad 'phags par gyur cig /de ltar bdag yan lag lngas phyag 'tshal ba 'dis sems can thams cad kyi sgrib pa lnga rnam par sel bar gyur cig /</text></item>
<item><p>71b6</p><section>mdo sde</section><text>dbang po lnga yongs su rdzogs par gyur cig /'dod pa'i yon tan lnga yongs su shes par gyur cig /mngon par shes pa nyams pa med pa lnga thob par gyur cig /mig lnga yongs su dag par gyur cig /sems can 'gro ba lngar skyes pa rnams 'gro ba lnga las khyad</text></item>
<item><p>71b7</p><section>mdo sde</section><text>par du 'phags par gyur cig /tshul khrims khyad par du 'phags pa dang / ting nge 'dzin khyad par du 'phags pa dang / shes rab khyad par du 'phags pa dang / rnam par grol ba khyad par du 'phags pa dang / rnam par grol ba'i ye shes mthong ba khyad par</text></item>
<item><p>72a1</p><section>mdo sde</section><text>du 'phags par gyur cig ces brjod par bya'o/ /des yan lag lnga yongs su dag pa dang / sgrib pa lnga dang bral ba dang / stobs lnga la gnas pa dang / de bzhin gshegs pa yid la byed pa dang ma bral bas tshig 'di skad ces sangs rgyas bcom ldan</text></item>
<item><p>72a2</p><section>mdo sde</section><text>'das chos kyi sku dang ldan pa/ sku ma lags pa/ gsung dag pa/ gsung mi mnga' ba/ sems dang ba/ sems mi mnga' ba/ ye shes chags pa mi mnga' ba dang ldan pa/ ma byon ma bzhud pa thams cad mkhyen pa dang ldan pa/ thams cad gzigs pa</text></item>
<item><p>72a3</p><section>mdo sde</section><text>dang ldan pa rnams bdag la dgongs su gsol/ bdag gis 'khor ba thog ma'i mtha'i mu nas bzung ste/ yang dag pa'i mtha' dang / bdag gi mtha' ma 'tshal bas/ chos ma lags pa la chos su 'du shes bskyed pa dang / 'dul ba ma lags pa la</text></item>
<item><p>72a4</p><section>mdo sde</section><text>'dul bar 'du shes bskyed pa dang / sbyin gnas ma lags pa la sbyin gnas su 'du shes bskyed pa dang / mi dge ba la dge bar 'du shes bskyed pa dang / phyin ci log gi sems kyis bdag gi lus su lta bas yongs su dkris pa dang / dge ba'i chos gang sangs</text></item>
<item><p>72a5</p><section>mdo sde</section><text>rgyas kyis bka' ma stsal pa mngon par 'dus bgyis pa dang / bgyid pa dang / bgyid du stsal ba dang / bgyid pa la rjes su yi rang bar gyur pa gang ci mchis pa de bdag 'chags so/ /dmigs pa la gnas te/ bdag gis sems can ma mchis pa</text></item>
<item><p>72a6</p><section>mdo sde</section><text>la sems can du 'du shes pa dang / sems sgyu ma lta bur ma 'tshal nas bla na med pa yang dag par rdzogs pa'i byang chub tu sems bskyed pa gang lags pa de thams cad 'chags so/ /bdag gis mngon par 'du bgyid pa ma mchis par ma 'tshal nas/ lus</text></item>
<item><p>72a7</p><section>mdo sde</section><text>dang / ngag dang / yid kyis chos dge ba dang / mi dge ba mngon par 'du bgyid pa dang / mngon par 'dus bgyis pa gang lags pa de 'chags so/ /bdag gis sbyin pa dang / tshul khrims dang / bzod pa dang / brtson 'grus dang /</text></item>
<item><p>72b1</p><section>mdo sde</section><text>bsam gtan dang / shes rab mnyam pa nyid du ma 'tshal nas dmigs par ltung bas sbyin pa byin pa dang / tshul khrims mchog tu 'dzin pas tshul khrims bsrungs pa dang / bdag dang gzhan du 'du shes pas bzod pa bsgoms pa dang / lus dang sems la</text></item>
<item><p>72b2</p><section>mdo sde</section><text>gnas te brtson 'grus brtsams pa dang / 'du shes dang dmigs pa la gnas te bsam gtan bskyed pa dang kun du rtog pa dang / rnam par rtog pa rab tu 'jug pa la mngon par dga' bas shes rab rnam par dpyad pa gang lags pa de 'chags so/ /bdag gis don dam pa'i</text></item>
<item><p>72b3</p><section>mdo sde</section><text>mchod pa ma 'tshal nas gzugs dang / rgyan dang / mtshan la mngon par zhen pas sangs rgyas la mchod pa bgyis pa gang lags pa de 'chags so/ /bdag chos kyi dbyings tha mi dad pa'i ye shes la ma zhugs kyi/ chos tha dad pa la gnas te/ chos ma</text></item>
<item><p>72b4</p><section>mdo sde</section><text>nyan pa'am/ bshad pa'am/ rab tu bsams par gyur pa gang lags pa de 'chags so/ /bdag gis chos 'dus ma byas su ma 'tshal te/ dge 'dun la mang por 'du shes nas/ dge 'dun la bsnyen bkur bgyis pa gang lags pa de 'chags so/ /</text></item>
<item><p>72b5</p><section>mdo sde</section><text>bdag gis dgon pa ma 'tshal nas dgon pa'i gnas bsten te/ 'dod pa nyung zhing chog shes pa la mngon par zhen pa gang lags pa de 'chags so/ /bdag gis chos nyid gnas par ma 'tshal nas 'byung ba dang 'jig pa la gnas te/ sangs rgyas kyi yon tan blang bar</text></item>
<item><p>72b6</p><section>mdo sde</section><text>zhugs pa gang lags pa de 'chags so/ /bdag gis chos kyi dbyings yongs su gzung ba ma mchis par ma 'tshal ma zhugs kyi/ sems can bsdu bar 'tshal ba'i bsdu bas sems can dag bsdus pa gang lags pa de 'chags so/ /bdag gis byang chub kyi</text></item>
<item><p>72b7</p><section>mdo sde</section><text>mtshan nyid kyi rang bzhin ma 'tshal nas lta ba la yongs su zhen pas byang chub kyi phyogs kyi chos sum cu rtsa bdun bsgoms pa gang lags pa de 'chags so/ /bdag gis dge sbyong gi lam zhi ba ma 'tshal nas rab tu byung ba bsnyen par rdzogs te/ dge slong gi dngos po</text></item>
<item><p>73a1</p><section>mdo sde</section><text>bskyed pa gang lags pa de 'chags so/ /kun rdzob la 'jug pa'i dge ba'i rtsa ba gzhan gang dag bsags pa dang / dge ba'i rtsa ba gang dag gis 'dus byas kyi bde bar gyur te/ 'dus ma byas las shin tu ring bar gyur pa gang</text></item>
<item><p>73a2</p><section>mdo sde</section><text>lags pa de dag 'chags so zhes brjod par bya'o/ /rigs kyi bu de ltar thog mar byang chub sems dpas bag la nyal dang bcas pa dang / mngon par 'du byed pa dang bcas pa dang / mtshan ma dang bcas pa dang / 'bad pa dang bcas pa dang / spros</text></item>
<item><p>73a3</p><section>mdo sde</section><text>pa dang bcas pa dang / len pa dang bcas pa dang / gnas pa dang bcas pa dang / rten pa dang bcas pa'i nye bar len pa'i chos thams cad bshags par bya'o/ /de la 'di lta bu'i bsdu ba dang spros pa dang bcas pa kun du mi 'byung ba gang yin pa de ni sdig</text></item>
<item><p>73a4</p><section>mdo sde</section><text>pa bshags pa yongs su dag pa yin te/ 'di ni bshags pa'i phung po'o/ /rigs kyi bu gzhan yang byang chub sems dpa' des de bzhin du 'dug ste/ tshig 'di skad ces 'das pa dang / ma byon pa dang / da ltar byung ba'i sangs rgyas bcom ldan 'das</text></item>
<item><p>73a5</p><section>mdo sde</section><text>rnams kyis dang po thugs bskyed pa nas bzung ste/ bla na med pa yang dag par rdzogs pa'i byang chub tu mngon par rdzogs par sangs rgyas pa'i bar dang ldan pa rnams kyi bar de'i dge ba'i rtsa ba gang ci yang rung / sangs rgyas kyis bka' stsal pa/ rtsa ba ma mchis shing rten</text></item>
<item><p>73a6</p><section>mdo sde</section><text>ma mchis pa/ gtong ba ma mchis pas gtong ba rnam par dag pa dang / rang bzhin gyi tshul khrims mi zad mi skye ba dang / sems can ma mchis pa'i bzod pa dang / dmigs pa las dben pa'i brtson 'grus dang / sems kyi ngo bo nyid la nges par</text></item>
<item><p>73a7</p><section>mdo sde</section><text>sems pa'i bsam gtan dang / tshu rol dang / pha rol gyi mthar lta ba rnam par spangs pa'i shes rab rten cing 'brel bar 'byung ba zab mo la 'jug pa dang / stong pa nyid kyi rnam pa'i byams pa dang / rnam pa'i rnam pa ma mchis pa'i snying rje dang / chos la kun du mi</text></item>
<item><p>73b1</p><section>mdo sde</section><text>'byung ba'i dga' ba dang / yal bar 'dor ba ma lags pa'i btang snyoms gang lags pa de dag la rjes su yi rang ngo / /khyim gyi dngos po thams cad bzung ba ma mchis shing gang yongs su ma bzung ba/ rtsa ba ma mchis shing rten pa ma mchis pa'i dge ba'i rtsa ba ma dran</text></item>
<item><p>73b2</p><section>mdo sde</section><text>pa dran par gyur pa'i dran pa nye bar gzhag pa rnams dang / ma 'gags pa dang / ma skyes pa'i yang dag par spong ba rnams dang / lus dang / sems dang / brtson 'grus dang / 'dun pa dang ldan pa'i rdzu 'phrul gyi rkang pa rnams dang / dbang po lnga mtshan</text></item>
<item><p>73b3</p><section>mdo sde</section><text>nyid ma mchis pa'i dbang po rnams dang / nam mkha' ltar mi thul ba'i stobs rnams dang / don dam pa yang dag par rtogs pa'i byang chub kyi yan lag rnams dang / mi gnyis pa'i lam dang ldan pa'i lam dang / zhi ba'i zhi gnas thob pa dang / rig pa</text></item>
<item><p>73b4</p><section>mdo sde</section><text>dang rnam par grol ba dang 'thun pa'i lhag mthong dang / mngon par shes pa'i ye shes mngon du 'gro ba de dag thams cad la rjes su yi rang ngo / /thog ma'i mtha' nas lus kyi ngo bo nyid yongs su dag pa dang / brjod du ma mchis pa'i ngag rnam par dag pa dang /</text></item>
<item><p>73b5</p><section>mdo sde</section><text>sangs rgyas la rim gro bgyi ba bsnyen bkur bgyis pa ma mchis pa dang / chos la rim gro bgyi ba chos thams cad yongs su gzung ba ma mchis pa dang / dge 'dun la rim gro bgyi ba tshogs pa ma mchis shing yon tan ma mchis pa dang / spyod lam thams cad rnam</text></item>
<item><p>73b6</p><section>mdo sde</section><text>par ma brtags pa'i sdom pa spyod pa dang / 'das pa dang / ma byon pa dang / da ltar byung ba'i sangs rgyas byang chub sems dpar gyur pa de dag gi chos spyod pa/ yang dag pa'i sdom pa/ bdud thams cad kyis mi shigs pa/ 'jig rten thams cad dang ma</text></item>
<item><p>73b7</p><section>mdo sde</section><text>'dres pa/ nyan thos dang / rang sangs rgyas thams cad kyi sar ma nges pa/ byang chub sems dpa'i lam dang 'thun pa/ dge ba'i rtsa ba bzang po/ las dkar po ma lags pa 'gag par 'gyur ba gzhan gang ci mchis pa dang / dge ba'i rtsa ba bzang po</text></item>
<item><p>74a1</p><section>mdo sde</section><text>'od gsal ba'i las gang gis byang chub sems dpa' de dag gis sangs rgyas kyi ye shes thob pa dang / 'thob pa dang / 'thob par 'gyur ba de dag thams cad la bdag rjes su yi rang ngo / /'das pa dang / ma byon pa dang / da ltar byung</text></item>
<item><p>74a2</p><section>mdo sde</section><text>ba'i sangs rgyas bcom ldan 'das byang chub brnyes pa de dag gi tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba zag pa ma mchis pa dang / stobs mi thul ba rnams dang / mi 'jigs pa</text></item>
<item><p>74a3</p><section>mdo sde</section><text>phyir mi ldog pa rnams dang / sangs rgyas kyi chos chags pa ma mchis pa rnams dang / kun du mi 'byung ba'i byams pa chen po dang / snying rje chen po gzhan gyi dring la mi 'jog pa dang / spyi gtsug bltar mi mthong ba nam mkha' dang mtshungs pa gang lags pa dang /</text></item>
<item><p>74a4</p><section>mdo sde</section><text>gnyis su ma mchis pa'i bsod nams rnam par smin pa'i mtshan nyid dang / lus dang / ngag dang / sems kyi rgyud bcos ma ma lags pa nam mkha' ltar yongs su dag pa dang / brgya byin dang / tshangs pa thams cad kyis bskul ba'i chos kyi 'khor lo dang /</text></item>
<item><p>74a5</p><section>mdo sde</section><text>brjod pa ma mchis pa dang ldan pa'i chos bstan pa dang / sems can thams cad la shes pa snang ba rnam par shes pa las gzhan ma lags pa de dag thams cad la rjes su yi rang ngo / /sems can thams cad la phan gdags pa'i slad du/ thabs mkhas pa'i gnas</text></item>
<item><p>74a6</p><section>mdo sde</section><text>la gnas pa dag 'das pa dang / ma byon pa dang / da ltar byung ba'i sangs rgyas bcom ldan 'das bzhugs pa'am/ yongs su mya ngan las 'das pa yang rung ste/ dam pa'i chos nub kyi bar du de dag la mchod pa bgyis pa dang / bgyid pa dang / bgyid</text></item>
<item><p>74a7</p><section>mdo sde</section><text>par 'gyur ba gang lags pa de dag thams cad la rjes su yi rang ngo / /sangs rgyas bcom ldan 'das yongs su mya ngan las 'das pa de dag gi nyan thos 'dus pa sems can thams cad las yang dag par 'das pa rnams dang / dad pas rjes su 'brang ba rnams dang /</text></item>
<item><p>74b1</p><section>mdo sde</section><text>chos kyi dbyings la zhugs pa rnams dang / chos kyi rjes su 'brang ba rnams dang / log pa brgyad las yang dag par 'das pa'i brgyad pa rnams dang / chags pa med pa'i rigs la gnas pa'i rigs kyis pa rnams dang / rgyun du zhugs pa rgyun las</text></item>
<item><p>74b2</p><section>mdo sde</section><text>bzlog ste zhugs pa rnams dang / lan cig phyir 'ong ba gang du yang mi 'gro ba rnams dang / phyir mi 'ong ba 'di nas shi 'phos nas der gnas par 'gyur ba rnams dang / dgra bcom pa grangs ma mchis shing skye ba ma mchis par rab tu phye ba rnams dang /</text></item>
<item><p>74b3</p><section>mdo sde</section><text>rang sangs rgyas rten cing 'brel bar 'byung ba zab mo khong du chud pa rnams dang / byang chub sems dpa' ye shes mngon sum du rtogs pa rnams dang / byang chub sems dpa' sems sa dang mtshungs pa'i sems dang po bskyed pa rnams dang / byang chub sems dpa' spyod pa thams</text></item>
<item><p>74b4</p><section>mdo sde</section><text>cad las yang dag par 'das pa'i spyod pa la zhugs pa rnams dang / byang chub sems dpa' 'khor ba'i chos las 'das shing sangs rgyas kyi chos thob pa phyir mi ldog pa rnams dang / byang chub sems dpa' skye ba thams cad las shin tu 'das pa rnams dang / byang chub</text></item>
<item><p>74b5</p><section>mdo sde</section><text>sems dpa' skye ba gcig gis thogs pa rnams kyi dge ba'i rtsa ba rten pa ma mchis pa gang lags pa de dag dang / 'dus byas las yongs su rgal ba de dag thams cad la rjes su yi rang ngo / /'das pa dang / ma 'ongs pa dang / da ltar byung ba'i dus kyi sems can</text></item>
<item><p>74b6</p><section>mdo sde</section><text>rnams kyi sbyin pa'i bsod nams bgyi ba'i dngos po dang / tshul khrims kyi bsod nams bgyi ba'i dngos po dang / bsgom pa dngos po ma mchis pa'i dngos por gyur pa'i bsod nams bgyi ba'i dngos po sangs rgyas kyi spyan gyis mkhyen pa gang lags pa de dag thams cad la rjes</text></item>
<item><p>74b7</p><section>mdo sde</section><text>su yi rang ngo / /rjes su yi rang ba'i mchog dang / ma chad pa dang / ma lhag pa dang / nam mkha' ltar rnam par dag pa dang / shes rab dang ye shes kyis rtogs pa dang / gzhan yang nges pa'i don gyi chos dang ldan pa dang / bla na ma mchis pa dang / nam</text></item>
<item><p>75a1</p><section>mdo sde</section><text>mkha' dang mnyam pa dang / mya ngan las 'das pa dang mnyam pa dang / mi mnyam pa dang mnyam pa nyid kyi rjes su yi rang bas rjes su yi rang ngo / /ji ltar 'das pa dang / ma byon pa dang / da ltar byung ba'i sangs rgyas bcom</text></item>
<item><p>75a2</p><section>mdo sde</section><text>ldan 'das byang chub sems dpar gyur pa/ shes rab kyi pha rol tu phyin pa thabs la mkhas pa zung du 'brel ba/ ma chags par spyad pa/ shin tu spyod pa spyad pa/ rab tu mkhyen pas mkhyen pa de dag gis sangs rgyas kyi ye shes mngon sum du mdzad</text></item>
<item><p>75a3</p><section>mdo sde</section><text>nas dge ba'i rtsa ba de dag la rjes su yi rang ba dang / rjes su yi rang bar mdzad pa dang / rjes su yi rang bar 'gyur ba'i mnyam pa nyid de dang / chos nyid des rjes su slob pa de bzhin du bdag kyang rjes su yi rang ngo / /rjes su yi rang ba mchog dang / ma chad</text></item>
<item><p>75a4</p><section>mdo sde</section><text>pa dang / ma lhag pa dang / nam mkha' ltar rnam par dag pa dang / shes rab dang / ye shes kyis rtogs pa dang / gzhan yang nges pa'i don gyi chos dang ldan pa dang / bla na ma mchis pa dang / nam mkha' dang mnyam pa'i rjes su yi rang bas</text></item>
<item><p>75a5</p><section>mdo sde</section><text>rjes su yi rang ngo zhes brjod par bya'o/ /rigs kyi bu 'di ni sangs rgyas bcom ldan 'das kyis bka' stsal pa'i rjes su yi rang ba'i phung po kha na ma tho ba med pa'o/ /rigs kyi bu gzhan yang byang chub sems dpa' des de bzhin du 'dug ste/ tshig 'di skad ces</text></item>
<item><p>75a6</p><section>mdo sde</section><text>sangs rgyas bcom ldan 'das gang dag kha cig 'jig rten gyi khams dpag tu ma mchis shing grangs ma mchis pa rnams su bla na med pa yang dag par rdzogs pa'i byang chub mngon par rdzogs par sangs rgyas te/ chos thams cad ma dmigs nas bdud bzhi'i lam las yang</text></item>
<item><p>75a7</p><section>mdo sde</section><text>dag par 'das pa/ brjod du med pa'i chos skyon ma mchis pa brnyes pa/ yi ge dang / brjod pa dang / skad thams cad dang bral ba/ chos ji lta ba bzhin du brnyes pa/ thabs mkhas pas chos gzung bar mdzad pa'i slad du ji tsam du brtags pa/ sems can</text></item>
<item><p>75b1</p><section>mdo sde</section><text>yongs su smin par mdzad pa'i slad du thugs rje chen po chud ma gzan pa/ bskul ba la gzhes pa/ cang mi gsung ba la dgyes pa/ byang chub kyi shing la gzigs pa/ lha dang / klu dang / gnod sbyin dang / dri za dang / lha ma yin dang / nam mkha'</text></item>
<item><p>75b2</p><section>mdo sde</section><text>lding dang / mi'am ci dang / lto 'phye chen po thams cad kyis mngon par bstod de/ dgyes shing bzhugs pa'i sangs rgyas bcom ldan 'das de dag la chos kyi 'khor lo rab tu bskor bar bskul gyis/ sangs rgyas bcom ldan 'das rnams kyis chos kyi 'khor lo</text></item>
<item><p>75b3</p><section>mdo sde</section><text>rab tu bskor du gsol/ 'di lta ste/ chos kyi 'khor lo mi 'jug pa'i chos kyi 'khor lo dang / mngon par mi 'grub pa'i 'khor lo dang / tshu rol dang / pha rol yongs su gcod pa'i 'khor lo dang / rten cing 'brel bar 'byung ba zab mo'i 'khor lo dang /</text></item>
<item><p>75b4</p><section>mdo sde</section><text>bdud phyir rgol ba choms pa'i 'khor lo bskor du gsol/ brjod du ma mchis pa'i rnga brdung du gsol/ sgra ma mchis pa'i dung bud du gsol/ chos shes pa'i rgyal mtshan dang tog bsgreng du gsol/ shes rab dang / ye shes dang / rnam par grol ba'i</text></item>
<item><p>75b5</p><section>mdo sde</section><text>sgron ma 'bar bar mdzad du gsol/ thugs rje chen po'i sprin bsdu bar gsol/ chos chen po'i chu'i char pa'i rgyun gyis sems can rnams kyi dge ba'i rtsa ba'i lo tog rnam par spel du gsol/ 'phags pa'i shes rab dang / ye shes kyi nor gyis sems can</text></item>
<item><p>75b6</p><section>mdo sde</section><text>thams cad tshim par mdzad du gsol zhes brjod par bya'o/ /rigs kyi bu 'di ni byang chub sems dpa' sems dpa' chen po'i bskul ba'i phung po kha na ma tho ba med pa'o/ /rigs kyi bu gzhan yang byang chub sems dpa' des de bzhin du 'dug ste/ tshig 'di</text></item>
<item><p>75b7</p><section>mdo sde</section><text>skad ces sangs rgyas bcom ldan 'das gang dag phyogs bcu'i 'jig rten gyi khams rab 'byam dpag tu ma mchis pa dag na sangs rgyas kyi mdzad pa dag shin tu mdzad pa/ legs par bgyis pa'i chos kyi rgyun mi gcod pa/ byang chub sems dpa' rnams shin tu lung</text></item>
<item><p>76a1</p><section>mdo sde</section><text>bstan pa/ dge 'dun 'phags pa rab tu gnas pa/ gdul ba'i sems can dag shin tu btul ba/ mya ngan las 'das pa'i bde ba tshol ba/ chos gzung ba 'dzin par mdzad pa'i slad du yongs su mi skyo ba/ yongs su mya ngan las 'da' bar</text></item>
<item><p>76a2</p><section>mdo sde</section><text>bzhed pa'i sangs rgyas bcom ldan 'das de dag la bdag chos kyi dbyings gnas pa'i tshul gyis ji ltar de dag mi skye ba/ ma skyes pa de bzhin du/ ma 'gags/ mi 'gag /'gag par mi 'gyur bar bzhugs su gsol lo zhes brjod par bya'o/ /rigs</text></item>
<item><p>76a3</p><section>mdo sde</section><text>kyi bu 'di ni byang chub sems dpa' rnams kyi gsol ba 'debs pa yod pa ma yin pa len pa med pa kha na ma tho ba med pa'o/ /rigs kyi bu gzhan yang byang chub sems dpa' des de bzhin du 'dug ste/ tshig 'di skad ces ma mchis bzhin du bdag gis mgos phyag</text></item>
<item><p>76a4</p><section>mdo sde</section><text>bgyis pa dang / bshags pa dang / rjes su yi rang ba dang / bskul ba dang / gsol ba 'debs pa gang lags pa dang / phyag 'tshal ba dang / 'chags pa dang / rjes su yi rang ba dang / bskul ba dang / gsol ba 'debs pa de yang ma</text></item>
<item><p>76a5</p><section>mdo sde</section><text>mchis pa/ len pa ma mchis pa/ 'dus ma bgyis pa'o/ /de ltar phyag 'tshal ba dang / 'chags pa dang / rjes su yi rang ba dang / bskul ba dang / gsol ba 'debs pa gang lags pa de yang ma mchis pa/ len pa ma mchis pa/ 'dus</text></item>
<item><p>76a6</p><section>mdo sde</section><text>ma bgyis pa ste/ de bzhin du byang chub kyang len pa ma mchis pa/ 'dus ma bgyis pa ste/ chos nyid de dang / ma chad pa dang / ma lhag pa dang / ma smad pa dang / mnyam pa ma mchis pa dang / mi mtho ba dang / mi dma' ba'i yongs su bsngo bas</text></item>
<item><p>76a7</p><section>mdo sde</section><text>bla na med pa yang dag par rdzogs pa'i byang chub la chos phra rab tsam yang mi dmigs par yongs su bsngo'o zhes brjod par bya'o/ /mig gzugs rnams la mi 'jug ste/ gzugs kyang mig la ma yin mod kyi 'on kyang dmigs pa'i rgyu rkyen gyis rnam par shes pa 'byung ste/</text></item>
<item><p>76b1</p><section>mdo sde</section><text>rnam par shes pa de yang mig las ma byung / gzugs las kyang ma yin te/ byung nas kyang zhig cing med de mi gnas so/ /de bzhin du rna ba la ma yin/ sgra la ma yin/ sna la ma yin/ dri la ma yin/ lce la ma yin/ ro la ma yin/ lus la ma</text></item>
<item><p>76b2</p><section>mdo sde</section><text>yin/ reg bya la ma yin te/ yid chos rnams la mi 'jug /chos rnams kyang yid la mi 'jug mod kyi/ 'on kyang dmigs pa'i rgyu rkyen gyis rnam par shes pa 'byung ste/ de yang yid las kyang ma byung / chos las kyang ma yin te/ de ni byung nas zhig cing</text></item>
<item><p>76b3</p><section>mdo sde</section><text>med de mi gnas so/ /de bzhin du dge ba'i rtsa ba byang chub la mi 'jug /byang chub kyang dge ba'i rtsa ba la mi 'jug mod kyi/ 'on kyang byang chub kyi rgyu rkyen gyis dge ba'i rtsa ba la dmigs pa'i sems bskyed pa rnams kyis skye'o/ /de yang mi gnas pa ste/</text></item>
<item><p>76b4</p><section>mdo sde</section><text>skyes nas zhig cing med do/ /de la sems gang gis dge ba'i rtsa ba mngon par 'dus byas pa dang / sems gang gis byang chub tu yongs su bsngos pa'i sems bskyed pa de dag phan tshun du 'brel bar mi byed do/ /'di lta ste dper na/ me ni gang nas ma 'ongs te/</text></item>
<item><p>76b5</p><section>mdo sde</section><text>byung nas kyang zhig cing med do/ /de bzhin du byang chub sems dpa' rnams kyi shes rab kyi me yang gang nas kyang ma 'ongs mod kyi 'ongs nas kyang dge ba'i rtsa ba la brten nas 'bar te byung nas zhig cing med do/ /ye shes snang ba rab tu thob pa chos rnam par 'byed pa de lta bu dag</text></item>
<item><p>76b6</p><section>mdo sde</section><text>la blo rnam par mi spyod pa gang yin pa de ni byang chub sems dpa'i yongs su bsngo ba'o/ /skyon med par 'jug pa dang / lung bstan pa dang / bzod pa snang ba'i ye shes thob pa rnam par 'byed pa rnams kyi blo rnam par mi dpyod pa gang yin pa des sangs rgyas bcom ldan 'das mngon sum du</text></item>
<item><p>76b7</p><section>mdo sde</section><text>byas te yongs su bsngo bar bya'o/ /ji ltar de bzhin gshegs pa de dag gis shes rab kyi pha rol tu phyin pa'i rgyu 'thun pa'i thabs mkhas pa'i ye shes kyis byang chub sems dpa' rnams kyi yongs su bsngo ba bshad pa de bzhin du thabs mkhas pa'i ye shes des yongs su</text></item>
<item><p>77a1</p><section>mdo sde</section><text>bsngo'o/ /rigs kyi bu 'di ni byang chub sems dpa' rnams kyi bsngo ba kha na ma tho ba med pa'o/ /'jam dpal gzhon nur gyur pas phung po gsum pa'i bsngo ba 'di bshad pa na/ byang chub sems dpa' lnga brgya mi skye ba'i chos la bzod pa thob</text></item>
<item><p>77a2</p><section>mdo sde</section><text>par gyur to/ /byang chub sems dpa' chos thams cad la dam 'cha' bar gnas pa yang mgu'o/ /lha dang / mi dang / lha ma yin du bcas pa'i 'jig rten yang 'jam dpal gzhon nur gyur pas bshad pa la mngon par bstod do/ /'phags pa phung</text></item>
<item><p>77a3</p><section>mdo sde</section><text>po gsum pa zhes bya ba theg pa chen po'i mdo rdzogs so// //skad gsar chad kyis kyang bcos nas gtan la phab pa/ /@#/ /'phags pa bsam pa</text></item>
<item><p>77a4</p><section>mdo sde</section><text>thams cad yongs su rdzogs par byed pa zhes bya ba'i yongs su bsngo ba/ sangs rgyas thams cad kyi zhabs dang / chos dang / dge slong gi dge 'dun la mgo bos phyag 'tshal lo/ /phyogs bcu brjod kyis mi lang ba'i 'jig rten gyi khams na bzhugs pa'i sangs</text></item>
<item><p>77a5</p><section>mdo sde</section><text>rgyas bcom ldan 'das dang / sa chen por chud pa'i byang chub sems dpa' sems dpa' chen po rnams bdag la dgongs su gsol/ gang bdag gis skye ba 'di dang / skye ba gzhan du na khyim pa'am/ rab tu byung ba ji tsam du 'khor ba'i sngon gyi mtha'</text></item>
<item><p>77a6</p><section>mdo sde</section><text>ma 'tshal ba nas/ sdig pa mi dge ba'i las bgyis shing bsags pa/ lus dang / ngag dang / yid kyis bgyis pa dang / bgyid du stsal ba dang / bgyid pa la rjes su yi rang ba shes pa'am/ mi shes pa'am/ bsams pa'am/</text></item>
<item><p>77a7</p><section>mdo sde</section><text>ma bsams pa'am/ dran pa'am/ mi dran pa'am/ 'dod chags kyi dbang ngam/ zhe sdang gi dbang ngam/ gti mug gi dbang ngam/ dge ba'i bshes gnyen ma lags pa dang 'brel ba'i dbang ngam/ mi shes pa'i dbang ngam/ yul gyi dbang ngam/</text></item>
<item><p>77b1</p><section>mdo sde</section><text>dus su skye ba'i dbang ngam/ yang dag pa'i tshul khrims 'chal pa'am/ sbyor bas tshul khrims 'chal pa'am/ dngos pos tshul khrims 'chal pa'am/ lus kyi rnam gsum dang / ngag gi rnam bzhi dang / yid kyi rnam gsum gyis sangs rgyas dang /</text></item>
<item><p>77b2</p><section>mdo sde</section><text>chos dang / dge 'dun dang / pha ma dang / mkhan po dang / slob dpon nam/ bla ma gzhan dag la nyes pa bgyis pa'am/ sems can gyi khams lta ba log pa la btsud pa'am/ sems can yang dag pa sgrub pa la gnas pa rnams kyi bar</text></item>
<item><p>77b3</p><section>mdo sde</section><text>chad bgyis pa'am/ dge ba'i rtsa ba rnams log par sngo bas yongs su bsngos pa'am/ de bzhin gshegs pa la yang dag pa ma yin pa smras pa'am/ chos chos ma yin pa chos su bstan pa'am/ chos chos ma yin par bstan pa'am/ 'dul ba ma</text></item>
<item><p>77b4</p><section>mdo sde</section><text>yin pa 'dul bar bstan pa'am/ 'dul ba 'dul ba ma yin par bstan pa'am/ lam ma yin pa lam du bstan pa'am/ lam lam ma yin par bstan pa'am/ sgrib pa gang gis bsgribs nas bdag mi dge ba'i chos mngon du 'gyur zhing dge ba'i</text></item>
<item><p>77b5</p><section>mdo sde</section><text>phyogs la sems yang dag par mi gnas pa'am/ sgrib pa gzhan gyis bsgribs nas blo g.yeng bar 'gyur ba'am/ sems g.yeng bar 'gyur ba'i nongs pa gang lags pa de dag thams cad nongs pa bshags par bgyi'o/ /ji ltar byis pa/ ji ltar blun</text></item>
<item><p>77b6</p><section>mdo sde</section><text>pa/ ji ltar mi gsal ba/ ji ltar mi mkhas pa/ ji ltar 'chal pa'i shes rab kyi rang bzhin can de ltar nongs pa nongs par bshags par bgyi'o/ /nongs pa nongs par bshags nas phyis sdom pa blangs shing yang de ltar mi bgyi ste/ de ltar lan</text></item>
<item><p>77b7</p><section>mdo sde</section><text>gnyis de ltar lan gsum du'o/ /yang sangs rgyas bcom ldan 'das de dag bdag la dgongs su gsol/ gang sangs rgyas thams cad sngon byang chub sems dpar gyur pa rnams kyis pha rol tu phyin pa drug yongs su rdzogs par mdzad pa 'di lta ste/ sbyin pa dang /</text></item>
<item><p>78a1</p><section>mdo sde</section><text>tshul khrims dang / bzod pa dang / brtson 'grus dang / bsam gtan dang / shes rab kyis bla na med pa yang dag par rdzogs pa'i byang chub mngon par rdzogs par sangs rgyas nas chos kyi 'khor lo rab tu bskor/ chos kyi dung kun nas</text></item>
<item><p>78a2</p><section>mdo sde</section><text>bus/ chos kyi rnga rab tu brdungs/ chos kyi sgron ma 'bar bar mdzad/ chos dang 'thun par chos sgrub pa dag la sems can gyi khams rab tu btsud/ dam pa'i chos kyi tshul rab tu bstan cing dge ba'i rtsa ba gang gis rang sangs rgyas rnams rang sangs rgyas</text></item>
<item><p>78a3</p><section>mdo sde</section><text>nyid rtogs par 'gyur ba dang / dge ba'i rtsa ba gang gis nyan thos rnams nyan thos nyid rtogs par 'gyur zhing rig pa gsum dang / mngon par shes pa drug rtogs par 'gyur ba dang / so so yang dag par rig pa mngon du 'gyur zhing bsam gtan dang / rnam</text></item>
<item><p>78a4</p><section>mdo sde</section><text>par thar pa dang / ting nge 'dzin dang / snyoms par 'jug pa dang / dge ba'i rtsa ba gang gis sems can rnams kyi sems can dmyal ba dang / dud 'gro'i skye gnas dang / gshin rje'i 'jig rten ngan song ngan 'gro log par ltung ba las yang dag par</text></item>
<item><p>78a5</p><section>mdo sde</section><text>'da' ba dang / 'dod chags dang / zhe sdang dang / gti mug nyon mongs pa dang / nye ba'i nyon mongs pa spong ba dang / tshe ring ba dang / gnod pa chung ba dang / mdog bzang ba dang / gzugs bzang ba dang /</text></item>
<item><p>78a6</p><section>mdo sde</section><text>gzi brjid che ba dang / dbang che ba dang / rigs mtho ba dang / longs spyod che ba dang / shes rab che ba dang / mi dge ba'i rtsa ba thams cad spangs pa dang / dge ba'i rtsa ba thams cad dang ldan pa dang / tha na phyag gcig 'tshal ba dang / thal mo gcig sbyor ba dang /</text></item>
<item><p>78a7</p><section>mdo sde</section><text>me tog gcig 'bul ba dang / sems dang ba gcig tsam skyed pa'i sems can gang lags pa de dag thams cad la rjes su yi rang ste/ rjes su yi rang ba'i mchog gis rjes su yi rang ngo / /gtso bo dang / dam pa dang / rab dang / phul dang / bla</text></item>
<item><p>78b1</p><section>mdo sde</section><text>na ma mchis pa dang / gong na ma mchis pa dang / gong ma'i yang gong ma dang / mnyam pa ma mchis pa dang / mi mnyam pa dang mnyam pa dang / mtshungs pa ma mchis pa dang / nam mkha' ltar dag cing yongs su dag pa'i rjes su yi rang bas rjes su</text></item>
<item><p>78b2</p><section>mdo sde</section><text>yi rang ngo / /gang dag gis chos thams cad yang dag par thugs su chud nas chos la dgyes pa dang / chos la nges pa dang / dge ba'i rtsa ba thams cad skyed pa dang / 'gro ba thams cad yongs su skyob pa dang / yon tan thams cad yongs su skyong</text></item>
<item><p>78b3</p><section>mdo sde</section><text>zhing yongs su bsngo ba dang / chos kyi phung po stong phrag kun dang / bsam gtan dang / rnam par thar pa dang / ting nge 'dzin dang / snyoms par 'jug pa thams cad dam bcas pa dang / smon lam dang / zag pa zad pa shes pa</text></item>
<item><p>78b4</p><section>mdo sde</section><text>dang / snon pa dang / bag la nyal dang / khams dang / rang bzhin shes pa yang dag par thugs su chud la/ chud nas kyang sems can gyi khams bka' blo mi bde bar mkhyen nas/ thugs khral chung ngur thugs 'jog par mdzad cing /</text></item>
<item><p>78b5</p><section>mdo sde</section><text>chos ston par mi mdzad pa de dag la bdag skul ma 'debs te/ skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo'i tshogs mang po'i don dang / lha dang / mi rnams la sman pa dang / bde ba'i slad</text></item>
<item><p>78b6</p><section>mdo sde</section><text>du dam pa'i chos bshad du gsol/ chos kyi 'khor lo rab tu bskor du gsol/ chos kyi dung kun nas bud du gsol/ chos kyi rnga brdung du gsol/ chos kyi sgron ma 'bar bar mdzad du gsol/ chos dang 'thun par chos sgrub pa dag la sems can gyi</text></item>
<item><p>78b7</p><section>mdo sde</section><text>khams rab tu dgong du gsol/ gang dag tshe la dbang ba/ sprul pa la dbang ba/ byin gyi rlabs la dbang ba/ rdzu 'phrul la dbang ba/ sems can gdul ba'i tshogs smin par mdzad pa dbang du gyur pa/ dbang du ma gyur pa rnams la yongs su mya</text></item>
<item><p>79a1</p><section>mdo sde</section><text>ngan las 'da' bar thugs gzhol zhing sku tshe 'dor bar mdzad pa de dag la bdag gsol ba 'debs te/ skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo'i tshogs mang po'i don</text></item>
<item><p>79a2</p><section>mdo sde</section><text>dang / lha dang mi rnams la sman pa dang / bde ba'i slad du sku tshe'i 'du byed rnams byin gyis brlab tu gsol/ gang bdag gis 'khor ba'i sngon gyi mtha' ma 'tshal ba nas dge ba'i rtsa ba bgyis shing bsags pa lus dang / ngag dang / yid kyis bgyis</text></item>
<item><p>79a3</p><section>mdo sde</section><text>pa dang / bgyid du stsal ba dang / bgyid pa la rjes su yi rang ba sbyin pa las byung ba'i bsod nams bya ba'i dngos po dang / tshul khrims las byung ba dang / bsgoms pa las byung ba'i bsod nams bya ba'i dngos po dang / tha na sems can gcig</text></item>
<item><p>79a4</p><section>mdo sde</section><text>gi sems dang ba gcig tsam bskyed par gyur pa gang lags pa de dag thams cad sems can thams cad la yongs su bsngo bar bgyi'o/ /dge ba'i rtsa ba 'dis sems can thams cad kyi dge ba'i rtsa ba thams cad yongs su rdzogs par gyur cig /tshe ring ba dang / gnod</text></item>
<item><p>79a5</p><section>mdo sde</section><text>pa chung ba dang / mdog bzang ba dang / gzugs bzang ba dang / gzi brjid che ba dang / dbang che ba dang / rigs mtho ba dang / longs spyod che ba dang / shes rab che ba dang / rdzas dang / sngags dang / sman rnyed pa dang / dge ba'i bshes gnyen dang</text></item>
<item><p>79a6</p><section>mdo sde</section><text>phrad pa dang dam pa'i chos nyan pa dang / tshul bzhin yid la byed pa dang / chos dang 'thun pa'i chos sgrub pa dang / 'dod chags dang / zhe sdang dang / gti mug nyon mongs pa dang / nye ba'i nyon mongs pa spong ba dang / sems can dmyal ba dang / dud 'gro'i</text></item>
<item><p>79a7</p><section>mdo sde</section><text>skye gnas dang / gshin rje'i 'jig rten ngan song ngan 'gro log par ltung ba las yang dag par 'da' ba dang / bsam gtan dang / rnam par thar pa dang / ting nge 'dzin dang / snyoms par 'jug pa thams cad thob pa dang / lus las byung ba dang / sems las</text></item>
<item><p>79b1</p><section>mdo sde</section><text>byung ba'i yid mi bde ba las yang dag par 'da' ba dang / bde ba dang / yid bde ba thams cad 'thob pa dang / nyan thos kyi yon tan gyi mchog nyid dang / rang sangs rgyas kyi yon tan gyi mchog nyid dang / de bzhin gshegs pa'i stobs bcu dang / mi 'jigs</text></item>
<item><p>79b2</p><section>mdo sde</section><text>pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / byams pa chen po dang / snying rje chen po dang / dga' ba chen po dang / btang snyoms chen po dang / bag chags 'joms pa dang / bsnyel ba mi mnga' ba'i</text></item>
<item><p>79b3</p><section>mdo sde</section><text>chos nyid dang / thams cad mkhyen pa nyid dang / rnam pa thams cad mkhyen pa nyid dang / ye shes mi zad pa nyid dang / shes rab mi zad pa nyid dang / spobs pa mi zad pa nyid dang / bsod nams mi zad pa nyid dang / nam mkha'i mdzod nyid dang / lag na rin</text></item>
<item><p>79b4</p><section>mdo sde</section><text>po che nyid dang / bla na med pa thams cad mkhyen pa'i ye shes 'thob pa dang / gzhan yang 'jig rten dang / 'jig rten las 'das pa'i dge ba'i rtsa ba gang dang gang lags pa de dag sems can thams cad la yang dag par grub par gyur cig /gang sems can thams</text></item>
<item><p>79b5</p><section>mdo sde</section><text>cad la dge ba'i rtsa ba bsngo ba bgyis pa dge ba'i rtsa ba bsngos pa de las bsod nams kyi 'bras bu yod pa gang lags pa'i dge ba'i rtsa ba 'dis bdag bla na med pa yang dag par rdzogs pa'i byang chub mngon par rdzogs par sangs rgyas nas/ sems can ma rgal ba rnams ni</text></item>
<item><p>79b6</p><section>mdo sde</section><text>bsgral bar bgyi'o/ /ma grol ba rnams ni dgrol bar bgyi'o/ /dbugs ma phyin pa rnams ni dbugs dbyung bar bgyi'o/ /mya ngan las ma 'das pa rnams ni yongs su mya ngan las bzla bar bgyi'o/ /sman pa dang bde ba'i mtha'i gnas kyi gzhi la rab tu dgod par</text></item>
<item><p>79b7</p><section>mdo sde</section><text>bgyi ste/ de ltar lan gnyis lan gsum du'o/ /'phags pa bsam pa thams cad yongs su rdzogs par byed pa zhes bya ba'i yongs su bsngo ba rdzogs so/ /@#/ /'phags pa 'gro ba thams cad yongs su skyob par byed pa zhes bya</text></item>
<item><p>80a1</p><section>mdo sde</section><text>ba'i yongs su bsngo ba/ sangs rgyas dang / chos dang / dge 'dun thams cad la phyag 'tshal lo/ /sangs rgyas bcom ldan 'das dang / byang chub sems dpa' sems dpa' chen po thams cad bdag la dgongs su gsol/ bdag</text></item>
<item><p>80a2</p><section>mdo sde</section><text>sdig pa thams cad so sor bshags so/ /bsod nams thams cad la rjes su yi rang ngo / /sangs rgyas thams cad la gsol ba 'debs so/ /bsod nams thams cad sems can thams cad kyis bla na med pa thams cad mkhyen pa'i ye shes thob par bgyi ba'i</text></item>
<item><p>80a3</p><section>mdo sde</section><text>slad du yongs su bsngo bar bgyi'o/ /bden pa dang bden pa'i tshig gang gis bden pa gsung ba sangs rgyas bcom ldan 'das kyis dge ba'i rtsa ba yang dag pa ji ltar yongs su bsngo bar mdzad pa de ltar yongs su bsngo bar bgyi'o/ /bden pa dang bden pa'i tshig des gang</text></item>
<item><p>80a4</p><section>mdo sde</section><text>sems can thams cad kyi sdig pa mi dge ba nyes pa byas pa dang / log par smra ba dang / ngan du bsams pa dang / nyon mongs pa'i sgrib pa dang / las kyi sgrib pa dang / rnam par smin pa'i sgrib pa dang / shes bya'i sgrib pa dang / sgrib pa gang gis bsgribs shing g.yogs</text></item>
<item><p>80a5</p><section>mdo sde</section><text>te/ kun nas dkris pa/ bdag nyid dang / gzhan dag gi bsam pa dang / bag la nyal dang / khams dang / rang bzhin yang dag pa ji lta ba bzhin ma 'tshal ba dang / dbang po dang / brtson 'grus kyi rim pa dang / dge ba dang / mi dge ba'i chos yang dag pa ji lta</text></item>
<item><p>80a6</p><section>mdo sde</section><text>ba bzhin ma 'tshal ba dang / kha na ma tho ba dang bcas pa dang / kha na ma tho ba med pa dang / bsten par bya ba dang / bsten par bya ba ma yin pa'i chos yang dag pa ji lta ba bzhin ma 'tshal ba dang / skyes bu dam pa dang phrad pa dang / dam pa'i chos nyan pa dang / tshul bzhin yid</text></item>
<item><p>80a7</p><section>mdo sde</section><text>la bgyid pa dang / chos dang 'thun pa'i chos sgrub pa mi sgrub par 'gyur ba dang / sgrib pa gang gis bsgribs shing g.yogs te/ kun nas dkris pa rnams sems can 'dul ba dang / bdag 'dul ba dang / gzhan 'dul ba dang / gnyi ga 'dul ba dang / 'jam pos 'dul</text></item>
<item><p>80b1</p><section>mdo sde</section><text>ba dang / khro bas 'dul ba dang / btang snyoms kyis 'dul ba dang / bsdigs pas 'dul ba dang / bskrad pas 'dul ba dang / smad pas 'dul ba dang / bsten pa dang / bsnyen pa dang / bsnyen bkur bya bas 'dul ba dang / chos bshad pas 'dul ba dang / 'dzum</text></item>
<item><p>80b2</p><section>mdo sde</section><text>pa bstan pas 'dul ba dang / nang du yang dag 'jog gis 'dul ba dang / sbyangs pa'i yon tan dang yo byad bsnyungs pas 'dul ba dang / sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa</text></item>
<item><p>80b3</p><section>mdo sde</section><text>spyod pas 'dul ba dang / dad pa dang / tshul khrims dang / thos pa dang / gtong ba dang / shes rab dang / sgom pas 'dul ba dang / 'dul ba gang dang gang gis sems can gyi khams 'dul bar 'gyur ba de yang dag pa ji lta ba bzhin ma 'tshal ba dang / tshul khrims</text></item>
<item><p>80b4</p><section>mdo sde</section><text>kyi rgyu mi 'byung ba dang / ting nge 'dzin gyi rgyu dang / dmigs pa'i rgyu dang / bsam gtan gyi rgyu dang / zhi gnas kyi rgyu dang / lhag mthong gi rgyu dang / mngon par shes pa'i rgyu dang / zag pa zad pa'i rgyu dang / so so yang dag par rig pa'i rgyu rnam par dag par mi 'gyur ba</text></item>
<item><p>80b5</p><section>mdo sde</section><text>dang / bsam gtan dang / rnam par thar pa dang / ting nge 'dzin dang / snyoms par 'jug pa dag mngon du mi 'gyur ba dang / snang ba skyes shing skyes pa dag nub par 'gyur ba dang / rnyed pa 'dod pa dang / bsnyen bkur 'dod pa dang / grags pa 'dod pa dang /</text></item>
<item><p>80b6</p><section>mdo sde</section><text>'khor 'dod pa'i sems 'byung ba dang / 'dod pa'i rnam par rtog pa dang / gnod sems kyi rnam par rtog pa dang / 'tshe ba'i rnam par rtog pa dang / mi 'chi bar rnam par rtog pa dang / skye bo la rnam par rtog pa dang / gnyen la rnam par rtog pa dang / gos dang /</text></item>
<item><p>80b7</p><section>mdo sde</section><text>zas dang / mal stan dang / na ba'i gsos sman gyi rkyen gyi yo byad la rnam par rtog pa'i sems la kun nas gnas pa dang / tshe thung ba dang / gnod pa mang ba dang / mdog ngan pa dang / gzugs ngan pa dang / dbang chung ba dang / rigs dma' ba dang /</text></item>
<item><p>81a1</p><section>mdo sde</section><text>longs spyod chung ba dang / shes rab 'chal ba dang / sems can dmyal ba dang / dud 'gro'i skye gnas dang / gshin rje'i 'jig rten dang / ngan song ngan 'gror 'gro ba dang / lus las byung ba'i sdug bsngal rnam pa du ma dang / sems las byung</text></item>
<item><p>81a2</p><section>mdo sde</section><text>ba yid mi bde ba nyams su myong ba dang / smon lam log pa la dga' ba dang / yang dag pa'i smon lam ma rtogs pa dang / gzhan yang sgrib pa gang dang gang gis bsgribs shing kun nas dkris pa'i sems can rnams kyi rnam par smin par 'gyur ba de dag thams cad bdag</text></item>
<item><p>81a3</p><section>mdo sde</section><text>la smin nas/ sems can thams cad rnam par grol zhing rnam par dag par gyur cig /sangs rgyas kyi khams ji tsam pa dang / chos kyi khams ji tsam pa dang / dge 'dun gyi khams ji tsam pa dang / yang dag pa'i mtha' ji tsam pa dang / gnyis su med pa ji</text></item>
<item><p>81a4</p><section>mdo sde</section><text>tsam pa dang / de bzhin nyid ji tsam pa dang / mnyam pa nyid ji tsam pa dang / 'dod chags dang / zhe sdang dang / gti mug gi khams ji tsam pa dang / 'khor bar gdags pa dang / 'dogs par 'gyur ba ji tsam pa de tsam du sems can thams cad kyi nyon mongs pa</text></item>
<item><p>81a5</p><section>mdo sde</section><text>dang / nye ba'i nyon mongs pa thams cad dang / kun nas nyon mongs pa'i khams gang yin pa de bdag la smin nas sems can thams cad rnam par grol zhing rnam par dag par gyur cig /bdag gis ji tsam du sngon gyi mtha' ma 'tshal bar dge ba'i rtsa ba bgyis shing</text></item>
<item><p>81a6</p><section>mdo sde</section><text>bsags pa gang lags pa de sems can thams cad la yongs su bsngo bar bgyi'o/ /bdag ni 'dod chags la chags/ zhe sdang gis gdungs/ gti mug gis rmongs te/ nyon mongs pa dang / nye ba'i nyon mongs pa dang / kun nas nyon mongs pa dang ldan nas</text></item>
<item><p>81a7</p><section>mdo sde</section><text>ji ltar dge ba'i rtsa ba yongs su bsngo bar bgyi ba yang dag pa ji lta ba bzhin ma 'tshal ma mthong ma rig ste/ sangs rgyas bcom ldan 'das de dag mkhyen cing gzigs la thugs su chud pas ji ltar dge ba'i rtsa ba yongs su bsngo bar</text></item>
<item><p>81b1</p><section>mdo sde</section><text>mdzad pa de ltar bdag gis yongs su bsngo bar bgyi'o/ /de bzhin gshegs pa'i thugs dang 'thun pas yongs su bsngo bar bgyi'o/ /ji ltar sems can 'dul ba dang / ji ltar dge ba'i rtsa ba smin pa dang / ji ltar dge ba'i rtsa ba rnam par 'phel ba dang / ji ltar sdug bsngal shes pa dang / kun 'byung ba spang ba</text></item>
<item><p>81b2</p><section>mdo sde</section><text>dang / 'gog pa mngon sum du bya ba dang / lam bsgom pa dang / bla na med pa thams cad mkhyen pa'i ye shes 'thob pa dang / mi dge ba'i rtsa ba thams cad spang ba dang / dge ba'i rtsa ba thams cad dang ldan pa dang / bag chags 'joms pa dang / bsnyel ba mi mnga'</text></item>
<item><p>81b3</p><section>mdo sde</section><text>ba'i chos nyid dang / rnam pa thams cad mkhyen pa nyid ji ltar 'das pa dang / ma 'ongs pa dang / da ltar byung ba'i sangs rgyas sngon byang chub sems dpar gyur pa thams cad kyis dge ba'i rtsa ba yongs su bsngos pa de bzhin du bdag gis yongs su bsngo bar bgyi'o/ /</text></item>
<item><p>81b4</p><section>mdo sde</section><text>mnyam pa nyid kyis yongs su bsngo ba dang / gnyis su med pas yongs su bsngo ba dang / 'gro ba thams cad yongs su bskyab pa'i yongs su bsngo bas yongs su bsngo bar bgyi ste/ de ltar lan gnyis de ltar lan gsum du'o/ /sems can gang zhig gang dang gang gis</text></item>
<item><p>81b5</p><section>mdo sde</section><text>'dul bar 'gyur ba de dang de'i sems rnam par rtog pa med pas bdag mthong bar 'gyur zhing / ji lta ji ltar sems can dag par 'gyur ba de lta de ltar bdag gi lus kyi las dang / ngag gi las dang / yid kyi las rtag tu 'jug par gyur cig /dus ji lta ba dang / yul ji lta ba dang /</text></item>
<item><p>81b6</p><section>mdo sde</section><text>sems can rnams kyi 'dul ba ji lta ba de lta de ltar chos kyi dbyings 'khrug pa med par ston par gyur cig /'phags pa 'gro ba thams cad yongs su skyob par byed pa zhes bya ba'i yongs su bsngo ba zhes bya ba rdzogs so// //rgya gar gyi mkhan po bi d+yA ka ra pra b+ha dang /</text></item>
<item><p>81b7</p><section>mdo sde</section><text>lots+tsha ba ban de ye shes snying pos bsgyur/ zhu chen gyi lots+tsha ba ban de dpal brtsegs kyis zhus te gtan la phab pa// //</text></item>
<item><p>82a1</p><section>mdo sde</section><text>@##/ /rgya gar skad du/ Ar+ya sad d+harma smr-i t+yu pa s+thA na/ bod skad du/ 'phags pa dam pa'i chos dran pa nye bar gzhag pa/ bam po dang po/ sangs rgyas dang / byang chub sems dpa' dang / rang sangs rgyas dang / 'phags pa</text></item>
<item><p>82a2</p><section>mdo sde</section><text>nyan thos thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab/ na la ti'i grong gi bram ze'i grong na bzhugs so/ /de'i tshe na tshe dang ldan pa sha ra dwa ti'i bu/ dge slong rab tu mang po dag dang lhan</text></item>
<item><p>82a3</p><section>mdo sde</section><text>cig tu snga dro'i dus kyi tshe rgyal po'i khab tu bsod snyoms kyi phyir dong ngo / /de'i tshe dge slong rab tu mang po dag bsod snyoms kyi phyir rgyu ba na/ gzhan mu stegs can spyod pa pa kun tu rgyu ba dag ga la ba der dong ste/ gzhan mu stegs can spyod pa pa kun tu rgyu ba dag dang</text></item>
<item><p>82a4</p><section>mdo sde</section><text>lhan cig tu yang dag par dga' bar 'gyur ba dang / yang dag par mgu bar 'gyur ba'i chos kyi gtam byas nas gzhan mu stegs can spyod pa pa kun tu rgyu ba dag gis dris pa/ kye shAkya pa dag khyed cag gi dge sbyong gau ta ma lus kyi chad pa mi dge ba mi 'dod pa mi sdug pa</text></item>
<item><p>82a5</p><section>mdo sde</section><text>yid du mi 'ong ba ston cing gzhan dag gi la yang rjes su yi rang bar mi byed pa bden nam/ nged cag kyang lus kyi chad pa mi 'dod pa mi sdug pa yid du mi 'ong ba ston cing gzhan dag gi la yang rjes su yi rang bar mi byed do/ /kye khyed cag gi dge sbyong gau ta ma ngag gi</text></item>
<item><p>82a6</p><section>mdo sde</section><text>chad pa mi 'dod pa mi sdug pa yid du mi 'ong ba ston cing gzhan dag gi la yang rjes su yi rang bar mi byed/ nged cag kyang ngag gi chad pa mi 'dod pa mi sdug pa yid du mi 'ong ba ston cing gzhan dag gi la yang rjes su yi rang bar mi byed do/ /khyed cag gi dge sbyong gau ta ma</text></item>
<item><p>82a7</p><section>mdo sde</section><text>yid kyi chad pa mi 'dod pa mi sdug pa yid du mi 'ong ba ston cing gzhan dag gi la yang rjes su yi rang bar mi byed/ nged kyang yid kyi chad pa mi 'dod pa mi sdug pa yid du mi 'ong ba ston cing gzhan dag gi la yang rjes su yi rang bar mi byed na/ khyed kyi dge sbyong gau ta ma'i chos</text></item>
<item><p>83a1</p><section>mdo sde</section><text>'dul ba dang nged kyi tha dad du bya ba ci yod/ bsam pa ni ci yod/ khyad par ni ci yod/ gang gis na dge sbyong gau ta ma'i chos 'dul ba ni nged kyi las khyad par du 'phags/ dge sbyong gau ta ma de ni thams cad mkhyen pa yin no zhes bdag nyid</text></item>
<item><p>83a2</p><section>mdo sde</section><text>sgrogs/ gzhan mu stegs can spyod pa pa kun tu rgyu ba dag gis de skad dris pa dang / dge slong gsar du rab tu byung ba dag tshe dang ldan pa sha ra dwa ti'i bu dang bral bas rjes su yi rang bar yang mi byed lan yang ma btab bo/ /de nas dge slong rab tu mang po tshe dang</text></item>
<item><p>83a3</p><section>mdo sde</section><text>ldan pa sha ra dwa ti'i bu dang bral ba dag bsod snyoms kyi bya ba byas nas na la ti'i grong ga la ba der dong ste phyin nas/ dge slong rab tu mang po dag zas kyi bya ba byas nas 'khod do/ /de nas tshe dang ldan pa sha ra dwa ti'i bu phyi zhig na bsod snyoms blangs te/ na la ti'i</text></item>
<item><p>83a4</p><section>mdo sde</section><text>grong ga la ba der song ngo / /de nas dge slong rab tu mang po tshe dang ldan pa sha ra dwa ti'i bu ga la ba der dong ste phyin nas/ dge slong rab tu mang po dag gis tshe dang ldan pa sha ra dwa ti'i bu la bsnyad do/ /de nas tshe dang ldan pa sha ra dwa ti'i bus dge slong rab tu mang po dag</text></item>
<item><p>83a5</p><section>mdo sde</section><text>la 'di skad ces smras so/ /gal te bdag tshe dang ldan pa khyed dang lhan cig rgyal po'i khab kyi lam srang dang / bzhi mdo dang / sum mdo gcig tu rim gyis dong ba las/ gzhan mu stegs can spyod pa pa kun tu rgyu ba rnams dang phrad par gyur na ni des na bdag</text></item>
<item><p>83a6</p><section>mdo sde</section><text>gis gzhan mu stegs can spyod pa pa kun tu rgyu ba de dag chos dang 'thun pas tshar bcad zin pa zhig na/ kye ma bdag kyang lam srang dang / bzhi mdo dang / sum mdo gzhan nas bsod snyoms la rgyu rgyu nas 'dir phyin te/ gang tshe dang ldan pa dag gzhan mu stegs</text></item>
<item><p>83a7</p><section>mdo sde</section><text>can spyod pa pa kun tu rgyu ba rnams dang lhan cig gtam byas pa'i 'dri ba'i tshul de ni bdag gis tshor yang ma tshor ro/ /tshe dang ldan pa dag bcom ldan 'das kun tu spyan mnga' ba thams cad mngon sum pa/ las dang 'bras bu dang rnam par smin pa mkhyen pa de ha cang mi ring</text></item>
<item><p>83b1</p><section>mdo sde</section><text>ba zhig na mu stegs kyi lta ba can thams cad zil gyis mnan nas/ nyan thos dang / dge bsnyen dang / lha dang mi rnams la las dang 'bras bu rnam par smin pa'i chos ston gyis/ khyed de la zhus shig dang / de yang las dang rnam par smin pa thams cad ston par</text></item>
<item><p>83b2</p><section>mdo sde</section><text>mdzad do/ /gang lha dang bcas pa/ bdud dang bcas pa/ tshangs pa dang bcas pa/ dge sbyong dang bram zer bcas pa'i skye dgu dag gis ma mthong ba de khyed la ston par mdzad cing / gang bdag cag gi mngon sum du ma gyur pa de yang khyod la bcom ldan 'das</text></item>
<item><p>83b3</p><section>mdo sde</section><text>shin tu mngon sum du gyur pa/ las dang 'bras bu rnam par smin pa mkhyen pa ston par mdzad do/ /de nas dge slong rab tu mang po dag bcom ldan 'das ga la ba der dong ngo / /de nas dge slong de dag gis bcom ldan 'das nyin mo'i gnas pas bzhugs pa/ ri</text></item>
<item><p>83b4</p><section>mdo sde</section><text>rab ltar rang gi 'od kyi dra bas mngon par 'bar ba/ nyin mo'i nyi ma ltar snang bas rab tu gsal ba/ mtshan mo'i zla ba ltar zhi bas rab tu sim par mdzad pa/ mtsho ltar shin tu gsal ba/ rgya mtsho ltar zab pa/ ri rab ltar mi g.yo ba/ seng ge ltar dpa'</text></item>
<item><p>83b5</p><section>mdo sde</section><text>ba/ pha ma ltar 'byung po thams cad kyi skyabs su gyur pa/ thugs rje chen pos brlan pa'i thugs sems can thams cad kyi gnyen gcig par gyur pa/ byams pa dang / snying rje dang / dga' ba dang / btang snyoms kyi rten du gyur pa/ byang chub kyi phyogs</text></item>
<item><p>83b6</p><section>mdo sde</section><text>kyi chos chen po sum cu rtsa bdun gyis sku brgyan pa/ rab tu dang bas lus can thams cad kyi mig mgu bar mdzad pa/ zla ba dang nyi ma'i 'od zil gyis gnon pa/ shAkya'i rgyal po'i sras kun tu spyan mnga' ba/ spyan dri ma gsum dang bral ba/ bden pa gnyis</text></item>
<item><p>83b7</p><section>mdo sde</section><text>gsung ba/ sdug bsngal gnyis mkhyen pa/ bsgom pa gnyis bsgoms shing mngon sum du mdzad pa/ lam gyi 'bras bu mngon du mdzad pa/ 'gog pa'i de nyid mkhyen pa/ khams gsum mngon sum du mdzad pa'i spyan mnga' ba/ khams gsum gzhan</text></item>
<item><p>84a1</p><section>mdo sde</section><text>167yang dag par ston pa/ khams brgyad kyi de nyid mkhyen pa/ mos pa yid la byed pa'i de nyid mkhyen pa/ yon tan gyi klung rang gi yon tan brgyad dag dang ldan pa/ srid pa'i 'ching ba las rnam par grol ba/ stobs bcu dang</text></item>
<item><p>84a2</p><section>mdo sde</section><text>ldan pa/ bsnyengs pa mi mnga' ba bzhis mi bsnyengs pa/ thugs rje chen po dang ldan pa/ dran pa nye bar gzhag pa gsum dang rtag tu ldan pa de mthong ngo / /de nas dge slong rab tu mang po dag chos gos phrag pa gcig la gzar nas/ pus mo g.yas</text></item>
<item><p>84a3</p><section>mdo sde</section><text>pa'i lha nga sa la btsugs te/ bcom ldan 'das kyi zhabs la mgo bos phyag 'tshal nas/ dul bas mgo btud de phyogs gcig tu 'khod do/ /de nas dge slong rab tu mang po dag gis dge slong gcig cig bsgo ba dang bcom ldan 'das ga la ba der shin tu nye</text></item>
<item><p>84a4</p><section>mdo sde</section><text>bar phyin nas/ yang de bzhin du bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to/ /bcom ldan 'das 'dir bdag snga dro'i dus su lhung bzed dang chos gos 'tshal nas/ rgyal po'i khab tu bsod snyoms la</text></item>
<item><p>84a5</p><section>mdo sde</section><text>mchi mchi na zhes bya ba snga ma bzhin te/ gzhan mu stegs can spyod pa pa kun tu rgyu ba rnams dang lhan cig lus kyi chad pa dang / ngag gi chad pa dang / yid kyi chad pa sngon du 'gro ba'i gtam 'dri ba'i bar snga ma bzhin te/ de dag bcom ldan 'das la gsol to/ /</text></item>
<item><p>84a6</p><section>mdo sde</section><text>de nas bcom ldan 'das kyis de'i tshe dge slong de dag dang na la ti'i grong gi bram ze la sogs pa la 'di skad ces bka' stsal to/ /dge slong dag khyed cag la chos bshad par bya ba 'di lta ste/ dam pa'i chos dran pa nye bar gzhag pa zhes bya ba'i chos kyi rnam grangs thog mar</text></item>
<item><p>84a7</p><section>mdo sde</section><text>dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su byang ba/ tshangs par spyod pa/ yang dag par rab tu bstan par byas/ de legs par rab tu nyon la</text></item>
<item><p>84b1</p><section>mdo sde</section><text>yid la zung shig dang bshad par bya'o/ /bcom ldan 'das de ltar 'tshal lo zhes gsol te/ dge slong de dag bcom ldan 'das la nyan pa dang / bcom ldan 'das kyis de dag la 'di skad ces bka' stsal to/ /dge slong dag dam pa'i chos dran pa nye bar</text></item>
<item><p>84b2</p><section>mdo sde</section><text>gzhag pa zhes bya ba'i chos kyi rnam grangs de gang yin zhe na/ 'di lta ste/ chos la yang chos nyid du/ chos ma yin pa la yang chos ma yin pa nyid du mthong ba de dran pa rtag tu nye bar gnas par 'gyur zhing 'di la the tshom yang mi skye/ chos nyan pa la mngon par</text></item>
<item><p>84b3</p><section>mdo sde</section><text>dga' bar yang 'gyur/ rgan rabs la yang rim gro byed do/ /de ni lus kyi las dang / ngag gi las dang / yid kyi las gsum gyi las kyi 'bras bu dang / 'chi ba dang / skye ba'i rnam par smin pa shes par 'gyur te/ lta ba ma log pa yin zhing</text></item>
<item><p>84b4</p><section>mdo sde</section><text>gzhan gyis kha mi phyin par 'gyur ro/ /dge slong dag de la lus kyi chad pa rnam pa gsum ste/ srog gcod pa dang / ma byin par len pa dang / 'dod pas log par g.yem pa'o/ /de la srog gcod pa ji lta bu yin zhe na/ sems can pha rol la</text></item>
<item><p>84b5</p><section>mdo sde</section><text>sems can du 'du shes shing bsams bzhin du srog chags bsad de srog dang bral bar byas pa yin no/ /de yang rnam pa gsum ste/ chen po dang / 'bring dang / tha ma'o/ /de la chen po ni dgra bcom pa la sogs pa bsad pa ste mnar med par 'gro ba'o/ /</text></item>
<item><p>84b6</p><section>mdo sde</section><text>'bring ni lam la gnas pa bsad pa'o/ /tha ma ni dud 'gro dang tshul khrims 'chal pa spyad pa bsad pa'o/ /yang rnam pa gsum ste/ 'das pa dang / ma 'ongs pa dang / da ltar byung ba'i'o/ /yang rnam pa gsum ste/ 'dod chags kyis byas pa dang / zhe</text></item>
<item><p>84b7</p><section>mdo sde</section><text>sdang gis byas pa dang / gti mug gis byas pa'o/ /de la 'dod chags kyis byas pa ni la sogs pa la'o/ /zhe sdang gis byas pa ni sbrul dang ne'u le la sogs pa la'o/ /gti mug gis byas pa ni mchod sbyin la sogs pa la'o/ /yang rnam pa</text></item>
<item><p>85a1</p><section>mdo sde</section><text>gsum ste/ rang gis byas pa dang / gzhan gyis bcol ba dang / gnyi gas byas pa'o/ /rgyu lngas srog gcod pa byas kyang kha na ma tho bas gos par mi 'gyur te/ 'di lta ste/ lam du 'gro bar zhugs pa mi shes pas srog chags</text></item>
<item><p>85a2</p><section>mdo sde</section><text>phra mo dang / grog sbur la sogs pa srog dang bral bar byed pa dang / gzhan la mtshon cha gzas pa las bsam pa dang mi ldan par gzhan la phog ste/ de srog dang bral ba dang / nad pa la sman pa phan par 'dod pas nyes par ma mthong ste/ sman byin pa las de shi</text></item>
<item><p>85a3</p><section>mdo sde</section><text>ba dang / de bzhin du mas bu gdul bar bya ba'i phyir brdeg pa las de srog dang bral ba dang / me 'bar ba'i nang du srog chags mi 'dod bzhin du lhung ba ste/ rgyu rnam pa de lngas srog bcad par gyur kyang gos par mi 'gyur ro/ /yang srog gcod pa rnam pa gsum ste/</text></item>
<item><p>85a4</p><section>mdo sde</section><text>gzhan la bsgo ba dang / bdag nyid byed pa dang / gnyi gas byed pa'o/ /gzhan yang ma byin par len pa rdzogs pa ji lta bu yin zhe na/ rnal 'byor spyod pa chos la chos kyi rjes su lta zhing gnas pa des/ thos pa las byung ba'i shes pa'am/ lha'i mig gis</text></item>
<item><p>85a5</p><section>mdo sde</section><text>mthong ste/ pha rol gyis yongs su bzung ba la bdag gir bya ba'i bsam pas rku bar byed pa 'di ni ma byin par len pa rdzogs pa yin no/ /'bras bu chung ba ji lta bu yin zhe na/ 'di lta ste/ rgyal po'i chad pas nyen pa dang / bla ma'i don dang / pha ma nad pa dang /</text></item>
<item><p>85a6</p><section>mdo sde</section><text>rang sangs rgyas dang / dgra bcom pa dang / phyir mi 'ong ba dang / rgyun du zhugs pa la sogs pa dang / nad pa dang / ltogs pa de dag gi don du ma byin par blangs pa 'di ni 'bras bu chung ba yin no/ /ma byin par len pa'i sdom pa ma blangs pas ma byin par len pa</text></item>
<item><p>85a7</p><section>mdo sde</section><text>'di ni rnam par smin pa chung ba yin no/ /gzhan yang 'bras bu chung bar 'gyur ba ni ma byin par len pa byas nas/ sems kyis 'chags par byed/ 'gyod la phyir zhing mi byed/ pha rol yang ma byin par len pa las phyir zlog par byed/ sdom pa'i lung yang</text></item>
<item><p>85b1</p><section>mdo sde</section><text>'bogs par byed/ lam la yang 'jog par byed/ ma byin par len pa spong ba dag la 'jog par byed cing / las kyi nyer bsdogs dang / las kyi mjug mi byed pa'o/ /ma byin par len pa'i las kyi nyer bsdogs ji lta bu yin zhe na/ 'di la ma byin</text></item>
<item><p>85b2</p><section>mdo sde</section><text>par len pa pos pha rol la g.yo sgyu byed cing gsang thabs su smra ba dang / 'jal lugs la g.yo byed pa dang / mi rigs pa'i las lhag par spyod pa rnam pa 'di dag ni las kyi nyer bsdogs yin no/ /las ji lta bu yin zhe na/ gang gi tshe pha rol gyis</text></item>
<item><p>85b3</p><section>mdo sde</section><text>yongs su bzung ba'i rdzas kyi rnam pa ma byin par len pa 'di ni las yin no/ /las kyi mjug ji lta bu yin zhe na/ 'di la byas nas rjes su yi rang bar byed cing goms par byed la mang du byas te/ rjes su yi rang ba kun tu 'chab par byed/ tshul khrims</text></item>
<item><p>85b4</p><section>mdo sde</section><text>dang ldan pa gzhan ma byin par len pa la rab tu 'jog par byed pa 'di ni las kyi mjug yin no/ /rnam pa 'di gsum gyis ma byin par len pa'i las kyi nyer bsdogs dang / mjug dang bral ba ma byin pa len pa'i chad pa'i 'bras bu chung bar 'gyur te/ myong bar</text></item>
<item><p>85b5</p><section>mdo sde</section><text>'gyur bar nges pa ma yin no/ /gzhan yang 'dod pas log par g.yem pa ji lta bu yin zhe na/ rnal 'byor spyod pa chos la chos kyi rjes su lta bas mthong ste/ 'di la 'dod pas log par g.yem pa kun tu spyod pa na rang gi chung ma'am gzhan gyi chung ma dag gi skye</text></item>
<item><p>85b6</p><section>mdo sde</section><text>gnas ma yin par 'jug par byed/ gzhan byed pa la yang rjes su yi rang bar byed/ mi byed pa yang thabs kyis byed du 'jug pa 'di ni 'dod pas log par g.yem pa zhes bya'o/ /'dod pas log par g.yem pa'i 'bras bu chung bar 'gyur ba ji lta bu yin zhe na/</text></item>
<item><p>85b7</p><section>mdo sde</section><text>'di la byas nas 'gyod cing 'chags te/ rjes su yi rang bar mi byed/ gzhan 'dod pas log par g.yem pa yang phyir zlog par byed/ lam la 'jog par byed/ las kyi nyer bsdogs dang / las kyi mjug dang bral ba'i sems yin zhing tshul khrims dang</text></item>
<item><p>86a1</p><section>mdo sde</section><text>ldan pa yin te/ 'di ni 'dod pas log par g.yem pa'i 'bras bu chung bar 'gyur zhing myong bar 'gyur bar ma nges pa yin no/ /lus kyi chad pa rnam pa gsum po de dag ni 'bras bu chung ba dang 'bras bu zhan par 'gyur ro/ /de dag ni nga'i nyan</text></item>
<item><p>86a2</p><section>mdo sde</section><text>thos sam nga las thos nas las dang 'bras bu rnam par smin pa shes shing gzhan gyis kha drang du mi rung ba gzhan la rag ma las pa ma gtogs pa/ gzhan mu stegs can spyod pa pa kun tu rgyu ba rnams sam/ lha dang bcas pa'i 'jig rten nam/ bdud dang bcas</text></item>
<item><p>86a3</p><section>mdo sde</section><text>pa'am/ tshangs pa dang bcas pa'am/ dge sbyong dang bram zer bcas pa'i skye dgu'am/ lha dang / mi dang / lha ma yin du bcas pas rtogs pa'i yul ma yin no/ /gzhan yang ngag gi chad pa lci ba ji lta bu yin zhe na/ rnal 'byor spyod pa chos dang las dang</text></item>
<item><p>86a4</p><section>mdo sde</section><text>rnam par smin pa shes pa yin te/ ngag gi chad pa rnam pa bzhi la 'di lta ste/ dang / phra ma dang / tshig rtsub po dang / tshig kyal pa dang bzhi'o/ /de la gang zhe na/ bdag nyid la bdag nyid slu zhing gzhan yang slu ba yin te/ smras pa'i tshe/</text></item>
<item><p>86a5</p><section>mdo sde</section><text>rgyal po'am/ blon po'i mngon sum du gzhan dag la gnod pa'am/ 'phrog par byed pa log pas bskyed pa'i gyi skyon rab tu 'jug pa 'di ni du smra ba ngag gi chad pa rdzogs pa yin te/ sems can dmyal ba myong bar 'gyur ba yin no/ /gzhan yang</text></item>
<item><p>86a6</p><section>mdo sde</section><text>ngag gi chad pa phra ma zhes bya ba ni don gcig la 'thun par zhugs pa rnams la dbyen bya ba'i bsam pas tshig rjod par byed pa 'di ni phra ma'i ngag gi chad pa yin no/ /phra ma'i 'bras bu chung ba ji lta bu yin zhe na/ bdag gti mug gis ngan pa byas so zhes 'chags par byed/</text></item>
<item><p>86a7</p><section>mdo sde</section><text>gzhan phra ma la mngon par dga' ba zlog par byed/ lam la yang dag par 'jog par byed la las kyi nyer bsdogs dang las kyi mjug mi byed pa yin no/ /las kyi nyer bsdogs ji lta bu yin zhe na/ 'di la phra ma la mngon par dga' ba nyon mongs pa rgyags pa la</text></item>
<item><p>86b1</p><section>mdo sde</section><text>mngon par zhugs pa'i tshig gzhan du btags nas gzhan la smra ba 'di ni las kyi nyer bsdogs yin no/ /phra ma'i las kyi lam dang yang dag par rab tu ldan pa ji lta bu yin zhe na/ 'di la sdang ba'i sems kyis yang dang yang du gzhan 'byed la rjes su yi rang zhing kun dga'</text></item>
<item><p>86b2</p><section>mdo sde</section><text>bar byed pa 'di ni phra ma'i las kyi lam dang yang dag par ldan pa yin no/ /las kyi mjug dang bcas pa ji lta bu yin zhe na/ 'di la phra ma byas nas rjes su yi rang bar byed/ phyir zhing byed byed pa la rjes su yi rang bar byed/ yid kyis kun tu rtog par byed/ de</text></item>
<item><p>86b3</p><section>mdo sde</section><text>nyid la mngon par dga' bar byed/ ngang tshul gzhan du mi byed pa yin/ sdang ba'i sems yin/ gzhan dag gis btsal cing yid ches pa'i gnas su mi 'gyur ba yin/ smod pa yin/ ngo tsha bar mi byed cing khrel med la bdag nyid la smod par mi byed pa</text></item>
<item><p>86b4</p><section>mdo sde</section><text>'di ni phra ma'i chad pa yin no/ /gzhan yang tshig rtsub po'i chad pa ji lta bu yin zhe na/ rnal 'byor spyod pa chos dang / las dang kun 'byung ba mthong ba des thos pa las byung ba'i shes pas mthong ste/ 'di ni tshig rtsub pos bdag gdung bar byed cing yid du mi 'ong</text></item>
<item><p>86b5</p><section>mdo sde</section><text>ba rna bar thos la glags skyed par byed/ de gzhan la gnas te/ mkhyud pa dang / 'chags pa dang / dgod pa dang / khro ba'i bsam pas rnam par smin pa du ma rnam pa du ma'o/ /de la tshig rtsub po chen pos ni sems can dmyal ba'i tshor ba myong bar 'gyur/</text></item>
<item><p>86b6</p><section>mdo sde</section><text>tshig rtsub po 'chags pas ni myong bar 'gyur bar ma nges pa yin te/ 'di dag ni ngag gi chad pa gsum pa yin no/ /las kyi nyer bsdogs dang / las kyi mjug dang / yang dag par ldan pa zhes bya ba ni snga ma bzhin no/ /gzhan yang ngag gi chad pa bzhi pa ji lta bu</text></item>
<item><p>86b7</p><section>mdo sde</section><text>yin zhe na/ rnal 'byor spyod pa las dang chos dang rnam par smin pa'i rnam pa du ma shes pa yin te/ tshig kyal pa zhes bya ba snga phyi 'brel ba med pa'i tshig kyal pa snga ma dang phyi mar mi sbyor ba yin te/ myong bar 'gyur bar ma nges shing kha na ma tho ba mi mang ba yin pa 'di ni ngag gi</text></item>
<item><p>87a1</p><section>mdo sde</section><text>chad pa bzhi pa yin no/ /gzhan yang yid kyi chad pa ji lta bu yin/ rnam pa ni du zhig yod ce na/ rnal 'byor spyod pa las dang chos dang rnam par smin pa la rjes su lta ba des thos pa las byung ba'i shes pas yid kyi chad pa rnam pa gsum mthong ste/ 'di</text></item>
<item><p>87a2</p><section>mdo sde</section><text>lta ste/ brnab sems ni gzhan gyi 'byor pa mthong nas shin tu rtog par byed/ sems kyis 'dod par byed/ rdzas 'di ni bdag gir bya'o snyam ste/ brnab sems 'di ni yid kyi chad pa dang po yin no/ /gzhan yang yid kyi chad par 'gyur ba ni pha rol gyi phun sum</text></item>
<item><p>87a3</p><section>mdo sde</section><text>tshogs pa mthong nas yid rab tu sdang ba gnod sems te/ yid kyi chad pa gnyis pa yin no/ /gzhan yang yid kyi chad pa gsum pa ni log par lta bas phyin ci log tu mthong ba log par lta ba'i chad pa'o/ /de yang rnam pa gnyis te/ yod pa 'jig pa dang / log</text></item>
<item><p>87a4</p><section>mdo sde</section><text>par shes pa'o/ /de la yod pa 'jig pa ni 'di ltar sbyin pa med/ sbyin sreg med/ mchod sbyin med/ legs par byas pa dang / nyes par byas pa dag gi las kyi 'bras bu rnam par smin pa med do zhes bya ba rgya cher sbyar ro/ /log par shes pa zhes bya ba ni/</text></item>
<item><p>87a5</p><section>mdo sde</section><text>bde ba dang sdug bsngal gang yin pa de ni lhas byas kyi las kyi 'bras bus ni ma byas so zhes zer ba ste/ 'di ni log par lta ba rnam pa gnyis pa yin no/ /gzhan yang ji ltar na lus dang ngag dang yid rnam pa gsum gyi chad pa rnam pa bcu kun tu bsten cing bsgoms te mang du byas</text></item>
<item><p>87a6</p><section>mdo sde</section><text>na/ tshe 'di nyid la las kyi 'bras bu myong bar 'gyur bar nges pa dang / shi nas gzhan du skyes na de'i rgyu can gyi las kyi 'bras bu gang yin pa dang rgyu 'thun pa'i 'bras bu ji lta bu yin pa dang / yang 'jig rten 'dir skyes na yang de dag ci 'dra bar 'gyur zhe na/</text></item>
<item><p>87a7</p><section>mdo sde</section><text>rnal 'byor spyod pa las dang chos dang rnam par smin pa la rjes su lta ba des thos pa las byung ba'i shes pa'am/ lha'i mig gis mthong ste/ lus kyi srog gcod pa dang po'o/ /srog gcod pa kun tu bsten cing bsgoms te mang du byas pas sems can dmyal</text></item>
<item><p>87b1</p><section>mdo sde</section><text>ba dang dud 'gro dang kyi yul rnams su skye bar byed do/ /gal te mi dag dang skal ba mnyam par mi'i nang du skyes na de tshe thung ba yin no/ /gal te rngon pa lta bu la chags pas srog gcod pa byas na/ srog gcod pa byas pa de nyams par 'gyur</text></item>
<item><p>87b2</p><section>mdo sde</section><text>te/ de dang / phag dang / sreg pa dang / khyim bya dang / gong ma sreg dang / nya la sogs par gyur pa na/ rgya'am mchil bas gsod do/ /'khor ba na las de lta bu'i rgyus 'brel ba gal te yang mi rnams dang skal ba mnyam</text></item>
<item><p>87b3</p><section>mdo sde</section><text>par mi'i nang du skyes na de tshe thung bar 'gyur zhing / mkhas pa rnams kyi yul du skye bar mi 'gyur la/ mtshon mang pos 'khrug pa'i yul du myur ba nyid du gsod do/ /srog gcod pa chung ngu dang 'bring dang chen po'i tshigs su bcad pa/ kha cig mngal</text></item>
<item><p>87b4</p><section>mdo sde</section><text>dang de bzhin gzhan/ /btsas pa'i khyim dang gzhan dag ni/ /gog pa tsam dang de bzhin du/ /gzhan dag yongs su rgyug na 'chi/ /de ltar srog gcod pa ni da ltar gyi tshe la rnam par smin pas dbang du byas pa'i las yin no/ /gzhan yang ma</text></item>
<item><p>87b5</p><section>mdo sde</section><text>byin par len pa kun tu bsten cing bsgoms te mang du byas pa'i rnam par smin pa rnam pa gsum po 'di lta ste/ sems can dmyal ba myong ba dang tshe 'di dang rgyu 'thun pa'i 'bras bu ji lta bu yin zhe na/ rnal 'byor spyod pa las dang chos dang rnam par smin pa la rjes su lta ba des</text></item>
<item><p>87b6</p><section>mdo sde</section><text>thos pa las byung ba'i shes pas mthong ste/ de ltar ma byin par len pa kun tu bsten cing bsgoms te mang du byas pas sems can dmyal ba dang / dud 'gro dang / rnams kyi yul du skye bar 'gyur ro/ /gal te mi rnams dang skal ba mnyam par mi'i</text></item>
<item><p>87b7</p><section>mdo sde</section><text>nang du skyes na yang dbul bar 'gyur te/ longs spyod bsgrubs pa gang dag yod pa de dag rgyal po'i chad pa dang / chu dang / me dang / mtshon dang / chom rkun gyi 'jigs pa dag gis bsags bsags pa dag chud za bar 'gyur/ nams kyang bde bar mi</text></item>
<item><p>88a1</p><section>mdo sde</section><text>'gyur te/ 'di ni ma byin par len pa'i chad pa'i 'bras bu rnam pa gsum pa yin no/ /gzhan yang nang gi 'dod pas log par g.yem pa kun tu bsten cing bsgoms te mang du byas pa'i 'bras bu rnam pa gsum pa ji lta bu yin zhe na/ rnal 'byor</text></item>
<item><p>88a2</p><section>mdo sde</section><text>spyod pa las dang chos dang rnam par smin pa la rjes su lta ba des thos pa las byung ba'i shes pa'am lha'i mig gis mthong ste/ 'dod pas log par g.yem pa kun tu bsten cing bsgoms te mang du byas pas sems can dmyal ba dang / dud 'gro dang rnams kyi</text></item>
<item><p>88a3</p><section>mdo sde</section><text>yul du skye'o/ /gal te mir skyes na yang rgyu 'thun pa'i 'bras bus de'i chung ma gus pa med par 'gyur/ mtshan gnyis par 'gyur/ 'jig rten pas brnyas par 'gyur ro/ /'di ni lus kyi chad pa rnam pa gsum pa'i rnam par smin pa'i 'bras bu rnam pa gsum</text></item>
<item><p>88a4</p><section>mdo sde</section><text>yin te/ gzhan mu stegs can spyod pa pa kun tu rgyu ba rnams kyi lus kyi chad pa mi 'dod pa nas rgyas par las kyi rnam par smin pa'i bar ni de lta bu ma yin no/ /de ci'i phyir zhe na/ gti mug dang 'grogs pa bsgoms pa'i sems dang ldan pa gzhan gyis ni nga'i</text></item>
<item><p>88a5</p><section>mdo sde</section><text>las dang chos dang rnam par smin pa'i gang yin pa 'di mi mthong gi /'di ltar nga'i nyan thos dang / nga'i rnal 'byor spyod pa dag gis rjes su mthong ngo / /gzhan yang tshig dang ngag gi chad pa ji lta bu yin/ rnam pa ni du yod ce na/ rnal 'byor spyod pa chos</text></item>
<item><p>88a6</p><section>mdo sde</section><text>la chos kyi rjes su lta ba des thos pa las byung ba'i shes pas ngag gi chad pa rnam pa bzhi mthong ste/ 'di lta ste/ dang / phra ma dang / tshig rtsub po dang / tshig kyal pa'o/ /de la kun tu bsten cing bsgoms te mang du byas pas sems can</text></item>
<item><p>88a7</p><section>mdo sde</section><text>dmyal ba dang / dud 'gro dang / kyi skye gnas rnams su skye'o/ /gal te mi rnams dang skal ba mnyam par mi'i nang du skyes na yang / sems can thams cad kyis tshig gzung bar mi 'gyur te/ rgyal po'i pho brang 'khor dang khyim bdag gi 'khor</text></item>
<item><p>88b1</p><section>mdo sde</section><text>dang rgyal rigs kyi 'khor dang rang gi bu dang chung mas kyang tshig gzung bar mi 'gyur/ de'i kha nas dri mnam pa 'byung / so dang kha dang mdog dang pags pa mi sdug par 'gyur/ 'jig rten pa kun gyis kyang log pa'i mngon par spyod pas mngon par sbyor bar</text></item>
<item><p>88b2</p><section>mdo sde</section><text>'gyur/ rtag tu 'jigs par yang 'gyur/ de'i mdza' bshes dang / gnyen dang / skye bo snying du sdug pa dag bsten par mi 'gyur/ byed pa brtsams pa thams cad 'bras bu med par 'gyur/ don med pa thams cad spyod par 'gyur te/ 'di ni</text></item>
<item><p>88b3</p><section>mdo sde</section><text>gyi las kyi 'bras bu mi 'dod pa mi sdug pa yid du mi 'ong ba yin no/ /gzhan yang ngag gi chad pa gnyis pa kun tu bsten cing bsgoms te mang du byas pa'i 'bras bu ji lta bu yin zhe na/ rnal 'byor spyod pa chos la chos kyi rjes su lta ba des thos pa las</text></item>
<item><p>88b4</p><section>mdo sde</section><text>byung ba'i shes pa'am lha'i mig gis mthong ste/ phra ma kun tu bsten cing bsgoms te mang du byas pas sems can dmyal ba dang / dud 'gro dang / rnams kyi yul du skye'o/ /gal te mi rnams dang skal ba mnyam par mi'i nang du skyes na yang</text></item>
<item><p>88b5</p><section>mdo sde</section><text>de lkugs par 'gyur/ 'on par 'gyur/ de'i kha nas dri mnam pa 'byung / de'i tshig la su yang yid mi ches shing de skye bo kun gyi bzhad gad par 'gyur/ gdong gi mdog mi sdug par 'gyur/ gnas gcig la mngon par dga' bar mi 'gyur/ sems</text></item>
<item><p>88b6</p><section>mdo sde</section><text>g.yo bar 'gyur/ sems 'thas par 'gyur te/ 'di ni phra ma'i chad pa yin no/ /tshig rtsub po kun tu bsten cing bsgoms te mang du byas pa'i chad pa ji lta bu yin zhe na/ des thos pa las byung ba'i shes pa'am lha'i mig gis mthong ste/ tshig rtsub po kun</text></item>
<item><p>88b7</p><section>mdo sde</section><text>tu bsten cing bsgoms te mang du byas pas sems can dmyal ba dang / dud 'gro dang / rnams kyi yul du skye'o/ /gal te mi rnams dang skal ba mnyam par mi'i nang du skyes na yang su las kyang dbugs phyin pa mi 'thob/ skye bo kun gyis kyang rtag tu mngon</text></item>
<item><p>89a1</p><section>mdo sde</section><text>par gtse bar 'gyur te/ sus kyang dbugs 'byin par mi 'gyur/ bu dang chung ma las dga' ba'i tshig gcig tsam yang mi 'thob/ ltar rtag tu skye bo kun gyis 'jigs par 'gyur/ dge ba'i bshes gnyen dang spyod</text></item>
<item><p>89a2</p><section>mdo sde</section><text>par mi 'gyur/ sdig pa'i grogs por 'gyur te/ rnam pa gsum po 'di ni tshig rtsub po'i 'bras bu yin no/ /gzhan yang tshig kyal pa kun tu bsten cing bsgoms te mang du byas pa'i chad pa ji lta bu yin zhe na/ rnal 'byor spyod pa nang gi chos</text></item>
<item><p>89a3</p><section>mdo sde</section><text>la chos kyi rjes su lta ba des thos pa las byung ba'i shes pa'am/ lha'i mig gis mthong ste/ tshig kyal pa kun tu bsten cing bsgoms te mang du byas pas sems can dmyal ba dang / dud 'gro dang / rnams kyi yul du 'gro'o/ /gal te mi rnams dang skal</text></item>
<item><p>89a4</p><section>mdo sde</section><text>ba mnyam par mi'i nang du skyes na yang skye bo kun mi dga' zhing ya nga bar 'gyur/ rgyal po'i pho brang dang mdza' bshes dang gnyen dag gi khyim du yang smyon thabs mkhan lta bur 'gyur te/ de ni tshig kyal pa'i chad pa yin no/ /gzhan yang yid kyi mi dge ba rnam pa gsum</text></item>
<item><p>89a5</p><section>mdo sde</section><text>po kun tu bsten cing bsgoms te mang du byas pa'i chad pa ji lta bu yin zhe na/ rnal 'byor spyod pa nang gi chos la chos kyi rjes su lta ba des thos pa las byung ba'i shes pa'am lha'i mig gis mthong ste/ brnab sems kun tu bsten cing bsgoms te mang du byas pas sems</text></item>
<item><p>89a6</p><section>mdo sde</section><text>can dmyal ba dang / dud 'gro dang / rnams kyi yul du skye'o/ /gal te mi rnams dang skal ba mnyam par mi'i nang du skyes na de'i rdzas bsags bsags pa dag rgyal po dang / chu dang / me'i gnod pas 'phrog par 'gyur rtag tu dbul bar yang 'gyur ro/ /</text></item>
<item><p>89a7</p><section>mdo sde</section><text>gzhan yang gnod sems kun tu bsten cing bsgoms te mang du byas pas yid kyi chad pa ji lta bu yin zhe na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am lha'i mig gis mthong ste/ gnod sems kun tu</text></item>
<item><p>89b1</p><section>mdo sde</section><text>bsten cing bsgoms te mang du byas pas sems can dmyal ba dang / dud 'gro'i skye gnas dang / rnams kyi yul du skye'o/ /gal te mi rnams dang skal ba mnyam par mi'i nang du skyes na yang de ri brags dang / kla klo rtag tu mtshon gyis 'khrug cing rtag tu</text></item>
<item><p>89b2</p><section>mdo sde</section><text>'jigs pa rnams su skye bar 'gyur/ rtag tu g.yang sa rnams su ltung bar 'gyur/ de'i sems nams kyang bde bar gnas par mi 'gyur zhing / gnod pa dag gis rtag tu gnod par 'gyur ro/ /gzhan yang log par lta ba kun tu bsten cing bsgoms te mang du byas</text></item>
<item><p>89b3</p><section>mdo sde</section><text>pa'i yid kyi chad pa ji lta bu yin zhe na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am lha'i mig gis mthong ste/ log par lta ba kun tu bsten cing bsgoms te mang du byas pas sems can dmyal ba mnar med</text></item>
<item><p>89b4</p><section>mdo sde</section><text>pa la sogs par sdug bsngal gyi tshor ba thams cad myong bar skye/ dud 'gro'i skye gnas su tshe bye ba brgya phrag du mar 'pho zhing skye/ de bzhin du kyi yul du yang skye'o/ /gal te brgya la mi rnams dang skal ba mnyam par mi'i nang du skyes na yang de ji skad</text></item>
<item><p>89b5</p><section>mdo sde</section><text>bshad pa'i mi dge ba'i las kyi lam gyi skyon stong du sgyur ba thams cad de la 'byung ngo / /gzhan yang rnam pa gzhan gang gis na mi dge ba bcu'i chos dag shin tu phra ba rjes su sems na yang 'khor ba na sems can dmyal ba dang / dang / dud 'gro rnams</text></item>
<item><p>89b6</p><section>mdo sde</section><text>su 'khyam pa/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis mthong ste/ srog gcod pa ji ltar kun tu sten/ ji ltar sgom/ ji ltar mang du byed ce na/ 'di la srog gcod pa grogs</text></item>
<item><p>89b7</p><section>mdo sde</section><text>po ngan pa'am/ slob ma'am/ de'i grogs la kun tu sten par byed/ de dang lhan cig kun tu dga' bar byed/ rtse bar byed/ yongs su spyod par byed/ kun tu gnas par byed/ de la yid ches pa'i gnas su byed/ thams cad yon tan du lta bar byed/</text></item>
<item><p>90a1</p><section>mdo sde</section><text>de'i tshul gyis rjes su 'jug par byed/ mi dge ba'i bshes gnyen nam/ slob ma des mi srog gcod pa'i tshul can de srog gcod pa'i rgyu byed pa gtam sna tshogs lam ma yin par gyur pa dang / srog gcod pa la rab tu 'jog par byed de/</text></item>
<item><p>90a2</p><section>mdo sde</section><text>de bzhin du mchod sbyin gyi gtam mam/ de bzhin du kyi gtam mam/ de bzhin du ro la chags pa rab tu nyes pa'i gtam mam/ de bzhin du dgra bo mi mdza' ba dang 'brel ba la lan ldon pa'i gtam mam/ de bzhin du de'i rdzas la chags pa'i gtam</text></item>
<item><p>90a3</p><section>mdo sde</section><text>mam/ de bzhin du nyon mongs pa la rab tu spro ba rdzas la chags pa dang / grags pa'i las kyi gtam rnams la rab tu 'jog par byed/ de yang de la yid ches pa'i gnas su rjes su 'jug pa na/ srog gcod pa kun tu sten par byed do/ /de ltar srog</text></item>
<item><p>90a4</p><section>mdo sde</section><text>gcod pa bsten pa ni/ sems can dmyal bar 'gro/ kyi 'jig rten du 'gro/ dud 'gro'i 'jig rten du 'gro ste/ mi 'dod pa/ mi sdug pa/ yid du mi 'ong ba skye bo mkhas pa kun gyis smad par 'gyur ro/ /mir skyes na yang tshe thung ba'i rgyur</text></item>
<item><p>90a5</p><section>mdo sde</section><text>'gyur ro/ /de ltar na bshes gnyen ngan pa'i sa bon can gyi srog gcod pa de ni srog gcod pa kun tu sten par byed do/ /mi ngan pa goms par byed pa ji lta bu yin zhe na mi ngan pa srog gcod pa bsten pa zhes bya ba snga ma bzhin sbyar te/ srog gcod pa byas nas yid kyis dga'</text></item>
<item><p>90a6</p><section>mdo sde</section><text>bar byed/ mgu bar byed/ yid kyis kun tu rtog par byed/ yon tan du lta ba'i blo can du byed/ srog gcod pa nyid la kun tu rtog par byed/ rnam pa mang pos gzhan gyi srog 'phrog par byed do/ /de skyon du mi 'grang / de la smod par mi byed/ de la dga' ba</text></item>
<item><p>90a7</p><section>mdo sde</section><text>dang 'bral bar mi byed/ phyir zhing de'i ngang tshul du byed/ srog mi gcod pa'i tshul can gzhan dag kyang srog gcod pa de la rab tu 'jog par byed/ gtam rgyud dang bcas pa sna tshogs dag gis snga ma bzhin du sbyar te/ de ltar srog gcod pa goms par byed</text></item>
<item><p>90b1</p><section>mdo sde</section><text>do/ /mang du byed pa ji lta bu yin zhe na/ 'di na gang srog gcod pa byas nas goms par byed pa snga ma bzhin du sbyar te/ 'di la srog gcod pa byed pa na/ de la goms pa dang / sdig pa'i grogs po dang phrad pas rgya 'bre bar byed/ de la dug mda'</text></item>
<item><p>90b2</p><section>mdo sde</section><text>byed/ khyi sogs par byed/ srog gcod pa'i bya sdud par byed/ gtum po dang sten par byed/ thab mo la dga' ste/ ya lad dang / mtshon cha dang / ral gri dang / mda' bo che dang / ste'u ka dang / 'khor lo dang / go mtshon la sogs pa'i</text></item>
<item><p>90b3</p><section>mdo sde</section><text>ngang tshul can yin/ srog gcod par byed pa'i rgyu gzhan gang yin pa de thams cad kyang yongs su 'dzin par byed do/ /mi de lta bu ni srog gcod pa mang du byed pa yin no/ /rgyu de dang / gzhi de dang / rkyen des sems can dmyal ba dang / dud 'gro dang / yi</text></item>
<item><p>90b4</p><section>mdo sde</section><text>dgas rnams kyi yul du skye ste/ gnod pa mi bzad pas mngon par gnod do/ /srog gcod pa tha ma dang / 'bring dang / chen pos rnam par smin pa tha ma dang / 'bring dang / chen po nye bar spyod par 'gyur ro/ /las byas la bsags pas ni las kyi</text></item>
<item><p>90b5</p><section>mdo sde</section><text>rnam par smin pa myong bar mi 'gyur ba med de/ de ltar na bdag nyid kyis byas pa'i las ni bdag nyid kyis nye bar spyod par 'gyur ro/ /de lta bas na gal te 'khor ba la yid byung na sdig pa spangs nas dge ba kun tu spyad par bya ste/ 'di ni srog gcod pa kun tu sten cing</text></item>
<item><p>90b6</p><section>mdo sde</section><text>mang du byed pa yin no/ /ji ltar na ma byin par len pa kun tu sten cing sgom ste mang du byed pa yin/ kun tu bsten cing bsgoms te mang du byas pas/ sems can dmyal ba ji ltar myong bar 'gyur zhe na/ 'di la tshul khrims 'chal pa'i mi ni ngo bo nyid kyis ma byin</text></item>
<item><p>90b7</p><section>mdo sde</section><text>par len pa'i ngang tshul can yin te/ grogs po ngan pa'am/ slob ma dang 'brel bas ma byin par len pa tha ma dang / 'bring dang / chen po kun tu spyod do/ /de la tha ma ni rgyal po'i chad pas skrag nas gzhan gyi len pa yin te snga ma bzhin no/ /'bring ni</text></item>
<item><p>91a1</p><section>mdo sde</section><text>dngos po chung ngu yin te/ zhing bzang po la brkus pa ma yin pa 'di ni ma byin par len pa 'bring yin no/ /sangs rgyas dang / chos dang / dge 'dun dag las ni chung ngu zhig blangs na yang chen por 'gyur te/ sangs rgyas dang / chos dang /</text></item>
<item><p>91a2</p><section>mdo sde</section><text>dge 'dun gyi ma byin par blangs pa de dag las kyang ris su 'thun par slar phul na/ sangs rgyas dang / chos kyi ni dag par 'gyur la/ dge 'dun gyi brkus pa ni tshor ba ma myong bar dag par 'gyur ba med de zhing lci ba'i phyir gal te zhal du 'du ba'i sgo zhig na ni de</text></item>
<item><p>91a3</p><section>mdo sde</section><text>sems can dmyal ba chen por ltung la gal te zhal du 'du ba'i sgo ma yin na ni/ de'i nang gi bar mnar med pa'i 'khor mun nag chen po la sogs par skye bar 'gyur ro/ /gal te ma byin par len pa chung ngu zhig blangs nas kyang kun tu sten cing sems la dga' bar byed de/</text></item>
<item><p>91a4</p><section>mdo sde</section><text>goms par byed la mang du byed na/ ma byin par len pa chung ngu des kyang sems can dmyal ba dang / dud 'gro dang / kyi nang du skye bar 'gyur ro/ /gal te 'chags par byed cing rjes su yi rang bar mi byed la 'gyod na de'i myong bar 'gyur bar ma</text></item>
<item><p>91a5</p><section>mdo sde</section><text>nges pa yin no/ /gal te ma byin par len pa'i ngang tshul can zhig de thabs du mas ma byin par len pa kun tu spyod na/ 'di ni ma byin par len pa kun tu bsten pa yin no/ /goms par byed pa ji lta bu yin zhe na/ 'di la ma byin par len pa'i rdzas thob nas mgu</text></item>
<item><p>91a6</p><section>mdo sde</section><text>bar 'gyur zhing chom rkun la mngon par dga' bar byed do/ /de rdzas de thob nas bza' ba dang / bgo ba byas shing dga' bar 'gyur te/ yon tan du bzung nas gzhan dag kyang ma byin par len pa la rab tu 'jog par byed/ yang dag par 'jug par byed/</text></item>
<item><p>91a7</p><section>mdo sde</section><text>yang dag par 'dzin du bcug cing byed du 'jug pa de lta bu ni ma byin par len pa goms par byed pa yin no/ /ma byin par len pa mang du byed pa ji lta bu yin zhe na/ 'di la ma byin par len pa byas nas/ mal cha dang / bza' ba dang / bca' ba dang /</text></item>
<item><p>91b1</p><section>mdo sde</section><text>gos dang / rgyan dang / btung ba dang / smad 'tshong ba dang / rgyan po mang po dag la mngon par dga' bar byed do/ /de sems kyis mngon par dga' bar byed de/ bde ba thams cad kyi nang na 'di lta ste/ ma byin par len pa zhes bya ba 'di ni legs</text></item>
<item><p>91b2</p><section>mdo sde</section><text>par byas pa yin no/ /rgyu des bdag mal cha dang / bza' ba dang / bca' ba dang / gos dang / rgyan dang / btung ba dang / smad 'tshong ba dang / rgyan po mang po dag gis mchog tu bde ba myong ngo / /ma byin par len pa de bdag gis kun tu</text></item>
<item><p>91b3</p><section>mdo sde</section><text>spyad par bya ste/ de bdag la bde ba rab tu mang po dag tu 'gyur ro snyam na snga ma bzhin du sbyar te/ 'di ni ma byin par len pa mang du byed pa yin te/ de ni sems can dmyal ba rnams su myong bar 'gyur bar nges pa yin no/ /'dod pas log par g.yem pa kun tu bsten</text></item>
<item><p>91b4</p><section>mdo sde</section><text>cing bsgoms te/ mang du byed pa ji lta bu yin zhe na/ 'di la tshul bzhin ma yin pa yid la byed pas zil gyis non pa ni 'dod chags dang bcas pa'i ris 'thun pa gzhan 'di lta ste/ bye'u mchil pa dang / ngur ba dang / gong ma sreg dang / ne tso dang / rma</text></item>
<item><p>91b5</p><section>mdo sde</section><text>bya dang / sreg pa dang / nya dang / srog chags dud ka dag ni lha ma yin gyi ris dag nas shi 'phos nas 'dir skyes pa yin te/ 'dod chags shas che ba'i grogs po ngan pa dang lhan cig yan lag ma yin par spyod pa yin no/ /de tshul bzhin ma yin pa</text></item>
<item><p>91b6</p><section>mdo sde</section><text>nyis 'gyur gyis mngon par zhen la de 'dod chags tshim pa med pa dang bcas pa'i sems kyis tshul bzhin ma yin pa kun tu spyod de/ gang dri za der nye bar 'gyur zhing gang gis der skye bar 'gyur ba tshul bzhin ma yin pa de ni skye gnas kyi zhing la skyon yod pa'i phyir der skye bar</text></item>
<item><p>91b7</p><section>mdo sde</section><text>mi 'gyur ro/ /rgyu des na tshul bzhin ma yin pa dang bcas pa'i 'dod pas log par spyod pa ni ngan pa yin no/ /mi de reg bya'i 'dod chags shas che bas de dang de nyid la mngon par dga' ste/ de ni 'di ltar 'dod pas log par g.yem pa 'di yang dang yang du sten</text></item>
<item><p>92a1</p><section>mdo sde</section><text>cing reg bya ngan pa la mngon par dga' ba yin te/ 'di ltar 'di ni 'dod pas log par g.yem pa kun tu bsten pa yin no/ /'dod pas log par g.yem pa goms par byed pa ji lta bu yin zhe na/ 'di las 'dod pas log par g.yem pa yang dang yang du</text></item>
<item><p>92a2</p><section>mdo sde</section><text>sten cing yid kyis yang dag par rtog par byed/ de'i yid la mngon par dga' ba gzhan spangs te/ de 'dod pas log par g.yem pa 'di nyid goms par byas nas/ yang yul bde ba de goms par byed pa yin no/ /mang du byed pa ji lta bu yin zhe na/ 'di</text></item>
<item><p>92a3</p><section>mdo sde</section><text>la tshul bzhin ma yin pa yid la byed pas brlan pa'i byis pa so so'i skye bo ni/ 'di ltar 'dod pas log par g.yem pa ni mchog tu bzang ba yin la/ 'dod pas log par mi g.yem pa ni ma yin zhes yon tan mchog dang 'dra bar yang dag par 'dzin par byed do/ /</text></item>
<item><p>92a4</p><section>mdo sde</section><text>de gzhan shin tu mang po dag kyang 'dod pas log par g.yem pa la mngon par 'jug cing byed du 'jug ste/ 'di ni 'dod pas log par g.yem pa mang du byed pa yin no/ /lus kyi rnam pa gsum po 'di dag ni byis pa so so'i skye bo rnams kyi mi dge ba yin no/ /ngag</text></item>
<item><p>92a5</p><section>mdo sde</section><text>gi ni rnam pa bzhi ste/ dang / tshig rtsub po dang / phra ma dang / tshig kyal pa'o/ /de la gang zhe na/ 'di lta ste/ bdag nyid la bdag nyid slu zhing gzhan yang slu bar byed pa yin te/ du smra ba 'di ni bdag dang gzhan slu bar byed pa</text></item>
<item><p>92a6</p><section>mdo sde</section><text>yin no/ /de yang rgyu lnga dang ldan pa yin te/ 'di lta ste/ 'dod chags dang / zhe sdang dang / 'jigs pa dang / rnyed pa dang / chos log pa'i 'dul ba yongs su sdud pa'o/ /du smra ba ji lta bu yin zhe na/ 'di la rgyal po'i pho brang 'khor na</text></item>
<item><p>92a7</p><section>mdo sde</section><text>'dug kyang rung / khyim bdag gi 'khor gyi nang na 'dug kyang rung / nye du'i nang na 'dug kyang rung ste/ mdza' bshes dang / mdza' bshes ma yin pa dag smra ba na/ mdza' bshes kyi phyir ni 'dod chags kyis smra la/ mdza' bshes ma yin</text></item>
<item><p>92b1</p><section>mdo sde</section><text>pa'i phyir ni zhe sdang gis kyang smra'o/ /rnyed pa'i phyir yang smra ste/ nor la chags pa de smra'o/ /chos log pa'i tshig yongs su sdud pas kyang smra ste/ 'di la bram ze rnams yon tan gyi phyir dang / nor 'phrog pa'i phyir dang / rang</text></item>
<item><p>92b2</p><section>mdo sde</section><text>gi srog la gnod pa dang / bag ma len pa dag gi phyir smras kyang mi gos so zhes zer ro/ /de ni chos log pa'i tshig yongs su sdud pa'i smra ba yin te/ mi gti mug pa log par lta ba'i tshig yongs su sdud pa 'di ni sems can dmyal ba mi</text></item>
<item><p>92b3</p><section>mdo sde</section><text>bzad par yang 'gyur ro/ /sems can dmyal ba 'grub par 'gyur ba'i sa bon dag ni 'di lta ste/ smra ba yin pas rang gi srog gi phyir ram/ gzhan gyi srog gi phyir cung zad kyang smra bar mi bya ba 'di ni mchog yin no/ /'jigs pas kyang</text></item>
<item><p>92b4</p><section>mdo sde</section><text>smra ste/ gang bdag gis 'di ma smras na/ de bdag gi srog la dman pa don med pa chen po 'thob par 'gyur ro snyam nas de gang las 'jigs par 'gyur ba de'i don du smra ba yin te/ rgyu lnga po 'di dag gis byis pa dag smra ba smra ste/</text></item>
<item><p>92b5</p><section>mdo sde</section><text>gti mug ni thams cad la gnas pa yin no/ /'dir tshigs su bcad pa/ 'jig rten pha rol khyad gsod cing / /chos gcig las ni 'da' byed pa/ /du smra ba'i lus can gyis/ /sdig pa mi byed ci yang med/ /mi yi lus su skyes ma thag /</text></item>
<item><p>92b6</p><section>mdo sde</section><text>kha nas sta re lta bu yi/ /tshig 'byung ngan par brjod smra ba/ /de yis bdag nyid gcod par byed/ /bden par smra zhing 'khrug mi bya/ /bslangs na chung yang sbyin par bya/ /gnas 'di gsum dang ldan pa ni/ /lha rnams dag gi drung du 'gro/ /de</text></item>
<item><p>92b7</p><section>mdo sde</section><text>lta bas na rgyu thams cad dang / rkyen thams cad kyis du smra bar mi bya zhing gzhan smra ba na rjes su yi rang bar mi bya/ smra ba dang lhan cig 'bel ba'i gtam zer du mi 'gro/ mi gnas/ 'dug par mi bya'o/ /gzhan du na 'di yang smra ba</text></item>
<item><p>93a1</p><section>mdo sde</section><text>mngon du zer ba yin no zhes skye bo gzhan dag gis bsams par 'gyur te/ de ltar na las dri ma can la mngon par dga' ba'i mi rnams dang 'grogs pas las dri ma can du gzhan dag sems so/ /de lta bas na sdig pa'i grogs po dang 'grogs</text></item>
<item><p>93a2</p><section>mdo sde</section><text>par mi bya ste/ 'di lta ste/ sdig pa'i grogs po dang 'grogs pa ni 'khor ba'i 'ching ba sems can dmyal ba dang / dang / dud 'gro rnams kyi gnas yin la/ dge ba'i bshes gnyen dang 'grogs pa 'di ni thar pa mchog yin te/ 'di</text></item>
<item><p>93a3</p><section>mdo sde</section><text>dag ni du smra ba mdor bshad pa yin no/ /gzhan yang phra ma ji lta bu yin/ rnam pa du yod ce na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis mthong ste/ phra ma zhes bya</text></item>
<item><p>93a4</p><section>mdo sde</section><text>ba ni 'thun zhing 'byor pa dag la dbye ba'i bsam pas tshig brjod pa ni phra ma yin no/ /de rnam pa gnyis te/ pha rol dang sbyor ba dang / mi sbyor ba'o/ /de la khyod kyis mi gnyis dang dbye ba'i sbyor ba gyis shig ces dgra'am/ dgra chung ngu gzhan dag gis</text></item>
<item><p>93a5</p><section>mdo sde</section><text>sbyor ba byed pa dang / bdag nyid kyis 'byed par 'dod pa'o/ /gzhan yang tshig rtsub po ji lta bu yin/ rnam pa du yod ce na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis mthong</text></item>
<item><p>93a6</p><section>mdo sde</section><text>ste/ tshig rtsub po zhes bya ba ni bdag dang gzhan la gnod pa byed pa/ khro ba'i rgyu 'thun par gyur pa/ yid du mi 'ong ba/ mi sdug pa/ mi dga' ba'i tshig brjod pa nyan pa dang / mi 'thun pa/ 'dod chags dang / zhe sdang dang / gti mug dang bcas</text></item>
<item><p>93a7</p><section>mdo sde</section><text>pa/ byis pa so so'i skye bo thams cad dang lhan cig spyod pa'i tshig smra ba 'di ni tshig rtsub po zhes bya ste/ rnam pa du ma/ dmigs pa du ma/ rgyu du ma/ sems kyi kun nas ldang ba du ma/ rnam par smin pa du ma/ bde 'gror 'gro ba rnam par 'jig pa du</text></item>
<item><p>93b1</p><section>mdo sde</section><text>ma/ skye bo thams cad mi dga' bar byed pa/ 'jig rten ldang ba'i rgyur gyur pa/ 'thun par gyur pa/ rnam par 'jig par byed pa/ yid mi ches pa'i gnas su gyur pa/ yid gcugs pa ma yin pa/ lce dug lta bur gyur pa'i tshig rtsub po dag gi dri</text></item>
<item><p>93b2</p><section>mdo sde</section><text>ma ni tshangs pa mtshungs par spyod pas rnam par spangs pa yin no/ /'dir tshigs su bcad pa/ brtan pas tshig rtsub spang bya zhing / /rtag tu yang dag tshig smros shig /tshig snyan mngon par dga' ba'i mi/ /mya ngan 'das la nye bar gnas/ /tshig</text></item>
<item><p>93b3</p><section>mdo sde</section><text>zhi rtag tu smra bya zhing / /dri ma yod pa rnam par spang / /tshig gi dri mas zil non pa/ /mi gang de ni dmyal bar 'gro/ /tshig gi dri mas zil non pa/ /gang yin de la bde ba med/ /seng ge sbrul ni 'phags min ltar/ /de dag la ni mtho ris</text></item>
<item><p>93b4</p><section>mdo sde</section><text>med/ /gang dag tshig rtsub mi smra zhing / /gang dag g.yo ni rnam spangs pa/ /de dag thams cad dga' skyed cing / /bde ba dang ni dbugs 'byin byed/ /skye bo de ni 'jig rten 'dir/ /dga' zhing pha rol mtho ris 'gro/ /de 'dra ba yi mi dag</text></item>
<item><p>93b5</p><section>mdo sde</section><text>ni/ /mkhas pa de la phyag byar 'os/ /bden tshig rtag tu zhi ba dang / /g.yo sgyu med cing drang po'i sems/ /gzhan la gnod pa byed dang bral/ /de ni chos kyi rgyal mtshan dga'/ /lag pa brdabs pa'i sgra lta bur/ /mi ni chung bar gyur pa</text></item>
<item><p>93b6</p><section>mdo sde</section><text>yin/ /gang dag de thob chos mi shes/ /mi ni rmongs pa dag gis bslus/ /gang dag bdag sdug mi 'gyur dang / /gang dag bde ba mi 'dod pa/ /de ni sdig gi las byed cing / /sred pa'i rgyu yis rnam par bslus/ /gang du las kyi</text></item>
<item><p>93b7</p><section>mdo sde</section><text>rjes 'gro ba/ /nor dang bu dang chung ma dang / /mdza' bshes nye du gnyen 'dab dang / /der ni 'gro bar mi nus so/ /legs par byas dang nyes par byas/ /de dag 'gro ba'i rjes su 'gro/ /mkha' la bya dag gnas pa yin/ /de'i grib lhan</text></item>
<item><p>94a1</p><section>mdo sde</section><text>cig 'gro ba bzhin/ /ji ltar lam rgyags nyung ba dag /lam zhugs sdug bsngal 'gro ba ltar/ /de bzhin las bzang ma byas pa'i/ /sems can dag ni ngan 'gror 'gro/ /ji ltar lam rgyags mang bdog pa/ /lam</text></item>
<item><p>94a2</p><section>mdo sde</section><text>zhugs bde bar 'gro ba ltar/ /de bzhin las bzang byas pa yi/ /sems can dag ni bde 'gror 'gro/ /yun ring yul gzhan gnas pa yi/ /mi dag bde bar 'ongs pa ltar/ /gnyen dang sdug pa mdza' bshes dag /'dir 'ongs mngon</text></item>
<item><p>94a3</p><section>mdo sde</section><text>par dga' ba ltar/ /de bzhin bsod nams byas pa'i mi/ /'jig rten 'di nas phar 'gro ba/ /bsod nams nyid kyis mngon dga' ste/ /gnyen sdug dag ni 'ongs pa bzhin/ /de lta bas na tshe phyi ma'i/ /bsod nams dag ni bya zhing bsags/ /</text></item>
<item><p>94a4</p><section>mdo sde</section><text>bsod nams 'jig rten pha rol tu/ /srog chags rnams ni dran gnas yin/ /spyod pa 'thun par gang spyod pa'i/ /bsod nams dag la lha bstod cing / /de dag 'dir ni mngon dga' la/ /pha rol mtho ris dga' bar 'gyur/ /gnas 'di</text></item>
<item><p>94a5</p><section>mdo sde</section><text>gzhan gyis mthong ba yi/ /mkhas pa dag gis tshul khrims bsrungs/ /'phags pa mthong ba phun sum tshogs/ /'jig rten 'dir ni zhi ba bsten/ /gzhan yang rnal 'byor spyod pa nang gi chos la chos kyi rjes su lta zhing gnas pa de mi dge ba'i las kyi</text></item>
<item><p>94a6</p><section>mdo sde</section><text>lam gyi tshig bzhi pa'i tshig kyal pa la rtog par byed de/ de la tshig kyal pa rnam pa du yod ce na/ tshig 'byung ba snga phyi 'brel ba med pa'i tshig kyal pa dang / sems 'jug pa yang bas snga phyi 'brel ba med pa'i tshig brjod pa'i tshig kyal pa'o/ /rgyags pa dang</text></item>
<item><p>94a7</p><section>mdo sde</section><text>bcas pa dang / rgyags pa med pa'i dus kyis bslangs pa yang byed pa'i rgyu'i ngo bo skyed pa de tshe 'di la yid gcugs pa'i gnas su mi 'gyur zhing tshe 'di'i las kyi lam skyed pa 'jig rten pa kun gyis smod pa'i gnas kyi rgyu/ don med par smra ba ni tshig kyal pa ste/</text></item>
<item><p>94b1</p><section>mdo sde</section><text>tshig gi dri ma bzhi pa 'di ni mi dge ba'i las kyi lam bskyed pa dang / skyed par byed pa smra bar mi bya zhing rjes su yi rang bar mi bya la/ gzhan gyi tshig kyal pa smra ba de la gnas par mi bya'o/ /yid kyi mi dge ba'i las kyi lam ni brnab sems dang / gnod sems</text></item>
<item><p>94b2</p><section>mdo sde</section><text>dang / log par lta ba'o/ /de la brnab sems ni gzhan gyis yongs su bzung ba'i nor rdzas dang / nor rdzas kyi rnam pa la/ ngag dang yid kyis shin tu rtog par byed de/ 'di ni bdag gir bya'o snyam pa yang dag pa ma yin pa'i tshul bzhin yid la byed cing de</text></item>
<item><p>94b3</p><section>mdo sde</section><text>gzhan gyi phun sum tshogs pa la 'phral la sems ldang ste/ don la 'chums pa rgyu med pa yin no/ /de ni brnab sems yid kyi mi dge ba'i las kyi lam yin te/ mi 'dod pa/ mi sdug pa/ yid du mi 'ong ba'i rnam par smin pa/ yid ma zhi ba/ ma</text></item>
<item><p>94b4</p><section>mdo sde</section><text>sbyangs pa'i byis pa skye bo brnab sems kyis rab tu bslus pa de gzhan gyi phun sum tshogs pa la 'phral la yid kyis shin tu rtog par byed/ ro myong bar byed/ yang dang yang du byed/ yongs su sgyur bar byed/ rtag tu 'dod par byed/ rtag tu dga' bar byed cing</text></item>
<item><p>94b5</p><section>mdo sde</section><text>gzhan gyi nor rdzas phun sum tshogs pa mthong na sdug bsngal ba yin no/ /'di ni brnab sems zhes bya ste/ yid kyi mi dge ba'i las kyi lam gyi dri ma chen po yin no/ /gzhan yang sems las byung ba gnod sems mi dge ba'i las kyi lam la sogs pa ji lta bu yin</text></item>
<item><p>94b6</p><section>mdo sde</section><text>zhe na/ rnal 'byor spyod pa nang gi chos la chos kyi rjes su lta zhing gnas pa des/ thos pa las byung ba'i shes pa'am/ lha'i mig gis mthong ste/ gzhan dag gis rgyu ma yin pa yid kyi nyes pa'i gnod sems dang / gzhan dag gi phun sum tshogs pa'am/</text></item>
<item><p>94b7</p><section>mdo sde</section><text>phun sum tshogs pa ma yin pa mthong nas/ rgyu ma yin pa ji ltar 'dod pa bzhin byas pa yid kyi nyes pa mi bzad pa chen po skye bar 'gyur te/ gnod sems de ni sems can dmyal ba myong bar 'gyur/ dge ba'i chos kyi lo tog tu gyur pa rnams kyi ser ba/ yang</text></item>
<item><p>95a1</p><section>mdo sde</section><text>dag pa'i shes rab kyi mig gi mi 'thun par gyur pa/ mun nag snying la gnas pa'i me de tshul khrims thams cad sreg par byed pa/ mdog ngan pa'i rgyu/ chos kyi stegs gcod par byed pa/ 'jig rten 'di dang / 'jig rten pha rol gyi dgra</text></item>
<item><p>95a2</p><section>mdo sde</section><text>nang du zhugs pa/ sems rtse gcig pa nyid 'jig par byed pa/ byams pa dang mi 'thun zhing / 'phags pa'i bden pa bzhi po sdug bsngal dang / kun 'byung dang / lam dang / 'gog pa rnams 'jig par byed pa yin no/ /gnod sems zhes bya ba</text></item>
<item><p>95a3</p><section>mdo sde</section><text>sems can dmyal ba'i pho nya mchog yin te/ de skyes bu dam pa dang / 'phags pa nyan thos dang / thos pa don du gnyer ba rnams kyis spong bar 'gyur ro/ /gzhan yang log par lta ba dam pa'i chos kyi mi 'thun par gyur pa lta ba ngan pa thams cad kyi mun gnag</text></item>
<item><p>95a4</p><section>mdo sde</section><text>snying la yang dag par skye bar 'gyur ba ji lta bu yin zhe na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis mthong ste/ thog ma med pa'i dus nas zhugs shing skyes pa/ sems can</text></item>
<item><p>95a5</p><section>mdo sde</section><text>dmyal ba dang / dang / dud 'gro'i 'gro ba'i rgyu skyed pa/ mun pa mun nag tu gyur pa/ lta ba ngan pa la mngon par dga' ba/ yang dag pa'i lam gyi mi 'thun par gyur pa/ mtshon dang / me dang / dug dang / g.yang sa lta bu/ skye bo thams</text></item>
<item><p>95a6</p><section>mdo sde</section><text>cad rnam par 'jig par byed pa/ phyin ci log tu lta zhing log par lta ba yin no/ /de yang rnam pa gnyis te/ rkyen yod pa dang / las dang 'bras bu la skur pa 'debs pa'o/ /de la rkyen yod pa ni bde ba dang / sdug bsngal gang yin pa de dag ni/ de dag</text></item>
<item><p>95a7</p><section>mdo sde</section><text>nyid kyis byas kyi las dang / 'bras bus byas pa ni ma yin no zhes zer ro/ /las dang 'bras bu la skur pa 'debs pa ni/ sbyin pa med do zhes bya ba la sogs pa ste/ de ltar de dag log par lta ba mi dge ba bcu'i las kyi lam 'di dag thams cad don thams</text></item>
<item><p>95b1</p><section>mdo sde</section><text>cad med par byed pa'i rtsa ba yin no// //'phags pa dam pa'i chos dran pa nye bar gzhag pa/ bam po gnyis pa/ gzhan yang mi dge ba bcu'i las kyi lam 'di dag bzlog nas/ zag pa dang bcas pa dang / zag pa med pa dag gi las</text></item>
<item><p>95b2</p><section>mdo sde</section><text>byed par 'gyur ba ji lta bu yin zhe na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis mthong ste/ 'di ni re zhig 'khor ba'i 'ching ba/ chos zad par byed pa/ 'di lta ste/ 'ching</text></item>
<item><p>95b3</p><section>mdo sde</section><text>ba'i rgyu mi dge ba'o/ /thar pa'i rgyu'i dngos po ni dge ba yin te/ de la srog gcod pa spangs pas/ 'khor bar gtogs pa'i sems can rnams la mi 'jigs pa sbyin par 'gyur te/ de tshe 'di nyid la bsngags par 'gyur/ de'i bzhin gyi mdog dang</text></item>
<item><p>95b4</p><section>mdo sde</section><text>dbang po rnams gsal bar 'gyur/ tshe ring por 'gyur ba'i las byed par 'gyur/ gang srin po dang / sha za dang / grul bum gyi rigs dang / gzhan yang sems can 'tshe bar byed pa de dag kyang nyin mtshan du srung bar byed/ phyi bzhin du lha dag kyang</text></item>
<item><p>95b5</p><section>mdo sde</section><text>mngon par srung bar byed la/ lus dang bral nas kyang bde 'gro mtho ris lha'i 'jig rten du skye bar 'gyur te/ gal te rnam par smin pa'i 'bras bu myong bar 'dod na yang / ji ltar brtson 'grus brtsams pa bzhin myong bar 'gyur ro/ /gal te byang chub kyi</text></item>
<item><p>95b6</p><section>mdo sde</section><text>lam tha ma dang / 'bring dang / chen po rnams kyi so so yang dag par myong bar 'dod na/ de rnam pa gsum po 'dir 'gyur te/ gal te nyan thos kyi byang chub tu yongs su bsngo na/ de dgra bcom par gyur nas/ yongs su mya ngan las 'da'o/ /gal</text></item>
<item><p>95b7</p><section>mdo sde</section><text>te byang chub 'bring du yongs su bsngo na/ de rang sangs rgyas su 'gyur ro/ /gal te bla na med pa yang dag par rdzogs pa'i byang chub tu yongs su bsngo na/ de yang dag par rdzogs pa'i sangs rgyas su 'gyur te/ rig pa dang zhabs su ldan pa/ bde bar</text></item>
<item><p>96a1</p><section>mdo sde</section><text>gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ sangs rgyas bcom ldan 'das su 'gyur ro/ /chos thams cad kyi rtsa ba ni srog yin te/ gang srog de mngon</text></item>
<item><p>96a2</p><section>mdo sde</section><text>par srung ba des ni bde ba thams cad sbyin par 'gyur la/ sbyin pa rnams kyi nang na mchog ni 'di yin te/ 'di lta ste/ sems las byung ba so sor bsgoms pa srog byin pa'o/ /tshul khrims kyi nang na mtho ris su skye ba'i mchog ni 'di yin te/ 'di lta ste/</text></item>
<item><p>96a3</p><section>mdo sde</section><text>srog byin pa'i tshul khrims so/ /gal te yul gyi bde ba kun nas nyon mongs pa sred pa'i rgyur 'gyur bar yongs su bsngo na/ de tshangs pa'am/ bdud dam/ brgya byin du 'gyur/ gal te mi'i bdag nyid chen por yongs su bsngo na/ de 'khor los sgyur ba'i</text></item>
<item><p>96a4</p><section>mdo sde</section><text>rgyal po rin po che sna bdun dang ldan pa/ gling bzhi la spyod par 'gyur/ gal te lha ma yin gyi bdag nyid chen por yongs su bsngo na/ de lha ma yin gyi rgyal srid byed par 'gyur/ gal te gnod sbyin gyi bdag nyid chen por yongs su bsngo na/ de gnod sbyin gyi</text></item>
<item><p>96a5</p><section>mdo sde</section><text>rgyal srid byed par 'gyur ro/ /snying rje chen po 'di ni dam pa'i chos kyi sa bon du gyur pa/ 'khor ba'i skyabs su gyur pa/ 'khor ba'i mun gnag tu zhugs pa rnams kyi sgron mar gyur pa yin te/ 'di lta ste/ srog gcod pa spong ba zhes bya'o/ /srog gcod pa</text></item>
<item><p>96a6</p><section>mdo sde</section><text>spangs pa byams pa bsgoms par 'gyur zhing / snying rje'i rgyud la gnas pa yin te/ bsams nas srog gcod pa spangs na gtsang zhing dga' bar 'gyur/ gang gi tshe pha rol yang dag par bsrung bar ma nus pa de'i tshe btang snyoms su 'gyur zhing / de tshangs pa'i</text></item>
<item><p>96a7</p><section>mdo sde</section><text>gnas bzhi la gnas pa'i rgyud du 'gyur/ srog gcod pa spangs pa'i dge ba'i rtsa ba'i snying po ni bsam gyis mi khyab pa ste/ rnam pa gang dang gang gis ji lta ji ltar yongs su bsngo ba de lta de ltar yongs su 'grub bo/ /dper na/ gser mgar mkhas pa de ni</text></item>
<item><p>96b1</p><section>mdo sde</section><text>gser bzang po blangs nas/ ji lta ji ltar 'dod pa de lta de ltar gser de la byed de/ de las rgyan nam/ de las bum pa'am/ de las mi'i gzugs sam/ de las sangs rgyas kyi gzugs byed do/ /de bzhin du srog gcod pa yang dag par bsrungs te/</text></item>
<item><p>96b2</p><section>mdo sde</section><text>ma nyams shing ma ral la/ ma zhig na ji lta ji ltar yongs su bsngo ba de lta de ltar yongs su 'grub bo/ /de lta bas na srog gcod pa spangs pa'i sems can gang yin pa de ni mya ngan las 'das pa dang / nye bar gnas shing / de dge ba'i bshes gnyen dang yang dag</text></item>
<item><p>96b3</p><section>mdo sde</section><text>par spyod/ sems can de bdag dang gzhan la phan pa'i skal ba dang ldan zhing / de sems can dmyal ba dang / dud 'gro dang / rnams kyi 'gro ba la bsod nams kyi zhing du gyur pa yin/ des 'khor ba na chos dang ldan pa'i chos kyi rjes su 'jug</text></item>
<item><p>96b4</p><section>mdo sde</section><text>pa/ chos dang ldan pa'i kun tu rtog pa rnams 'grub par 'gyur zhing / grub pa yang brtan par 'gyur la/ rgyal po dang / chom rkun dang / chu dang / mes 'jigs pa dang / thun mong ma yin par 'gyur te/ bdag nyid nye bar spyod par 'gyur ro/ /chos</text></item>
<item><p>96b5</p><section>mdo sde</section><text>dang ldan pa'i 'gran zla gzhan dag gis mi non par mthong ste/ de lta bas na srog gcod pa spang bar bya'o/ /de nas gzhan yang ma byin par len pa spangs pas legs par byas pa mthong ba ji lta bu yin zhe na/ rnal 'byor spyod pa nang gi chos la chos kyi rjes su lta zhing</text></item>
<item><p>96b6</p><section>mdo sde</section><text>gnas pa des thos pa las byung ba'i shes pa'am/ lha'i mig gis mthong ste/ ma byin par len pa spangs pa ni/ gzhan gyis yongs su bzung ba'i chags pa chen po'i dra ba las grol bar 'gyur/ tshe 'di nyid la de dbugs 'byung bar 'gyur/ rgyal po'am/</text></item>
<item><p>96b7</p><section>mdo sde</section><text>blon po'i yid brtan par 'gyur/ rgyal po'i 'khor dang / khyim bdag gi 'khor dang / rgyal rigs kyi 'khor dang / dge sbyong gi 'khor dang / bram ze'i 'khor du yid brtan pa dang / dga' ba dang / sdug pa dang / yid du 'ong zhing tshig yongs su gzung</text></item>
<item><p>97a1</p><section>mdo sde</section><text>bar 'os par 'gyur/ de'i longs spyod gang yin pa de dag rtag cing gzhan la gnod pa med par 'gyur la/ rgyal po dang / chu dang / chom rkun dang / me'i 'jigs pa med par 'gyur/ ma bsams par de dag 'phral la 'byung</text></item>
<item><p>97a2</p><section>mdo sde</section><text>bar 'gyur la/ byung nas kyang zhing dang tshul khrims dang ldan pa dang / lam bzang po la zhugs pa dang / 'jig rten pa rnams la yang dag par nye bar sbyor bar 'gyur/ lus dang bral nas kyang bde 'gro mtho ris kyi lha'i 'jig rten rnams su skye bar 'gyur ro/ /</text></item>
<item><p>97a3</p><section>mdo sde</section><text>gal te nges par 'byung ba'i lam gyis yongs su bsngo na/ nges par 'byung bar 'gyur la snga ma bzhin du tshangs pa'am/ bdud dam/ brgya byin nam/ 'khor los sgyur ba'i rgyal po gling bzhi la dbang ba/ rin po che sna bdun dang ldan par 'gyur te/ 'di</text></item>
<item><p>97a4</p><section>mdo sde</section><text>ltar tshul khrims la mngon par dga' ba de byang chub rnams 'thob par 'gyur ro/ /de nas gzhan yang 'dod pas log par g.yem pa spangs pa'i 'bras bu ji lta bu yin zhe na/ rnal 'byor spyod pa nang gi chos la chos kyi rjes su lta zhing gnas pa des thos pa las</text></item>
<item><p>97a5</p><section>mdo sde</section><text>byung ba'i shes pa'am/ lha'i mig gis mthong ste/ 'dod pas log par g.yem pa spangs pa ni dge ba'i las kyi lam bzang po spyod cing / tshe 'di nyid la de bsngags par 'gyur/ yid ches pa'i gnas su yang 'gyur/ bud med kyi nang na 'dug kyang</text></item>
<item><p>97a6</p><section>mdo sde</section><text>dogs pa med par 'gyur/ de rgyal po'am/ blon po'i yid brtan par 'gyur/ de'i chung ma nam yang gzhan gyis 'phrog par mi 'gyur zhing rtag tu de'i rim gro byed par brtson par 'gyur la bsam pa dang 'thun par yang 'gyur/ nyam thag par gyur pa na yang</text></item>
<item><p>97a7</p><section>mdo sde</section><text>khyad du gsod par mi 'gyur zhing tshul dang mi 'thun par mi 'gyur la/ gcig la gcig gnod pa byed pa la mngon par dga' bar mi 'gyur/ de'i chung ma de la brnyas pa byed par mi 'gyur zhing 'jig rten thams cad la ma dang sring mo lta bur kun tu spyod par 'gyur</text></item>
<item><p>97b1</p><section>mdo sde</section><text>la de'i chung ma 'jig rten la khro ba med par 'gyur te/ snga ma bzhin du lus dang bral nas bde 'gro mtho ris kyi lha'i 'jig rten du skye bar 'gyur ro/ /gang gi tshe lha dag las 'chi bar 'gyur ba de'i tshe/ lha'i bu gzhan zhig der skye bar 'gyur ro/ /gang gis</text></item>
<item><p>97b2</p><section>mdo sde</section><text>'dod pas log par g.yem pa byas par gyur na de tshe ma 'phos par lha gzhan zhig lha'i bu mo de dag gi nang du skye bar 'gyur la de yang de dang mngon sum du 'gyur te/ de dang lha gzhan dag dang lhan cig tu dgod par byed/ 'dzum par byed/ dga' mgur spyod par</text></item>
<item><p>97b3</p><section>mdo sde</section><text>byed do/ /de 'chi ba na de'i chung mas mthong nas gzhan du 'gro bar byed de/ phrag dog gi zhags pas yongs su bzung ba dag sems can dmyal ba rnams su skye bar 'gyur ro/ /'dod pas log par g.yem pa spyod pa kun tu bsten cing bsgoms te mang du byas pa</text></item>
<item><p>97b4</p><section>mdo sde</section><text>'di ni bar chad chen po yin no/ /de lta bas na 'dod pas log par g.yem pa spong ba gang yin pa de ni dge ba'i las kyi lam chen po yang dag par 'dzin cing mya ngan las 'das pa'i skal ba dang ldan par 'gyur ro/ /de nas gzhan yang dge ba'i phyogs thams cad</text></item>
<item><p>97b5</p><section>mdo sde</section><text>dang mi 'thun par gyur pa'i spangs pas dge ba'i phyogs chen po yang dag par 'dzin pa tshe 'di la 'bras bu rnam par smin pa ji lta bu yin zhe na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i</text></item>
<item><p>97b6</p><section>mdo sde</section><text>mig gis mthong ste/ du smra ba spangs pa de ni skye bo kun gyi mig dang rna ba'i lkog tu gyur kyang yid ches pa'i gnas chen por 'gyur zhing nor rdzas med na yang skye bo kun dang rgyal pos ji ltar 'dod pa bzhin mchod par 'gyur te/ ji ltar nam mkha' la gza' dang /</text></item>
<item><p>97b7</p><section>mdo sde</section><text>rgyu skar gyi dbus na zla ba rab tu gsal ba de ltar 'jig rten thams cad kyi nang na bden par smra ba de rab tu gsal lo/ /rin po che thams cad kyi nang na bden pa rin po che mchog tu bzang ngo / /'khor ba thams cad las sgrol ba'i nang na bden par sgrol ba khyad par</text></item>
<item><p>98a1</p><section>mdo sde</section><text>du 'phags so/ /ngan 'gro thams cad las phyir zlog pa'i nang na bden pas phyir zlog go/ /sgron ma thams cad kyi nang na bden pa sgron ma yin no/ /lam ston pa thams cad kyi nang na bden pa lam ston pa yin no/ /'du byed kyi rdzas 'byung ba</text></item>
<item><p>98a2</p><section>mdo sde</section><text>thams cad kyi nang na bden pa'i rdzas gzhan gyi nad 'phrog pa yin no/ /rtsal thams cad kyi nang na bden pa rtsal yin no/ /skyob pa thams cad kyi nang na bden pa skyob pa yin no/ /mdza' bshes thams cad kyi nang na bden pa mdza' bshes khyad par 'phags pa</text></item>
<item><p>98a3</p><section>mdo sde</section><text>yin no/ /gang bden pa'i nor kun tu 'dzin pa de ni nams kyang 'khor ba'i ngan 'gro log par ltung ba dbul bar mi 'gyur zhing / lha rnams dang nye bar 'gyur la/ gang dang gang du skye ba de dang der skye ba'i rigs che zhing / gzugs bzang por 'gyur te/</text></item>
<item><p>98a4</p><section>mdo sde</section><text>skye bo thams cad la sdug pa dang / dga' ba dang / yid du 'ong ba dang / tshig yid ches par 'gyur/ de gnod sbyin dang / sha za dag gis mi mthong la gtse bar mi nus shing / yul gzhan du phyin na yang mal cha dang / na ba'i gsos sman gyi rkyen mang po phun</text></item>
<item><p>98a5</p><section>mdo sde</section><text>sum tshogs par 'gyur/ des 'dod pa gang dag yid la bsams pa de dag kyang de las 'grub par 'gyur te/ des mi'i bde ba mchog myong nas gal te 'chi ba'i dus byed na/ de lus dang bral nas bde 'gro mtho ris lha rnams kyi 'jig rten du shin tu tshe ring ba dang /</text></item>
<item><p>98a6</p><section>mdo sde</section><text>shin tu rdzu 'phrul che ba dang / shin tu gnas mtho bar skye bar 'gyur ro/ /snga ma bzhin du gal te rnam par byang ba zag pa med pa'i lam gyis yongs su sngo bar byed na/ mya ngan las 'das pa'i mthar 'gyur ro/ /de nas gzhan yang dge ba'i las kyi lam la</text></item>
<item><p>98a7</p><section>mdo sde</section><text>spyod pa/ phra ma spangs pas tshe 'di dang pha rol gyi las kyi 'bras bu rnam par smin par ji ltar 'gyur zhe na/ rnal 'byor spyod pa nang gi chos la chos kyi rjes su lta zhing gnas pa des/ thos pa las byung ba'i shes pa'am/ lha'i mig gis mthong ste/ phra ma</text></item>
<item><p>98b1</p><section>mdo sde</section><text>spangs pas tshe 'di la las kyi 'bras bu rnam par smin pa myong bar 'gyur ba ni mdza' bshes dang / gnyen 'dab dang / rtsa lag dang / chung ma dang / bran pho dang / bran mo dang / las byed pa dang / zho shas 'tsho ba brtan par 'gyur/ gzhan gyis kha drang</text></item>
<item><p>98b2</p><section>mdo sde</section><text>du mi rung zhing bshes pa dang / rgyal po'i pho brang 'khor dang / spun mi 'thun pa dag gis dbye bar mi nus so/ /gal te nor dang bral bar 'gyur te/ nor dang bral bar gyur na yang mi gtong zhing mu ge dang / 'brog dgon pa dang / ri dang / g.yang sa</text></item>
<item><p>98b3</p><section>mdo sde</section><text>dang / gnas skabs mi 'thun par chud na yang mi gtong ste/ nams kyang 'bral bar mi 'gyur la gang dag de'i skyon smra na de dag de la thabs kun gyis nyan par mi byed do/ /de rgyal po'i pho brang 'khor du brtan par 'gyur zhing chu dang / mtshon cha dang / mi</text></item>
<item><p>98b4</p><section>mdo sde</section><text>mdza' ba'i 'jigs pa med par 'gyur te/ dri ma chen po phra ma spangs pa'i yon tan ni de dag yin no/ /lus dang bral nas shi ba'i 'og tu yang bde 'gro mtho ris lha'i 'jig rten du skye bar 'gyur te/ de der yang lha'i ris 'thun pa'i lha mo'i tshogs mang po rtag tu</text></item>
<item><p>98b5</p><section>mdo sde</section><text>rjes su chags pa rnams kyis yongs su bskor cing me tog phreng dang / phye ma dang / byug pa dang / rgyan thogs pa rnams kyis rtag tu dga' ba'i mchog byed par 'gyur ro/ /snga ma bzhin du gal te phra ma spangs pa rnam par byang ba zag pa med par yongs su bsngo</text></item>
<item><p>98b6</p><section>mdo sde</section><text>na/ de zag pa med pa'i bsam gtan gyi lam yongs su mya ngan las 'das pa thob par 'gyur ro/ /de nas gzhan yang mi dge ba'i las kyi lam 'jig rten thams cad skyo bar byed pa tshig rtsub po spangs pa'i 'bras bu rnam par smin pa ji ltar 'thob par 'gyur</text></item>
<item><p>98b7</p><section>mdo sde</section><text>zhe na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis mthong ste/ tshig rtsub po spangs pa de ni dge ba mthong bar 'gyur/ drang po'i rang bzhin dang / dbugs dbyung ba'i gnas</text></item>
<item><p>99a1</p><section>mdo sde</section><text>dang / 'jig rten kun gyis rtogs pa dang / tshig 'jam zhing des la snyan pa dang / gzhan la rnam par 'tshe bar mi byed cing / skye bo thams cad kyi dbugs 'byung ba byed par 'gyur/ de rgyang ring po nas mthong nas/ skye bo kun nye bar</text></item>
<item><p>99a2</p><section>mdo sde</section><text>'gro bar byed/ mdza' bshes kyang mang bar 'gyur/ nor rdzas med na yang skye bo kun de'i bran dang 'dra bar 'gyur ro/ /gal te de las gzhan zhig gis nyon mongs pa byung na yang de dag gis de nams kyang gtong bar mi byed cing / de'i don thams cad nyon</text></item>
<item><p>99a3</p><section>mdo sde</section><text>mongs pa med par nye bar sgrub la de la mi mdza' ba dang / rgyal po dang / chu dang / me dang / mtshon gyis 'jigs pa med par 'gyur ro/ /lus dang bral nas kyang bde 'gro mtho ris kyi lha rnams kyi 'jig rten du skye bar 'gyur te/ der skyes nas kyang tshig</text></item>
<item><p>99a4</p><section>mdo sde</section><text>gi rgyu 'jam pa dang / phan pa dang / snyan pa dang ldan par 'gyur zhing rdzu 'phrul che ba dang / mthu che bar 'gyur ro/ /snga ma bzhin du gal te nges par 'byung ba'i bsam gtan bde ba'i gnas zag pa med par yongs su bsngo na/ de byang chub gsum 'thob par</text></item>
<item><p>99a5</p><section>mdo sde</section><text>'gyur ro/ /de nas gzhan yang mi dge ba'i las kyi lam tshig kyal pa spangs pas tshe 'di la ji ltar 'thob par 'gyur ba dang / phyi ma la gang du skye bar 'gyur zhe na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes</text></item>
<item><p>99a6</p><section>mdo sde</section><text>pa'am/ lha'i mig gis mthong ste/ tshig kyal pa spangs pa ni 'jig rten na rigs btsun par 'gyur zhing de bkur bar yang 'gyur/ tshig snga phyi 'brel bar 'gyur zhing tshig la skye bo thams cad mngon par dga' bar 'gyur/ de la skyon gyis su yang rnam par 'tshe bar</text></item>
<item><p>99a7</p><section>mdo sde</section><text>mi byed la tshig shin tu 'brel cing 'jig rten na btsun par 'gyur te/ dal ba dang / snyan pa dang / khong du chud pa dang / chos dang ldan pa dang / 'jam pa dang / zab mo'i rgyu'i tshul dang / chos nyid dang mi 'gal ba'i gtam smra ba 'jig rten na bla ma dang</text></item>
<item><p>99b1</p><section>mdo sde</section><text>'dra bar lta zhing nor rdzas brtan par yang 'gyur/ log par spangs pa yang skye bo pha rol dag gis yon tan du 'dzin par 'gyur zhing de'i yon tan des skye bo dag gzung bar 'gyur ro/ /lus dang bral nas kyang bde 'gro mtho ris lha rnams kyi 'jig rten du skye bar</text></item>
<item><p>99b2</p><section>mdo sde</section><text>'gyur te/ der skyes nas kyang lha'i bu thams cad sems par 'gyur zhing rdzu 'phrul che ba dang / lha'i bde ba dpe med pa la spyod par 'gyur ro/ /snga ma bzhin du gal te rnam par byang ba zag pa med pa'i bsam gtan gyi bde bar yongs su bsngo na/ de byang</text></item>
<item><p>99b3</p><section>mdo sde</section><text>chub gsum 'thob par 'gyur ro/ /de ltar lus kyi rnam pa gsum dang / ngag gi rnam pa bzhi mi dge ba yongs su spangs na mthar mya ngan las 'das par 'gyur ro/ /de ni dge ba'i las kyi rgyu yin la 'jig rten na yang bsngags par 'gyur zhing lha rnams kyi</text></item>
<item><p>99b4</p><section>mdo sde</section><text>nang du yang skye bar 'gyur ro/ /de lus dang ngag gi las yang dag par gyur pa'i las kyi 'bras bu rnam par smin pa'i rgyu ni rnal 'byor spyod pa nang gi chos la chos kyi rjes su lta ba nang gi yang dag par gyur pa rjes su mthong ngo / /de nas gzhan yang yid kyi las ji</text></item>
<item><p>99b5</p><section>mdo sde</section><text>ltar dge bar 'gyur zhe na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis mthong ste/ yid kyi mi dge ba de rnam pa gsum po de dag zlog pas dge ba'i 'bras bu tshe 'di la bde ba gnas</text></item>
<item><p>99b6</p><section>mdo sde</section><text>pa myong bar 'gyur zhing lus dang bral nas kyang bde 'gro mtho ris lha rnams kyi 'jig rten du skye bar 'gyur/ gal te 'khor ba la yid byung na de rgyu des phung po lhag ma med pa'i mya ngan las 'das pa'i dbyings su 'jug par 'gyur ro/ /yid kyi las ni rnam pa gsum ste/</text></item>
<item><p>99b7</p><section>mdo sde</section><text>brnab sems dang / gnod sems dang / log par lta ba'o/ /de nas gzhan yang brnab sems spangs pas dge ba'i las kyi 'bras bu rnam par smin pa ji lta bu zhig 'byung zhe na/ rnal 'byor spyod pa nang gi chos la chos kyi rjes su lta zhing gnas pa des thos</text></item>
<item><p>100a1</p><section>mdo sde</section><text>pa las byung ba'i shes pa'am/ lha'i mig gis mthong ste/ brnab sems spangs pa ni rgyal po'am/ rgyal po'i blon po'i nor rdzas kyi rnam pa mang po thams cad gang la yang yid kyis dbrog pa'i don du sems par mi byed pa yin no/ /</text></item>
<item><p>100a2</p><section>mdo sde</section><text>de'i nor rdzas gzhig tu stor na yang gzhan gyis rnyed cing de la skye bo de dang / gtso bor gyur pa zhig na yang slar sbyin par byed de/ nor dang rtag tu ldan zhing gzhan dag gis mi thub par 'gyur ro/ /lus dang bral nas kyang bde 'gro mtho ris lha rnams kyi 'jig rten</text></item>
<item><p>100a3</p><section>mdo sde</section><text>du skye bar 'gyur la/ der skyes nas kyang lha dang lha ma yin du g.yul 'gyed pa'i tshe lha ma yin gang gis kyang yongs su thub par mi 'gyur zhing rdeg par mi 'gyur la/ rnam par tho 'tsham par mi 'gyur ro/ /de dag las rnam par phye bar mi 'gyur te/ lha'i bu</text></item>
<item><p>100a4</p><section>mdo sde</section><text>thams cad la 'dod pa dang / sdug pa dang / yid du 'ong bar 'gyur zhing / sgra dang / reg bya dang / ro dang / gzugs dang / dri sdug pa dpe med pa nye bar spyod par 'gyur ro/ /snga ma bzhin du gal te nges par 'byung ba zag pa med pa'i bsam gtan</text></item>
<item><p>100a5</p><section>mdo sde</section><text>gyi 'bras bu'i lam du yongs su bsngo na/ de byang chub gsum 'thob par 'gyur ro/ /de nas gzhan yang gnod sems mi dge ba'i las kyi lam spangs pas dge ba'i las kyi 'bras bu ji ltar 'thob par 'gyur zhe na/ rnal 'byor spyod pa nang gi chos la chos kyi rjes</text></item>
<item><p>100a6</p><section>mdo sde</section><text>su lta zhing gnas pa des thos pa las byung ba'i shes pa'am/ lha'i mig gis mthong ste/ gnod sems spangs pas tshe 'di nyid la 'byor pa dang bde bar gnas par 'gyur la/ skye bo thams cad dga' ba dang / yid du 'ong bar 'gyur/ pha rol gyis 'jigs</text></item>
<item><p>100a7</p><section>mdo sde</section><text>shing nyam nga ba mi bzad pa chen po dang rnam par gtse bar mi nus shing / rgyal po'i 'khor gyi 'jigs pa dang / chom rkun dang / g.yang sa'i 'jigs pa dang / me'i 'jigs pa dang / gnod pa'i 'jigs pa dang / g.yo'i 'jigs pa dang / chu'i 'jigs</text></item>
<item><p>100b1</p><section>mdo sde</section><text>pa dang / 'jigs pa du ma nyam nga ba dag dang bral zhing 'jigs pa dang / nyam nga ba dag las kun tu thar te/ /skye bo thams cad kyi sdug pa dang / mchog tu dga' bar 'gyur/ sdig pa'i skye bo dang / dge ba'i skye bo la bu dang / spun dang 'dra bar sdug par</text></item>
<item><p>100b2</p><section>mdo sde</section><text>'gyur ro/ /lus dang bral nas kyang bde 'gro mtho ris lha rnams kyi 'jig rten du skye bar 'gyur te/ der yang rdzu 'phrul che ba dang / mthu che bar 'gyur/ gzugs dang / sgra dang / reg bya 'dod pa thams cad 'byor pa la gnas par 'gyur zhing dga' ba'i</text></item>
<item><p>100b3</p><section>mdo sde</section><text>tshal dang / yongs su 'du ba dang / rnam par mdzes pa dang / shing rta sna tshogs kyi tshal chen po rnams su lha'i bu mo'i tshogs kyis yongs su bskor bar 'gyur/ de'i lus dang / ngag dang / yid la lha gang gis kyang rnam par gtse bar mi nus shing / de</text></item>
<item><p>100b4</p><section>mdo sde</section><text>la lha 'bum snyed dag gis dga' ba skyed par 'gyur la/ lha'i rgyal po brgya byin gyi 'dod pa dang / sdug pa dang / dga' ba dang / yid du 'ong bar 'gyur/ lha dang lha ma yin gyi g.yul 'gyed pa'i nyon mongs pa dag kyang med cing 'khrug pa dag dang 'bral bar</text></item>
<item><p>100b5</p><section>mdo sde</section><text>'gyur ro/ /gal te nges par 'byung ba 'jig rten las 'das pa'i lam nyon mongs pa med par yongs su bsngo na/ de lha'i 'jig rten de nas shi nas 'khor los sgyur ba'i rgyal po gling bzhi la dbang ba rin po che sna bdun la nye bar spyod pa rnam pa du mar 'gyur te/</text></item>
<item><p>100b6</p><section>mdo sde</section><text>'di lta ste/ bud med rin po che ni de'i bud med kyi lus las tsan dan dang spos 'byung zhing kha nas ud pa la'i dri 'byung / bya ka ling ga ltar reg na bde bar 'gyur te/ bya ka ling ga zhes bya ba ni rgya mtsho'i gling la gnas pa'i bya yin no/ /de ltar 'di'i mthus gang</text></item>
<item><p>100b7</p><section>mdo sde</section><text>la reg pa nyid kyi lus kyi nyon mongs pa med par 'gyur zhing / gling de na gnas pa'i skye bo bkres pa dang / skom pa dang / mya ngan dang bral bar 'gyur/ bud med de lta bu de 'khor los sgyur ba'i rgyal pos mthong nas grang ba'i dus su ni dro bar byed cing dro ba'i dus su ni</text></item>
<item><p>101a1</p><section>mdo sde</section><text>bsil bar byed de/ de la mi gzhan gang gis kyang reg par bya bar mi nus so/ /de gnod sems spangs pa'i mthus dge ba'i las kyi rjes su zhugs pa dge ba thams cad yang dag par rtogs pa'i mi de dag thams cad kyis ma dang sring mo ltar mthong</text></item>
<item><p>101a2</p><section>mdo sde</section><text>ngo / /de yang rgyal po de'i yid du 'ong zhing de la gus par byed la de'i snying du sdug pa dang / rtag tu bde ba'i rjes su 'jug par 'gyur ro/ /bud med kyi skyon rnam pa lnga spangs pa yin te/ 'di lta ste/ skyes pa gzhan la sems pa dang / ser sna dang / mi</text></item>
<item><p>101a3</p><section>mdo sde</section><text>rigs par chags pa dang / mi rigs pa'i gnas la rjes su dga' ba dang / khyim thab kyi srog gcad par 'dzin pa'o/ /bud med rin po che'i yon tan lnga dang ldan par 'gyur te/ 'di lta ste/ bsam pa dang 'thun par 'gyur ba dang / bu mang po btsa'</text></item>
<item><p>101a4</p><section>mdo sde</section><text>bar 'gyur ba dang / rigs 'thun par 'gyur ba dang / srid mtho bar 'gyur ba dang / khyim thab bud med gzhan la sems na phrag dog mi byed pa'o/ /gzhan yang bud med chen mo'i yon tan gsum dang ldan par 'gyur te/ 'di lta ste/ tshig cal col med</text></item>
<item><p>101a5</p><section>mdo sde</section><text>par 'gyur ba dang / log par lta ba med par 'gyur ba dang / khyim thab med kyang sgra dang / dri dang / ro dang / reg bya dag gi dbang du mi 'gyur ba'o/ /de rgyu des lus dang bral nas bde 'gro mtho ris kyi lha rnams kyi 'jig rten du skye bar 'gyur te/ de</text></item>
<item><p>101a6</p><section>mdo sde</section><text>ltar 'khor los sgyur ba'i rgyal po bud med rin po che la nye bar spyod par 'gyur ro/ /de nas gzhan yang gnod sems kyi dri ma chen po spangs pas dge ba'i las kyi rnam par smin pas 'khor los sgyur ba'i rgyal por ji ltar 'gyur zhe na/ rnal 'byor spyod pa nang gi chos</text></item>
<item><p>101a7</p><section>mdo sde</section><text>la chos kyi rjes su lta zhing gnas pa des thos pa las byung ba'i shes pa'am/ lha'i mig gis mthong ste/ gzhan gyi mi dge ba'i las kyi rgyu 'thun pa gnod sems chen po spangs pas/ rin po che gnyis pa nor bu rin po che la nye bar spyod par 'gyur te/ de'i yon</text></item>
<item><p>101b1</p><section>mdo sde</section><text>tan brgyad dang ldan pa yin no/ /'di lta ste/ mtshan mo rab tu gsal ba yin te/ ji ltar ston ka'i zla ba nya ba ni/ ston ka 'od gsal bar 'gyur ba de ltar nor bu yang mtshan mo'i mun pa mun nag dag la dpag tshad brgyar 'od 'byung zhing nyin par tsha bas gdungs</text></item>
<item><p>101b2</p><section>mdo sde</section><text>pa rnams la ni 'od bsil ba 'byung ste/ tsha ba sel bar byed pa 'di ni nor bu de'i yon tan gcig yin no/ /gzhan yang yon tan gnyis pa ni gang gi tshe lam du zhugs pa la chu dang bral ba de'i tshe/ skom pas gdungs pa rnams la chu chen po yan lag brgyad dang</text></item>
<item><p>101b3</p><section>mdo sde</section><text>ldan pa rab tu 'byung bar 'gyur la des skom pa de dag thams cad sel bar 'gyur te/ 'di ni nor bu de'i yon tan gnyis pa yin no/ /gzhan yang nor bu de'i yon tan gsum pa ni gang 'khor los sgyur ba'i rgyal pos bsams pa nor bu de las 'byung ste/ 'di</text></item>
<item><p>101b4</p><section>mdo sde</section><text>ni nor bu de'i yon tan gsum pa yin no/ /gzhan yang nor bu de'i yon tan bzhi pa ni/ yan lag brgyad par 'gyur te/ de'i cha re res 'od kyi kha dog sna tshogs gtong ste/ sngon po dang / ser po dang / dkar po dang / dmar po dang /</text></item>
<item><p>101b5</p><section>mdo sde</section><text>btsod ka'i kha dog lta bu'o/ /gzhan yang nor bu de'i yon tan lnga pa ni nor bu de gang na 'dug pa dpag tshad brgyar nye ba dag gi nad med par 'gyur/ rtag tu yid mnyam par gzhag pa dang de'i 'dod pa thams cad las ji lta ba bzhin du 'bras bu med par mi 'gyur ro/ /</text></item>
<item><p>101b6</p><section>mdo sde</section><text>gzhan yang nor bu de'i yon tan drug pa ni klu ngan pas char mi bzad pa mngon par dbab par mi nus so/ /gzhan yang nor bu de'i yon tan bdun pa ni mya ngam dang / g.yang sa dang / dgon pa dang / shing ljon pa dang / yul dang bral ba rnams shing ljon pa</text></item>
<item><p>101b7</p><section>mdo sde</section><text>dang / mtshe'u dang / tshal dang / pad ma dang / nags tshal dang / ne'u gsing phun sum tshogs par 'gyur ro/ /gzhan yang nor bu de'i yon tan brgyad pa ni mi gang yang dus ma yin par 'chi bar mi 'gyur zhing / dud 'gro'i 'gro bar mi 'gyur te/ dud</text></item>
<item><p>102a1</p><section>mdo sde</section><text>'gro'i 'gro ba dag gis kyang gnod par mi 'gyur ro/ /mi 'thun pas yang mi 'thun pa la gnod par mi 'gyur te/ 'di lta ste/ ne'u le dang / sbrul lta bu ste yon tan chen po brgyad po de dag dang ldan no/ /'khor los sgyur ba'i rgyal po</text></item>
<item><p>102a2</p><section>mdo sde</section><text>de'i gnod sems spangs pa dge ba'i las kyi rnam par smin par 'gyur ba ni de'i bu yang stong tham par 'byung ste/ dpa' zhing rtul phod la yan lag mchog gi gzugs dang ldan pa/ pha rol gyi sde mngon par 'joms pa/ bsam pa'i rjes su 'jug pa/</text></item>
<item><p>102a3</p><section>mdo sde</section><text>chos dang ldan zhing chos kyi rjes su 'jug pa/ rigs 'thun pa/ 'khor gyi skye bo thams cad dga' zhing rang bzhin gyis rjes su chags pa dag yin no/ /de nas gzhan yang gnod sems spangs pas gsum pa 'jig rten du 'khor lo rin po che ji ltar 'byung zhe</text></item>
<item><p>102a4</p><section>mdo sde</section><text>na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis brtags na/ 'khor lo rin po che yon tan lnga dang ldan par mthong ste/ 'di lta ste/ 'dzam bu'i chu bo'i gser las byas</text></item>
<item><p>102a5</p><section>mdo sde</section><text>pa/ tshad dpag tshad lnga brgya yod pa/ rtsibs stong yod cing / 'jig rten na nyi ma gnyis pa lta bur rnam par mdzes te/ 'di ni de'i yon tan dang po yin no/ /gzhan yang 'khor lo rin po che'i yon tan gnyis pa ni nam mkha' la dpag tshad 'bum du nyi ma</text></item>
<item><p>102a6</p><section>mdo sde</section><text>gcig gis thogs pa med par 'gro'o/ /gzhan yang 'khor lo rin po che de'i yon tan gsum pa ni 'di lta ste/ 'khor los sgyur ba'i rgyal po nub kyi ba lang spyod dang / shar gyi lus 'phags po dang / byang gi sgra mi snyan dang / rgyal chen bzhi'i lha'i</text></item>
<item><p>102a7</p><section>mdo sde</section><text>gnas gang du 'gro bar 'dod pa de dang der nam mkha' la 'khor lo rtsibs stong yod pas 'gro zhing / de'i mthus de'i dpung gi tshogs yan lag bzhi pa glang po dang / rta dang / shing rta dang / rkang thang ba dang lhan cig tu nam mkha' la 'gro'o/ /gzhan</text></item>
<item><p>102b1</p><section>mdo sde</section><text>yang 'khor lo rin po che de'i yon tan bzhi pa ni/ 'khor los sgyur ba'i rgyal po gang mi thos pa de 'khor lo rin po che des grogs byas te thos par byed do/ /gzhan yang 'khor lo rin po che de'i yon tan lnga pa ni sngo ba gang yang med de/ chos dang ldan pa'i chos</text></item>
<item><p>102b2</p><section>mdo sde</section><text>kyi rjes su 'jug pa'i rgyal po la/ rgyal po'am/ blon po'i chos kyi grogs pos mthong ma thag tu de dag thams cad 'bul te/ de ltar 'khor lo rin po che yon tan lnga dang ldan no/ /rin po che chen po gsum pa bshad zin to/ /de nas gzhan yang gnod</text></item>
<item><p>102b3</p><section>mdo sde</section><text>sems spangs pa'i dge ba'i las kyi mtha' spyad pa dag 'khor los sgyur ba'i rgyal po'i bzhi pa glang po rin po che ji ltar 'jig rten du 'byung bar 'gyur zhe na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes</text></item>
<item><p>102b4</p><section>mdo sde</section><text>pa'am/ lha'i mig gis mthong ste/ 'di la 'khor los sgyur ba'i rgyal po chos dang ldan zhing chos kyi rjes su 'jug pa'i glang por 'gyur ba ni cang shes pa/ mchog tu bka' mnyan pa/ pha rol gyi sde las rgyal bar byed pa/ yan lag bdun legs par</text></item>
<item><p>102b5</p><section>mdo sde</section><text>gnas pa yin te/ 'di lta ste/ rkang lag bzhi dang mjug ma ma zegs pa dang / rlig pa mdoms kyi gnas na 'dug pa dang / sna legs par gnas pa ste/ de dag la sogs pa de'i yan lag bdun dag sa'i steng na legs par rab tu gnas pa yin/</text></item>
<item><p>102b6</p><section>mdo sde</section><text>stobs che ba yin te/ rang bzhin gyis glang po che stong gi stobs yang dag par 'dzin par byed/ rkan 'jam pa dang ldan zhing mdog dkar ba kha ba dang dngul gyi mdog lta bu yin te/ 'di lta ste/ brgya byin gyi glang po che lta bu yin la/ glang po che gzhan dag de'i</text></item>
<item><p>102b7</p><section>mdo sde</section><text>dri tshor nas mdun du 'dug par mi byed do/ /gnas gsum du g.yul 'gyed par 'gyur te/ 'di lta ste/ chu dang / skam sa dang / bar snang la'o/ /shugs phun sum tshogs pa dang ldan pa yin te/ nyin gcig gis 'dzam bu'i gling lan gsum du</text></item>
<item><p>103a1</p><section>mdo sde</section><text>skor bar byed do/ /skud pas kyang dkrir rung bar 'gyur la gang gi tshe 'khor los sgyur ba'i rgyal po glang po cang shes la zhon pa de'i tshe sems dang 'thun par 'gyur te/ 'khor los sgyur ba'i rgyal po gang du sems 'jug par 'gyur ba der glang po</text></item>
<item><p>103a2</p><section>mdo sde</section><text>cang shes pa de ma bskul kyang 'jug go/ /dal gyis 'gro zhing 'gying bas spyi bo bskyod pa/ gnod pa med cing 'khrug pa med la/ sdug pa dang mdzes par 'gro ba yin/ byis pa'i nang du song na yang byis pa rnams la 'jigs par mi byed/ lam srang dang /</text></item>
<item><p>103a3</p><section>mdo sde</section><text>bzhi mdo dang / ba gam gyi nang du song ste/ phan tshun 'gro ba na bud med kyis kyang reg par bzod pa yin/ g.yul 'gyed pa'i dus su drag la/ gnas pa'i dus su ni skud pas dkrir rung ba yin te/ rgyal po'i glang po che'i yon tan ni de dag yin no/ /</text></item>
<item><p>103a4</p><section>mdo sde</section><text>'khor los sgyur ba'i rgyal pos dge ba bcu'i las kyi lam re re spyad pas kyang 'khor los sgyur ba'i sa bon 'di dag 'grub na/ dge ba bcu'i las kyi lam mtha' dag gi rjes su zhugs pa lta smos kyang ci dgos/ de ltar rnal 'byor spyod pa de lha'i mig gis</text></item>
<item><p>103a5</p><section>mdo sde</section><text>'khor los sgyur ba'i bzhi pa glang po rin po che mthong ngo / /de nas gzhan yang 'khor los sgyur ba'i rgyal po'i rta rin po che'i yon tan ni du zhig dang ldan par 'gyur zhe na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes</text></item>
<item><p>103a6</p><section>mdo sde</section><text>pa'am/ lha'i mig gis mthong ste/ rta rin po che ngang pa dang me tog ku mu da ltar dkar ba yin/ kun nas lha'i nor bu'i gtsug la sogs pa mtshan bzang pos brgyan pa yin/ bong stong dang / mdog dang / dbyibs phun sum tshogs pa yin/ bsgo na nyin</text></item>
<item><p>103a7</p><section>mdo sde</section><text>gcig gis 'dzam bu'i gling lan gsum du skor bar byed la de'i lus dag la shin tu nad med pa yin te/ 'di ni 'khor los sgyur ba'i rgyal po'i rin po che lnga pa yin no/ /de nas gzhan yang 'khor los sgyur ba'i rgyal po'i blon po rin po che ji lta bu yin zhe na/ rnal</text></item>
<item><p>103b1</p><section>mdo sde</section><text>'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis mthong ste/ blon po rin po che'i yon tan ni 'di dag yin te/ 'di lta ste/ gang rgyal po'i bya ba'i rnam pa yid la sems pa de nyid ma bsgos</text></item>
<item><p>103b2</p><section>mdo sde</section><text>kyang de'i yid kyis shes nas/ rgyal po la yongs su 'bul bar byed de/ shin tu rdzogs pa dang / de bsags pa dang / ma chags pa dang / chos ma yin pa rnam par spangs pa dang / shin tu rigs pa brtsams pa dang / yul dang / dus dang ldan pa</text></item>
<item><p>103b3</p><section>mdo sde</section><text>dang / nyon mongs med pa dang / gzhan la gnod pa med pa dang / skye bo la rnam par mi 'tshe ba dang / yang dag pa'i tha snyad dang ldan pa'i rang bzhin la skyo ba med par byed do/ /rgyal po'i bya ba'i rnam pa'am chos kyi don gyi bya ba 'dod pa dang ldan zhing ma 'ongs pa'i</text></item>
<item><p>103b4</p><section>mdo sde</section><text>bya ba dang ldan pa thams cad yongs su 'bul bar byed do/ /'di ni 'khor los sgyur ba'i rgyal po'i blon po rin po che yin te/ lhag pa'i gnod sems spangs pa'i dge ba bcu'i las kyi lam spyod pa dag ni 'jig rten thams cad la pha ma ltar phan par 'dod par gnas</text></item>
<item><p>103b5</p><section>mdo sde</section><text>pa yin no/ /de nas gzhan yang ji ltar na bdun pa khyim bdag rin po che 'byung bar 'gyur/ khyim bdag rin po che de'i yon tan ni du zhig yod ce na/ rnal 'byor spyod pa nang gi chos la chos kyi rjes su lta zhing gnas pa des/ thos pa las byung ba'i shes pa'am lha'i</text></item>
<item><p>103b6</p><section>mdo sde</section><text>mig gis mthong ste/ rgyal po'i bka' nyan pa'i khyim bdag rin po che'i yon tan ni 'di dag yin te/ 'di lta ste/ rdo rje dang / rin po che mthon ka dang / margad dang / spug la sogs pa rin po che rnams kyis ngam grog dang / g.yang sa dang / ri khrod dang /</text></item>
<item><p>103b7</p><section>mdo sde</section><text>mi 'thun pa gzhan dag tu ma bskos kyang shin tu 'gengs la rin po che rnams kyang zad pa med par 'gyur na/ gser dang dngul lta zhig smos kyang ci dgos/ khyim bdag rin po che 'di'i 'byor pa ni shin tu gnas pa yin te/ g.yo med pa dang / sgyu med pa dang /</text></item>
<item><p>104a1</p><section>mdo sde</section><text>gzhan la mi gnod pa dang / skye bo thams cad dga' ba ni khyim bdag rin po che yin no/ /de ltar rgyal po rin po che sna bdun dang ldan pa ni/ mi'i gnas bzhi rnams la sgo bar byed cing klu dang / lha'i ris gnyis dang / rgyal chen bzhi dang / sum</text></item>
<item><p>104a2</p><section>mdo sde</section><text>cu rtsa gsum gyi lha rnams kyi dbang po'i stan phyed 'phrog pa yin te/ de ltar 'khor los sgyur ba'i rgyal po rin po che sna bdun dang ldan pa yin no/ /de'i nye ba'i rin po che sna bdun ni rin po che de dag las dman pa yin te/ 'di lta ste/ ral gri nye ba'i rin po che</text></item>
<item><p>104a3</p><section>mdo sde</section><text>dang / pags pa nye ba'i rin po che dang / mal cha nye ba'i rin po che dang / tshal nye ba'i rin po che dang / khyim nye ba'i rin po che dang / gos nye ba'i rin po che dang / lham nye ba'i rin po che'o/ /de la 'khor los sgyur ba'i rgyal po'i ral gri nye ba'i rin po che'i yon</text></item>
<item><p>104a4</p><section>mdo sde</section><text>tan ni 'di lta ste/ yul 'khor gang dag rgyal po'i yid dang / tshig las 'gal bar byed 'dod pa der ral gri nye ba'i rin po che 'gro ste/ des btab pa med cing ral gri rin po ches su la yang btab pa med kyis kyang yul 'khor kun gyis mthong nas 'dud par byed</text></item>
<item><p>104a5</p><section>mdo sde</section><text>do/ /nye ba'i rin po che de'i yon tan ni 'di yin te/ bzang ba/ mi bzad pa/ chad pa med cing mtshon gyis bda' ba med kyang yul 'khor de dag thams cad 'dud par byed de/ 'di ni ral gri nye ba'i rin po che'i yon tan yin no/ /pags pa nye ba'i rin po</text></item>
<item><p>104a6</p><section>mdo sde</section><text>che'i yon tan ji lta bu yin zhe na/ pags pa rin po che ni rgya mtsho nas 'byung ste/ de byung bar gyur pa dang / tshong pa dag gis rgyal po la 'bul bar byed de/ de'i yon tan ni 'di dag yin no/ /de rgya mtsho'i klu'i pags pa yin te/ zheng du dpag tshad lnga la chur</text></item>
<item><p>104a7</p><section>mdo sde</section><text>dpag tshad bcu ste/ de char gyis mi rlan/ rlung gis mi skyod/ mes mi 'tshig /grang na dro bar byed cing / dro na bde ba bsil bar byed la/ 'khor los sgyur ba'i rgyal po 'khor dang bcas pa gang du 'gro ba der blon po rin po ches de khyer bar byed de/ ji</text></item>
<item><p>104b1</p><section>mdo sde</section><text>ltar so so nas byed pa ltar de rgyal po'i 'khor gyi khyim gyi bya ba thams cad byed do/ /bud med mi sdug pa dag mi mthong zhing dkar ba de dang ldan par 'gyur la zla ba dang / nyi ma'i 'od snang ba de dang yang ldan par 'gyur ro/ /gsum pa rgyal po'i mal cha rin po che ni yang zhing</text></item>
<item><p>104b2</p><section>mdo sde</section><text>'jam la mthon dman can yin te/ de'i rgyu mtshan ni bteg na 'phar ba dang mnan pa nem byed pa yin no/ /gal te bsam gtan sems na de'i bsam gtan rnam par grol zhing blo gros gsal bar byed/ gal te 'dod chags kyis zil gyis non pa yin na de mal</text></item>
<item><p>104b3</p><section>mdo sde</section><text>cha'i steng du 'dug na/ de'i tshe 'dod chags dang bral zhing chags pa med par byed do/ /zhe sdang dang gti mug dag la yang de bzhin te/ mal cha nye ba'i rin po che ni bsam gtan gyi gnas dang 'dra'o/ /rgyal po mal cha rin po che'i nang na 'dug pa bud</text></item>
<item><p>104b4</p><section>mdo sde</section><text>med kyis mthong la de'i tshe mchog tu dga' ba skyes kyang yid la shin tu 'dod chags par mi 'gyur te/ gsum pa 'di ni mal cha nye ba'i rin po che'i yon tan yin no/ /bzhi pa tshal nye ba'i rin po che yon tan du yod ce na/ 'di lta ste/ gal te rgyal po tshal du</text></item>
<item><p>104b5</p><section>mdo sde</section><text>bsam gtan la dga' bar 'gyur te/ de der nye bar 'gro na tshal de'i mthu dang / rgyal po'i dge ba'i las kyis gang lha'i 'jig rten gyi tshal gyi dga' ba'i rnam pa me tog dang / 'bras bu dang / bya dang / pad ma dang / lteng ka dang / 'bab pa'i chu ngogs</text></item>
<item><p>104b6</p><section>mdo sde</section><text>bde ba dang / lha'i bu mo dag rol mo byed cing / dgod la mdzes pa/ rtse ba de dag thams cad lha'i ris de nas tshal der nye bar 'ong ste/ rgyal po de yang lha bzhin du lha'i 'dod pa'i yon tan lnga dag dang ldan par 'gyur/ tshal nye ba'i rin po che der bud med dang lhan cig shin tu</text></item>
<item><p>104b7</p><section>mdo sde</section><text>dga' zhing dga' mgur spyod par byed de/ dge ba'i las kyi rnal 'byor spyod pa de bzhi pa tshal nye ba'i rin po che mthong nas gnas so/ /'khor los sgyur ba'i rgyal po'i khyim nye ba'i rin po che ji lta bu yin/ yon tan ni du zhig dang ldan zhe na/ 'di lta ste/ gang 'khor</text></item>
<item><p>105a1</p><section>mdo sde</section><text>los sgyur ba'i rgyal po'i khyim nye ba'i rin po che'i nang du nyal bar gyur na/ mtshan mo nyal ba de'i tshe zla ba lta bar 'dod na 'ong zhing gza' dang / rgyu skar dang / skar mda' dag kyang de'i khyim der nye bar 'ong bar 'gyur/ de'i nor bu yang</text></item>
<item><p>105a2</p><section>mdo sde</section><text>mthong na dga' bar 'gyur/ lha mo dag kyang lha'i rol mo byed par 'gyur/ gang mya ngan mang po dang bral ba'i mi de bde bar gnyid log par 'gyur/ gnyid log pa na rmi lam dge ba mchog tu dga' ba dag mthong bar 'gyur/ grang ba'i dus su ni</text></item>
<item><p>105a3</p><section>mdo sde</section><text>rlung dro ba ldang zhing / dro ba'i dus su rlung bsil ba reg na bde zhing 'jam pa ldang ngo / /mtshan mo thun gsum las thun gnyis la nyal zhing thun gsum pa las gnyid dang bral nas langs te/ bde ba'i chos la gnas par 'gyur te/ 'di ni 'khor los sgyur</text></item>
<item><p>105a4</p><section>mdo sde</section><text>ba'i rgyal po'i khyim nye ba'i rin po che yin no/ /gos nye ba'i rin po che'i rnam pa du yod yon tan ni du zhig dang ldan zhe na/ 'di lta ste/ thags bzang zhing mchog tu 'jam la dri mas ma gos pa yin te/ gyon nas grang ba dang / dro ba dang / bkres pa dang /</text></item>
<item><p>105a5</p><section>mdo sde</section><text>skom pa dang / nyam chung ba dang / ngal ba dang / dub pa'i gnod pa med la/ me dang mtshon dag gis bsreg pa dang / gcad par mi nus so/ /de nas gzhan yang 'khor los sgyur ba'i rgyal po'i lham nye ba'i rin po che ji lta bu yin zhe na/ rnal 'byor</text></item>
<item><p>105a6</p><section>mdo sde</section><text>spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis brtags na/ lham nye ba'i rin po che 'khor los sgyur ba'i rkang pa la gyon na ji ltar skam sa la rkang pa mi 'bying ba de bzhin du chu la yang mi 'bying bar</text></item>
<item><p>105a7</p><section>mdo sde</section><text>'gyur ro/ /gal te dal gyis sngon du 'gro bar 'dod na/ dpag tshad brgyar yang 'gro bar 'gyur zhing lus la ngal ba med de/ 'di dag ni 'khor los sgyur ba'i rgyal po rin po che sna bdun dang / nye ba'i rin po che sna bdun dag la spyod pa yin te/ mi'i</text></item>
<item><p>105b1</p><section>mdo sde</section><text>gnas bzhi dang / lha'i rigs gnyis la nye bar spyod pa yin no/ /de'i bu dpa' zhing rtul phod la pha rol gyi sde rab tu 'joms pa stong tham pa yod de/ de dag 'khor los sgyur ba'i rgyal po la phyag byed do/ /gnod sems mi dge ba'i las spangs pa</text></item>
<item><p>105b2</p><section>mdo sde</section><text>ni/ dge ba bcu'i las kyi lam gyi rgyu 'thun pa bde ba de dag myong bar 'gyur ro/ /de nas gzhan yang 'khor ba thams cad kyi sa bon du gyur pa/ thog ma med pa'i dus nas mun pa mun nag tu gyur pa/ yang dag par sbyor ba thams cad kyi bag la nyal du gyur pa</text></item>
<item><p>105b3</p><section>mdo sde</section><text>log par lta ba spangs pa ji lta bu yin/ yang dag pa'i lta bas 'khor ba las grol ba ji lta bu yin zhe na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis mthong ste/ rnal 'byor spyod</text></item>
<item><p>105b4</p><section>mdo sde</section><text>pa des chos la chos kyi rjes su mthong ba ni 'di la log par lta ba spangs shing / de'i yang dag pa'i lta bas don med pa thams cad spangs la/ yang dag pa'i sbyor ba'i bag la nyal 'dor bar 'gyur/ de mya ngan las 'das pa nye bar 'gyur zhing 'khor ba dang ring bar</text></item>
<item><p>105b5</p><section>mdo sde</section><text>'gyur/ 'di la log par lta ba rnam pa lnga mthong nas dbang po lnga bsgrubs par 'gyur ba ni skyes bu dam pa dam pa'i chos la mngon par dga' ba de thog ma nas 'di ltar sangs rgyas kyi yon tan de dag rnar thos nas de'i tshe 'di ltar 'khor ba'i sdug bsngal rnam pa sna tshogs la</text></item>
<item><p>105b6</p><section>mdo sde</section><text>dmigs shing 'gro ba lnga rnams la 'jigs pa chen po lnga dmigs te/ lha rnams la bag med pas 'chi ba'i sdug bsngal dang / mi rnams la 'dod pa'i sdug bsngal dang / sems can dmyal ba rnams la gnod pa'i sdug bsngal dang / rnams la bkres</text></item>
<item><p>105b7</p><section>mdo sde</section><text>pa dang skom pa'i sdug bsngal dang / dud 'gro rnams la gcig la gcig za ba'i sdug bsngal te/ de ltar rnam pa lnga po de dag rnam pa du ma yod cing sdug bsngal gyi yan lag dbye ba dag dpag tu med par dmigs so/ /de'i tshe 'di ltar thog ma nyid du 'khor ba</text></item>
<item><p>106a1</p><section>mdo sde</section><text>thams cad las nges par byung bar gyur cing snang bar gyur la dam pa'i chos nges par 'byed pa'i cha lam rab tu 'byung bar sems bskyed de/ de'i sems bskyed pa gcig las dge ba'i chos kyi rgyun nyid skye'o/ /gang gis de'i sems bskyed pa de dang</text></item>
<item><p>106a2</p><section>mdo sde</section><text>yang dag par ldan pa la bar snang la spyod pa'i gnod sbyin rab tu mgu zhing kun tu dga' la rab tu dga' ste/ sems rangs par gyur nas yid la rigs kyi bu 'di'i ming ni 'di zhes bya/ rigs ni 'di zhes bya ste/ de thog ma med pa'i dus nas 'dod chags zhe sdang gti mug</text></item>
<item><p>106a3</p><section>mdo sde</section><text>rnams spong bar 'dod la bdud kyi yul gyi dngos po mi 'dod par zhugs pa/ kun nas nyon mongs pa'i yul dag gis dga' ba'i 'dod chags kyi mod las skyes pa'i sred pa dag la kun tu mi dga' ba yin no snyam mo/ /gzhan yang log par lta ba dang bral ba'i rigs</text></item>
<item><p>106a4</p><section>mdo sde</section><text>kyi bu de ni de ltar rtag tu rab tu 'byung ba'i sems kun tu bstan par byed cing goms par byed la mang du byed/ dge ba'i bshes gnyen la bsnyen bkur byed/ dam pa'i chos nyan pa la dga' bar 'gyur/ sangs rgyas kyi chos la phyir zhing sems gsal la phyag 'tshal</text></item>
<item><p>106a5</p><section>mdo sde</section><text>bar byed/ lus dang ngag gi las kyi mtha' zhi zhing shin tu gsal ba yin te/ de ltar de'i lus dang ngag dang yid zhi bas nyin mo mnyam par gzhag par bar snang la spyod pa'i gnod sbyin gyis rig nas kun tu dga' bar 'gyur te/ rigs kyi bu 'di dge ba'i bshes</text></item>
<item><p>106a6</p><section>mdo sde</section><text>gnyen la sems rab tu dang zhing khyim gyi gnas gzeb lta bur gyur pa la sems kun tu mi chags/ des bdud kyi yul rnams la thog ma med pa'i dus nas zhugs pa'i 'dod chags zhe sdang gti mug dag gis 'dod pa'i lha dang lhan cig tu 'du shes dag la chags pa</text></item>
<item><p>106a7</p><section>mdo sde</section><text>med cing / bdud dang lhan cig g.yul 'gyed par 'dod la nyon mongs pa spong bar 'dod pa de bar snang la spyod pa'i gnod sbyin gyis rig nas kun tu dga' bar 'gyur ro/ /gzhan yang rigs kyi bu de de ltar 'khor ba'i sdug bsngal la dmigs nas ches shin tu rab</text></item>
<item><p>106b1</p><section>mdo sde</section><text>tu 'byung ba'i sems skyed par byed de/ de srog gcod pa dang / ma byin par len pa dang / 'dod pas log par g.yem pa dang / chang dang / sbyar ba'i chang dang / du smra ba spangs nas sdom pa len par 'gyur ro/ /de gang gi tshe dge bsnyen gyi sdom pa</text></item>
<item><p>106b2</p><section>mdo sde</section><text>rdzogs par spyod par 'gyur ba de'i tshe/ bar snang la spyod pa'i gnod sbyin kun tu dga' ste/ rigs kyi bu che ge mo zhig ming ni 'di zhes bya/ rus ni 'di zhes bya ba grong khyer che ge mo zhig dang / grong rdal ga ge mo zhig dang / yul ga ge mo zhig tu skra dang kha spu bregs</text></item>
<item><p>106b3</p><section>mdo sde</section><text>te chos gos ngur smrig bgos nas yang dag pa'i dad pas khyim nas khyim med par rab tu byung ste/ bdud kyi phyogs ni dmas par byed cing / dam pa'i chos kyi phyogs ni mtho bar byed/ bdud kyi 'ching ba ni rnam par gcod par byed cing nyon mongs pa chen po 'dod</text></item>
<item><p>106b4</p><section>mdo sde</section><text>chags zhe sdang gti mug las grol bar byed do zhes mngon par sgrogs so/ /log par lta ba ni kun tu sbyor ba'i bag la nyal thams cad kyi gzhi yin la/ yang dag par lta ba ni mtha' mya ngan las 'das pa'i gzhi yin te/ rnal 'byor spyod pa pas chos de rjes su mthong</text></item>
<item><p>106b5</p><section>mdo sde</section><text>ngo / /de'i tshe 'di ltar thog ma nyid du yang dag pa'i lta ba la mngon par stod par byed de/ mi dgod mi smod skyon du mi 'grang la pha rol dag la ston par byed cing rab tu 'jog par byed do/ /log par lta ba la smod de/ stod par mi byed la smod par byed do/ /yang</text></item>
<item><p>106b6</p><section>mdo sde</section><text>dag par lta bas ni log par lta ba las dang / chos dang / rnam par smin pa yang dag par mngon par ston par byed cing 'jog par mi byed do/ /'ching ba rnams kyi rtsa ba ni log par lta ba yin te/ byis pa so so'i skye bo rnams kyi 'ching ba yin zhing 'byung po</text></item>
<item><p>106b7</p><section>mdo sde</section><text>rnams dang / sems can dmyal ba dang / dud 'gro dang / kyi yul du gnas pa'i mtha' yin no/ /rigs kyi bus de spangs na dge ba du ma de dag thob par 'gyur ro/ /gzhan yang rigs kyi bu de 'di ltar khyim gyi gnas ni sdug bsngal ba</text></item>
<item><p>107a1</p><section>mdo sde</section><text>nyam nga ba 'ching bar gyur pa du ma yin te/ rang dbang med par rig nas khyim nas 'byung zhing rab tu 'byung bar 'dod la bdud dang lhan cig g.yul 'gyed par 'dod pa'i skyes bu dam pa de sa bla dang / bar snang la spyod pa'i lha dag gis rig nas kun tu</text></item>
<item><p>107a2</p><section>mdo sde</section><text>dga' ste/ rgyal po chen po bzhi rnams la kun tu dga' ba'i yid kyis rigs kyi bu 'di zhes bya ba grong che ge mo zhig dang / grong rdal mang ge mo zhig dang / yul ga ge mo zhig tu skra dang kha spu bregs te/ gos ngur smrig bgos nas yang dag pa'i dad pa nyid kyis khyim nas khyim</text></item>
<item><p>107a3</p><section>mdo sde</section><text>med par rab tu byung ngo / /de khyim nas byung bas bdud kyi phyogs ni dmas par byed cing dam pa'i chos kyi phyogs ni mngon par mtho bar byed do zhes mngon par bsnyad do/ /de nas rgyal po chen po bzhi po de dag gis sa bla dang / bar snang la spyod pa'i lha dag dang /</text></item>
<item><p>107a4</p><section>mdo sde</section><text>gnod sbyin de dag las de skad thos nas yid dga' la bar snang la spyod pa'i gnod sbyin dag rab tu dga' bar 'gyur ro/ /de ltar 'dzam bu'i gling gi mi dam pa'i chos dge ba'i gtam gyis spro ba skyes nas/ rigs kyi bu de ji ltar rigs par 'phags pa dge sbyong gi mkhan po la</text></item>
<item><p>107a5</p><section>mdo sde</section><text>bsnyen bkur byed do/ /bsnyen bkur byas nas kyang skra dang kha spu bregs shing gos ngur smrig bgos te so sor thar pa'i sdom pa len to/ /sdom pa blangs pas sa bla dang / bar snang la spyod pa'i gnod sbyin rnams lhag par kun tu dga' ste/ rgyal po chen po bzhi</text></item>
<item><p>107a6</p><section>mdo sde</section><text>la 'dzam bu gling na rigs kyi bu che ge mo zhig ces bya ba grong mang ge mo zhig dang / yul ga ge mo zhig tu log par lta ba spangs nas yang dag par lta ba'i las dang / chos yang dag par blangs pa/ bu dang chung ma la sred pa dug lta bu don med cing nyam nga ba</text></item>
<item><p>107a7</p><section>mdo sde</section><text>thams cad spangs nas/ skra dang kha spu bregs gos ngur smrig bgos shing so sor thar pa blangs te/ bdud dang lhan cig g.yul 'gyed par 'dod pa/ dga' ba'i 'dod chags kyi mod las skyes pa spong bar 'dod pa yin no zhes mngon par bsnyad do/ /de nas</text></item>
<item><p>107b1</p><section>mdo sde</section><text>de'i tshe rgyal po chen po bzhi kun tu dga' nas rgyal chen bzhi'i ris kyi lha rnams la 'dzam bu'i gling du rigs che ge mo zhig las grong mang ge mo zhig dang / yul ga ge mo zhig tu rigs kyi bu che ge mo zhig log par lta ba spangs nas/ yang dag par lta bas</text></item>
<item><p>107b2</p><section>mdo sde</section><text>skra dang kha spu bregs/ gos ngur smrig bgos nas dad pa nyid kyis khyim nas khyim med par rab tu byung ste/ dge slong ga ge mo zhig gi drung du gnas so zhes mngon par sgrogs so/ /de lha rnams kyis thos nas bdud kyi phyogs dmas par 'gyur zhing / dam</text></item>
<item><p>107b3</p><section>mdo sde</section><text>pa'i chos kyi phyogs ni 'phel bar 'gyur ro zhes yid dga' bar 'gyur ro/ /de nas rgyal po chen po bzhi las rgyal chen bzhi'i lha rnams kyis thos nas shin tu yid dga' bar 'gyur ro/ /gzhan yang rigs kyi bu de 'di ltar kha na ma tho ba rdul tsam la yang 'jigs par</text></item>
<item><p>107b4</p><section>mdo sde</section><text>lta la bzod cing dul te/ sems yang dag par sdom pa/ 'du 'dzi la mi dga' zhing nye bar khro ba med pa/ rigs nas rigs su nye bar sten cing sdig pa'i grogs po dang 'grogs par mi byed la yul gyi rnam par rtog pa la lta bar mi byed/ bza' ba zhim po</text></item>
<item><p>107b5</p><section>mdo sde</section><text>mang du mi 'dod cing tshogs ngan pa dang spyod par mi byed/ yul gyi spyod pa la mngon par dga' bar mi byed cing nam du yang mdza' bshes su lta ba'i ngang tshul can du mi byed/ yul la spyod pa'i tshul khrims su mi byed cing dran pa nye bar gzhag pa la rtag tu brtson par</text></item>
<item><p>107b6</p><section>mdo sde</section><text>'gyur/ zhi ba'i zas kyis gnas shing bdud kyi 'ching ba gcod pa la rtag tu brtson par 'gyur/ yang dag par lta ba la rtag tu brtson zhing skyes bu dam pa 'jig rten thams cad la phan par 'dod pa yin no/ /'dir tshigs su bcad pa/ 'byung po rnams la gang mi</text></item>
<item><p>107b7</p><section>mdo sde</section><text>'tshe/ /rtag tu byams sems bzod ldan pa/ /'byung po kun gyi pha lta bur/ /de la 'jig rten rjes su lta/ /ma byin len pa spangs pa ni/ /rtag tu shes ldan dbang po thul/ /lus kyi las mtha' dge ba dang / /srid pa dag las de rgal lo/ ri mor</text></item>
<item><p>108a1</p><section>mdo sde</section><text>bris pa'i bud med la/ /mig gis lta bar mi byed de/ /'jig rten 'dod pa dam bcom pa/ /de lta bu ni grol zhes bya/ /dpa' la bong ba gser du 'dra/ /mya ngan bral zhing mnyam par gzhag /nyon mongs 'dod chags ma 'dres pa/ /</text></item>
<item><p>108a2</p><section>mdo sde</section><text>de ni mtha' yas sgo thob bo// //gang la don dang don min mnyam/ /de bzhin rnyed dang ma rnyed dang / /bde dang sdug bsngal sems mnyam pa/ /de ni dge slong zhes bya'o/ /mdza' bshes mi bshes gnyi ga spangs/ /sems ni mnyam zhing dbang po thul/ /</text></item>
<item><p>108a3</p><section>mdo sde</section><text>gang dag yul gyis nyon mi mongs/ /de yang bram zer shes par bya/ /yul ni gang zag dug 'dra la/ /sdang ba dpa' bo nyon mongs bral/ /rdzogs sangs rgyas kyis bshad pa yi/ /de yi mya ngan 'das mi ring / /skye dang 'jig pa'i de nyid shes/ /yang</text></item>
<item><p>108a4</p><section>mdo sde</section><text>dag lta la chags pa med/ /gangs ri lta bur blo mi g.yo/ /de ni 'khor ba las grol lo/ /tsan dan dang ni ral grir mnyam/ /zas ni zhim dang mi zhim mnyam/ /zab dar snam bu mnyam pa ni/ /sred pas gnod par mi 'gyur ro/ /rnyed dang bkur</text></item>
<item><p>108a5</p><section>mdo sde</section><text>sti mi dga' zhing / /rtswa stan tsam gyis chog shes la/ /rnyed dang bkur sti me lta bur/ /gang gis mthong ba de mthong ngo / /gang dag yul gyi dbang mi 'gyur/ /sred pa'i chu bor mi 'jug la/ /rang gi las 'bras de nyid shes/ /de ni dge</text></item>
<item><p>108a6</p><section>mdo sde</section><text>slong sangs rgyas gsungs/ /gang dag 'das pa'i dus mi 'dod/ /ma 'ongs pa la blo mi dga'/ /rnal 'byor pa ni da ltar la/ /mi dga' de yi blo gros med/ /gang gi blo gros phyir log pa/ /chos la rtag tu gnas par 'gyur/ /dkar po chos</text></item>
<item><p>108a7</p><section>mdo sde</section><text>la mnyam gzhag pa/ /de ni 'khor bar mi 'jug go/ /gang gis sems la rnyog mi byed/ /rig pa me lta bu yin no/ /gang la yul ni bran lta bu/ /de la sdug bsngal med pa yin/ /gang gis dbang po dbang byed cing / /dbang po'i dbang du mi</text></item>
<item><p>108b1</p><section>mdo sde</section><text>'gro la/ /gang dag gzugs sogs mi 'phrogs shing / /nyon mongs med pa thub dang 'dra/ /gang gis bsams pa dge ba dag /bzod ldan mthong na dga' ba dang / /sems ni rab tu dga' byed pa/ /mi de zla 'dra thub pa yin/ /gang</text></item>
<item><p>108b2</p><section>mdo sde</section><text>dag dgon par mngon dga' ba/ /khang mchog la chags pa med/ /thang gi shing la mngon dga' zhing / /zas slong dge slong zhes bya'o/ /dpa' bo zhi dul blo bzang ba/ /bde dang sdug bsngal de nyid rig /de ni bla med gnas</text></item>
<item><p>108b3</p><section>mdo sde</section><text>'gro zhing / /gang du song bar nyon mi mongs/ /snying brtse ldan zhing blo gros drang / /rtag tu bsam gtan pha rol 'gro/ /phal pa rnams dang mnyam mi 'gro/ /rnal 'byor de ni bden tshig ldan/ /log par lta ba'i chos de dag /spangs pas</text></item>
<item><p>108b4</p><section>mdo sde</section><text>de dag 'thob par 'gyur/ /gzhan yang log par lta ba spangs pas yang dag par lta ba sngon du 'gro ba'i yid rnam par rtog pa spangs pa'i rim gyis zag pa med pa'i bsam gtan la mngon par dga' ba las bla dang bar snang la spyod pa'i lha dang / gnod</text></item>
<item><p>108b5</p><section>mdo sde</section><text>sbyin dang / rgyal po chen po bzhi rnams ji ltar dga' bar 'gyur zhe na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis mthong ste/ rgyal po chen po bzhi po de dag gis rgyal po chen</text></item>
<item><p>108b6</p><section>mdo sde</section><text>po bzhi'i lha de dag dang / lha rnams kyi dbang po brgya byin la sgrogs par byed pa ni lha 'di ltar 'dzam bu'i gling na rigs che ge mo zhig las/ grong ga ge mo zhig dang / grong rdal ga ge mo zhig tu rigs kyi bu ming 'di zhes bya ba skra dang kha spu bregs te/</text></item>
<item><p>108b7</p><section>mdo sde</section><text>gos ngur smrig bgos nas dad pas khyim nas khyim med par rab tu byung ste/ de tshul khrims dang / yang dag par sdom pa spyod pa/ spobs pa rigs pa dang grol ba/ dran pa nye bar gzhag pa/ kha na ma tho ba rdul tsam la yang 'jigs par lta ba/ bdud</text></item>
<item><p>109a1</p><section>mdo sde</section><text>kyi phyogs dmas par byed cing / dam pa'i chos kyi phyogs ni mngon par ma tho bar byed de/ de bdag cag gis lha rnams la gsol ba lags so/ /de thos nas lha rnams kyi dbang po brgya byin shin tu yid dga' ba dang / brgya byin gyi mdun na</text></item>
<item><p>109a2</p><section>mdo sde</section><text>'don de dang sum cu rtsa gsum gyi lha rnams kun tu dga' bar 'gyur ro/ /dge ba bcu'i las kyi lam le'ur bcad pa'o// //'phags pa dam pa'i chos dran pa nye bar gzhag pa/ bam po gsum pa/ de nas gzhan yang zag pa rim</text></item>
<item><p>109a3</p><section>mdo sde</section><text>gyis spangs pa'i dge slong dag dang po mi dge ba'i chos spong zhing / dge ba'i chos ji ltar sgom par byed cig gu snyam nas/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis brtags na/ dge</text></item>
<item><p>109a4</p><section>mdo sde</section><text>slong de thog ma nyid du yul dang dbang po 'di dag phan tshun rgyu rkyen du gyur pa dag gis skye bo kun thog ma med pa'i dus nas 'khor bar zhugs shing yongs su 'khyam pa de dag nyid kyi skye ba'i rgyur gyur pa/ yul gyi rgya mtsho la rnam par rtog par byed de/ nang dang yul de</text></item>
<item><p>109a5</p><section>mdo sde</section><text>dag gis skye bo 'di dag 'khyam mo snyam mo/ /de re zhig thog ma nyid du de ltar dben pa la mngon par dga' ba goms par byed de/ dgon pa dang / tshal gyi nang dang / kun dga'i ra ba dang / sog ma'i khrod dang / shing drung dang / dur khrod dben pa rnams</text></item>
<item><p>109a6</p><section>mdo sde</section><text>su sems spre'u lta bu gdul ba'i phyir goms par byed de/ dben pa la mngon par dga' ba'i sems shin tu dang bar byed do/ /de grong dag tu dgod dgod/ sgeg sgeg /rtse rtse ba dag la mngon par mi dga' zhing pha rol gyi bud med de la lta bar mi byed la/ 'du</text></item>
<item><p>109a7</p><section>mdo sde</section><text>'dzi la mngon par dga' bar mi byed do/ /tshangs par spyod pa la tshogs gnyis 'dra ste/ 'du 'dzi dang smad 'tshong ngo / /de tshogs gnyis spangs nas dang por de'i yid rtse gcig la dga' zhing rab tu dang bar byed de/ de thog ma nyid du ji ltar na sems 'di bsdu ba</text></item>
<item><p>109b1</p><section>mdo sde</section><text>dang gzung bar nus snyam du yang dag par rnam par rtog par byed do/ /de thog ma nyid du 'di ltar yid kyi dpyod pa brgyad dag gis dge ba dang / mi dge ba dang / lung du ma bstan pa la yid 'jug par byed do snyam mo/ /brgyad gang zhe na/ 'di lta</text></item>
<item><p>109b2</p><section>mdo sde</section><text>ste/ mig gis gzugs mngon nas yid bde ba'i gnas su 'gyur ba ni/ kun nas nyon mongs pa mi dge ba'i rnam par smin par 'gyur ba so sor myong bar byed cing / yang dag par rab tu rtog par byed do/ /yid mi bde ba'i gnas su 'gyur ba ni/ 'dod</text></item>
<item><p>109b3</p><section>mdo sde</section><text>chags dang bral ba yin te/ de'i dge ba'i rnam par smin pa yin no/ /btang snyoms kyi gnas su 'gyur ba ni/ lung du ma bstan pa'i rnam par smin pa yin no/ /de ltar rna bas sgra thos nas yid bde ba'i gnas su 'gyur ba ni/ kun nas nyon mongs pa mi</text></item>
<item><p>109b4</p><section>mdo sde</section><text>dge ba'i rnam par smin pa yin no/ /yid mi bde ba'i gnas su 'gyur ba ni/ rnam par byang ba la dmigs pa dge ba'i rnam par smin pa yin no/ /btang snyoms kyi gnas su 'gyur ba ni/ lung du ma bstan pa'i rnam par smin pa yin no/ /de bzhin du</text></item>
<item><p>109b5</p><section>mdo sde</section><text>snas dri bsnams nas yid bde ba'i gnas su 'gyur ba ni/ kun nas nyon mongs pa mi dge ba'i rnam par smin pa yin no/ /yid mi bde ba'i gnas su 'gyur ba ni/ rnam par byang ba dge ba'i rnam par smin pa yin no/ /btang snyoms kyi gnas su 'gyur ba</text></item>
<item><p>109b6</p><section>mdo sde</section><text>ni/ lung du ma bstan pa'i rnam par smin pa yin no/ /de bzhin du lces ro myong nas/ yid bde ba'i gnas su 'gyur ba ni/ kun nas nyon mongs pa mi dge ba'i rnam par smin pa yin no/ /yid mi bde ba'i gnas su 'gyur ba ni/ rnam par byang ba dge ba'i</text></item>
<item><p>109b7</p><section>mdo sde</section><text>rnam par smin pa yin no/ /btang snyoms kyi gnas su 'gyur ba ni/ lung du ma bstan pa'i rnam par smin pa yin no/ /de bzhin du lus kyis reg bya la reg nas yid bde ba'i gnas su 'gyur ba ni/ kun nas nyon mongs pa mi dge ba'i rnam par smin pa yin</text></item>
<item><p>110a1</p><section>mdo sde</section><text>no/ /yid mi bde ba'i gnas su 'gyur ba ni/ rnam par byang ba dge ba'i rnam par smin pa yin no/ /btang snyoms kyi gnas su 'gyur ba ni/ lung du ma bstan pa'i rnam par smin pa yin no/ /de bzhin du yid kyis chos shes nas/ yid</text></item>
<item><p>110a2</p><section>mdo sde</section><text>bde ba'i gnas su 'gyur ba ni/ kun nas nyon mongs pa mi dge ba'i rnam par smin pa yin no/ /yid mi bde ba'i gnas su 'gyur ba ni/ rnam par byang ba dge ba'i rnam par smin pa yin no/ /btang snyoms kyi gnas su 'gyur ba ni/ lung du ma bstan pa'i rnam par</text></item>
<item><p>110a3</p><section>mdo sde</section><text>smin pa yin te/ de ltar yid kyi dpyod pa brgyad kyi rnam par smin pa dag gis 'khor ba na 'chi ba dang skye bar 'gyur ro snyam mo/ /gang gi tshe dge slong de yid kyi dpyod pa brgyad dag mthong ba de'i tshe bar snang la spyod pa'i gnod sbyin</text></item>
<item><p>110a4</p><section>mdo sde</section><text>kun tu dga' nas sa bla'i gnod sbyin rnams la mngon par bsnyad do/ /bar snang la spyod pa dang / sa bla'i gnod sbyin yid rab tu dga' bas rgyal po chen po bzhi la mngon par bsnyad do/ /rgyal po chen po bzhi po de dag gis rgyal chen bzhi'i lha rnams la gang 'dzam bu'i gling du grong che ge mo zhig dang / grong</text></item>
<item><p>110a5</p><section>mdo sde</section><text>rdal mang ge mo zhig dang / yul ga ge mo zhig tu rigs che ge mo zhig gi rigs kyi bu skra dang kha spu bregs te/ gos ngur smrig bgos nas dad pas khyim nas khyim med par rab tu byung ste/ de yid kyi dpyod pa brgyad dag la rab tu rtog par byed cing mngon sum du byed</text></item>
<item><p>110a6</p><section>mdo sde</section><text>la dben pa la mngon par dga' ste/ mtha' gcig la spyod pa yin no zhes mngon par bsnyad do/ /rgyal po chen po bzhi dag las rgyal chen bzhi'i lha dag gis de thos nas bdud kyi phyogs ni dmas par 'gyur la/ dam pa'i chos kyi phyogs ni mngon par mtho bar</text></item>
<item><p>110a7</p><section>mdo sde</section><text>'gyur ro snyam nas/ kun tu dga' bar 'gyur ro/ /rgyal chen bzhi'i lha de dag gis lha'i dbang po brgya byin la/ lha gang 'dzam bu'i gling na rigs che ge mo zhig las zhes bya ba nas/ rigs kyi bu che ge mo zhig skra dang kha spu bregs te/ gos ngur smrig</text></item>
<item><p>110b1</p><section>mdo sde</section><text>bgos nas dad pas khyim nas khyim med par rab tu byung ste/ de dben pa nas dur khrod kyi bar la dga' ba yid kyi dpyod pa brgyad la rab tu rtog par byed cing mngon sum du byas nas nye bar bsgrubs te gnas so zhes mngon par bsnyad do/ /rgyal chen bzhi'i</text></item>
<item><p>110b2</p><section>mdo sde</section><text>lha de dag las lha'i dbang po ko'u shi kas de thos nas yid mchog tu dga' bar 'gyur ba mthong ngo / /de nas gzhan yang dge slong de yid kyi dpyod pa brgyad rab tu mthong ba/ 'dod pa las gzhan pa'i sa ji lta bu yid la byed cig gu snyam nas/ rnal</text></item>
<item><p>110b3</p><section>mdo sde</section><text>'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am lha'i mig gis brtags na/ 'phags pa'i byin gyi rlabs bzhi mthong ste/ 'di lta ste/ shes rab kyi byin gyi rlabs dang / bden pa'i byin gyi rlabs dang /</text></item>
<item><p>110b4</p><section>mdo sde</section><text>gtong ba'i byin gyi rlabs dang / nye bar zhi ba'i byin gyi rlabs so/ /dge slong gis shes rab kyi byin gyi rlabs ji ltar mthong zhe na/ 'di la dge slong ni dge slong bdag nyid kyi lus ji ltar gnas pa de chos nyid kyis mthong ste/ lus 'di la sa'i khams dang /</text></item>
<item><p>110b5</p><section>mdo sde</section><text>chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams de dag rab tu shes shing rnam par 'byed la so sor rtog go/ /de la sa'i khams gang zhe na/ sa'i khams rnam pa gnyis te/ nang na yod</text></item>
<item><p>110b6</p><section>mdo sde</section><text>pa dang / phyi rol na yod pa'o/ /de la nang na yod pa gang zhe na/ lus 'di la gang nang dang so so'i nang du bzung ba dang zin pa'o/ /de la bzung ba ni pags pa dang / sha la sogs pas bsdus pa'o/ /zin pa ni skra dang / spu dang / sen mo dang / sos</text></item>
<item><p>110b7</p><section>mdo sde</section><text>bsdus pa'o/ /sra ba dang mkhrang ba'i rnam pa ni bzung ba dang zin pa ste/ de yang gang zhe na/ 'di lta ste/ skra dang / spu dang / sen mo dang / so dang / rngul dang / rang gi sha dang / rus pa dang / rtsa dang / rgyus pa dang / snying dang / mchin pa</text></item>
<item><p>111a1</p><section>mdo sde</section><text>dang / glo ba dang / mkhal ma dang / mcher pa dang / mchil ma dang / pho ba dang / long ka dang / rgyu ma dang / gnye ma dang / lto dang / lto ba dang / dang / glad rgyas rnams so/ /gang gzhan yang lus 'di la nang</text></item>
<item><p>111a2</p><section>mdo sde</section><text>dang / so so'i nang du sra ba dang / mkhrang ba'i rnam pa bzung ba dang / zin pa 'di ni nang gi sa'i khams zhes bya'o/ /de la phyi rol gyi sa'i khams gang zhe na/ phyi rol la gang sra ba dang mkhrang ba'i rnam pa ma bzung ba/ ma zin pa 'di ni phyi rol gyi sa'i khams</text></item>
<item><p>111a3</p><section>mdo sde</section><text>zhes bya'o/ /de la gang sa'i khams de gcig tu bsdus pa'i khams 'di ni khams tsam ste/ tshor bas gnas su ma byas shing / 'dod rgyal gyis ma byas pa'i sa'i khams rtag par ma yin/ bde bar ma yin/ gtsang bar ma yin par mthong zhing / de bdag tu</text></item>
<item><p>111a4</p><section>mdo sde</section><text>mi lta ba'i shes rab kyi byin gyis brlabs la lhag par mos pa'i dge slong de ni 'di dag thams cad bdag gi ma yin de dag bdag ma yin/ de dag bdag dang bdag gi ma yin no snyam mo/ /'di dag yang dag pa'i shes rab kyis yang dag pa ji lta ba bzhin mthong nas/</text></item>
<item><p>111a5</p><section>mdo sde</section><text>sa'i khams la sems 'di 'dod chags dang bral bar 'gyur te/ de ltar dge slong shes rab kyi byin gyis brlabs la lhag par mos par 'gyur ro/ /de la chu'i khams gang zhe na/ chu'i khams kyang rnam pa gnyis te/ nang na yod pa dang / phyi rol na yod pa'o/ /</text></item>
<item><p>111a6</p><section>mdo sde</section><text>de la nang na yod pa ni lus 'di la gang chu dang chu'i rnam pa 'byung ba'i mtshan nyid yin te/ chu'i khams ni lus la gsher ba'i bdag nyid du yod pa rngul dang / mchil ma dang / snabs dang / 'i pri dang / khrag dang / zhag dang / chu ser dang / tshil</text></item>
<item><p>111a7</p><section>mdo sde</section><text>dang / rkang dang / mkhris pa dang / gcin dang / glad rgyas rnams so/ /gang gzhan yang lus 'di la nang so so'i nang du chu dang chu'i rnam pa bzung ba dang zin pa gang yod pa 'di ni nang gi chu'i khams zhes bya'o/ /phyi rol gyi gang zhe na/ gang</text></item>
<item><p>111b1</p><section>mdo sde</section><text>phyi rol gyi chu dang chu'i rnam par gsher ba dang / gsher ba'i rnam pa ste/ ma bzung ma zin pa 'di ni phyi rol gyi chu'i khams zhes bya'o/ /de la gang nang gi chu'i khams dang / gang phyi rol gyi chu'i khams de dag gcig tu bsdus pa'i khams 'di ni khams tsam ste/</text></item>
<item><p>111b2</p><section>mdo sde</section><text>'di dag thams cad bdag gi ma yin/ de dag bdag ma yin/ de dag bdag dang bdag gi ma yin pa chu'i khams yang dag par mthong nas chu'i khams la sems 'dod chags dang bral bar 'gyur te/ de ltar dge slong shes rab kyi byin gyis brlabs la 'jug pa</text></item>
<item><p>111b3</p><section>mdo sde</section><text>yin no/ /de la me'i khams gang zhe na/ me'i khams kyang rnam pa gnyis te/ nang na yod pa dang / phyi rol na yod pa'o/ /de la nang gi me'i khams ni lus 'di la gang nang dang / so so'i nang gi me dang / me'i rnam pa bzung ba dang zin pa'o/ /</text></item>
<item><p>111b4</p><section>mdo sde</section><text>de dag gang zhe na/ 'di lta ste/ gang gis gdung bar byed pa dang / gang gis yongs su sreg par byed pa dang / gang gis 'bar bar byed pa dang / gang gis zos pa dang / 'thungs pa dang / 'chos pa dang / myangs pa rnams legs par bde bar</text></item>
<item><p>111b5</p><section>mdo sde</section><text>'ju bar 'gyur ba dang / gang gzhan yang lus 'di la nang gi dang / so so'i nang gi me dang me'i rnam pa bzung ba dang zin pa 'di ni nang gi me'i khams zhes bya'o/ /de la phyi rol gyi me'i khams gang zhe na/ phyi rol gyi gang me dang / me'i rnam pa</text></item>
<item><p>111b6</p><section>mdo sde</section><text>dang / dro ba dang dro ba'i rnam pa ste/ ma bzung ma zin pa 'di ni phyi rol gyi me'i khams zhes bya'o/ /de la gang nang gi me'i khams dang / gang phyi rol gyi me'i khams de dag gcig tu bsdus pa'i khams 'di ni khams tsam ste/ de dag thams cad bdag gi ma</text></item>
<item><p>111b7</p><section>mdo sde</section><text>yin/ de dag bdag ma yin/ de dag bdag dang bdag gi ma yin/ 'di ltar de dag yang dag pa'i shes rab kyis yang dag pa ji lta ba bzhin mthong nas me'i khams la sems 'dod chags dang bral bar 'gyur ro/ /de byed pa pos gnas su ma byas kyang me'i khams</text></item>
<item><p>112a1</p><section>mdo sde</section><text>rab tu 'jug go/ /de la rlung gi khams gang zhe na/ rlung gi khams kyang rnam pa gnyis te/ nang na yod pa dang / phyi rol na yod pa'o/ /de la nang gi gang zhe na/ lus 'di la gang nang dang / so so'i nang gi rlung dang / rlung</text></item>
<item><p>112a2</p><section>mdo sde</section><text>gi rnam pa yang ba dang / yang zhing g.yo ba bzung ba dang / zin pa ste/ de dag kyang gang zhe na/ steng du 'gro ba'i rlung dang / 'og tu 'gro ba'i rlung dang / ngos su 'gro ba'i rlung dang / ltor 'gro ba'i rlung dang / de bzhin du ral gri dang / khab dang / mtshon cha</text></item>
<item><p>112a3</p><section>mdo sde</section><text>lta bu'i rlung dang / rlung skran dang / srin bu dang / lhan cig rgyu ba'i rlung brgyad cu dag yod do/ /rlung brgyad cu dag yan lag dang nying lag dag gi rjes su 'jug go/ /gang lus 'di la gzhan yang nang dang so so'i nang gi rlung dang / rlung gi rnam pa yang zhing</text></item>
<item><p>112a4</p><section>mdo sde</section><text>g.yo ba bzung ba dang zin pa 'di ni nang gi rlung gi khams zhes bya'o/ /de la phyi rol gyi rlung gi khams gang zhe na/ phyi rol gyi gang rlung dang / rlung gi rnam pa yang zhing g.yo ba ma bzung ma zin pa 'di ni phyi rol gyi rlung gi khams zhes bya'o/ /de la nang gi rlung gi</text></item>
<item><p>112a5</p><section>mdo sde</section><text>khams dang gang phyi rol gyi de dag thams cad mngon par bsdus pa'i khams 'di ni khams tsam ste/ de dag bdag gi ma yin/ de dag bdag ma yin/ de dag bdag dang bdag gi ma yin la byed pa pos gnas su ma byas shing tshor ba pos gnas su ma byas te/</text></item>
<item><p>112a6</p><section>mdo sde</section><text>de ltar 'di dag yang dag pa'i shes rab kyis yang dag pa ji lta ba bzhin mthong nas rlung gi khams de la sems 'dod chags dang bral bar byed de/ 'di ni shes rab kyi byin gyi rlabs mngon sum du byed pa'i dge slong yin no/ /de la nam mkha'i khams</text></item>
<item><p>112a7</p><section>mdo sde</section><text>gang zhe na/ nam mkha'i khams kyang rnam pa gnyis te/ nang na yod pa dang / phyi rol na yod pa'o/ /de la nang gi lus 'di la gang nang dang / so so'i nang gi nam mkha' dang / nam mkha'i rnam pa bzung ba dang zin pa mi gsal zhing gzugs kyi rnam</text></item>
<item><p>112b1</p><section>mdo sde</section><text>pas khyab par bya ba dang / zos pa dang / 'thungs pa dang / 'chos pa dang / myangs pa rnams nang du 'jug par skabs 'byed pa dang / mid pa'i sbubs dang / mig phugs dang / sna'i bu ga dang / lce'i bu ga dang / zas nang du 'gro ba lces skabs</text></item>
<item><p>112b2</p><section>mdo sde</section><text>'byed par byed pa 'di ni nang gi nam mkha'i khams zhes bya'o/ /de la phyi rol gyi nam mkha'i khams gang zhe na/ gang ma bzung ba ma zin pa mi gsal zhing khyab par byed pa ma yin pa ste/ 'di lta ste/ shing lo'i bar gyi gseb dang / ri phug gi bu</text></item>
<item><p>112b3</p><section>mdo sde</section><text>ga dang / ri phug gi bu ga'i gseb dang / chu bo'i gseb dang / gang phyi rol gyi bu ga yod pa 'di ni phyi rol gyi nam mkha'i khams zhes bya'o/ /de la gang nang gi gzugs kyi rnam pa'i nam mkha'i khams dang / gang phyi rol gyi de dag gcig tu bsdus pa'i</text></item>
<item><p>112b4</p><section>mdo sde</section><text>khams 'di ni khams tsam ste/ de dag thams cad bdag gi ma yin/ de dag bdag ma yin/ de dag bdag dang bdag gi ma yin te/ 'di ltar de dag yang dag pa'i shes rab kyis yang dag pa ji lta ba bzhin mthong nas nam mkha'i khams la sems 'dod</text></item>
<item><p>112b5</p><section>mdo sde</section><text>chags dang bral zhing de dag mthong nas 'jug par mi 'gyur ro/ /de dag thams cad bdag gi ma yin/ de dag bdag ma yin/ de dag bdag dang bdag gi ma yin te/ byed pa pos gnas su ma byas shing / tshor ba pos gnas su ma byas pa'i nam</text></item>
<item><p>112b6</p><section>mdo sde</section><text>mkha'i khams la sems 'dod chags dang bral bar 'gyur ro/ /de la yid kyi khams gang zhe na/ skye mched bcu gnyis dang / yang dag par ldan pa ni yid kyi khams te/ mig gi rnam par shes pas don mthong ba yid kyi rnam par shes pas rjes su myong</text></item>
<item><p>112b7</p><section>mdo sde</section><text>ste/ de bzhin du rna ba dang / sna dang / lce dang / lus dang / yid kyi rnam par shes pa dag ni yid kyi rnam par shes pa'i khams rab tu 'byung ba'i rtsa ba yin no/ /'dir tshigs su bcad pa/ yid ni sngon du 'gro ba'i chos/ /yid mgyogs yid ni</text></item>
<item><p>113a1</p><section>mdo sde</section><text>'gro ba yin/ /yid ni shin tu gsal ba yis/ /smra ba dang ni 'byed par 'gyur/ /sdig pa'i mtshan nyid bsal ba yis/ /'chi dang skye ba rnam shes shing / /las 'bras de nyid shes pa ni/ /'chi ba med pa'i gnas 'thob bo/ /</text></item>
<item><p>113a2</p><section>mdo sde</section><text>gang dag dbang po kun 'dzin pa/ /'byung po kun la phan par dga'/ /dbang po bde zhing zhi la dul/ /de lta bu ni dge slong yin/ /ji ltar dbang po drug la gnas/ /'dod chags dgra ni zlog par byed/ /dpa' bo shes rab byed ldan gang / /</text></item>
<item><p>113a3</p><section>mdo sde</section><text>de ni zhi ba'i gnas 'thob bo/ /dgon par gnas la dga' byed cing / /mnyam gzhag sa la gnas pa ni/ /mkha' sprin rlung gis gtor ba ltar/ /sdig pa'i chos rnams 'jig par byed/ /lus ngag las kyi mtha' dge zhing / /spyod pa</text></item>
<item><p>113a4</p><section>mdo sde</section><text>dge la yang dag dga'/ /de nyid lta zhing bya ba mkhas/ /bdud kyis bsgrubs pa 'jig par byed/ /'dod chags la sogs mi gnod cing / /dge ba'i sems la brkam chags med/ /byams dang snying rje mang ba ni/ /dge slong nges par 'byung</text></item>
<item><p>113a5</p><section>mdo sde</section><text>la gnas/ /gang dag yul gyi 'ching ba'i rgyu/ /gzugs la sogs pa mi 'dod pa/ /de ni zhi ba mchog 'gro zhing / /gang du song bar nyon mi mongs/ /de nas gzhan yang ci dge slong 'di dang yid kyi dpyod pa brgyad kyi dang po'i sa las sa</text></item>
<item><p>113a6</p><section>mdo sde</section><text>gzhan gnyis pa la 'dug pa ni/ khams drug gi de nyid shes pa'i sa la ci da ltar chos rjes su dran pa'i sa la 'jug gam snyam nas/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig</text></item>
<item><p>113a7</p><section>mdo sde</section><text>gis brtags na/ sa gzhan gsum pa la 'jug go/ /dge slong de nyid mthong ba de'i sa gzhan gang zhe na/ sems phan tshun du 'gyur ba ni sa gzhan yin te/ de bde ba skyes pa rnam par shes shing sdug bsngal skyes pa rnam par shes/ yid bde ba</text></item>
<item><p>113b1</p><section>mdo sde</section><text>rnam par shes shing yid mi bde ba rnam par shes/ btang snyoms rnam par shes shing bde ba rnam par shes te/ bde ba myong bar 'gyur ba'i reg pa la brten nas bde ba'i tshor ba skye'o/ /de bde ba'i tshor ba 'di myong ba na bde ba'i tshor ba myong ngo zhes yang dag</text></item>
<item><p>113b2</p><section>mdo sde</section><text>pa ji lta ba bzhin du rab tu shes so/ /de nas de bde ba myong ba'i reg pa gang 'gags na/ de bde ba myong ba'i reg pa la brten nas tshor ba skyes pa myong ba na/ bdag gi bde ba'i tshor ba nub bo zhes tshor ba nub pa so sor mngon par shes so/ /bdag gi bde</text></item>
<item><p>113b3</p><section>mdo sde</section><text>ba'i tshor ba nye bar zhi zhing sdug bsngal gyi tshor ba skye ste/ brten nas 'byung ba'i sdug bsngal gyi tshor ba so sor mngon par shes so/ /bdag gi bde ba'i tshor ba skyes te/ de dag so sor mngon par shes so/ /ji ltar bde ba myong bar 'gyur ba'i reg pa bshad</text></item>
<item><p>113b4</p><section>mdo sde</section><text>pa de ltar sdug bsngal myong bar 'gyur ba yang rgya cher yang dag par brjod par bya'o/ /yid bde ba rnam par shes pa ji lta bu yin zhe na/ yid bde ba'i gzhir 'gyur ba'i reg pa la brten nas yid bde ba skyes pa'o/ /yid mi bde ba so sor mngon par shes pa</text></item>
<item><p>113b5</p><section>mdo sde</section><text>ji lta bu yin zhe na/ yid mi bde ba'i gzhir 'gyur ba'i reg pa la brten nas yid mi bde ba skyes pa'o/ /de nas 'di ltar de'i yid bde ba'i gzhir 'gyur ba'i tshor ba ji lta ba bzhin rjes su rtog ste/ yid bde ba'i gzhir 'gyur ba 'gog pa mthong nas yid bde ba</text></item>
<item><p>113b6</p><section>mdo sde</section><text>las 'dod chags dang bral bar 'gyur ro/ /gang bdag gi yid bde ba'i tshor ba sngon skyes pa de zad cing zhi la rnam par bral ba de las de'i 'dod chags dang bral ba skye ste/ yang dag pa ji lta ba bzhin so sor myong bar byed do/ /de bzhin du yid mi bde ba la</text></item>
<item><p>113b7</p><section>mdo sde</section><text>yang brjod par bya zhing btang snyoms la yang de bzhin du brjod par bya'o/ /de'i sa gzhan gsum pa 'di la 'jug pa la sa bla'i gnod sbyin shin tu dga' nas/ bar snang la spyod pa'i gnod sbyin rnams la mngon par bsnyad do/ /de dag gis kyang rgyal po chen po</text></item>
<item><p>114a1</p><section>mdo sde</section><text>bzhi la mngon par bsnyad do/ /de dag gis kyang rgyal chen bzhi'i lha rnams la mngon par bsnyad do/ /de dag gis kyang lha rnams kyi dbang po brgya byin kau shi ka la/ gang 'dzam bu'i gling na rigs kyi bu de skra dang kha spu bregs te/ dad pas</text></item>
<item><p>114a2</p><section>mdo sde</section><text>khyim nas khyim med par rab tu byung ba/ yul che ge mo zhig dang / grong khyer mang ge mo zhig tu rigs che ge mo zhig las rigs kyi bu ming che ge mo zhig ces bya ba skra dang kha spu bregs te/ dad pas khyim nas khyim med par rab tu byung zhing / de sa gzhan</text></item>
<item><p>114a3</p><section>mdo sde</section><text>gsum pa la zhugs te/ bdud dang lhan cig g.yul 'gyed par 'dod pas bdud kyi phyogs ni dmas par byed la/ dam pa'i chos kyi phyogs ni mngon par mtho bar byed do zhes mngon par bsnyad do/ /lha rnams kyi dbang po brgya byin kau shi kas/ de thos nas</text></item>
<item><p>114a4</p><section>mdo sde</section><text>mchog tu dga' zhing / glang po che sa srung gi bu la zhon te/ rdzu 'phrul che ba'i lha'i tshogs la sogs pas bskor nas/ 'thab bral gyi lha rnams la 'dzam bu'i gling na rigs kyi bu zhes bya ba nas rgya cher sbyar te/ sa gzhan gsum pa la zhugs pa'i bar dang /</text></item>
<item><p>114a5</p><section>mdo sde</section><text>bdud dang lhan cig g.yul 'gyed par 'dod pa/ bdud kyi phyogs dma' bar byed cing / dam pa'i chos kyi phyogs mngon par mtho bar byed do zhes bsnyad do/ /lha'i dbang po brgya byin las de thos nas/ 'thab bral gyi lha rnams shin tu yid dga' bar 'gyur ro/ /</text></item>
<item><p>114a6</p><section>mdo sde</section><text>de nas gzhan yang dge slong de sa gzhan gsum pa las sa gzhan bzhi pa la ji ltar 'jug cig gu snyam nas/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am/ lha'i mig gis brtags na/ des gzhan</text></item>
<item><p>114a7</p><section>mdo sde</section><text>bzhi pa la 'jug pa ni reg pa'i rkyen gyis bde ba myong bar 'gyur ba bde ba'i rgyu dang / bde ba'i gzhi dang / bde ba'i rkyen gyis bdag gi tshor ba skyes so/ /de 'gags shing rnam par zhi la nang du nub pa de ma thag tu sdug bsngal gyi reg pa dang / sdug bsngal gyi</text></item>
<item><p>114b1</p><section>mdo sde</section><text>gzhi dang / sdug bsngal kun 'byung ba dang / sdug bsngal nyid kyis bdag gi sdug bsngal gyi tshor ba skyes so/ /de bzhin du btang snyoms kyi rkyen dang / reg pa'i rkyen gyis tshor ba so sor mngon par shes so/ /skad cig skad cig la bdag gi reg pa'i tshor</text></item>
<item><p>114b2</p><section>mdo sde</section><text>ba'i grogs dang reg pa 'byung ba skye ste/ de bde ba'i tshor ba la mi dga' zhing chags par mi byed la tshor ba de la mngon par mi dga' zhing mang du mi byed de ro myong bar mi byed do/ /de bzhin du sdug bsngal gyi tshor bas kyang gnod par mi byed cing rnam par 'tshe bar mi</text></item>
<item><p>114b3</p><section>mdo sde</section><text>byed la rnyog pa can du mi byed do/ /de btang snyoms la gnas te/ dran pa dang shes bzhin dang ldan pa yin na ni/ tshor ba gsum po 'di dag gis gal te na gtan du sems 'dod chags dang bral bar 'gyur/ yang na btang snyoms khyad par can gzhan du 'gyur</text></item>
<item><p>114b4</p><section>mdo sde</section><text>te/ yongs su dag pa dang rnam par byang bar 'gyur ro/ /de 'di snyam du sems te/ kye e ma bdag gis nam mkha' mtha' yas skye mched kyi btang snyoms 'di ltar yongs su dag pa/ 'di ltar rnam par byang ba 'di rdzogs par bya zhing bdag gi sems dang</text></item>
<item><p>114b5</p><section>mdo sde</section><text>'thun par bya ste/ bdag gi btang snyoms kyi mthar gtugs pa dang 'brel ba mngon sum du byas la/ de la mchog tu lhag par gnas par bya/ bdag nam mkha' mtha' yas skye mched kyi btang snyoms kyis bsdus pa de rdzogs par byas te gnas so/ /bdag</text></item>
<item><p>114b6</p><section>mdo sde</section><text>gis 'di ltar yongs su dag cing 'di ltar rnam par byang ba rnam shes mtha' yas skye mched dang / nam mkha' mtha' yas skye mched dang / ci yang med pa'i skye mched dang / 'du shes med 'du shes med min skye mched kyi btang snyoms 'di rdzogs par byas te/</text></item>
<item><p>114b7</p><section>mdo sde</section><text>gnas par bya'o snyam mo/ /de 'du shes med 'du shes med min skye mched rdzogs par byas te gnas pa de dang bdag gi sems 'thun par byed la btang snyoms de la gnas shing 'dug ste/ de la lhag par chags pa dang / de nye bar len pa bdag gi 'du shes med</text></item>
<item><p>115a1</p><section>mdo sde</section><text>'du shes med min skye mched kyi btang snyoms rdzogs par byas te gnas par bya'o snyam mo/ /'di lta ste dper na/ gser mgar ram/ gser mgar gyi slob ma mkhas pa de sol mal du gser 'jug par byed do/ /bcug nas phra skam</text></item>
<item><p>115a2</p><section>mdo sde</section><text>gyis bzung zhing yam shing gis 'bud kun tu 'bud do/ /las legs par byas pa'i gser de dge zhing bkra shis la kha dog bzang ba/ las byed pa thams cad bstod pa/ kha dog bzang bar bsngags pa/ yul thams cad du rjes su 'thun par 'jug pa de</text></item>
<item><p>115a3</p><section>mdo sde</section><text>dri ma dang bral zhing skyon lhag ma yang med la dul zhing bkra shis te/ rin po che'i 'od kyang zil du rlag par byed do/ /de gser mgar ram/ gser mgar gyi slob ma mkhas pa gzhan zhig gis gser legs par sbyang ba byas par rig nas ci 'dod par byed de/</text></item>
<item><p>115a4</p><section>mdo sde</section><text>gal te bgo bar bya ba dag la dril bu'i rgyan byed/ gal te shin tu blta na sdug pa dag byed/ gal te dpung rgyan du byed/ gal te snying gar mdzes pa'i rgyan byed/ gal te glegs bam la mdzes par byed/ gal te mgo rgyan du byed/ gal te sor</text></item>
<item><p>115a5</p><section>mdo sde</section><text>gdub tu byed/ gal te gser gyi phreng bar byed/ gal te rgyan cod pan du byed de/ gang dang gang du khyer ba de dang der las dang ldan par 'gyur ro/ /de bzhin du dge slong shin tu tshul khrims dang ldan pa shes rab can ni bdag gis 'di ltar yongs su dag</text></item>
<item><p>115a6</p><section>mdo sde</section><text>cing 'di ltar rnam par byang ba gal te nam mkha' mtha' yas skye mched kyi btang snyoms de rdzogs par byas la bdag de dang 'thun par de la gnas te/ de dang 'brel ba dang / de la lhag par gnas pa dang / de nye bar len cing de nam mkha' mtha' yas skye mched</text></item>
<item><p>115a7</p><section>mdo sde</section><text>kyi btang snyoms rdzogs par byas te gnas/ rnam shes mtha' yas skye mched dang / ci yang med pa'i skye mched dang / 'du shes med 'du shes med min skye mched rdzogs par byas te gnas so/ /de 'di snyam du sems te/ gang bdag gi btang snyoms</text></item>
<item><p>115b1</p><section>mdo sde</section><text>'di ni mi rtag pa mi brtan pa ther zug ma yin pa yongs su 'gyur ba'i chos can yin par de gzugs med pa'i skye mched bzhi po de nyid la dmigs nas/ bdag gi btang snyoms mi rtag cing mi rtag par dmigs/ mi brtan zhing mi brtan par dmigs te/</text></item>
<item><p>115b2</p><section>mdo sde</section><text>'dus byas su rig par bya'o snyam mo/ /nam mkha' mtha' yas skye mched mi rtag cing rnam shes mtha' yas skye mched dmigs su med pa dang / ci yang med pa'i skye mched dmigs su med pa dang / 'du shes med 'du shes med min skye mched kyi btang snyoms</text></item>
<item><p>115b3</p><section>mdo sde</section><text>'di ni g.yo ba dang bral ba yin/ 'di ni zhi ba yin/ 'di ni nye bar phan pa yin no snyam mo/ /de lus kun tu tshor ba skye zhing myong ba na so sor mngon par shes shing skyes pa rnams kyang so sor mngon par shes so/ /'gags pa so sor mngon par shes shing 'gag</text></item>
<item><p>115b4</p><section>mdo sde</section><text>pa yang so sor mngon par shes so/ /mig gi reg pa las byung ba so sor mngon par shes te/ de bzhin du rna ba'i reg pa las byung ba so sor mngon par shes/ sna'i reg pa las byung ba so sor mngon par shes/ de bzhin du lce dang / lus dang / yid kyi reg pa</text></item>
<item><p>115b5</p><section>mdo sde</section><text>las byung ba'i tshor ba so sor mngon par shes so/ /dge slong tshor ba mngon sum du byas pa de tshor ba de dag nyid shin tu rgyas par rtog ste/ de mig gi reg pa las byung ba'i tshor ba skye ba na skyes pa la gnas shing myong bar byed la 'gags shing 'gag pa na bdag gi tshor ba</text></item>
<item><p>115b6</p><section>mdo sde</section><text>'gags so zhes so sor mngon par shes so/ /gzhan yang rna ba'i reg pa las byung ba'i tshor ba so sor mngon par shes te/ gang bdag gi mig gi reg pa las byung ba'i tshor ba de 'gags shing / nub la med par 'gyur te yang mi 'byung ngo / /de dag 'gags</text></item>
<item><p>115b7</p><section>mdo sde</section><text>nas gzhan yang rna ba'i reg pa las byung ba'i tshor ba skyes pa bde ba 'di bde ba la dmigs pas sdug bsngal ma yin/ bde ba dang sdug bsngal la dmigs pas bde ba ma yin zhing sdug bsngal ma yin no snyam mo/ /de rna ba'i reg pa las byung ba'i tshor ba ji lta ba bzhin</text></item>
<item><p>116a1</p><section>mdo sde</section><text>rjes su mthong zhing rnam par shes nas/ rna ba dang 'brel ba'i tshor ba dag la kun tu chags pa med la de tshor ba myong ba na 'dod chags dang bral te/ rnam par grol bar 'gyur ro/ /rna ba'i reg pa las byung ba'i tshor ba de 'gags na sna'i dmigs pa'i</text></item>
<item><p>116a2</p><section>mdo sde</section><text>tshor ba skye ste/ de snas kun nas bslang ba snas kun nas so sor myong bar byed de/ bdag sna'i reg pa las byung ba'i tshor ba skyes pa bde ba la dmigs pa ni bde ba'o/ /sdug bsngal la dmigs pa ni sdug bsngal lo/ /sdug bsngal yang ma yin bde ba yang</text></item>
<item><p>116a3</p><section>mdo sde</section><text>ma yin pa la dmigs pa ni sdug bsngal yang ma yin bde ba yang ma yin no snyam mo/ /de sna'i dmigs pa'i tshor ba yang dag pa ji lta ba bzhin so sor myong bar byed de/ nub pa yang so sor myong bar byed do/ /de 'gags na sna'i dmigs pa'i tshor ba bde ba dang /</text></item>
<item><p>116a4</p><section>mdo sde</section><text>sdug bsngal dang / sdug bsngal yang ma yin bde ba yang ma yin pa skye ste/ de so sor myong bar byed do/ /bdag gi sna'i dmigs pa'i tshor ba skye ste/ ji ltar lhag par chags pa skyes pa de ltar bdag gi 'gog pa 'di dag kyang skye ste/ de 'gags</text></item>
<item><p>116a5</p><section>mdo sde</section><text>nas lce'i dmigs pa'i tshor ba rnam pa gsum skye ba nas yid kyi dmigs pa'i tshor ba rnam pa gsum snga ma bzhin no/ /de sa gzhan bzhi pa la tshor ba yang dag par rgya che ba la 'jug ste/ de'i brtson 'grus brtsams pa spro ba chen po bdud kyi 'ching ba gcod par</text></item>
<item><p>116a6</p><section>mdo sde</section><text>'dod pa la sa bla'i gnod sbyin shin tu dga' nas/ bar snang gi gnod sbyin rnams la mngon par bsnyad do/ /de dag gis kyang rgyal po chen po bzhi la mngon par bsnyad do/ /de dag gis kyang rgyal chen bzhi'i lha rnams la mngon par bsnyad do/ /de dag gis</text></item>
<item><p>116a7</p><section>mdo sde</section><text>kyang lha rnams kyi dbang po brgya byin la mngon par bsnyad do/ /brgya byin gyis kyang 'thab bral gyi lha rnams la mngon par bsnyad do/ /gang 'dzam bu'i gling na rigs kyi bu yul che ge mo zhig dang / grong mang ge mo zhig dang / rigs ga ge mo zhig las rigs kyi</text></item>
<item><p>116b1</p><section>mdo sde</section><text>bu che ge mo zhes bya ba skra dang kha spu bregs te/ gos ngur smrig bgos nas dad pas khyim nas khyim med par rab tu byung ste/ de 'bad pa dang / brtson pas rim gyis sa gzhan bzhi pa'i tshor ba yang dag par rgya che ba la zhugs pa bdud kyi phyogs ni dma' bar</text></item>
<item><p>116b2</p><section>mdo sde</section><text>byed cing yang dag pa dam pa'i chos kyi phyogs ni mngon par mtho bar byed pa de bdag gis lha rnams la bsnyad do snyam mo/ /brgya byin glang po che sa srung gi bu la zhon pa de 'thab bral gyi lha dag gis mthong nas dga' ste/ brgya byin la smras pa/ brgya byin gang</text></item>
<item><p>116b3</p><section>mdo sde</section><text>'dzam bu'i gling gi mi chos dang ldan zhing chos kyi rjes su 'jug pa de brgya byin khyod kyi dam pa'i chos dang 'thun par gyur pa nyid yin no/ /gzhan yang dge slong de bdud kyi 'ching ba spong zhing rab tu spong ba'i tshor ba la ji ltar rtog ce na/ rnal 'byor spyod pa nang gi chos la chos</text></item>
<item><p>116b4</p><section>mdo sde</section><text>kyi rjes su lta zhing gnas pa des thos pa las byung ba'i shes pa'am/ lha'i mig gis brtags na/ dge slong de yang dag pa'i tshor ba nyid la 'di ltar rnam par rtog par byed de/ de mig gi rnam par shes pa'i dmigs pa mi dge ba skyes pa de langs</text></item>
<item><p>116b5</p><section>mdo sde</section><text>pa na dge ba la dmigs pa gnyis pas 'gags so/ /dge ba skyes pa de yang lung du ma bstan pa la dmigs pas 'gags shing lung bstan pa yang 'gags la lung du ma bstan pa skyes so/ /de bzhin du rna ba'i reg pa las byung ba'i tshor ba dang / sna'i reg</text></item>
<item><p>116b6</p><section>mdo sde</section><text>pa las byung ba'i tshor ba dang / lce'i reg pa las byung ba'i tshor ba dang / lus dang / yid kyi reg pa las byung ba'i tshor ba so sor myong bar byed do/ /so sor myong bar byed pa na dge ba'i chos rnams yongs su rdzogs par 'gyur zhing de'i nyon mongs pa bsrabs par</text></item>
<item><p>116b7</p><section>mdo sde</section><text>'gyur ro/ /de de ltar sgom pa na tshor ba phra mo de dag so sor shes so/ /de chos kyi tshor ba dang lhan cig 'gag pa mthong ste/ ji ltar mar me'i 'od nyi ma'i 'od kyis 'gag pa de bzhin du tshor ba gnyi ga 'gag go/ /gzhan yang dge ba dang mi dge ba'i tshor ba</text></item>
<item><p>117a1</p><section>mdo sde</section><text>rgyas pa so sor myong bar byed de/ dper na mar me'i 'od la mar me'i 'od gnyis pas gsal bar byed pa bzhin no/ /gzhan yang tshor ba rab tu rnam par 'byed par byed de/ tshor ba gang zhig dang / tshor ba gzhan gang zhig gi tshor ba dang lhan cig</text></item>
<item><p>117a2</p><section>mdo sde</section><text>gtan du mi 'thun par 'gyur ram snyam pa las dge ba'i tshor ba dang / mi dge ba'i tshor ba lhan cig gtan du mi 'thun par mthong ste/ dper na mar me'i 'od dang / skar ma'i 'od lhan cig mi 'thun pa bzhin no/ /gzhan yang dge slong de rab tu rnam par 'byed</text></item>
<item><p>117a3</p><section>mdo sde</section><text>par byed de/ tshor ba gang zhig la tshor ba gang zhig gis gtan du sel bar byed ce na/ de zag pa med pa la dmigs pa'i tshor bas zag pa dang bcas pa la dmigs pa'i tshor ba gtan sel ba nyid du mthong ste/ dper na me'i 'od kyis kha ba zhu ba bzhin no/ /tshor</text></item>
<item><p>117a4</p><section>mdo sde</section><text>ba gang zhig la tshor ba gang zhig gis gnod zhig gu snyam nas yang 'di rgyas par byed de/ gang gi tshe mi bde ba'i tshor ba la bde ba'i tshor bas zil gyis gnon par mthong ngo / /de yang rgyas par byed de/ dper na nyi mas nyin mo'i zla ba'i 'od zil gyis gnon par</text></item>
<item><p>117a5</p><section>mdo sde</section><text>'gyur zhing zla ba'i 'od de yang mtshan mo rgyas par 'gyur ba bzhin no/ /de nas gzhan yang dge slong de tshor ba rab tu rnam par 'byed par byed de/ gang tshor ba mang po dang ldan pa dag tshor ba gcig gi dran pa rtse gcig pa'i tshor ba dang lhan cig mi 'thun pa zil</text></item>
<item><p>117a6</p><section>mdo sde</section><text>gyis gnon par 'gyur ram snyam na/ de 'jig rten pa byed pa'i tshor ba mang po dag 'jig rten las 'das pa zag pa med pa'i tshor bas zil gyis gnon par mthong ste/ dper na mtshan mo rgyu skar dang / gza' dang / skar ma mang po'i 'od dag zla ba'i</text></item>
<item><p>117a7</p><section>mdo sde</section><text>'od gcig gi zil gyis gnon pa bzhin no/ /gzhan yang dge slong de tshor ba rjes su mthong ba'i tshor ba ches phra ba la rtog par byed de/ mig dang / rna ba dang / sna dang / lce dang / lus kyis kun nas bslang ba zag pa dang bcas pa'i tshor</text></item>
<item><p>117b1</p><section>mdo sde</section><text>ba mang ba ni gang yin/ dge ba ni ji ltar rtsom zhig gu snyam na de 'jig rten pa'i zag pa dang bcas pa'i tshor ba mang ba yang zag pa med pa'i snang bas thub par 'gyur te/ dper na mtshan mo rgyu skar dang / gza' dang / skar ma rnams kyi 'od zla ba'i snang ba gnas</text></item>
<item><p>117b2</p><section>mdo sde</section><text>pas thub pa bzhin no/ /de nas gzhan yang dge slong de tshor ba de la rtog ste/ bdag gi tshor ba gzhan yun ji srid cig tu gnas snyam mo/ /de skad cig la bdag gi tshor ba gzhan skye zhing 'jig par gnas par mthong ste/ dper na glog bzhin no/ /gzhan</text></item>
<item><p>117b3</p><section>mdo sde</section><text>yang dge slong de 'di ltar rab tu rnam par rtog ste/ ci mig gi tshor ba sna'i tshor ba'i rkyen du 'gyur ram snyam mo/ /de blo gcig bzhin du dbang po tha dad pa'i dmigs pa'i tshor ba dbang po de dag thams cad kyir mthong ste/ dper na ba lang gcig cig rta dang /</text></item>
<item><p>117b4</p><section>mdo sde</section><text>rnga mo dang / bong bu dang / ma he'i rigs tha dad pa rnams kyi rkyen du mi 'gyur ba de bzhin du thog ma med pa nas brtson pa'i dbang po lngas kun nas bslang ba'i yul gyi bye brag tha dad pa'i dbang po rnams kyi dmigs pa ni gcig tu mi 'gyur te/ dper na/ glang dang /</text></item>
<item><p>117b5</p><section>mdo sde</section><text>rta dang / rnga mo dang / bong bu dang / ma he dang / phag bzhin no/ /de ltar tshor ba rjes su mthong ba'i dge slong de dag ni shes pa ches zhib pa skye bar 'gyur te/ de shes pa de la kun tu sten cing sgom ste mang du byed do/ /de kun tu bsten pa na tshor ba rjes</text></item>
<item><p>117b6</p><section>mdo sde</section><text>su mthong zhing zad pa dang 'jig pa rjes su mthong nas 'di snyam du sems te/ bdag gi mig dang / rna ba dang / sna dang / lce dang / lus dang / yid kyis kun nas bslang ba'i tshor ba gang nas 'ong zhing gang du song / 'gag pa na gang du sogs par</text></item>
<item><p>117b7</p><section>mdo sde</section><text>'gyur snyam mo/ /dge slong tshor ba zad pa dang / 'jig pa rjes su mthong ba de rab tu sems pa na/ lam gyi rnam pa la 'di snyam du sems te/ mig gi tshor ba gang nas kyang skye ba med cing 'ong ba med la/ 'gag pa na yang gang du yang sogs par mi</text></item>
<item><p>118a1</p><section>mdo sde</section><text>'gyur te/ mig gi tshor ba ma byung ba las 'byung zhing / byung nas kyang so sor 'bral bar 'gyur ro/ /mig gi 'byung khung las tshor ba 'byung ste/ dper na rgya mtsho'i gzhi las chu 'byung ba bzhin no/ /'gag pa na yang gang du yang mi sogs</text></item>
<item><p>118a2</p><section>mdo sde</section><text>te/ dper na chu bo gzhol bar 'gro ba rgya mtshor 'du ba bzhin te/ mig gi tshor ba ma byung ba las 'byung zhing byung nas kyang so sor 'jig par 'gyur ro snyam mo/ /mig dang / rna ba dang / sna dang / lce dang / lus dang / yid kyi tshor ba dag ni rten cing</text></item>
<item><p>118a3</p><section>mdo sde</section><text>'brel bar 'byung ba yin te/ dper na rdza mkhan nam/ rdza mkhan gyi slob ma mkhas pa zhig 'khor lo la yang brten/ 'jim pa la yang brten/ rtsol ba la yang brten/ chu la yang brten nas rgyu 'jim pa la brten pa'i bum pa 'byung bar 'gyur te/ bum</text></item>
<item><p>118a4</p><section>mdo sde</section><text>pa de 'byung khung gang nas kyang ma 'ongs shing 'jig pa na yang gang du yang sogs par mi 'gyur mod kyi/ rgyu rkyen las bum pa 'byung ba de bzhin du/ mig la yang brten/ gzugs la yang brten/ snang ba la yang brten/ nam mkha' la yang brten/ yid</text></item>
<item><p>118a5</p><section>mdo sde</section><text>la byed pa la yang brten nas/ mig gi tshor ba bde ba'am/ sdug bsngal ba'am/ sdug bsngal yang ma yin bde ba yang ma yin pa skye'o/ /dper na bum pa gal te rgyu rkyen bzang po las byung na bum pa de legs par 'gyur zhing / gal te ngan na de'i tshe bum pa</text></item>
<item><p>118a6</p><section>mdo sde</section><text>ma legs par 'gyur ba de bzhin du gal te dmigs pa'i rgyu dang rkyen bzang na de'i tshe/ mig la sogs pa tshor ba bzang po skye bar 'gyur te/ chos dang ldan pa'i dge ba'i rim gyis mya ngan las 'das par 'gro bar 'gyur ro/ /gal te rgyu dang rkyen mi bzang na de'i tshe</text></item>
<item><p>118a7</p><section>mdo sde</section><text>mig la sogs pa'i tshor ba ngan pa skye bar 'gyur te/ 'dod chags zhe sdang gti mug la dmigs pa 'khor ba na sems can dmyal ba dang / dang / dud 'gror 'gro bar 'gyur ro/ /las dang 'bras bur 'brel ba thams cad la mkhas par sems pa'i</text></item>
<item><p>118b1</p><section>mdo sde</section><text>dge slong ni tshor ba rjes su tshol ba na tshor ba du ma la gnas par mthong ste/ byed pa pos gnas su ma byas shing rgyu med pa las kyang ma byung la 'dod rgyal gyis kyang ma byas/ ther zug tu gnas pa ma yin/ rtag pa ma yin/ brtan pa ma yin/ ther zug ma</text></item>
<item><p>118b2</p><section>mdo sde</section><text>yin/ yongs su 'gyur ba'i chos can yin zhing / de'i tshor ba'i phung po de mthong nas yang 'byung ba'i sred pa dga' ba'i 'dod chags kyi mod la skyes pa'i dri ma can yongs su nyams par byed de/ 'khor ba thams cad mi rtag par rjes su mthong ba'i dge slong ni</text></item>
<item><p>118b3</p><section>mdo sde</section><text>lam kun tu sten par byed cing goms par byed la mang du byed do/ /de de ltar sgom pa na kun tu sbyor ba dag spong bar byed cing bag la nyal 'dor bar byed de/ kun tu sbyor ba dag gang zhe na/ rjes su chags pa'i kun tu sbyor ba dang / khong khro ba'i kun tu sbyor</text></item>
<item><p>118b4</p><section>mdo sde</section><text>ba dang / nga rgyal gyi kun tu sbyor ba dang / ma rig pa'i kun tu sbyor ba dang / lta ba'i kun tu sbyor ba dang / mchog tu 'dzin pa'i kun tu sbyor ba dang / the tsom gyi kun tu sbyor ba dang / phrag dog gi kun tu sbyor ba dang / ser sna'i kun tu sbyor ba ste/ kun</text></item>
<item><p>118b5</p><section>mdo sde</section><text>tu sbyor ba de dag spong bar byed do/ /bag la nyal gang zhe na/ 'di lta ste/ 'dod pa'i 'dod chags kyi bag la nyal dang / sred pa'i 'dod chags kyi bag la nyal dang / lta ba'i bag la nyal dang / khong khro ba'i bag la nyal dang / ma rig pa'i bag la</text></item>
<item><p>118b6</p><section>mdo sde</section><text>nyal dang / nga rgyal gyi bag la nyal dang / the tsom gyi bag la nyal te/ 'di dag ni gtso bo ji lta ba bzhin du srid pa gsum du yongs su 'jug par byed pa/ sa gsum du yongs su rgyu bar byed pa/ nyes pa gsum la yongs su 'jug par byed pa/ dus gsum</text></item>
<item><p>118b7</p><section>mdo sde</section><text>gyi rjes su 'gro ba/ bar ma gsum gyi tshor ba gsum rjes su bsgoms pa/ skye ba gsum du 'pho bar byed pa ste/ 'khor ba'i rgyur gyur pa yin no/ /de nas gzhan yang ji ltar dge slong de rgyu dang rkyen du bcas pa 'di dag khong du chud par 'gyur/ mig gi rkyen</text></item>
<item><p>119a1</p><section>mdo sde</section><text>ni gang / rgyu ni gang las skyes/ gzhi gang la lta bar byed cig gu snyam nas/ rnal 'byor spyod pa nang gi chos la chos kyi rjes su lta zhing gnas pa des/ thos pa las byung ba'i shes pa'am/ lha'i mig gis brtags na/ mig gi rgyu ni las</text></item>
<item><p>119a2</p><section>mdo sde</section><text>las byung zhing / las kyis skye ba mngon par bsgrubs te/ dper na shing ba Ta'i sa bon chung ngu las shing ljon pa skye la shing ljon pa'i rgyu rkyen las yang shing ba Ta'i sa bon phra mo 'byung bar 'gyur ro/ /de bzhin du mi shes pa las las mngon par 'grub par 'gyur la/</text></item>
<item><p>119a3</p><section>mdo sde</section><text>las las kyang skye ba mngon par 'grub par 'gyur te/ skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / 'khrug pa rnams yod cing 'byung bar 'gyur te/ de ltar las kyi rgyu sred pa'i zhags</text></item>
<item><p>119a4</p><section>mdo sde</section><text>pa des bcings pa'i byis pa so so'i skye bo ni 'khor lo lta bu'i rgya mtshor yongs su 'khyam mo/ /tshor ba de dag thams cad kyi rgyu dang rkyen 'di dag la 'du shes kyi las su bya ba med de/ las med na sred pa 'a byung bar mi 'gyur la/ de med na tshor ba med par 'gyur ro/ /rgyu</text></item>
<item><p>119a5</p><section>mdo sde</section><text>rkyen ni dper na snying po la yang brten/ kong bu la yang brten/ mar la yang brten/ me la yang brten nas mar me'i 'od skad cig la mngon par 'grub par 'gyur ro/ /de bzhin du dge slong de tshor ba'i rgyu dang rkyen mthong ba/ las kyi rgyu tshol zhing las kyi rjes su 'brang</text></item>
<item><p>119a6</p><section>mdo sde</section><text>ba/ las kyi mthus tshor ba thams cad skye bar 'gyur ro/ /de la lus ni kong bu lta bu yin/ dbang po dag ni mar lta bu yin/ 'dod chags zhe sdang gti mug ni me lta bu yin te/ shes pa skad cig ma ni mar me'i 'od 'bar ba lta bu yin no/ /rnal 'byor</text></item>
<item><p>119a7</p><section>mdo sde</section><text>pa gang gis srid pa gsum du 'gro ba'i tshor ba de nyid tshol zhing mthong ba ni shes pa yin te/ dper na gser mgar gser blangs nas/ las dang las su byas pa'i gser las rgyan gyi rnam pa legs par mngon par 'grub par byed do/ /de bzhin du rnal 'byor spyod</text></item>
<item><p>119b1</p><section>mdo sde</section><text>pa gser mgar lta bu de dmigs pa gser lta bu la dmigs te/ gal te dmigs pa bzang na de las bzang po mngon par 'grub par 'gyur zhing / mya ngan las 'das par 'gro'o/ /gal te dmigs pa ngan na de ngan pa 'grub par 'gyur ro/ /'dir tshigs</text></item>
<item><p>119b2</p><section>mdo sde</section><text>su bcad pa/ rgyu rkyen de nyid shes pa ni/ /don zhib nges par byas pa yin/ /thar pa'i rgyun la mngon dga' na/ /sred pas khyer bar mi 'gyur ro/ /lus can thams cad las dag gi /rjes 'brang las kyi skye gnas dang / /las kyi 'bras bur sbrel</text></item>
<item><p>119b3</p><section>mdo sde</section><text>nas su/ /srid pa nyam ngar kun tu 'khyam/ /gang zhig mi dge mi len cing / /rtag tu dge ba'i las dga' ba/ /zla 'od dri ma med pa ltar/ /rnal 'byor 'gro ba de 'drar 'gyur/ /me yis shing skam bsregs pa ltar/ /sdig pa'i chos rnams rab bsregs</text></item>
<item><p>119b4</p><section>mdo sde</section><text>pa/ /sdig las grol zhing nyon mongs rgal/ /sa gsum dag tu rnam par mdzes/ /gang zhig yid ni thar 'dod cing / /nams kyang 'khor bar mi dga' ba/ /de ni 'khor bar mi 'ching ste/ /mkha' la bya ni 'gro ba bzhin/ /gang zhig tshor 'byung de</text></item>
<item><p>119b5</p><section>mdo sde</section><text>nyid shes/ /tshor ba'i 'bras bu rig pa ni/ /de nyid grol bar shes par bya/ /de nyid rig pa srid gsum du/ /bde sdug gis ni de mi gnod/ /zhim dang nga bas gos pa med/ /gang dag srid pa 'bar ba ltar/ /rnal 'byor de ni bsam pa ldan/ /</text></item>
<item><p>119b6</p><section>mdo sde</section><text>blo gros rtag tu mi rmongs shing / /rtag tu chos kyi pha rol 'gro/ /dge slong sdom la mngon dga' ba/ /de lta bu ni dge slong yin/ /gnyen lta ba la dga' med cing / /mkhas pa dag la lta 'dod la/ /khyim gyi skyon las nges 'byung ba/ /de lta</text></item>
<item><p>119b7</p><section>mdo sde</section><text>bu ni dge slong yin/ /dbang po thams cad rab zhi zhing / /yul rnams la ni chags med la/ /gnya' shing gang tsam lta ba dag /de lta bu ni dge slong yin/ /khro med khyim la spyod med cing / /tshong zong nyo 'tshong mi byed la/ /srang dang bzhi mdor mi</text></item>
<item><p>120a1</p><section>mdo sde</section><text>dga' ba/ /de lta bu ni dge slong yin/ /glu dang gar la mi lta zhing / /nyes rtsom rnams la chags med la/ /gang dag dur khrod dga' byed pa/ /de lta bu ni dge slong yin/ /nyi ma gcig la bsod snyoms mchog /blangs</text></item>
<item><p>120a2</p><section>mdo sde</section><text>nas sang gir mi sems la/ /lto 'grangs tsam gyis chog byed pa/ /de lta bu ni dge slong yin/ /gang dag gos mchog rnam spong zhing / /phyag dar khrod kyis chog 'dzin la/ /gang dag rigs par zas za ba/ /de lta bu ni dge slong yin/ /gang</text></item>
<item><p>120a3</p><section>mdo sde</section><text>dag las ni mi rtsom zhing / /las rnams kun la bsam med la/ /spro med 'dud pa med pa ni/ /de lta bu ni dge slong yin/ /'dod pa'i khro las rnam grol zhing / /gti mug 'dam ni rnam spangs la/ /sdig pa'i chos kyis ma gos pa/ /de lta bu ni dge slong</text></item>
<item><p>120a4</p><section>mdo sde</section><text>yin/ /kun tu sbyor ba kun las 'das/ /bag la nyal ba thams cad spangs/ /bsam pa kun las rnam grol ba/ /de lta bu ni dge slong yin/ /'phags lam yan lag brgyad pa yis/ /mya ngan 'das pa'i grong khyer gnas/ /gang</text></item>
<item><p>120a5</p><section>mdo sde</section><text>dag nyon mongs kun bcom pa/ /de lta bu ni dge slong yin/ /dbang po dul zhing blo gros brtan/ /'dod pa'i 'dam ni rnam par spangs/ /rtse gcig yid ni legs gnas pa/ /de lta bu ni dge slong yin/ /gang dag sa yi rim shes la/ /sa yi de nyid</text></item>
<item><p>120a6</p><section>mdo sde</section><text>ston byed cing / /gang dag phan tshun sa shes pa/ /de lta bu ni dge slong yin/ /zag bcas zag pa med pa'i chos/ /rgyu dang rkyen du 'byung ba dag /rnam pa bzhin du kun shes pa/ /de lta bu ni dge slong yin/ /tshangs par spyod pa drang zhing zhi/ /rmugs</text></item>
<item><p>120a7</p><section>mdo sde</section><text>dang gnyid ni rnam spangs la/ /nang par ldang zhing mkhas gtsang ba/ /de lta bu ni dge slong yin/ /gang zhig zhi gnas lhag mthong la/ /dga' zhing bsam gtan bzhi la dga'/ /dgon pa kun dgar dga' ba dag /de lta bu ni dge slong yin/ /nam</text></item>
<item><p>120b1</p><section>mdo sde</section><text>mkha' la ni bya gnas pa/ /de'i grib rtag tu rjes 'gro ltar/ /gang blo dam pa'i chos la gnas/ /de lta bu ni dge slong yin/ /gang zhig nyon mongs nye nyon mongs/ /bcom zhing zhi lta blo gros gtsang / /dbugs dbyung rngub pa'i rnam pa shes/ /de</text></item>
<item><p>120b2</p><section>mdo sde</section><text>lta bu ni dge slong yin/ /gang zhig rig pa'i cho ga shes/ /rnal 'byor rig cing de nyid ston/ /lam dang lam min rim shes pa/ /de lta bu ni dge slong yin/ /gang zhig dga' la mi chags shing / /'jigs pa dag la 'jigs med la/ /dpa' bo</text></item>
<item><p>120b3</p><section>mdo sde</section><text>dga' dang 'jigs mnyam pa/ /de lta bu ni dge slong yin/ /rga dang 'chi ba'i de nyid shes/ /lha dang lha min phyag byas pa/ /sems kyi rnam pa phan tshun shes/ /de lta bu ni dge slong yin/ /gang zhig snam sbyar lhung bzed kyis/ /chog 'dzin sogs</text></item>
<item><p>120b4</p><section>mdo sde</section><text>'jog mi byed la/ /'dod pa chung zhing tshangs par spyod/ /de lta bu ni dge slong yin/ /dri med stan gcig zas za zhing / /zhim pa'i ro la mi chags la/ /rnyed dang bkur sti spangs pa dag /de lta bu ni dge slong yin/ /btang snyoms snying rje dag la dga'/ /</text></item>
<item><p>120b5</p><section>mdo sde</section><text>'chab dang skyon ni rnam spangs shing / /nyes pa'i rdzas kun nges bsregs pa/ /de lta bu ni dge slong yin/ /dge slong de nang gi chos la chos kyi rjes su lta zhing tshor ba de dag ji lta ba bzhin du rjes su rtog ste/ de shes pa shin tu zhib mos mig gi 'dus te reg pa</text></item>
<item><p>120b6</p><section>mdo sde</section><text>las byung ba'i tshor ba'i dmigs pa rjes su rgyu ba med par mthong ngo / /dmigs pa gnyis pas lhan cig 'gag cing 'jig pa mthong ste/ mig gi 'dus te reg pa las byung ba'i tshor ba'i dmigs pa 'das nas bdag sgra la dmigs pa dang bcas pa'i tshor ba sdug pa'am</text></item>
<item><p>120b7</p><section>mdo sde</section><text>mi sdug pa skye ste/ bdag gi sems de dang lhan cig gyur pa med do snyam nas/ des sems kyi dmigs pa de brtan par byas nas 'dzin par byed do/ /rna ba'i tshor ba sgra la dmigs pa dang bcas pa de 'gags nas sna'i tshor ba dri la dmigs pa skye ste/ de sna'i tshor ba la</text></item>
<item><p>121a1</p><section>mdo sde</section><text>yang rtog par byed cing shin tu rtog par byed de/ bdag gi sna'i tshor ba dri dang bcas pa dge ba'am/ mi dge ba'am/ lung du bstan pa'am/ lung du ma bstan pa skye ste/ bdag gi sna'i tshor ba de'i sems gyur pa gal te des sems gyur pa mthong</text></item>
<item><p>121a2</p><section>mdo sde</section><text>na/ des yang dmigs pa de nyid la goms par byed cing spyod la 'bad cing brtson te las su rung bar byed la/ dge ba'i chos zag pa med pas sems goms par byed do/ /gal te mi g.yo na lce'i dmigs pa dge ba'am/ mi dge ba'am/ lung du bstan pa'am/</text></item>
<item><p>121a3</p><section>mdo sde</section><text>lung du ma bstan pa la dmigs par byed de/ de dmigs pa de mngon sum du byas nas bde ba dang sdug bsngal dang / sdug bsngal yang ma yin pa'i tshor ba la lta bar byed cing ci 'dis bdag gi sems gyur tam snyam mo/ /gal te ro la dmigs pa'i tshor ba skyes pas</text></item>
<item><p>121a4</p><section>mdo sde</section><text>sems gyur pa mthong na/ des yang sems dmigs pa'i ka ba la mos pa'i thag pas bcings nas/ ji ltar sems 'di lce'i tshor ba dang bcas shing / sred pa dang bcas pas mi 'phrog par bya snyam nas spyod cing 'bad la nan tan du byed do// //</text></item>
<item><p>121a5</p><section>mdo sde</section><text>'phags pa dam pa'i chos dran pa nye bar gzhag pa/ bam po bzhi pa/ de nas gzhan yang dge slong de lus kyi reg bya dang bcas pa'i reg bya'i tshor ba dmigs pa'i ka ba la bcings nas dge ba dang / mi dge ba dang / lung du ma bstan pa la rtog par byed de/</text></item>
<item><p>121a6</p><section>mdo sde</section><text>gal te de reg bya'i tshor ba des sems gyur par mthong na yang ji ltar dmigs pa'i ka ba la bcings nas las su rung bar byed cing gyur pa med pa de ltar byed do/ /yang dge slong de yid la 'ong ba'i yid dang shin tu 'brel ba'i chos kyis tshor ba dge ba dang / mi dge ba dang /</text></item>
<item><p>121a7</p><section>mdo sde</section><text>lung du bstan pa dang / lung du ma bstan pa la lta bar byed de/ gal te tshor ba de dag gis yid gyur na de dmigs pa'i ka ba de la mos pa'i thag pas bcings nas las su rung bar byed de/ gyur pa med pa de ltar byed do/ /yul drug lus la yod pa'i tshor ba</text></item>
<item><p>121b1</p><section>mdo sde</section><text>la lta ba'i dge slong yang dag pa'i tshor ba 'byung ba dang zad pa de nyid mthong ba ni gnas lnga pa la 'jug ste/ de mig gi 'dus te reg pa las byung ba'i tshor ba shes pa'i sgron mas tshor ba myong bar byed pa'i tshor ba 'di dag gang zhig yin zhes rnam par rtog par byed do/ /de yid</text></item>
<item><p>121b2</p><section>mdo sde</section><text>kyi rnam par shes pa'i tshor ba 'di ni rten cing 'brel bar 'byung ba yin te/ yid dang shin tu 'brel bar mthong la/ byis pa so so'i skye bo thams cad ni yid kyi rnam par rtog pas 'phrogs shing shin tu rtog pa'i mes bsregs te/ 'di la tshor ba po dang / byed pa po ni</text></item>
<item><p>121b3</p><section>mdo sde</section><text>gang yang med kyi rgyu rkyen dang 'brel ba'i 'du byed kyi phung po 'di nyid skye/ 'du byed kyi phung po 'di nyid 'gag go snyam mo/ /de mig gi 'dus te reg pa las byung ba'i tshor ba ji lta ba bzhin rjes su mthong zhing rjes su 'jug pa des sems mi 'phrogs shing rnam par mi g.yo</text></item>
<item><p>121b4</p><section>mdo sde</section><text>la skyon du 'gyur bar mi byed de dri ma can du mi byed do/ /yang dge slong de rna ba'i tshor ba la rtog par byed de/ tshor ba rjes su myong zhing rig pa'i tshor ba 'di gang yin snyam mo/ /de rna ba'i tshor ba 'di yid kyi rnam par shes pa dang shin tu 'brel bar mthong ste/ yid dang</text></item>
<item><p>121b5</p><section>mdo sde</section><text>shin tu 'brel ba de la gnas par zad kyi 'di la byed pa po dang tshor ba po med cing rna ba'i tshor ba rten cing 'brel bar 'byung ba la byed pa po dang / tshor ba po med de/ 'du byed kyi phung po stong pa 'di rgyu rkyen gyi dbang gis skye zhing 'gag go snyam mo/ /yang dge slong de</text></item>
<item><p>121b6</p><section>mdo sde</section><text>sna'i tshor ba la rtog par byed de/ tshor ba 'di myong zhing rig pa gang zhig yin snyam mo/ /de tshor ba yid kyi rnam par shes pa dang shin tu 'brel bar mthong ste/ de la dmigs pa de la gnas pa de rgyu dang rkyen las byung zhing rjes su myong ba'i mtshan nyid yin gyi 'du byed</text></item>
<item><p>121b7</p><section>mdo sde</section><text>kyi phung po stong pa 'di byed pa pos gnas su ma byas shing tshor ba pos gnas su ma byas pa rgyun chags par 'jug pa yin no snyam ste/ de sna'i tshor ba rtogs nas byed pa po dang tshor ba po med cing don gyi bar du gcod par gyur pa ni med do snyam mo/ /yang dge slong de lce'i</text></item>
<item><p>122a1</p><section>mdo sde</section><text>tshor ba la rnam par rtog ste/ lce'i tshor ba 'di myong zhing rig pa gang yin snyam mo/ /de lce'i tshor ba 'di yid kyi rnam par shes pa dang shin tu 'brel bar mthong ste/ de la gnas pa de dang 'brel ba de la dmigs pa de'i rgyu las byung zhing / de</text></item>
<item><p>122a2</p><section>mdo sde</section><text>la brten pa yin gyi/ 'di la byed pa po dang / tshor ba po dang / don gyi bar du gcod par 'gyur ba med de/ 'du byed kyi phung po 'di'i rgyu dang rkyen gyi dbang gis skye'o snyam mo/ /yang dge slong de lus kyi reg bya'i tshor ba la rtog par byed de/ lus kyi tshor ba</text></item>
<item><p>122a3</p><section>mdo sde</section><text>myong zhing rig pa 'di gang yin snyam mo/ /de lus kyi tshor ba 'di yid kyi rnam par shes pa dang shin tu 'brel bar mthong ste/ 'di la byed pa po'am tshor ba po don gyi bar du gcod par 'gyur ba ni med de/ 'du byed kyi phung po stong pa 'di rgyu dang rkyen gyi dbang gis</text></item>
<item><p>122a4</p><section>mdo sde</section><text>'jug go snyam mo/ /yang dge slong de yid kyi tshor ba la rnam par rtog par byed de/ yid kyi tshor ba myong zhing rig pa 'di gang yin snyam mo/ /de yid dang chos la brten nas yid kyi rnam par shes pa skye bar mthong ste/ gsum 'dus pa'i reg pa reg pa dang</text></item>
<item><p>122a5</p><section>mdo sde</section><text>lhan cig byung ba'i tshor ba/ dper na rdzas dri zhim pa du ma bsdus pa las spos bzang po 'byung ngo / /spos de'i rgyu mi 'byung ba gcig kyang med pa de bzhin du rgyu dang rkyen 'dus pa las tshor ba thams cad 'byung gi/ byed pa pos gnas su ma byas shing tshor ba pos gnas</text></item>
<item><p>122a6</p><section>mdo sde</section><text>su ma byas pa yin no/ /dper na lo ma la yang brten/ ze ba la yang brten/ sdong bu la yang brten/ ze 'bru la yang brten nas pad ma zhes bya ba'i me tog 'byung ste/ pad ma de'i rgyu gcig kyang med do/ /de bzhin du dmigs pa la yang brten/ nam</text></item>
<item><p>122a7</p><section>mdo sde</section><text>mkha' la yang brten/ yid la byed pa la yang brten/ snang ba la yang brten nas mig gi 'dus te reg pa las byung ba'i tshor ba 'byung ste/ mig las skyes pa/ mig la brten pa'i tshor ba de rigs gcig pa ma yin/ rdzas gcig pa ma yin/ 'byung ba gcig</text></item>
<item><p>122b1</p><section>mdo sde</section><text>pa ma yin zhing ther zug tu gnas pa ma yin la sprul pa lta bu yin no snyam mo/ /de ji lta ji ltar de nyid tshol ba'i dge slong de ni de lta de ltar de'i chos dkar po 'byung bar 'gyur te/ dper na bu ram shing snod kyi nang du bcug nas mes bskol ba des de dang po zhu zhing dri mar 'gyur</text></item>
<item><p>122b2</p><section>mdo sde</section><text>ba ni bu ram dri ma can zhes bya'o/ /lan gnyis su bskol ba dang / dkar bar 'gyur zhing bu ram du shes so/ /lan gsum pa la shin tu dkar bar 'gyur te/ de ji lta ji ltar bu ram shing bskol ba de lta de ltar shin tu dri ma dang bral bar 'gyur ba de bzhin du dge</text></item>
<item><p>122b3</p><section>mdo sde</section><text>slong dmigs pa'i snod du ye shes me lta bus sems kyi rgyun bu ram shing lta bu yongs su skol bar byed do/ /de'i dbu ba lta bu bsam gtan dang po thob par 'gyur zhing de'i dkar ba lta bu bsam gtan gnyis pa thob par 'gyur te/ de bzhin du ji lta ji ltar dge slong</text></item>
<item><p>122b4</p><section>mdo sde</section><text>gi sems kyi rgyun ye shes kyi mes skol bar byed pa de lta de ltar zag pa med pa'i chos shin tu dkar zhing shin tu dri ma med la shin tu skyon med par 'gyur te/ las phyir phyogs pa dri ma dang bral zhing dkar la dag pa skye bar 'gyur ro/ /gzhan yang dge slong de tshor ba de dag la shin tu rnam</text></item>
<item><p>122b5</p><section>mdo sde</section><text>pa phra ba gzhan gyis rtog par byed de/ sems can che ge mo zhig gi tshor ba mig gi 'dus te reg pa las byung ba phra ba'am rags pa dri ma can gti mug dang ldan pa skyes pa de/ tshor ba rags pa che ge mo zhig gis bsal cing spangs te/ lhag ma dang bcas par byas so/ /</text></item>
<item><p>122b6</p><section>mdo sde</section><text>rna ba'i tshor ba dang / sna'i tshor ba dang / lce'i tshor ba dang / lus kyi tshor ba yang de bzhin no/ /dge slong de de ltar brtson zhing spro la bdud kyi sde 'joms pa na/ sa bla'i gnod sbyin dang / bar snang la spyod pa'i gnod sbyin de dag gis kyang rgyal po chen po bzhi la mngon</text></item>
<item><p>122b7</p><section>mdo sde</section><text>par bsnyad do/ /sa bla'i gnod sbyin dang / bar snang la spyod pa'i gnod sbyin de dag dang / rgyal po chen po bzhi po de dag gis kyang rgyal chen bzhi'i lha rnams la mngon par bsnyad do/ /sa bla'i gnod sbyin de dag dang / bar snang la spyod pa'i gnod sbyin de dag dang / rgyal</text></item>
<item><p>123a1</p><section>mdo sde</section><text>po chen po bzhi po de dag dang / rgyal chen bzhi'i lha de dag gis kyang lha'i dbang po brgya byin la mngon par bsnyad do/ /lha'i dbang po brgya byin yang glang po che sa srung gi bu la zhon nas yid dga' bas 'thab bral gyi lha rnams la mngon par bsnyad de/</text></item>
<item><p>123a2</p><section>mdo sde</section><text>snga ma bzhin no/ /'thab bral gyi lha de dag kyang brgya byin la dga' nas rin po che sna tshogs thogs shing lus lha'i phreng ba dang / spos rnam pa sna tshogs kyis brgyan pa/ sgra dang / reg bya dang / gzugs dang / dri yid du 'ong zhing bde ba dpe med pa/ rab</text></item>
<item><p>123a3</p><section>mdo sde</section><text>tu dga' ba'i shugs kyis dga' ldan gyi lha'i ris na rin po che sna bdun las byas pa'i khang pa dang / gzhal med khang dang / grong khyer rnam pa sna tshogs kyis brgyan cing dpag tshad stong phrag bzhi bcu yod pa/ yid kyis brtags pa zhes bya ba der byang chub sems dpa'i</text></item>
<item><p>123a4</p><section>mdo sde</section><text>khang dpag tshad khri yod pa/ zag pa med par 'gro ba zhes bya ba de na bcom ldan 'das byams pa byang chub sems dpa' lnga brgya dang thabs cig tu bzhugs pa de la 'thab bral gyi lha dag yid rab tu dga' nas gos phyogs gcig tu bgos te/ pus mo sa la</text></item>
<item><p>123a5</p><section>mdo sde</section><text>btsugs mgo btud thal mo sbyar nas gsol pa/ lha 'di ltar 'dzam bu'i gling na las kyi sa la gnas pa/ grong che ge mo zhig dang / grong rdal mang ge mo zhig dang / yul ga ge mo zhig tu rigs che ge mo zhig las rigs kyi bu che ge mo zhig skra dang / kha spu bregs te/</text></item>
<item><p>123a6</p><section>mdo sde</section><text>gos ngur smrig bgos nas dad pas khyim nas khyim med par rab tu byung ste/ de spyod pa la nan tan bgyid cing bla ma la bsnyen bkur bgyid pa/ zag pa med pa'i chos kyi de nyid tshol zhing tshor ba'i de nyid mthong ba zhes bgyi ba sa gzhan bzhi pa la zhugs nas bdud kyi phyogs</text></item>
<item><p>123a7</p><section>mdo sde</section><text>'joms par bgyid cing dam pa'i chos kyi zam pa brtan par bgyid/ chos dkar po rab tu ston par bgyid cing / bdud kyi phyogs smod par bgyid la/ lha'i phyogs 'phel bar bgyid pa de bdag cag gis lha rnams la mngon par gsol lo/ /'thab bral gyi lha</text></item>
<item><p>123b1</p><section>mdo sde</section><text>rnams la byams pas lha'i phyogs 'phel bar gyur pa de thos nas/ kye lha dag 'di ltar gang bdud kyi phyogs dma' bar byed cing / dam pa'i chos kyi phyogs mngon par mtho bar byed la/ nyon mongs pa rnams las rab tu grol bar byed cing bdud kyi sde rnam par</text></item>
<item><p>123b2</p><section>mdo sde</section><text>'joms par byed pa la bdag rab tu dga'o zhes gtam du byed do/ /gzhan yang dge slong des tshor ba'i tshogs drug mdor bsdus pa ji lta ba bzhin mthong nas tshor ba'i phung po'i sa'i chos sa gzhan lnga pa la ji ltar 'jug ce na/ rnal 'byor spyod pa nang gi chos la chos</text></item>
<item><p>123b3</p><section>mdo sde</section><text>kyi rjes su lta zhing gnas pas brtags na/ yang dge slong de tshor ba'i de nyid mthong zhing tshor ba'i tshogs drug gi las kyi mthar byas la/ 'du shes kyi phung po yang dag par rab tu rnam par 'byed cing mtshan mar byed do/ /sa gzhan 'du shes dang bcas pa gang</text></item>
<item><p>123b4</p><section>mdo sde</section><text>yin snyam na/ bdag chos dkar po dben pa la spyod cing phan pa dang mi phan pa las dben par spyod pa'i 'du shes kyis 'du shes su byed cing / de yang dag par sems par byed la/ de chos dkar po mtshan mar byed pa ni 'di ltar thog ma nyid du chos rnams rab tu rnam par</text></item>
<item><p>123b5</p><section>mdo sde</section><text>'byed de/ dmigs pa bstan du yod cing thogs pa dang bcas pa dang / bstan du med cing thogs pa'i 'du shes ji ltar skye bar 'gyur ba gang yin zhig gu snyam nas/ de shin tu dben pas 'du shes de la rtog par byed cing de 'du shes des gzugs rnam pa bcu gcig</text></item>
<item><p>123b6</p><section>mdo sde</section><text>la mtshan mar dmigs te/ 'di lta ste/ ring ba dang / thung ba dang / gru bzhi dang / zlum po dang / zur gsum dang / sngon po dang / ser po dang / dmar po dang / dkar po dang / btsod ka'o/ /de la 'du shes kyi mtshan mas ring por byed pa</text></item>
<item><p>123b7</p><section>mdo sde</section><text>ni/ kye ma byis pa blo zhan pa rnams kyis thog ma dang tha ma med pa'i skye ba dang / 'chi ba dang / las dang / 'bras bu dang / 'chi 'pho dang / 'byung ba dang / sdug pa dang / bral ba dang / grang ba dang / tsha ba dang / bkres pa dang / skom pa dang / dub</text></item>
<item><p>124a1</p><section>mdo sde</section><text>pa dang / na ba dang / gzhan gyis bsgo ba dang / brnyas pa dang / bran gyi ngo bo dang / gcig la gcig za ba dang / sogs par byed cing don med par gyur pa dpag tu med pa 'di kun ni bzod par dka' ba yin te/ lus dang / ngag dang /</text></item>
<item><p>124a2</p><section>mdo sde</section><text>yid kyis kun nas bslangs pa'i nyes par byas pa'i las kyi bye brag bye ba khrag khrig brgya stong phrag dpag tu med pa dag gis byis pa so so'i skye bo dag yang dang yang du khyab par byas shing rnam par gtses pa'i 'khor ba 'di ni ring ngo snyam mo/ /de la mir gyur pa rnams la 'dod</text></item>
<item><p>124a3</p><section>mdo sde</section><text>pas nyon mongs shing gcig la gcig 'drid pa dang / gzhal blugs dang / shags dang / tshong pa dang / rgyal po'i pho brang du sten pa dang / mtsho dang / ngam grog dang / yul gzhan du 'gro ba dang / 'thab mo dang / zhing rmed pa dang / phyugs skyong</text></item>
<item><p>124a4</p><section>mdo sde</section><text>ba dang / kla klor skye ba dang / log par lta ba dang / dbang po ma tshang ba dang / dam pa'i chos dang bral ba dang / sangs rgyas 'byung ba dang bral ba dang / rkyen ma tshang ba dang / mi khom pa dang / chang 'thung ba dang / ma byin par len pa dang / du smra ba</text></item>
<item><p>124a5</p><section>mdo sde</section><text>dang / 'dod pas log par g.yem pa dang / brnab sems dang / gnod sems dang / phra ma dang / tshig rtsub po dang / tshig kyal pa la yid rnam par zhen pa'i 'khor ba 'di ni ring ngo snyam du 'du shes kyi mtshan ma la dmigs par byed do/ /lha rnams kyi</text></item>
<item><p>124a6</p><section>mdo sde</section><text>'khor ba yang ring bar 'du shes kyi mtshan ma la dmigs par byed de/ yul sdug pa/ sgra dang / ro dang / gzugs dang / dri la rab tu chags shing / 'dod chags dang / zhe sdang dang / gti mug dang / bag med pa dang / bud med kyi nyon</text></item>
<item><p>124a7</p><section>mdo sde</section><text>mongs pa dang / dga' ba'i tshal dang / yongs su 'du dang / rnam par mdzes pa dang / shing rta sna tshogs dang / tshal dang / nags tshal dang / lteng ka dang / dal gyis 'bab pa dang / kun tu rtse ba dang / me tog dang / spos dang / bdud rtsi'i ro dang</text></item>
<item><p>124b1</p><section>mdo sde</section><text>rnam pa sna tshogs su rtse ba dang / kha zas dang / gnas khang la rab tu chags pa dang / tsan dan dang / lha'i me tog phreng dang / phye ma dang / byug pa dang / me tog man dA ra ba dang / lha'i rol mo dang / lha'i glu dbyangs la sems rab tu chags</text></item>
<item><p>124b2</p><section>mdo sde</section><text>shing / dam pa'i chos la kha phyir phyogs pa'i lha rnams kyi 'khor ba ni ring ngo snyam mo/ /rnams kyi 'khor ba yang ring bar 'du shes kyi mtshan ma la dmigs par byed de/ nyes par byas pa'i las kyis 'gro ba bkres pa dang / skom pa dang / dub pa</text></item>
<item><p>124b3</p><section>mdo sde</section><text>dang / nyam chung ba dang / me'i char rab tu 'bab pa dang / mid pa khab tsam la lto ri tsam pa dang / lto rgal ba la zhar ba dang / phrag dog dang / ser sna skyes shing gcig la gcig mtshon gyis 'debs pa dang / mun nag tu 'jug cing g.yang sar rab tu</text></item>
<item><p>124b4</p><section>mdo sde</section><text>ltung ba dang / chu bo dang / lteng ka dang / 'bab chu'i dngo dang / mtshor rgyug pa dang / gshin rje'i mis ral gri dang / dbyig pa dang / gzhor dang / mdung gis btab cing sdug bsngal ba/ skyugs pa dang / ngar snabs kyi kha zas lo 'bum phrag du mar</text></item>
<item><p>124b5</p><section>mdo sde</section><text>za ba/ sdug bsngal rnam pa sna tshogs kyis mchi ma rab tu 'byung zhing bzod par dka' ba/ yul ngan byung zhing gdong dang lus skras khebs pa/ lus la srin bu 'bum zhugs pa/ lus nad thams cad 'byung ba'i gzhir gyur cing thebs pa/ 'khor bar</text></item>
<item><p>124b6</p><section>mdo sde</section><text>yun ring du zhugs pa/ lcags kyi bya rog mchu 'bar ba dag gis mig phyung ba/ lus shing bsregs pa 'dra zhing pha rol gyis gnon pa/ gcig la gcig za ba/ dgon pa dpag tshad bye ba brgya phrag sum cu rtsa drug tu zhugs pa/ mgon med cing zas</text></item>
<item><p>124b7</p><section>mdo sde</section><text>dang / skom gyi mes lus bsregs pa/ mun nag tu zhugs pa'i dag ni dam pa'i chos mnyan pa la kha phyir phyogs pa yin te/ log par lta bas bslus pa rnams kyi 'khor ba ni ring ngo snyam du 'du shes kyi mtshan ma la dmigs par byed do/ /gcig</text></item>
<item><p>125a1</p><section>mdo sde</section><text>la gcig za zhing khong du chud par bya ba dang / khong du chud par bya ba ma yin pa shes pa la kha phyir phyogs pa rnams ni chu dang chu la spyod pa rnams rtag tu skom pas gdungs shing snying yongs su bskams pa dang / gzung bas 'jigs pa chu srin</text></item>
<item><p>125a2</p><section>mdo sde</section><text>byis pa gsod dang / chags brkam dang / sram dang / rus sbal dang / nya dang / nya mid dang / nya mid mid dang / chu srin kum b+hi ra dang / chu srin na kra dang / chu srin ma ka ra dang / chu srin nya phyis dang / chu srin dung la sogs pa chen po dang / chung ngu</text></item>
<item><p>125a3</p><section>mdo sde</section><text>rtag tu gcig la gcig za ba dang / de las gzhan pa rgyas bshor zhing bzung bas 'jigs pa rnams dang / de bzhin du skam sa la rgyu ba dang / ma he dang / phag rgod dang / glang po dang / khyu mchog dang / rta dang / bong bu dang / ba lang</text></item>
<item><p>125a4</p><section>mdo sde</section><text>dang / ru ru dang / dred mo dang / bse la sogs pa sdug bsngal sna tshogs kyis 'ching zhing mtshon gyis gsod pa dang / nad dang / rga ba dang / 'chi bas gcig la gcig gnod pa brgya phrag stong gis nyen pa rnams dang / de bzhin du nam mkha'</text></item>
<item><p>125a5</p><section>mdo sde</section><text>la rgyu ba bya rog dang / 'ug pa dang / ngang pa dang / rma bya dang / khyim bya dang / bya kom Sh+Ti ka dang / phug ron dang / bya daM t+yu ha dang / bya tsa sha dang / bya 'dab brgya dang / bya tsha ya ba lin dang / bya shang shang te'u dang / bya san ta pa la sogs pa</text></item>
<item><p>125a6</p><section>mdo sde</section><text>gzhan yang bya'i rigs dag gsod pa dang / 'ching ba dang / bkres pa dang / skom pa dang / gcig la gcig za ba dang / grang ba dang / tsha bas gnod pa rnams dang / gnas gsum la gnas pa skam sa dang / chu dang bar snang la rgyu ba'i dud 'gror</text></item>
<item><p>125a7</p><section>mdo sde</section><text>gyur pa rnams la mi bzod cing so so'i 'jigs pa rnams kyi 'khor ba ni ring bar 'du shes kyi mtshan ma la dmigs par byed do/ /de bzhin du yang sos dang / thig nag dang / bsdus gzhom dang / ngu 'bod dang / ngu 'bod chen po dang / tsha ba dang / rab</text></item>
<item><p>125b1</p><section>mdo sde</section><text>tu tsha ba dang / mnar med pa rnams kyi mi bzod pa/ bsam pa shin tu ngan pa rnams kyi so so'i 'jigs pa brgya stong du ma yod pa/ me dang / mtshon dang / g.yang sa dang / brkyal pa'i chu bo dmar po'i nang du lus rab tu 'jug pa/ lo ma'i ral gri'i</text></item>
<item><p>125b2</p><section>mdo sde</section><text>nang du 'jug cing 'dab mas so sor nyams su myong ba/ ba tshwa'i chu'i nang du 'jug cing sa rab tu 'bar ba la 'gro ba/ sreg par byed pa'i pad ma mi bzad pa/ gnod par byed pa/ bzod par dka' ba rnam pa du ma mtshungs pa med pa'i sems can dmyal ba rnams kyi 'khor</text></item>
<item><p>125b3</p><section>mdo sde</section><text>ba ni ring bar 'du shes kyi mtshan ma la dmigs par byed do/ /dge slong de 'du shes kyi phung po rab tu rnam par dpyod pa la bstan du yod cing / thogs pa dang bcas pa yun ring po'i gzugs 'phags pa'i bden pa bzhi la las dang 'bras bu'i rgyu'i gzhi dmigs pa</text></item>
<item><p>125b4</p><section>mdo sde</section><text>sems can rnam pa sna tshogs dpag tshad brgya phrag stong gi 'gro bar song ba rnams la lta bar byed cing / mtshan mar byed la/ rnam par 'byed par byed/ gzhi la dmigs pa'i 'du shes rab tu gsal bas mthong ste/ 'khor ba la yid 'byung bar byed do/ /</text></item>
<item><p>125b5</p><section>mdo sde</section><text>gzhan yang ji ltar na dge slong de thung ngu rnam par 'byed cing mngon sum du byed ce na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am lha'i mig gis brtags na/ dge slong de bdud kyi sde rnam par 'jig par</text></item>
<item><p>125b6</p><section>mdo sde</section><text>byed de/ ji ltar thung ba rnam par 'byed ce na/ 'khor ba thung ba'i brtul zhugs dang / sdom pa dang / sbyin pa dang / tshul khrims dang / chog shes pa dang / bla ma la gus pa dang / yid drang ba dang / yang dag pa'i lta ba dang / pha ma la gus pa</text></item>
<item><p>125b7</p><section>mdo sde</section><text>dang / sangs rgyas la chos nyan cing lta la bsnyen bkur byed pa dang / g.yo byed pa dang / gzhal blugs dang / 'drid pa dang / dge ba'i bshes gnyen gyi spyod pa ma yin pa spong ba dang / phyug pa dang / yid drang ba dang / snying brtse ba dang / lus</text></item>
<item><p>126a1</p><section>mdo sde</section><text>dang / ngag dang / yid las su rung ba dang ldan zhing mi'i snying dang ldan pa rnams kyi 'khor ba ni thung bar 'du shes kyi mtshan ma la dmigs par byed do/ /de bzhin du gang dag bag med pa la zhugs pa rnams kyi dga' ba'i tshal dang / rnam par</text></item>
<item><p>126a2</p><section>mdo sde</section><text>mdzes pa dang / shing rta sna tshogs dang / yongs 'du dang / nags tshal dang / lteng ka dang / pad ma sna tshogs dang / rgyan dang / do shal dang / bro gar dang / khron pa dang / shin tu mdzes pa'i dpag bsam gyi shing dang / 'bab chu dang / chu</text></item>
<item><p>126a3</p><section>mdo sde</section><text>mig tshag tshig dang / tshal dang / bdud rtsi dang / zas dang / gnas kyi khyad par dag spangs nas/ gang dag tshul khrims kyi rnam pa'i zas bsam gtan dang / klog pa la gnas shing legs par lta la kha ton du 'don pa dang / sbyin pa dang / dul ba dang</text></item>
<item><p>126a4</p><section>mdo sde</section><text>yang dag par sdom pa dang / tshangs par spyod pa dang / dbang po dul ba dang / smra ba'i tshig nyung ba dang / chos 'dod pa dang / zhi ba'i zas la gnas pa'i lha gang yin pa de dag gi 'khor ba ni thung ngo / /ji skad bshad pa bzhin du sdug bsngal gyi rnam pa bkres pa</text></item>
<item><p>126a5</p><section>mdo sde</section><text>dang / skom pa dang / kha skams pa dang / tshal shing bsregs pa bzhin du dman zhing zhum la skra dang / gdong shing bsregs pa lta bu'i lus can gang yin pa de dag sdug bsngal du mi bgrang bar gang dag skad cig tsam zhig kyang sangs rgyas dang / chos dang /</text></item>
<item><p>126a6</p><section>mdo sde</section><text>dge 'dun la dbang po rab tu dang bas dad pa chung ngu zhig byas pa de dag gi 'khor ba ni thung bar 'du shes kyi mtshan ma la dmigs par byed do/ /gcig la gcig za zhing rdeg pa dang / grang ba dang / tsha ba dang / yul ngan dang / 'jigs pas 'jigs pa de</text></item>
<item><p>126a7</p><section>mdo sde</section><text>dag gal te nus na skad cig tsam du rnam par gnod pa mi bgrang bar skad cig tsam zhig kyang sangs rgyas dang / chos dang / dge 'dun la sems dang bar byas pa'i dud 'gro de dag gi 'khor ba ni thung bar 'du shes kyi mtshan ma la dmigs par byed do/ /yang sos</text></item>
<item><p>126b1</p><section>mdo sde</section><text>dang / thig nag dang / bsdus gzhom dang / ngu 'bod dang / ngu 'bod chen po dang / tsha ba dang / rab tu tsha ba dang / mnar med pa la sogs pa'i sems can dmyal ba rnams su skyes pa gang dag sdug bsngal shin tu gnod pa rnam pa sna tshogs de dag sdug</text></item>
<item><p>126b2</p><section>mdo sde</section><text>bsngal du mi bgrang bar/ gang dag skad cig tsam du tshul khrims la sems dad par byed pa'i sems can dmyal ba de dag gi 'khor ba ni thung bar 'du shes kyi mtshan ma la dmigs par byed de/ de de ltar 'khor ba thung bar sems so/ /'khor ba gru bzhi po ji lta bu zhig</text></item>
<item><p>126b3</p><section>mdo sde</section><text>snyam na/ de byang gi sgra mi snyan gyi mi rnams ni bdag gi ba med cing bdag tu nga rgyal med la nges par gong du 'gro ba de rnams kyi 'khor ba ni gru bzhi po yin par 'du shes kyi mtshan ma la dmigs par byed do/ /sems can dmyal ba dang / dang / dud 'gro mi shes</text></item>
<item><p>126b4</p><section>mdo sde</section><text>pas yongs su 'gyur zhing / sems bzang po ma yin pa'i rjes su 'jug pa'i 'khor ba ni zlum po yin par 'du shes kyi mtshan ma la dmigs so/ /dge ba dang / mi dge ba dang / lung du ma bstan pa'i las 'dren ma dag ni sems can dmyal ba dang / lha dang /</text></item>
<item><p>126b5</p><section>mdo sde</section><text>'dren ma mi rnams kyi nang du skye bar 'gyur te/ de la mi dge ba'i las kyis ni sems can dmyal ba rnams su'o/ /dge ba'i las kyis ni lha rnams su'o/ /'dren mas ni mi rnams su skye ste/ las gsum nye bar 'gro'o/ /gang dag gnas gsum gyi skye</text></item>
<item><p>126b6</p><section>mdo sde</section><text>bar skyes pa de rnams kyi 'khor ba ni zur gsum po yin par 'du shes kyi mtshan ma la dmigs par byed do/ /rgyal chen bzhi pa dang / 'thab bral gyi lha dang / gzhan 'phrul dbang byed kyi las lta bur skyes pa'i lha dag las shi nas lha rnams kyi nang du skye bar 'gyur/</text></item>
<item><p>126b7</p><section>mdo sde</section><text>gang dag mi las shi nas mi rnams kyi nang du skye bar 'gyur ba mi khom pa med pa'i sa de dag gi 'khor ba ni zlum po yin par 'du shes kyi mtshan ma la dmigs par byed do/ /las dmar pos yongs su bzung ba dag ni dud 'gro yin te/ de dag kyang gcig la</text></item>
<item><p>127a1</p><section>mdo sde</section><text>gcig za zhing dmar po la dga' ba'i 'du shes kyi mtshan ma la dmigs par byed do/ /las kha dog dkar pos yongs su bzung ba ni lha dang mi yin te/ gtsang zhing dge ba'i las kyi lam rin po che las byung ba'i rim gyis lha dang mir skye ba 'dzin te/</text></item>
<item><p>127a2</p><section>mdo sde</section><text>lha 'chi ba na de la lha dag bde 'gro mi'i 'jig rten du bzhud cig ces smra'o/ /de bzhin du mi 'chi ba na gnyen dang / mdza' bshes dang / chung ma dag mig mchi mas gang zhing ngo ma zung gnag pa dag bdag cag thong la bde 'gro mi'i 'jig rten dgyes par bzhud</text></item>
<item><p>127a3</p><section>mdo sde</section><text>cig ces smra'o/ /de 'di snyam du sems te/ mi de nyid thob kyang gang dge ba dang / sbyin pa dang / tshul khrims dang / shes rab la brtson 'grus med pa de ni sems can dmyal ba dang / dang / dud 'gro'i dgon par gtses shing yongs su</text></item>
<item><p>127a4</p><section>mdo sde</section><text>'khyam ste/ so so'i skye bo ni las kyi lam gyis bslus shing chud gzan pa yin no snyam mo/ /dge slong de tshor ba'i de nyid mthong ba/ 'du shes kyi phung po la tshul bzhin yid la byed pa la dmigs pa'i de nyid mthong ba ni 'di ltar de nyid tshol bar byed de/ mig dang /</text></item>
<item><p>127a5</p><section>mdo sde</section><text>gzugs la brten nas mig gi rnam par shes pa skye'o/ /gsum 'dus pa las reg pa brjod pa'i 'du shes rnam par 'byed de/ gzugs mthong na bzang ba dang / mi bzang ba dang / nye ba dang / bskal pa dang / ring ba dang / thung ba dang / gru bzhi</text></item>
<item><p>127a6</p><section>mdo sde</section><text>dang / zlum po dang / dkar po dang / zur gsum dang / gzugs kyi dbyibs 'du shes kyis yang dag par rnam par 'byed cing mtshan mar byed la gzhi la lta bar byed do/ /phung po dang / khams dang / skye mched kyi gzhi 'du shes su byed cing rnam par</text></item>
<item><p>127a7</p><section>mdo sde</section><text>'byed/ dge ba dang / mi dge ba'i las kyi rnam par smin pa shin tu 'byed cing mngon sum du byed do/ /rgyu dang ldan pa la dmigs shing / rgyu ma yin pa dang ldan pa shes nas rnam par spong bar byed/ phan pa dang / mi phan pa'i mtshan nyid mi 'dra ba 'das pa la</text></item>
<item><p>127b1</p><section>mdo sde</section><text>'du shes su byed de/ ji ltar 'dis bdag gi byas pa nyes pa byas pa'i 'du shes kyis 'du shes par byed de/ snga ma bzhin no/ /gal te 'du shes med na dran pa yang med de/ dran pa de dang 'du shes su 'brel ba ni de'i dmigs pa yin zhing de'i rkyen yin te/</text></item>
<item><p>127b2</p><section>mdo sde</section><text>dper na 'od de'i rkyen de'i gzhi de'i rgyu mar me yin pa de bzhin du dran pa ni 'du shes kyi rgyu 'du shes rab tu byung ba 'du shes kyi bdag po yin no snyam mo/ /dge slong de sa gzhan lnga pa 'du shes su reg pa zhes bya ba la 'jug ste/ de yang dag pa'i tshor ba bde ba la 'du shes</text></item>
<item><p>127b3</p><section>mdo sde</section><text>su byed kyang de la dga' ba med la sems can dmyal ba rnams kyi las byas pa sdug bsngal de yang 'jigs pa med par de mtshungs par rtog ste/ gser bzang po bzhin no/ /dge slong 'du shes can de 'du shes kyi rnam pa gzhan gyis rtog par byed de/ de 'du shes</text></item>
<item><p>127b4</p><section>mdo sde</section><text>las rnam par grol zhing rtog par byed pa gzhan ma yin pa bdag gi 'du shes kyi rkyen ni gang yin/ rgyu ni gang yin gzhi ni gang yin snyam mo/ /de 'du shes 'di ni rten cing 'brel bar 'byung ba yin te/ rkyen tshogs pa des 'di skye zhing de 'gog pa las 'gag par</text></item>
<item><p>127b5</p><section>mdo sde</section><text>'gyur te/ dper na zla ba la yang brten/ chu shel la yang brten nas/ nor bu chu shel las chu dang ba 'byung ba de bzhin du rgyu dang rkyen la brten nas 'du shes 'byung bar 'gyur te/ 'du shes 'di ni rgyu med pa las 'byung ba ma yin zhing / byed pa po dang tshor</text></item>
<item><p>127b6</p><section>mdo sde</section><text>ba pos ma byas/ 'dod rgyal bas ma byung bar 'di skye'o snyam mo/ /dge slong de 'du shes kyi phung po'i de nyid tshol ba yin te/ de 'du shes kyi de nyid mthong zhing de skye ba dang / 'jig pa'i de nyid shes pa rim pa shin tu phra mos tshol ba yin no/ /chu bo'i rgyun</text></item>
<item><p>127b7</p><section>mdo sde</section><text>'bab pa ltar 'du shes la zhugs pa/ rgyu dang rkyen gyi dbang gis dge ba 'byung ba/ rgyu dang rkyen gyi dbang gis mi dge bar 'gyur bar skyes so/ /de yang sems spre'u lta bu nyams pas lung du ma bstan pa 'gyur ba lung du ma bstan pa skyes so/ /de bde</text></item>
<item><p>128a1</p><section>mdo sde</section><text>ba'i 'du shes la bde bar mi lta ste/ zag pa med pa'i bde ba la bde bar 'du shes shing bde ba la yang bde ba ma yin par 'du shes te/ bde ba de dag ni chung ngur 'du shes so/ /ji ltar na bde ba'i phung po dang / khams dang / skye mched kyi phung</text></item>
<item><p>128a2</p><section>mdo sde</section><text>po skye ba dang / 'gog par lta zhing tshor ba dag la yang mngon par chags pa med ce na/ tshor ba nub pa des 'du shes mngon par dga' ba med cing 'du shes nub pa des 'du byed rnams 'byung bar 'dod pa med de/ gnas pa med cing 'jig pa med la gzhan du 'gyur</text></item>
<item><p>128a3</p><section>mdo sde</section><text>ba med pa'i rnam par shes pa 'byung ba la mngon par 'dod pa med do/ /gnas pa med cing 'jig pa med la/ gzhan la 'gyur ba med pa'i ngo bo 'di ni dge slong phung po'i de nyid shes pa yin te/ bdud kyi yul la mi gnas shing / 'dod chags zhe sdang gti mug</text></item>
<item><p>128a4</p><section>mdo sde</section><text>rnams kyis gnod pa med pa yin/ de rtag pa dang / bde ba dang / gtsang ba dang / bdag tu lta ba ma yin/ 'khor ba na sgra dang / reg pa dang / gzugs dang / dri sdug pa dra ba'i zhags pa lta bu dag gis 'ching bar mi 'gyur zhing dran pa nyams par mi 'gyur</text></item>
<item><p>128a5</p><section>mdo sde</section><text>te/ de dran pa nye bar gnas pa rnam par shes shing zag pa zad par bya ba nus la/ mya ngan las 'das pa la mngon du phyogs par 'gyur ro/ /'dir tshigs su bcad pa/ dge slong brtson 'grus zhan pa dang / /le lo byed cing lta ba la/ /gang zhig rtag tu</text></item>
<item><p>128a6</p><section>mdo sde</section><text>spro dga' med/ /de lta bu ni dge slong yin/ /mal cha stan la longs mi spyod/ /dge slong yin zhes sangs rgyas gsungs/ /gang zhig le lo mngon dga' ba/ /de ni dge ba'i 'os min no/ /nyon mongs rnams kyi gzhi gcig ni/ /le lo yin te</text></item>
<item><p>128a7</p><section>mdo sde</section><text>gang la yod/ /gang la le lo gcig yod pa/ /de la chos ni med pa yin/ /bgo ba tsam gyis chog 'dzin pa/ /de ni dge slong yin zhes brjod/ /gang gi blo gros brjod med cing / /bsam gtan med la zag zad med/ /cha byad tsam gyis chog</text></item>
<item><p>128b1</p><section>mdo sde</section><text>'dzin pa/ /de lta bu ni dge slong min/ /gtsug lag khang dang kun dgar brtson/ /chos kyi spyod yul dga' med cing / /bud med chang la chags pa'i blo/ /de lta bu ni dge slong min/ /gang zhig bdud kyi 'ching gcod dang / /sdig pa'i</text></item>
<item><p>128b2</p><section>mdo sde</section><text>las dag gcod byed la/ //dge 'dun spyod yul mi spyod pa/ /de ni dge slong sangs rgyas gsungs/ /sbrul gdug dang ni ta mra dag /smin pa za ba nyis na rung / /tshul khrims 'chal na dge 'dun gyi/ /bza' btung spyod pa mi rung ngo / /gang</text></item>
<item><p>128b3</p><section>mdo sde</section><text>zhig nyon mongs 'dus pa ni/ /de ni bsod snyoms 'os min zhing / /de ni bsod snyoms rigs min te/ /de ni dmyal ba'i 'os yin no/ /sbrul gdug khung na 'dug lta bu'i/ /nyon mongs gang gis bcom zhing spangs/ /dge slong de ni bsod</text></item>
<item><p>128b4</p><section>mdo sde</section><text>snyoms spyod/ /de ni bud med lta ba med/ /gal te bdag nyid gtar bzhag cing / /sdig pa rnams la chags pa ni/ /dge 'dun rin chen sun byed pa/ /de ni dge slong ji ltar shes/ /gang zhig rnyed dang bkur sti dang / /gang zhig yul sdug sems</text></item>
<item><p>128b5</p><section>mdo sde</section><text>byed la/ /bud med lta zhing de 'dod pa/ /dge min khyim min g.yon can yin/ /ji ltar me yis tshal bsregs bzhin/ /gang gis nyon mongs tshal bsregs pa/ /bram ze de yin de dge zhing / /sdig pa'i zas la mi chags so/ /rtag par grong</text></item>
<item><p>128b6</p><section>mdo sde</section><text>du 'gro spro zhing / /g.yon can rtag tu khrus byed pa/ /rmongs pa bdag dang gzhan slu ste/ /dam chos lam la rmongs pa yin/ /yid ni zhi zhing dgon pa ru/ /rtag tu bsam gtan pha rol 'gro/ /bram ze de yin de dge zhing / /dge ba'i lam gyi</text></item>
<item><p>128b7</p><section>mdo sde</section><text>spyod yul yin/ /dgon pa dag tu dga' byed pa/ /der ni 'dod chags bral ba dga'/ /'dod pa tshol ba'i yid dag ni/ /der ni dga' bar mi 'gyur ro/ /gang zhig 'bel ba'i gtam dga' zhing / /yul gyi sred pas mngon dga' ba/ /gang na 'chi</text></item>
<item><p>129a1</p><section>mdo sde</section><text>ba med pa yi/ /zhi ba'i grong du mi 'gro'o/ /rgyal po bsten cing zas dang skom/ /shin tu zhim 'dod rtag khro ba/ /ming gi dge slong g.yo thabs kyis/ /gang dag rgyal po'i sgor 'dug cing / /khyim pa dag dang nye rtsom bcas/ /de</text></item>
<item><p>129a2</p><section>mdo sde</section><text>nas de dag sun 'byin cing / /sbyin bdag bden sems slu bar byed/ /ji ltar glang chen tshal gnas bzhin/ /gang dag bu smad yongs spangs nas/ /zhi ba'i tshal na gnas pa ni/ /de dag sred spangs bsam pa mnyam/ /dge slong de nyes pa de</text></item>
<item><p>129a3</p><section>mdo sde</section><text>dag spangs nas de nyid mthong ba de las gzhan pa gzugs la sogs pa phung po'i de nyid mthong ba/ thar pa la 'bad cing spyod de/ bla ma la yongs su 'dri/ lam dang lam ma yin pa'i de nyid shes shing / 'phags pa'i lam yan lag brgyad pas thar pa'i</text></item>
<item><p>129a4</p><section>mdo sde</section><text>grong khyer de tshol ba ni lam brtson pa'i ngang tshul can mnyam par lta zhing dri ma med pa'i sems dang / zhi ba'i sems kyis lam de kun tu sten cing sgom ste mang du byed do/ /de zag pa med pa'i las kyi lam gyi dge ba dang yang dag par ldan pa des bdud kyi phyogs ni</text></item>
<item><p>129a5</p><section>mdo sde</section><text>dmas par byed cing dam pa'i chos kyi phyogs ni 'phel bar byed do zhes sa bla'i gnod sbyin dag gis shes nas/ bar snang la spyod pa'i gnod sbyin dag la mngon par bsnyad do/ /de dag gis kyang rgyal po chen po bzhi la mngon par bsnyad do/ /de dag gis kyang</text></item>
<item><p>129a6</p><section>mdo sde</section><text>rgyal chen bzhi pa nas snga ma bzhin du sbyar te/ 'thab bral dang dga' ldan gyi lha dag gis dga' ldan gyi gnas na byams pa bzhugs pa'i bar la mngon par bsnyad do/ /de nas byang chub sems dpa' gcig cig mchog tu dga' ches nas/ gzhan 'phrul dbang</text></item>
<item><p>129a7</p><section>mdo sde</section><text>byed kyi lha rnams la mngon par bsnyad de/ 'dzam bu'i gling du rigs kyi bu che ge mo zhig skra dang kha spu bregs te/ gos ngur smrig bgos pa nas snga ma bzhin du sbyar te/ de nas gzhan 'phrul dbang byed kyi lha rnams yid mchog tu dga' ba'i bar du snga ma bzhin du sbyar</text></item>
<item><p>129b1</p><section>mdo sde</section><text>ro/ /de nas gzhan yang dge slong des gzhan lnga pa la ji ltar 'jug cig gu snyam nas/ rnal 'byor spyod pa nang gi chos la chos kyi rjes su lta zhing gnas pa des/ thos pa las byung ba'i shes pa'am lha'i mig gis brtags na/ skye mched gzugs can bcu la</text></item>
<item><p>129b2</p><section>mdo sde</section><text>rtog par byed do/ /bcu gang zhe na/ 'di lta ste/ mig gi skye mched dang / gzugs kyi skye mched dang / rna ba'i skye mched dang / sgra'i skye mched dang / sna'i skye mched dang / dri'i skye mched dang / lce'i skye mched dang / ro'i skye mched</text></item>
<item><p>129b3</p><section>mdo sde</section><text>dang / lus kyi skye mched dang / reg bya'i skye mched de/ skye mched gzugs can bcu po de dag la rtog par byed do/ /bdag gi mig gi skye mched la yang brten/ gzugs kyi skye mched la yang brten nas 'du shes su ji ltar 'gyur zhe na/ mig la yang brten gzugs la yang brten nas/ mig</text></item>
<item><p>129b4</p><section>mdo sde</section><text>gi rnam par shes pa skye bar mthong ste/ /gsum 'dus pa las reg pa/ reg pa dang lhan cig skyes pa tshor ba dang / 'du shes dang / sems pa 'byung ngo / /de la tshor ba gang yin pa de ni myong ba'o/ /sems pa gang yin pa de ni sems par byed pa'o/ /</text></item>
<item><p>129b5</p><section>mdo sde</section><text>de la 'du shes gang yin pa de ni shes pa yin te/ 'di ltar gzugs 'di ni ring po/ gzugs 'di ni thung ngu / gzugs 'di ni sdug pa/ gzugs 'di ni mi sdug pa/ gzugs 'di ni bstan du yod pa/ gzugs 'di ni thogs pa dang bcas pa/ gzugs 'di ni bstan du med</text></item>
<item><p>129b6</p><section>mdo sde</section><text>pa/ gzugs 'di ni thogs pa med pa zhes rnam par rig byed ma yin pa'i bar rnam pa bcu gcig po 'di ni 'du shes kyi gzugs su rnam par dbye ste/ de ltar gsum 'dus pa las reg pa skye'o/ /de reg pa dang lhan cig</text></item>
<item><p>129b7</p><section>mdo sde</section><text>skyes pa'i tshor ba dang 'du shes dang sems pa 'byung ste/ de la mig gi 'dus te reg pa las byung ba'i tshor ba dang / 'du shes dang / sems pa myong ba'i don ni tshor ba'i don no/ /'du shes kyi don ni tshor ba'i tshe yang dag par shes pa yin te/ chos 'di dag</text></item>
<item><p>130a1</p><section>mdo sde</section><text>la yid 'jug pa skye ba'i mtshan nyid mi 'dra zhing ngo bo nyid mi 'dra ba yin te/ dper na sa chen po bcu'i chos lta bu'o/ /sems pa'i mtshan nyid mi 'dra ba yang de bzhin te/ rnam par rtog pas yid la byed pa dang / dpyod pa dang / dran pa dang /</text></item>
<item><p>130a2</p><section>mdo sde</section><text>tshor ba dang / 'du shes dang / sems pa dang / reg pa dang / brtson 'grus dang / ting nge 'dzin de dag ni dmigs pa gcig la mtshan nyid mi 'dra ba nyid yin no/ /de bzhin du tshor ba'i mtshan nyid kyang mi 'dra zhing de bzhin du 'du shes kyi mtshan nyid kyang mi 'dra</text></item>
<item><p>130a3</p><section>mdo sde</section><text>ba yin te/ dper na nyi ma'i gzhi gcig yin kyang 'on kyang 'od kyi ngo bo tha dad pa de bzhin du tshor ba'i ngo bo nyid kyang gzhan yin la/ sems pa'i ngo bo nyid kyang gzhan yin no/ /de mig gi 'dus te reg pa las byung ba'i tshor ba dang / 'du shes dang / sems</text></item>
<item><p>130a4</p><section>mdo sde</section><text>pa'i de kho na nyid shes nas/ mig 'di ni gsog tu mthong / gsob tu mthong / snying po med par mthong ngo / /yang dag par mthong ba'i dge slong de ni lam gyi de kho na nyid shes nas log par lta ba spangs te/ /de yang dag pa'i lta ba sngon du btang bas de</text></item>
<item><p>130a5</p><section>mdo sde</section><text>mig dang lhan cig skyes pa'i 'du shes kyi gti mug rnyog pa can gyi ngo bo nyid du gyur pa spong ngo / /sha'i gong bu'i de kho na nyid mthong ste/ tshil dang / rnag dang / khrag dang / mchi ma'i gnas yin par rig nas/ 'dod chags spong zhing mi rtag par rig</text></item>
<item><p>130a6</p><section>mdo sde</section><text>nas rtag par mi lta ba yin la/ rus pa'i bu ga'i nang na sha'i gong bu yod par rig nas 'dod chags dang bral bar 'gyur/ rgyus pas sbrel bar rig cing mig gi skye mched 'di ni gcig la gcig 'brel bar rtogs te/ 'di la snying po med cing bdag med par</text></item>
<item><p>130a7</p><section>mdo sde</section><text>rig la/ mdor na mig 'di ni sdug bsngal du gyur pa yin no zhes rnam par shes shing mthong nas/ mig gi skye mched kyi 'dod chags dang bral bar 'gyur ro/ /de mig gi skye mched yang dag pa ji lta ba bzhin rtogs shing gzugs la rnam par dpyod par byed de/</text></item>
<item><p>130b1</p><section>mdo sde</section><text>gal te yang dag pa ma yin pa'i gzugs 'di sdug pa dang / mi sdug pa dang / lung du ma bstan pa yongs su rtog ste/ ci 'di la snying po yod dam/ ci gtsang ngam/ ci rtag gam/ ci bde ba yod dam snyam mo/ /de gzugs lta zhing shes te/ rtog</text></item>
<item><p>130b2</p><section>mdo sde</section><text>pas gzugs su mi dmigs te/ 'di la snying po med do/ /gzugs sdug pa dang / mi sdug pa 'di ni kun tu rtog pa tsam ste/ 'di la sdug pa dang / mi sdug pa'i ngo bo ni med la/ sdug pa dang / khong khro ba kho nar kun tu rtog pas bzung ba'i</text></item>
<item><p>130b3</p><section>mdo sde</section><text>'jig rten 'di ni sdug pa dang sdang bar sems so snyam mo/ /de mig gi skye mched mthong nas/ rna ba'i skye mched la lta bar byed de/ de sgra la so sor rtog go/ /sgra skyes pa dbang po'i yul la 'jug ste/ des rna ba la yang brten/ sgra la yang brten/ de skyed pa'i yid la byed pa la yang</text></item>
<item><p>130b4</p><section>mdo sde</section><text>brten nas/ rna ba'i rnam par shes pa skye ste/ gsum 'dus pa las reg pa/ reg pa dang lhan cig skyes pa'i tshor ba dang / 'du shes dang / sems pa 'byung ngo / /de la reg pa dang / lhan cig skyes pa gang gis myong bar byed/ de la reg pa dang lhan</text></item>
<item><p>130b5</p><section>mdo sde</section><text>cig byung ba'i 'du shes gang gis kun tu shes par byed// reg pa dang lhan cig byung ba'i sems gang gis sems par byed snyam na/ 'du shes ni 'di lta ste/ 'di ni ring ngo snyam pa'i mtshan nyid do/ /sgra 'byung ba'i rkyen 'di las skyes pa'i sgra mi gsal ba dang</text></item>
<item><p>130b6</p><section>mdo sde</section><text>chung ba dang / chen por snyan pa dang mi snyan pa 'di 'byung ste/ de sgra byung ba de la so sor rig par byed cing yang dag par sems par byed la 'du shes kyis rnam par 'byed par byed/ yid kyi rnam par shes pas rnam par shes par byed cing tshor bas shes par byed la/ som</text></item>
<item><p>130b7</p><section>mdo sde</section><text>nyis rnam par dpyod par byed do/ /de rna ba'i skye mched la mngon par zhen pa na rtog par byed/ rtog pa na rnam par dpyod par byed/ rnam par dpyod pa na so so yang dag par rig par byed de/ 'di la sgra ngo bo nyid kyis snyan pa'am mi snyan pa ni med do/ /sgra snyan</text></item>
<item><p>131a1</p><section>mdo sde</section><text>pa'am mi snyan pa 'di ni kun tu rtog pa tsam kho na ste/ sgra 'di ni ngo bo nyid kyis rtag pa'am/ bde ba'am/ snying po'am/ bdag dang bcas pa ni med la/ sgra snyan pa'am/ mi snyan pa 'di ni 'dod chags zhe sdang gti mug kho na'o</text></item>
<item><p>131a2</p><section>mdo sde</section><text>snyam mo/ /de sgra'i skye mched la mngon par kun tu rtog pa na/ sgra thos pa na rmongs pa med cing chags pa med la/ snying po med par rtogs so/ /de rna ba dang / sgra'i skye mched la mngon par rtog pa na/ rna ba'i rnam par shes pa la chags pa med</text></item>
<item><p>131a3</p><section>mdo sde</section><text>cing 'dod chags dang bral ba 'thob ste/ rna ba'i rnam par shes pa ni bdag ma yin zhing / rna ba'i rnam par shes pa ni bdag gi ma yin no snyam mo/ /reg pa dang / tshor ba dang / sems pa yang de bzhin no/ /yang dge slong de sna dang / dri'i skye</text></item>
<item><p>131a4</p><section>mdo sde</section><text>mched la lta ste/ sna la yang brten/ dri la yang brten/ de skyed pa yid la byed pa la yang brten nas/ sna'i rnam par shes pa skye ste/ nye ba'am/ ring ba'am/ yid du 'ong ba'am/ yid du mi 'ong ba'am/ dri zhim pa'am/ dri mi zhim</text></item>
<item><p>131a5</p><section>mdo sde</section><text>pa'am/ rlung gis khyer te 'ongs pa'am/ khyer te mi 'ong ba'i dri so sor snom mo/ /de la sna'i skye mched la phyi rol gyi dri de sbyor bar byed de/ de la gsum 'dus pa las reg pa/ reg pa dang lhan cig skyes pa'i tshor ba dang / 'du shes dang /</text></item>
<item><p>131a6</p><section>mdo sde</section><text>sems pa 'byung ngo / /de la myong ba'i mtshan nyid ni tshor ba'o/ /shes pa'i mtshan nyid ni 'du shes so/ /de rna ba dang / sgra'i skye mched mthong nas/ nang gi reg pa'i mtshan nyid ni reg pa/ shes pa'i mtshan nyid ni 'du shes/ de sems pa'i mtshan</text></item>
<item><p>131a7</p><section>mdo sde</section><text>nyid ni 'du shes de sems par byed pa yin te/ chos 'di dag ni skad cig ma gcig la dmigs pa yin la/ bya ba ni tha dad par rtsom pa yin te/ dper na ji ltar ngo bo nyid mi 'dra ba sa chen po'i chos bcu pa lta bu'o/ /de bzhin du chos 'di dag thams cad kyi</text></item>
<item><p>131b1</p><section>mdo sde</section><text>mtshan nyid tha dad cing skad cig ma gcig la gzhan bya ba gcig rtsom pa yin no snyam ste/ snga ma bzhin no/ /dge slong de sna dang dri'i skye mched kyi de kho na nyid shes par de nyid 'di ltar tshol te/ ci 'di la skye mched 'di rtag pa dang / brtan pa dang / ther zug pa med</text></item>
<item><p>131b2</p><section>mdo sde</section><text>cing yongs su 'gyur ba yin te/ sna dang / dri'i skye mched mi rtag pa dang / sdug bsngal ba dang / stong pa dang / bdag med par shes la/ de dag thams cad la bdag med cing bdag gi med do zhes rig nas sna dang / dri'i skye mched 'di ni kun tu rtog pa kho na</text></item>
<item><p>131b3</p><section>mdo sde</section><text>tsam yin la/ des so so'i skye bo thams cad bcings pa yin te/ blo zhan pa dag ni rnam pa la so sor rtog go snyam mo/ /yang dge slong de lce'i skye mched tshol bar byed de/ lce la yang brten/ ro la yang brten/ de skyed pa yid la byed pa la yang brten</text></item>
<item><p>131b4</p><section>mdo sde</section><text>nas/ lce'i rnam par shes pa skye ste/ gsum 'dus pa las reg pa reg pa dang lhan cig skyes pa'i tshor ba dang / 'du shes dang / sems pa 'byung ngo / /de la myong ba'i mtshan nyid ni tshor ba/ shes pa'i mtshan nyid ni 'du shes/ reg pa'i mtshan nyid</text></item>
<item><p>131b5</p><section>mdo sde</section><text>ni reg pa/ sems pa'i mtshan nyid ni sems par byed pa yin te/ chos 'di dag ni 'du shes kyi mtshan ma la dmigs pa yin zhing / rang gi mtshan nyid dang spyi'i mtshan nyid du gyur pa/ bya ba tha dad pa rtsom zhing thams cad kyang don gcig rab tu sgrub pa yin te/</text></item>
<item><p>131b6</p><section>mdo sde</section><text>dper na shing la yang brten/ skam pa la yang brten/ the'u la yang brten/ thab la yang brten/ mgar ba la yang brten nas/ lag pa'i rgyan sor gdub gcig byed de/ chos de dag thams cad kyi mtshan nyid mi 'dra ba de bzhin du lce'i skye mched kyi chos 'di</text></item>
<item><p>131b7</p><section>mdo sde</section><text>yang / lce'i skye mched dang ro'i skye mched skyed do/ /yang dge slong de lce'i skye mched kyi de kho na nyid mthong ba 'di ltar rab tu rtog par byed de/ lce'i skye mched la rtag pa'am/ bde ba'am/ gtsang ba'am/ bdag dang bcas pa yod pa</text></item>
<item><p>132a1</p><section>mdo sde</section><text>rnam pa thams cad du rnam par bsams na gang mtshan nyid de lta bu dang ldan pa'i chos chung ngu tsam yang mi dmigs te/ de lce dang ro'i skye mched kyi 'dod chags dang bral lo/ /de sems can rgya mtsho de dag thams cad gang du zhugs shing chags pa/ mi</text></item>
<item><p>132a2</p><section>mdo sde</section><text>dang / lha dang / sems can dmyal ba dang / dud 'gro dang / 'gro ba lnga po dag gcig la gcig gnod cing zhugs te 'ching ngo / /de lce dang ro'i skye mched las rnam par grol zhing 'dod chags dang bral te/ lce'i skye mched dag la bdag med</text></item>
<item><p>132a3</p><section>mdo sde</section><text>cing lce dang ro'i skye mched dag la bdag gi med de/ bdag rtag pa'am/ brtan pa'am/ ther zug pa med cing yongs su 'gyur ba'i chos can yin te/ lce dang ro'i skye mched ni med pa yin no snyam ste/ de de las kyang 'dod chags dang bral lo/ /gzhan</text></item>
<item><p>132a4</p><section>mdo sde</section><text>yang dge slong de lus dang / reg bya'i skye mched la lta bar byed de/ de lus la yang brten/ reg bya la yang brten nas/ lus kyi rnam par shes pa skye bar mthong ste/ gsum 'dus pa las reg pa/ reg pa dang lhan cig skyes pa'i tshor ba dang /</text></item>
<item><p>132a5</p><section>mdo sde</section><text>'du shes dang / sems pa 'byung ste/ chos 'di dag ni snga ma bzhin du shes par bya'o/ /ji ltar mig gi dbang po'i skye mched rnams bshad pa de bzhin du/ lus kyi reg pa yang khong du chud par bya'o// //'phags pa dam</text></item>
<item><p>132a6</p><section>mdo sde</section><text>pa'i chos dran pa nye bar gzhag pa/ bam po lnga pa/ de nas gzhan yang ji ltar na dge slong de skye mched gzugs can bcu brtags nas/ chos kyi skye mched kyi de kho na nyid rtog cing chos kyi skye mched la lta bar byed ce na/ rnal 'byor spyod pa nang gi chos la</text></item>
<item><p>132a7</p><section>mdo sde</section><text>chos kyi rjes su lta zhing gnas pa des/ thos pa las byung ba'i shes pa'am/ lha'i mig gis brtags na/ chos gang chos kyi skye mched du bsdus pa ni so sor brtags pas 'gog pa dang / so sor brtags pa ma yin pas 'gog pa dang nam mkha'o//</text></item>
<item><p>132b1</p><section>mdo sde</section><text>de la chos gang med pa'i chos de bsdus pa ni nam mkha' yin no/ /so sor brtags pas 'gog pa zhes bya ba ni mya ngan las 'das pa la sa sor rtog pa'i shes rab yin te/ de rnam pa du ma mngon sum du byas nas gnas so sor rtog pas nyon mongs pa sel</text></item>
<item><p>132b2</p><section>mdo sde</section><text>zhing zad par byed la 'jig par byed/ zag pa med pa thams cad la phyogs par byed cing mngon du byed pa yin no/ /so sor brtags pa ma yin pas 'gog pa ni so sor brtags pa ma yin pa zhes bya ba gang mi shes shing shes pa med la/ so sor reg pa med/</text></item>
<item><p>132b3</p><section>mdo sde</section><text>shes pa ma yin zhing shin tu khong du chud pa med la/ rab tu rtog pa med/ gzhan gyi rnam par shes pa brgya phrag stong skyes pa dag kyang 'jig par byed cing / mig dang / rna ba dang / sna dang / lce dang / lus dang / yid kyi rnam par shes pa de la bdag</text></item>
<item><p>132b4</p><section>mdo sde</section><text>'jig par byed la/ yang 'byung bar mi byed pa gsum pa 'di ni so sor brtags pa ma yin pas 'gog pa ste/ nam mkha' dang chos gsum po 'di dag ni skye ba med la rtag pa de dag dus kyis ma bskyed cing skye bar mi 'gyur la mi skye'o/ /de nas gzhan yang ji ltar na</text></item>
<item><p>132b5</p><section>mdo sde</section><text>dge slong de chos kyi skye mched gzugs dang gzugs ma yin pa rnam pa gnyis rnam par 'byed ce na/ de la gzugs can bcu ni skye mched gzugs can yin no/ /de la ji ltar na bstan du med cing thogs pa med pa'i mig gi rnam par shes pas bstan du yod cing thogs</text></item>
<item><p>132b6</p><section>mdo sde</section><text>pa dang bcas pa'i gzugs ji ltar na dmigs par 'gyur/ de bzhin du ji ltar na rna ba'i rnam par shes pa bstan du med cing thogs pa med pas sgra 'dzin par 'gyur/ de bzhin du ji ltar na sna'i rnam par shes pa bstan du med cing thogs pa med pas dri 'dzin par 'gyur/ de</text></item>
<item><p>132b7</p><section>mdo sde</section><text>bzhin du lce'i rnam par shes pa bstan du med cing thogs pa med pas ro rnam par shes par 'gyur/ de bzhin du lus kyi rnam par shes pa bstan du med cing thogs pa med pas phyi rol gyi skye mched lnga dang / gzhan nang gi skye mched lnga po 'di dag ji ltar na bstan du</text></item>
<item><p>133a1</p><section>mdo sde</section><text>med cing thogs pa med pa dag gis bstan du yod cing thogs pa dang bcas pa'i skye mched dag ji ltar dmigs par 'gyur zhe na/ dge slong de ji tsam du dmigs pa'i rnam par 'gyur ba de tsam du rnam par mthong zhing de rnam par shes pa skye ste/ rgya dang</text></item>
<item><p>133a2</p><section>mdo sde</section><text>rgya'i 'bur bzhin no/ /de la rgya de'i mi 'dra ba mkhrang ba dang / rgya'i 'jam pa dang / snyi ba dang / mkhrang ba dang / mi mkhrang ba de las rgya'i 'bur 'byung ngo / /de bzhin du bstan du med cing thogs pa med pa'i rnam par shes pa bstan du yod cing thogs pa dang</text></item>
<item><p>133a3</p><section>mdo sde</section><text>bcas pa la dmigs pa 'dzin to/ /gsum pa rgya'i 'bur 'byung ba bzhin du mi 'dra ba de dag thams cad las mi 'dra ba 'byung ste/ de ltar mi 'dra ba las mi 'dra ba 'byung ba ni mtha' dang po yin no/ /mtha' gnyis pa ni 'dra ba dag las 'dra ba 'byung ba yin te/</text></item>
<item><p>133a4</p><section>mdo sde</section><text>dper na thags dkar po dag las gos kyi snam bu dkar por shes pa lta bu'o/ /mtha' gsum pa ni mi 'thun pa dag las mi 'thun pa 'byung ba yin te/ dper na gtsub shing las me 'byung zhing me dang shing mi 'thun par mthong ba lta bu'o/ /mtha' bzhi pa ni sla ba</text></item>
<item><p>133a5</p><section>mdo sde</section><text>las bska ba 'byung ba yin te/ dper na 'o ma sla ba las bska ba 'byung ba ni ji ltar 'o ma sla ba las zho ba ska ba 'byung ba de bzhin du dngos po mi 'dra ba mig gi rnam par shes pa la sogs pa rgyu rkyen gyi bye brag gis mig gi rnam par shes pa la sogs pa skye'o/ /'dir</text></item>
<item><p>133a6</p><section>mdo sde</section><text>tshigs su bcad pa/ chos rtogs pa la mngon dga' zhing / /bsam gtan kun dgar gnas ldan la/ /de yi mtshan nyid shes pa ni/ /mya ngan 'das pa mchog 'thob bo/ /byams la rtag par kun tu dga'/ /chos kyi spyod yul brtson byed cing / /lus</text></item>
<item><p>133a7</p><section>mdo sde</section><text>kyi mtshan nyid de shes pa/ /de nyid kho na dge slong yin/ /gang gi blo gros tshul bzhin sems/ /'dod dang khro bas mi nyams pa/ /dge slong de yin shes par bya/ /de las bzlog na gzhan du 'gyur/ /'byung po kun la brtse zhing zhi/ /chags pa thams</text></item>
<item><p>133b1</p><section>mdo sde</section><text>cad rnam spangs la/ /'ching ba kun las nges grol ba/ /de nyid rig pa dge slong yin/ /gang gi rnam shes las rung bzhin/ /gang dag yul gyis mi nyams pa/ /gser la dri ma med pa bzhin/ /dag pa dge slong zhes bya 'o/ /gang gi yid la</text></item>
<item><p>133b2</p><section>mdo sde</section><text>dga' ba dang / /mi dga' ba yis gos med cing / /skyon rnams thams cad rnam spangs pa/ /de ni dge ba'i gter du blta/ /tshul khrims nye bar khro med cing / /chos spyod pa dag dbang po thul/ /sems can mi dman blo gros ldan/ /de lta bu ni dge</text></item>
<item><p>133b3</p><section>mdo sde</section><text>slong yin/ /gang dag bstan bcos bstan bcos don/ /rtag tu rnam shes blo gros dga'/ /bza' btung dag la dga' med pa/ /zhi ba'i yid de dge slong yin/ /gang dag tshal dgon gtsug lag khang / /dur khrod dang ni rtswa bting la/ /yid ni</text></item>
<item><p>133b4</p><section>mdo sde</section><text>dga' bar byed pa dag /de lta bu ni dge slong yin/ /skyon rnams de nyid las shes shing / /'bras bu'i bye brag rig pa dang / /rgyu dang rkyen gyi de nyid shes/ /sdig dang bral ba dge slong yin/ /sdig pa'i dgon pa bcom byas shing / /skyon bcom dbang po</text></item>
<item><p>133b5</p><section>mdo sde</section><text>thul ba dang / /yang srid rnam pa shes pa ni/ /zhi ba'i yid de dge slong yin/ /bsngags pas snying la dga' med la/ /smad pas zhum pa med pa ni/ /rgya mtsho lta bur zab pa ste/ /rnal rig dge slong zhes bya 'o/ /blo gros brtan pa bdag mi stod/ /snyan</text></item>
<item><p>133b6</p><section>mdo sde</section><text>par smra zhing dus su smra/ /brkam med grags pa mkhas pa dag /dge slong de ni zhi zhes bya/ /'dod pa'i khams su 'gro ba'i rgyu/ /de bzhin gzugs kyi khams dang ni/ /gzugs med khams kyi de nyid shes/ /bstan rig dge slong zhes bya 'o/ /'jig</text></item>
<item><p>133b7</p><section>mdo sde</section><text>rten gtam la chags med cing / /gang gi yul dag dug lta bu/ /chags pa'i skyon dag rtag 'joms pa/ /dge slong de ni sangs rgyas bas bstan/ /gang gi blo gros 'dod rnams la/ /'dam lta bur ni rtag tu lta/ /brtan pa blo gros nges grol zhing / /de ni</text></item>
<item><p>134a1</p><section>mdo sde</section><text>'khor ba'i 'ching las grol/ /gang zhig le lo thag bsrings pa/ /bsam gtan kha ton las rung zhing / /sems can rnams la phan byed pa/ /dgon gnas dge slong zhes bya'o/ /gang gi blo gros dris lan ldon/ /spobs</text></item>
<item><p>134a2</p><section>mdo sde</section><text>dang ldan zhing dbang po thul/ /de ni chos kyi gtam shes te/ /gang dag bzlog na rtswa dang 'dra/ /gang gi blo gros lus dub pas/ /rnam pa kun tu skyo med cing / /don du bya ba kun shes pa/ /de ni dge 'dun sogs pa byed/ /tshong zong phyir min longs phyir</text></item>
<item><p>134a3</p><section>mdo sde</section><text>min/ /grags pa'i don du ga la zhig /gang blo dge 'dun don sems pa/ /de ni 'khor ba'i 'ching las grol/ /gang gi brtul zhugs mtho ris dang / /rnyed dang grags pa'i don du min/ /thams cad mya ngan 'das don byed/ /dge slong de ni zhi zhes bya/ /</text></item>
<item><p>134a4</p><section>mdo sde</section><text>sdig pa dag ni rtag tu spangs/ /legs par byed la rtag dga' zhing / /sdig pa'i bshes dang mi 'dre ba/ /sangs rgyas bstan la dge slong yin/ /sems ni byams par bsgoms byas shing / /mkhas pa drang po'i sems ldan la/ /bslab pa'i gzhi la</text></item>
<item><p>134a5</p><section>mdo sde</section><text>nyams med pa/ /mya ngan 'das pa yong mi ring / /'khor ba'i skye dang rga ba yi/ /'jigs las kha ni phyir phyogs shing / /bsam gtan ldan la bag yod pa/ /mya ngan 'das pa yong mi ring / /mi rtag stong pa bdag med dang / /bya ba'i rnam pa shes pa</text></item>
<item><p>134a6</p><section>mdo sde</section><text>dang / /bsam gtan 'phel ba'i rnam shes pa/ /mya ngan 'das pa yong mi ring / /de nas gzhan yang dge slong de sa gzhan lnga pa las sa gzhan drug pa la ji ltar 'jug ce na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i</text></item>
<item><p>134a7</p><section>mdo sde</section><text>shes pa'am/ lha'i mig gis brtags na/ dge slong de mu bzhi pa la lhag par mos pa yin no/ /ji ltar na chos 'di dag gi rgyu 'dra ba dag las 'dra ba 'byung ba dang / mi 'dra ba dag las mi 'dra ba dang / 'dra ba ma yin pa dag las 'dra ba ma yin pa dang / phyed 'dra</text></item>
<item><p>134b1</p><section>mdo sde</section><text>ba dag las phyed 'dra ba 'byung / ji ltar rgyu 'dra ba dag las 'dra ba 'byung zhe na/ dper na 'bru dang / 'bru'i rgyur gyur pa dag las 'bru nyid skye ba de bzhin du/ nang gi dge ba'i las 'dra ba dag las 'dra ba'i 'bras bu nyid lha dang mi rnams la dmigs pa ni mu dang po</text></item>
<item><p>134b2</p><section>mdo sde</section><text>yin no/ /rgyu mi 'dra ba dag las mi 'dra ba 'byung ba ni dper na 'o ma las zho skyur ba 'byung ba de bzhin du nang gi yang 'jig rten 'dir kun nas nyon mongs pa sgra dang / reg pa dang / ro dang / gzugs dang / dri 'dod pa sdug pa dag byas pas/ zho skyur ba 'byung ba de</text></item>
<item><p>134b3</p><section>mdo sde</section><text>bzhin du mi 'dod cing mi sdug la yid du mi 'ong ba'i 'bras bu rnam par smin pa sems can dmyal ba dang / dang / dud 'gro rnams la dmigs pa ni mu gnyis pa yin no/ /rgyu mi 'dra ba dag las mi 'dra ba 'byung ba ni dper na tshon sngon po dang / bab lar sbyar na</text></item>
<item><p>134b4</p><section>mdo sde</section><text>kha dog mi 'dra ba 'ba' zhig tu 'gyur ba de bzhin du/ nang gi chos la yang las dang 'bras bu rnam par smin pa'i las dang / 'bras bu mi 'dra ba 'byung ba ste/ las dang 'bras bu mi 'dra ba ni dper na/ log par lta ba mchod sbyin pa dag mtho ris 'dod pa'i phyir phyugs</text></item>
<item><p>134b5</p><section>mdo sde</section><text>dag gsod de/ de dag sems can dmyal bar 'gro ba ni mu gsum pa yin no/ /rgyu phyed 'dra bdag las phyed 'dra ba 'byung ba ni/ thags phra mo dkar po nyid las snam bu dkar po stug po nyid du byed de/ phra mo dang / stug po gnyis mi 'dra ba nyid du yod pa de bzhin du rgyu</text></item>
<item><p>134b6</p><section>mdo sde</section><text>phyed 'dra bdag las phyed 'dra ba 'byung ba ni/ mi dge ba'i las bsags pa phra mor gyur pa dag gis sems can dmyal ba chen po dag byed pa ni mu bzhi pa yin no/ /dge slong de las dang 'bras bu 'ong ba dang 'gro ba'i byed pa'i rjes su bsams pa mthong nas/ las dang 'bras bu</text></item>
<item><p>134b7</p><section>mdo sde</section><text>'khor lo bzhin du srid par 'gro ba'i mu bzhi pa sems par byed de/ ris dang ldan pa'i mi la gnod par byed pa'i las thob pa med pa gang yin pa de ni mu dang po yin no/ /mi la gnod par byed pa'i las thob pa gang yin pa ni mu gnyis pa yin no/ /gnod par byed pa'i</text></item>
<item><p>135a1</p><section>mdo sde</section><text>las thob pa dang ma thob pa gang yin pa ni mu gsum pa yin no/ /gnod par byed pa'i las thob pa yang ma yin/ ma thob pa yang ma yin pa gang yin pa ni mu bzhi pa yin no/ /ris dang ldan par gnod par byed pa'i las thob pa med pa gang yin pa</text></item>
<item><p>135a2</p><section>mdo sde</section><text>de ni yod de/ dper na 'jig rten par gyur pa dag rgyu sngar ma thob par mi dag la gnod par byed pa lta bu'o/ /'jig rten las 'das pa mig gi rnam par shes pa las kyi rgya mtsho thob pa med pa'i mi la 'dod pa dang / mya ngan la sogs pas gnod par byed pa ni mu dang</text></item>
<item><p>135a3</p><section>mdo sde</section><text>po yin no/ /mi la gnod par byed pa'i las thob pa gang yin pa ni/ dper na 'jig rten pa dag me'am/ ral gri dang phrad na sreg go zhe'am/ gcod do zhes zer ba lta bu'o/ /'jig rten las 'das pa ni mi dge ba'i las thob na/ sems can dmyal ba</text></item>
<item><p>135a4</p><section>mdo sde</section><text>dang / dud 'gro dang / rnams su gnod pa byed pa ni mu gnyis pa yin no/ /gnod par byed pa'i las thob pa dang ma thob pa gang yin pa ni/ dper na 'jig rten pa dag rig sngags dang / dug gi mthu thob pa dang / ma thob pa sbyin par byed pa lta bu'o/ /</text></item>
<item><p>135a5</p><section>mdo sde</section><text>'jig rten las 'das pa ni/ 'chi ba'i yul gyi dus su sems can dmyal ba rnams kyi mtshan ma'i gzugs brnyan thob pa ni mu gsum pa yin no/ /gnod par byed pa'i las thob pa yang ma yin/ ma thob pa yang ma yin pa gang yin pa ni/ dper na 'jig rten</text></item>
<item><p>135a6</p><section>mdo sde</section><text>pa dag sman gyi sa bon btab pa skye bar 'gyur ba thob pa yang ma yin/ ma thob pa yang ma yin pa lta bu'o/ /'jig rten las 'das pa ni dper na/ dge slong dgra bcom pa la nges par myong bar 'gyur ba'i las ri rab tsam yod kyang dgra bcom pa mya ngan las 'das te/</text></item>
<item><p>135a7</p><section>mdo sde</section><text>dgra bcom pa la yod pa'i las de dag thob pa med cing gnod par yang mi 'gyur la/ grol ba ni mu bzhi pa yin no/ /tshe 'di la myong bar 'gyur la/ skyes nas myong bar 'gyur ba ma yin pa'i las ni mu dang po yin no/ /skyes nas myong bar 'gyur la/ tshe</text></item>
<item><p>135b1</p><section>mdo sde</section><text>'di la myong bar 'gyur ba ma yin pa ni mu gnyis pa yin no/ /skyes nas myong bar 'gyur ba dang / tshe 'di la'ang myong bar 'gyur ba ni mu gsum pa yin no/ /tshe 'di la yang myong bar 'gyur ba ma yin pa dang / skyes nas kyang myong bar 'gyur ba ma yin pa ni mu bzhi pa</text></item>
<item><p>135b2</p><section>mdo sde</section><text>yin no/ /tshe 'di la myong bar 'gyur la/ skyes nas myong bar 'gyur ba ma yin pa'i las gang yin zhe na/ dper na 'jig rten pa dag rgyal po la gnod pa byas na/ chad pas gcod pa ni tshe 'di la myong bar 'gyur ba yin la/ skyes nas myong bar 'gyur ba ma</text></item>
<item><p>135b3</p><section>mdo sde</section><text>yin pa lta bu'o/ /'jig rten las 'das pa ni sbyin pas de bsngags par 'gyur ba tshe 'di la myong ba yod pa de dang / 'jig rten pha rol tu lhan cig mi 'gro ba ni mu dang po yin no/ /skyes nas myong bar 'gyur la/ tshe 'di la myong bar 'gyur ba ma yin pa ni/ dper</text></item>
<item><p>135b4</p><section>mdo sde</section><text>na 'jig rten pa dag me dong du zhugs pas mtho ris thob par 'gyur ro zhes zer ba lta bu'o/ /'jig rten las 'das pa ni/ tshe 'di la dge ba'am/ mi dge ba byas pas gzhan du rgyu dang 'bras bu mngon sum du mthong ba thob pa ni mu gnyis pa yin no/ /tshe 'di</text></item>
<item><p>135b5</p><section>mdo sde</section><text>la myong bar 'gyur zhing / skyes nas kyang myong bar 'gyur ba ni mu gsum pa yin te/ dper na 'jig rten pa dag tshe 'di la myong bar 'gyur ba dang / skyes nas myong bar 'gyur ba lta bu'o/ /'jig rten las 'das pa ni mu gsum pa bzhin no/ /tshe 'di la</text></item>
<item><p>135b6</p><section>mdo sde</section><text>myong bar 'gyur ba ma yin zhing / skyes nas kyang myong bar 'gyur ba ma yin pa ni dper na/ 'jig rten pa dag mi smra ba'i brtul zhugs lta bu yin te/ mi smra ba'i brtul zhugs dang / sbyin pa dang / tshul khrims dag ni tshe 'di la myong bar 'gyur ba</text></item>
<item><p>135b7</p><section>mdo sde</section><text>yin no/ /'jig rten las 'das pa ni/ lung du ma bstan pa'i sems kyi las yin te/ lung du ma bstan pa'i las des/ tshe 'di la myong bar 'gyur ba'i 'bras bu rnam par smin pa yang mi dmigs shing / skyes nas kyang myong bar 'gyur ba</text></item>
<item><p>136a1</p><section>mdo sde</section><text>ma yin pa ni mu bzhi pa yin no/ /de ltar dge slong de phyogs gcig tu 'dug nas/ sems can dmyal ba dang / lha dang / mi rnams kyi las dang / 'bras bu dang / rnam par smin pa'i dra ba mang po yan lag du ma mthong nas/</text></item>
<item><p>136a2</p><section>mdo sde</section><text>yang dag pa'i chos la chos kyi rjes su lta zhing gnas so/ /de nas gzhan yang dge slong de las kyi 'bras bu rnam par smin pa shes pa ji lta bu yin zhe na/ rnal 'byor spyod pa chos la chos kyi rjes su lta zhing gnas pa de/ las dang / las kyi 'bras</text></item>
<item><p>136a3</p><section>mdo sde</section><text>bu dge ba dang / mi dge ba shes pa yin te/ 'di ltar sems can 'di dag lus kyis nyes par spyod pa dang ldan/ ngag gis nyes par spyod pa dang / yid kyis nyes par spyod pa dang ldan pa ni/ 'phags pa rnams la skur pa 'debs shing /</text></item>
<item><p>136a4</p><section>mdo sde</section><text>log par lta ba yang dag par blangs pa yin te/ de rgyu de dang / rkyen de dag gis ngan 'gro log par ltung ba sems can dmyal ba'am/ dud 'gro'i skye gnas sam/ rnams kyi yul du skye'o/ /gzhan yang sems can 'di dag</text></item>
<item><p>136a5</p><section>mdo sde</section><text>lus kyis legs par spyad pa dang ldan pa dang / ngag gis legs par spyad pa dang / yid kyis legs par spyad pa dang ldan pa ni/ 'phags pa rnams la skur pa 'debs pa ma yin te/ de dag rgyu de dang / rkyen de dag gis lus dang bral nas/</text></item>
<item><p>136a6</p><section>mdo sde</section><text>bde 'gro lha rnams kyi nang du skye'o/ /rang gi las dang / chos dang / rnam par smin par yang dag pa ji lta ba bzhin mthong ba'i dge slong de ni/ gzhan dag las thos pa la rnam par rtog cing / bdud kyi dbang du song ba'i sems can dag dang</text></item>
<item><p>136a7</p><section>mdo sde</section><text>spyod pa mtshungs par mi spyod la/ mya ngan las 'das pa'i mthar gtugs pa'i spyod pa la yid 'byung ba dang / dge ba dang / 'khor ba'i mthar gtugs pa dang ldan pa dang / 'khor ba 'di las ji ltar bdag nyid kyis bdag dang / sbyin</text></item>
<item><p>136b1</p><section>mdo sde</section><text>bdag dang / sbyin pa po dag sgrol ba dang / gzhan dag la yang phan gdags pa byed par gyur pas spyod do/ /chos dang / las dang / rnam par smin pa shes pa'i dge slong de/ sems can dmyal ba dang / dang / dud 'gro</text></item>
<item><p>136b2</p><section>mdo sde</section><text>dang / lha dang / mi rnams kyi las dang / chos dang / rnam par smin pa la rtog cing dpyod par byed de/ dper na nor bu shin tu dang zhing gsal ba/ nor bu bai dUr+ya'i bu ga'i nang du skud pa bcug pa ser po'am/ btsod ka' ma/ dkar</text></item>
<item><p>136b3</p><section>mdo sde</section><text>po ji ltar snang ba de bzhin du/ las kyi nor bu'i nang du rnam par smin pa'i skud pa yod pa de dge slong thos pa las byung ba'i shes pa'am/ lha'i mig rnam par dag pa des mthong ngo / /yang dge slong de thos pa las byung ba'i shes pas nor bu lta bu'i las dang /</text></item>
<item><p>136b4</p><section>mdo sde</section><text>chos dang / rnam par smin pa mthong ste/ dper na nor bu dkar zhing shin tu dkar ba gang zhig /kun nas gsal zhing rma med la/ dang zhing dbug bzod pa/ las su byar rung zhing kun tu sgor gyur la/ skye bo thams cad kyis bsngags pa/</text></item>
<item><p>136b5</p><section>mdo sde</section><text>nor dang ldan zhing rgyal po la 'os pa/ yon tan rnam pa de dag dang ldan pa'i nor bu de/ rgyal po'am/ rgyal po'i bus de'i yon tan shes shing / de'i rin shes par gyur nas/ rgyan du bya ba nas gdags pa'i bar du byas pa de bzhin du/ dge</text></item>
<item><p>136b6</p><section>mdo sde</section><text>slong de phyogs dkar po dge ba bcu'i las kyi lam gyi nor bu 'di kun nas dkar zhing / shin tu gsal la sdig pa med pa/ kha na ma tho ba med cing dang la dbug bzod pa/ chos kyi phyogs dang gnyen po skyed pa/ dri ba dang lan ldon pa la chos kyi thur</text></item>
<item><p>136b7</p><section>mdo sde</section><text>mas 'bigs par bzod cing / las su rung ba sbyin pa dang / tshul khrims dang / shes pa dag ji lta ji ltar yongs su sngo bar byed pa de lta de ltar dge ba bcu'i las kyi lam gyi nor bu 'di las su rung ba nyid du de 'khor los sgyur ba'i rgyal srid dam/ de bdud</text></item>
<item><p>137a1</p><section>mdo sde</section><text>kyi rgyal srid dam/ de tshangs pa'i rgyal srid dam/ de zag pa med pa'i bsam gtan gyi ting nge 'dzin sgom pa'i rgyal srid 'grub par byed de/ de de ltar dam pa'i chos kyi nor bu 'di las su rung zhing kun tu sgor gyur pa yin no/ /kun</text></item>
<item><p>137a2</p><section>mdo sde</section><text>tu sgo ni lha dang mi'i sgor gyur pa yin te/ de ltar dam pa'i chos kyi kun tu sgor gyur pa ni/ 'khor ba'i grong khyer las 'byung zhing / mya ngan las 'das pa'i sgo'i rjes su 'jug pa yin/ skye bo thams cad kyis bsngags pa zhes bya ba ni/ yang dag pa'i</text></item>
<item><p>137a3</p><section>mdo sde</section><text>lta ba dang ldan pa slob pa rnams kyis bsngags pa'o/ /rgyal po la 'os pa zhes bya ba ni/ dam pa'i chos kyi lam bsgrub pa shes pa'i sems kyi dbang phyug tu rung ba'o/ /der zhugs pa zhes bya ba ni/ nor bu bai dUr+ya dang / dam pa'i chos kyi nor bu</text></item>
<item><p>137a4</p><section>mdo sde</section><text>yon tan thams cad phun sum tshogs pa de dang / chos 'thun par dmigs pa'o/ /yang dge slong de las dang / chos dang / rnam par smin pa nor bu bzhin du mthong ste/ dper na nor bu gzhan zhig rma yod cing thams cad du bzang ba ma yin la/</text></item>
<item><p>137a5</p><section>mdo sde</section><text>kun gyi sgo ma yin/ dkar ba ma yin zhing dbug tu mi bzod la/ las su byar mi rung / skye bo kun gyis bsngags pa ma yin zhing / rgyal po'am/ rgyal po'i bu la rung ba ma yin pa de bzhin du/ gzhan mu stegs can chos kyi gzugs brnyan</text></item>
<item><p>137a6</p><section>mdo sde</section><text>gyi chos kyi nor bu rma yod pa de'i rma gcig po ni 'jig tshogs la lta ba dang / tshul khrims dang / brtul zhugs mchog tu 'dzin pa dang / the tsom yod pa yin no/ /kun gyi sgo ma yin pa ni/ sems can dmyal ba dang / dang / dud 'gro'i</text></item>
<item><p>137a7</p><section>mdo sde</section><text>sgo yin no/ /nor dang mi ldan pa ni/ zag pa med pa'i bkra shis dang mi ldan pa'o/ /dbug par mi bzod pa ni/ legs par 'dri ba dang / lan glan pa'i chos kyi gtam 'bugs pa'i thur mar mi rung ba'o/ /rgyal po'am/ rgyal po'i bu la</text></item>
<item><p>137b1</p><section>mdo sde</section><text>'os pa ma yin pa ni/ sems can thams cad kyi dbang phyug dam pa'i chos kyi lam du zhugs pa skyes bu gang zag brgyad rnams su mi rung ba ste/ rnam pa de lta bu'i chos kyi gzugs brnyan chos ma yin pa mgul du thogs so/ /de dag nor bu de'i gzugs brnyan</text></item>
<item><p>137b2</p><section>mdo sde</section><text>gyi nor bu thogs nas/ sems can dmyal ba dang / dang / dud 'gro rnams kyi 'khor ba thog ma med pa'i dus nas zhugs te yongs su 'khyam mo/ /de lta bas na dge slong nor bu de lta bu'i nor bur gyur te/ dper na byis pa so so'i</text></item>
<item><p>137b3</p><section>mdo sde</section><text>skye bo ni/ bai dUr+ya dang 'dra ba'i nor bu mching bu mthong nas/ bai dUr+ya yin no snyam du sems pa bzhin no/ /dge slong de chos dang chos ma yin pa'i brtag pa'i de kho na shes pas gzhan bdun pa la 'jug ste/ de la zhugs pa'i brtul zhugs sa bla'i</text></item>
<item><p>137b4</p><section>mdo sde</section><text>gnod sbyin dag gis mthong nas/ bar snang la spyod pa'i gnod sbyin dag la mngon par bsnyad do/ /de dag gis kyang rgyal po chen po bzhi la'o/ /de dag gis kyang rgyal chen bzhi'i lha rnams la'o/ /de dag gis kyang / sum cu rtsa gsum pa</text></item>
<item><p>137b5</p><section>mdo sde</section><text>rnams la'o/ /de dag gis kyang brgya byin la'o/ /brgya byin gyis ni 'thab bral ba rnams la'o/ /'thab bral ba dag gis ni dga' ldan pa rnams la'o/ /dga' ldan pa dag gis kyang byams pa la'o/ /byams pas kyang 'phrul dga' ba</text></item>
<item><p>137b6</p><section>mdo sde</section><text>rnams la'o/ /'phrul dga' ba rnams kyis kyang gzhan 'phrul dbang byed pa rnams la/ 'dzam bu'i gling du rigs kyi bu che ge mo zhig ces bya ba snga ma bzhin du sbyar ro/ /de nas gzhan yang dge slong de las dang / chos dang / rnam par smin pa</text></item>
<item><p>137b7</p><section>mdo sde</section><text>rnam par rig byed ma yin pa'i 'du shes kyi gzugs bcu gcig rjes su ji ltar mthong zhe na/ rnal 'byor spyod pa nang gi chos la chos kyi rjes su lta zhing gnas pa des/ gang gi tshe chos thams cad kyi byed pa dang ldan pa gang sdom pa nyid blangs te/ de phan chad</text></item>
<item><p>138a1</p><section>mdo sde</section><text>gnyid log gam/ myos sam/ rab tu myos kyang / dge ba'i chos kyi rgyun nyid rab tu 'jug ste/ dper na/ chu bo'i rgyun bar chad med pa rtag tu 'bab pa de bzhin du/ skyes bu de gnyid log gam/ myos sam/</text></item>
<item><p>138a2</p><section>mdo sde</section><text>rab tu myos pa'i 'jug pa yang de bzhin no/ /de ltar rnam par rig byed ma yin pa'i gzugs bstan du med pa/ thogs pa med par 'dod do/ /gzugs de ji lta bu yin zhe na/ las kyi ngo bo nyid yod pa nyid yin te/ de lta bas na/</text></item>
<item><p>138a3</p><section>mdo sde</section><text>gzugs de yang / gzugs rnam pa bcu gcig po de dag yin la/ dge ba'i chos thams cad kyi rten du gyur pa yin no/ /dge slong des/ sems can 'di dag gi gzugs tha dad pa/ gnas skabs tha dad pa/ ming dang 'gro</text></item>
<item><p>138a4</p><section>mdo sde</section><text>ba tha dad pa/ gnas kyi rnam pa tha dad pa ji lta bur mthong zhe na/ 'di ltar de sems can de dag gi /sems tha dad pa/ gnas kyi rnam pa dang / mos pa tha dad pa dang / las kyi rnam pa tha dad pa mthong ba de'i phyir/ gzugs tha dad</text></item>
<item><p>138a5</p><section>mdo sde</section><text>pa dang / gnas skabs tha dad pa dang / ming dang 'gro ba tha dad pa dang / gnas kyi rnam pa tha dad pa de dag ni/ dper na ri mo mkhan nam/ ri mo mkhan gyi slob ma mkhas pa zhig /sa yid du 'ong zhing 'jam la mkhrang ba zhig mthong</text></item>
<item><p>138a6</p><section>mdo sde</section><text>nas 'dug ste/ tshon sna tshogs dag gis/ ri mo'i rnam pa sna tshogs gzugs legs shing / legs pa'i rnam pa sna tshogs/ sems kyi dbang gis 'dri ba de bzhin du/ sems ri mo mkhan nam/ ri mo mkhan gyi slob ma lta bu 'di</text></item>
<item><p>138a7</p><section>mdo sde</section><text>lhag par mos pas khams gsum gyi sa shin tu 'jam zhing mkhrang ba dag la/ las kyi 'bras bu rnam par smin pa dag gi 'khor ba'i sar gnas skabs tha dad pa dang / ming dang 'gro ba tha dad pa dang / rnam pa tha dad pa dang / sems can gyi</text></item>
<item><p>138b1</p><section>mdo sde</section><text>gnas kyi rnam pa tha dad pa dag /sems ri mo mkhan lta bu des mngon par 'grub par byed do/ /yang ji ltar tshon dkar pos ni/ gzugs dkar por 'dri bar byed la/ dmar pos ni dmar por 'dri bar byed/ ser pos ni ser por 'dri bar</text></item>
<item><p>138b2</p><section>mdo sde</section><text>byed/ tshon phug ron kha lta bus ni phug ron kha lta bu 'dri bar byed/ nag pos ni nag por 'dri bar byed pa de bzhin du/ sems ri mo mkhan lta bu 'di sems kyi dmigs pa dkar po nye bar bzung nas/ zag pa dang bcas pa 'dod chags la sogs</text></item>
<item><p>138b3</p><section>mdo sde</section><text>pa'i dri ma dag gis nyon mongs pa med pa'i chos dkar po lha dang mi rnams kyi gzugs dkar po mngon par 'grub par byed do/ /ri mo mkhan gyis tshon dmar po blangs nas/ lha dang mi rnams kyi gzugs dmar po mngon par 'grub par byed de/ dmar</text></item>
<item><p>138b4</p><section>mdo sde</section><text>po zhes bya ba ni/ sgra dang / ro dang / reg pa dang / gzugs dang / dri stug po dag gis/ ri mo'i gzhi la tshul bzhin du byas pa'o/ /yang sems ri mo mkhan lta bu des/ tshon ser po blangs nas dud 'gro mngon par 'grub par</text></item>
<item><p>138b5</p><section>mdo sde</section><text>byed de/ de dag kyang ser po'i dbang gis/ gcig la gcig khrag 'thung bar byed cing sha za bar byed la/ gcig la gcig tshon ser po lta bur gyur pa'i 'dod chags zhe sdang gti mug gis gsod do/ /yang sems ri mo mkhan lta bu des/</text></item>
<item><p>138b6</p><section>mdo sde</section><text>tshon phug ron kha lta bu la dmigs pa mthong nas/ tshon phug ron kha lta bu'i las dri ma can kyi 'gro ba byed de/ de dag kyang lus tshal shing bsregs pa lta bu yin la/ sems ri mo mkhan lta bu ser sna la dmigs shing / gti mug rab rib</text></item>
<item><p>138b7</p><section>mdo sde</section><text>kyi sgrib pa'i dbang gis bkres shing skom/ sdug bsngal rnam pa sna tshogs yongs su nyams pas zil gyis non pa yin no/ /yang sems ri mo mkhan lta bu des/ tshon rtsi nag po lta bu'i las kyi ngo bo blangs nas/ sems can dmyal ba'i gzugs nag</text></item>
<item><p>139a1</p><section>mdo sde</section><text>po 'dri ba lta bur de dag kyang / las nag pos lcags nag po'i ra ba 'bar bas bskor ba der skyes te/ lus nag po la nad dang / gnod pa dang / bkres shing skom pa rnam pa sna tshogs kyi gzhir gyur cing / rang gis</text></item>
<item><p>139a2</p><section>mdo sde</section><text>nyes par byas pa gzhan yang mtshungs pa med pa'i gnod pa'i sdug bsngal gyis nyam thag pa yin no/ /yang dge slong rnal 'byor spyod pa de/ tshon rtsi lnga'i ri mo'i gzhi lta bu'i 'khor ba khams gsum du 'gro ba lngar kun tu gnas shing / sa gsum po 'dod</text></item>
<item><p>139a3</p><section>mdo sde</section><text>pa'i khams kyis dang / gzugs kyi khams dang / gzugs med pa'i khams la kun tu gnas te/ de la sems ri mo mkhan lta bu de 'dod pa bstan cing 'dod pa'i khams la dmigs pas/ gzugs rnam pa nyi shu rnam pa sna tshogs 'dri'o/ /'dod</text></item>
<item><p>139a4</p><section>mdo sde</section><text>pa'i khams dang bral ba dag ni/ gzugs kyi khams la dmigs shing gnas pa de la brten pa'i sa'i gnas skabs bcu drug po dag ni bsam gtan bzhi'i pir gyis/ gzugs kyi khams mngon par 'dri'o/ /gzugs kyi khams la dmigs pa dang bral ba</text></item>
<item><p>139a5</p><section>mdo sde</section><text>dag ni/ snyoms par 'jug pa bzhi'i sred pa la mnyam par dmigs pa'i sems ri mo mkhan lta bus/ gzugs med pa'i khams mngon par 'dri ste/ khams gsum gyi gzhi 'di ni rgya che ba yin no/ /yang dge slong des/ sems can gzhan gyi sems</text></item>
<item><p>139a6</p><section>mdo sde</section><text>ri mo mkhan lta bu rnam pa gzhan gyis mthong ste/ de la sems ni ri mo mkhan lta bu yin no/ /lus ni ri mo'i tshon rtsi'i snod lta bu yin no/ /'dod chags zhe sdang gti mug dag ni las brtan par byas pa lta bu yin no/ /dmigs pa ni khri lta bu yin no/ /</text></item>
<item><p>139a7</p><section>mdo sde</section><text>dbang po ni pir lta bu yin no/ /phyi rol gyi yul sgra dang / reg pa dang / ro dang / gzugs dang / dri sna tshogs dag ni tshon rtsi sna tshogs lta bu yin no/ /'khor ba ni rtsig pa lta bu yin no/ /shes pa ni snang ba lta bu yin no/ /brtson 'grus</text></item>
<item><p>139b1</p><section>mdo sde</section><text>rtsom pa ni lag pa lta bu yin no/ /las kyi 'bras bu rnam par smin pas byas pa'i gzugs mang po dag ni/ ri mo'i gzugs cha byad dang / dbyibs dang / mdog dang / 'byor par gyur pa mang po dag lta bu yin no/ /yang dge slong bsam</text></item>
<item><p>139b2</p><section>mdo sde</section><text>gtan la zhugs pa de/ sems ri mo mkhan lta bu de nyid rnam pa gzhan gyis mthong ste/ dper na/ gang ri mo mkhan de mgu na/ tshon rtsi'i rnam pa legs par sbyang ba byas pa gsal bar 'gyur zhing / pir gyis yang dang yang du legs par</text></item>
<item><p>139b3</p><section>mdo sde</section><text>'dri na de'i tshe/ gzugs legs par 'dri ba de bzhin du/ gang sems ri mo mkhan lta bu 'di mgu na bsam gtan gyi bya ba la/ tshon rtsi lta bu'i bsam gtan gyi rnam pa yongs su sbyang ba byas pa/ tshon rtsi lta bu gsal bar 'gyur zhing /</text></item>
<item><p>139b4</p><section>mdo sde</section><text>pir gyis yang dang yang du legs par 'dri ba lta bu'i dmigs pa lung phog pa yongs su sbyang ba byas pas/ 'og dang / steng du mnyam par 'jog pa dang / ldang ba la skyo ba med na/ sems ri mo mkhan lta bu de/ bsam gtan gyi sar</text></item>
<item><p>139b5</p><section>mdo sde</section><text>gzugs legs par 'dri'o/ /gal te mi dga' na/ sems ri mo mkhan lta bu de/ sems can dmyal ba dang / dang / dud 'gro'i sa ngan pa der 'gro ba'i ris dang / gnod pa dang / lcags kyi gtun shing pir lta bus mi</text></item>
<item><p>139b6</p><section>mdo sde</section><text>dge ba'i tshon rtsi blangs nas snod lta bur gyur pa'i sems can dmyal ba dang / dud 'gro dang / kyi gzugs de dud 'gro'i 'gro ba'i gzugs ma legs pa 'dri ste/ rgya cher snga ma bzhin du sbyar ro/ /yang dge slong de sems spre'u lta bur mthong</text></item>
<item><p>139b7</p><section>mdo sde</section><text>ste/ ji ltar spre'u ni 'phyar ba yin te/ shing dang / lcug ma dang / me tog dang / 'bras bu dang / ri brags kyi bu ga dang / sman ljongs tha dad pa thogs pa med par 'gro ba de bzhin du/ sems spre'u ltar 'phyar ba 'di yang tha dad pa</text></item>
<item><p>140a1</p><section>mdo sde</section><text>lta bu'i sems can dmyal ba dang / dang / dud 'gro dag gi 'gro ba lngar 'gro ste/ sems can ni shing lta bu'o/ /sred pa'i lcug ma ni lcug ma'i rnam pa du ma lta bu yin/ rtog pa ni me tog gi yal ga lta bu yin no/ /sgra dang / ro dang / gzugs</text></item>
<item><p>140a2</p><section>mdo sde</section><text>dang / dri dang / ri sul dang / bu ga dang / spyod pa sdug pa dang mi sdug pa'i khams gsum ni 'bras bu lta bu yin no/ /lus ni phug pa lta bu yin no/ /sems spre'u lta bu sems can dmyal ba dang / dang / dud 'gro dang / lha dang / mi rnams kyi gnas rnams su thogs</text></item>
<item><p>140a3</p><section>mdo sde</section><text>pa med par 'gro ste/ sems spre'u lta bu de 'khor ba'i sar 'khyam mo/ /yang dge slong bsam gtan la zhugs pa de sems gar mkhan lta bur mthong ste/ ji ltar gar mkhan dag cha byad dang / tshon rtsi dang / sa dang / gos dang / sil snyan sna tshogs dag thogs nas/ gar</text></item>
<item><p>140a4</p><section>mdo sde</section><text>mkhan gar byed pa de bzhin du/ sems gar mkhan lta bu 'di yang sa dang 'gro ba'i ris kyis sna tshogs su las kyis sprul pa'i cha byad sna tshogs thogs shing rgyu dang rkyen rnam pa sna tshogs 'dzin pa ni cha byad sna tshogs thogs pa lta bu yin no/ /byed pa dag ni sil snyan rnam pa sna tshogs</text></item>
<item><p>140a5</p><section>mdo sde</section><text>lta bu yin no/ /'khor ba gar mkhan lta bu ni rang gi yul gar mkhan lta bu yin te/ gar nyid kyis sems gar mkhan lta bu 'khor ba thog ma med cing yun ring ba rnam pa sna tshogs du mar gar byed do/ /yang dge slong de sems nya lta bu chu bo'i nya lta bur mthong ste/ ji ltar nya</text></item>
<item><p>140a6</p><section>mdo sde</section><text>ni ri'i chu bo 'gyur zhing dba' rlabs 'khrugs pa gting zab la rgyun drag ste/ bzod par dka' zhing 'bab pa'i rgyun gyis shing ljon pa mang po rtsa nas 'byin par nus la 'gyur ba'i shugs drag po bzlog par dka' ba'i las mi bzad par 'byung zhing 'jug pa de bzhin du/ sems</text></item>
<item><p>140a7</p><section>mdo sde</section><text>nya lta bu 'di yang srid pa gsum gyi dba' rlabs 'khrugs pa ni 'gyur zhing dba' rlabs 'khrugs pa lta bu yin la/ mnar med pas mchog tu zab pa ni 'dod pa'i khams kyi chu bo rab med ltar gting zab pa yin/ byis pa so so'i skye bo thams cad kyi dge ba dang mi dge ba'i las</text></item>
<item><p>140b1</p><section>mdo sde</section><text>kyi rgyun bzod par dka' ba'i 'gro ba dag tu pha rol du 'gro ba ni rgyun drag po bzod par dka' ba lta bu yin la/ 'gro ba lnga'i chu bor rgyu ba'i rgyun drag pos bskal pa du ma tsam du 'dren par 'gyur ba mi bzod pa ni 'bab pa'i rgyud 'gyur ba'i shugs drag pa lta bu yin/ mi rtag pa</text></item>
<item><p>140b2</p><section>mdo sde</section><text>nyid kyis 'gyur ba'i shugs bzlog par dka' ba ni bzlog par dka' ba lta bu yin te/ srid pa chu bo lta bur sems nya lta bu 'byung zhing 'jug ste/ lha dang mi dag tu ni 'byung la sems can dmyal ba dang / dang / dud 'gro rnams su ni sred pa chu bo lta bur sems</text></item>
<item><p>140b3</p><section>mdo sde</section><text>nya lta bu 'jug go /de nas gzhan yang ji ltar na dge slong rnal 'byor la gnas pa de las dang chos dang rnam par smin pa shes shing sems can thams cad sems la rag las pa mthong la/ sems kyi rnam pa sems kyi dbang du gyur cing sems kyis bslus pa mthong ste/ rnal</text></item>
<item><p>140b4</p><section>mdo sde</section><text>'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am lha'i mig gis sems can thams cad sems kyi las la rag las shing sems kyi las kyi rnam pa la sems rag las pa mthong ste/ kye ma 'khor ba thog ma</text></item>
<item><p>140b5</p><section>mdo sde</section><text>dang tha ma med pa nas 'gro ba du mar rab tu rgyu ba'i sems can 'di dag ji ltar 'gyur snyam mo/ /de thos pa las byung ba'i shes pa'am lha'i mig gis sems can gyi sems kun nas nyon mongs pas 'ching zhing rnam par byang bas 'grol bar mthong ngo / /de la sems</text></item>
<item><p>140b6</p><section>mdo sde</section><text>kyi rnam pa mang ste/ dmigs pa'i bye brag dang / ngo bo nyid kyi bye brag dang / 'gro ba'i ris kyi bye brag gis 'gro ba rnams kyi rnam pa lnga'o/ /rten bzang po'i bye brag gis dal 'byor dang ldan pa dang / kun du sbyor ba'i 'du byed dang / yang dag par ldan pa'i sems</text></item>
<item><p>140b7</p><section>mdo sde</section><text>bag la nyal dang ldan pa dang / nam mkha' la sogs pa gsum dang rtag tu mi ldan pa ste/ rnam pa lnga yin no/ /de yang dbang po'i bye brag gis ni dpag tu med la/ sred pa'i gnas sna tshogs kyi bye brag gis mdor na kun nas nyon mongs pa 'di'i phyogs 'di ni</text></item>
<item><p>141a1</p><section>mdo sde</section><text>sems las byung ba lngar 'gyur ro/ /ji ltar na rnam par byang ba'i phyogs su 'gyur zhe na/ nyon mongs pa'i rtsa ba gsum dag gi gnyen po gsum yin no/ /'das pa dang / ma 'ongs pa'i yang dag par rdzogs pa'i sangs rgyas thams cad kyi gsung</text></item>
<item><p>141a2</p><section>mdo sde</section><text>rab yang dag pa'i lam ston pa ni 'di lta ste/ 'dod chags la ni mi sdug pa'o/ /zhe sdang la ni byams pa'o/ /gti mug la ni rten cing 'brel bar 'byung ba'o/ /de lus la 'dod chags skye ba na/ de lus de la dmigs nas gnas shing rnam par 'byed de/</text></item>
<item><p>141a3</p><section>mdo sde</section><text>rkang pa dang / sen mo dang / mdog dang / yan lag dang / nying lag rags pa'i bar la rnam par 'byed pa ni bdag gang yin/ bdag gi ci yin zhes de rang gi yan lag gi phyogs la rkang pa dang / sen mo lus tha dad par lta ste/ gang la bdag tu nga rgyal 'jug</text></item>
<item><p>141a4</p><section>mdo sde</section><text>pa 'di ni sen mo dang lus ma yin zhing / rkang pa'i sen mo lus sam bdag ma yin/ gang la bdag tu nga rgyal 'jug pa 'di ni/ rkang pa'i mthil lus ma yin zhing long bu bdag gam lus ma yin/ rkang pa'i rting pa bdag gam lus ma yin zhing bsdus pa bdag gam</text></item>
<item><p>141a5</p><section>mdo sde</section><text>lus ma yin/ sta zur dang dpyi bdag gam lus ma yin/ gzhang bdag gam lus ma yin/ sgal ba'i rus par gyur pa bzhi bcu rtsa lnga bdag gam lus ma yin/ ltag pa bdag gam lus ma yin/ bzhin gyi rus par gyur pa bdag gam lus ma yin te/</text></item>
<item><p>141a6</p><section>mdo sde</section><text>dge slong des rnam par phye na don gzhan du gyur pa'i lus ma mthong zhing so so la yang lus ma mthong la/ rnam par phye na yang lus ma mthong ngo / /mig dang / rna ba dang / sna dang / lce dang / lus dang / yid la yang lus sam bdag mi mthong zhing bdag nyid med</text></item>
<item><p>141a7</p><section>mdo sde</section><text>do/ /de ltar lus rdul phra mor so sor rnam par 'byed de/ de bdag gi lus yungs kar tsam dang phye ma lta bur mthong ngo / /de 'byung ba chen po rnams rnam par 'byed de bdag ni gang zhig /ci sa'i khams bdag yin nam/ chu'i khams bdag yin nam/ me'i</text></item>
<item><p>141b1</p><section>mdo sde</section><text>khams bdag yin nam/ rlung gi khams bdag yin nam snyam mo/ /de don dam par na bdag gi khams ma mthong zhing bdag gi khams mthong ba med pa na don gzhan du gyur pa ma mthong ste/ dper na shing ljon pa du ma 'dus pa la tshal du mthong la shing ljon pa re re la tshal</text></item>
<item><p>141b2</p><section>mdo sde</section><text>med do/ /don dam par na tshal zhes bya ba shing ljon pa ma gtogs par tshal med la yang dag par na shing ljon pa yang shun pa dang / rtsa ba dang / yal ga dang / lo ma dang / lcug ma ma gtogs par don gzhan du gyur pa med de/ kun rdzob tu ni tshal yod do/ /de ltar</text></item>
<item><p>141b3</p><section>mdo sde</section><text>lus 'di yang lag pa la sogs pa 'dus pa tsam 'di la kun rdzob tu 'di ni lus yin no/ /zhes 'du shes 'jug go snyam nas de lus de'i chos kyi de kho na nyid shes nas lus la 'dod chags dang bral zhing lus kyi yan lag dang nying lag dag la 'dod chags dang bral</text></item>
<item><p>141b4</p><section>mdo sde</section><text>bar 'gyur ro/ /de 'dod chags dang bral na dga' ba'i 'dod chags kyi mod las skyes pa yang 'byung ba'i sred pas gnod pa med de/ de ltar 'dod chags kyi gnyen po la rab tu brtson no/ /ji ltar na zhe sdang gi gnyen po la rab tu brtson zhe na/ de byams pa la gnas par</text></item>
<item><p>141b5</p><section>mdo sde</section><text>'gyur te/ kye ma sems can 'di dag ni nyam nga bar zhugs pa yin te/ 'di lta ste/ 'gro ba lnga rnams su skye ba dang / 'chi ba dang / 'chi 'pho dang / 'byung ba dag 'jigs pa lngar zhugs shing shi ba'i lus rus pa lta bu de dag la ma lta bur snying rje skye'o/ /rma la ba tshwas</text></item>
<item><p>141b6</p><section>mdo sde</section><text>byugs pa lta bu'i sems can sdug bsngal ba 'di dag la ji ltar khro ba skyed de sems can de dag ni rang bzhin gyis sdug bsngal ba yin no snyam ste/ de nyon mongs pa'i rnam pa chen po gnyis pa la gnas so/ /yang dge slong de ji ltar na nyon mongs pa chen po gsum pa so sor</text></item>
<item><p>141b7</p><section>mdo sde</section><text>'jig pa la rab tu brtson zhe na/ gti mug gis bsgribs pa'i sems can ni lus kyis nyes par spyad pa spyod pa dang / ngag gis nyes par spyad pa spyod pa dang / yid kyis nyes par spyad pa spyod pa yin te/ lus dang bral nas ngan 'gro log par ltung ba sems can dmyal ba</text></item>
<item><p>142a1</p><section>mdo sde</section><text>rnams su skye'o/ /gang gi tshe yang dag pa'i lta ba sngon du song bas gti mug dang bral bar 'gyur ba de'i tshe lus kyis legs par spyad pa dang / ngag gis legs par spyad pa dang / yid kyis legs par spyad pa spyod pa de chos dang chos ma yin pa'i de kho</text></item>
<item><p>142a2</p><section>mdo sde</section><text>na nyid shes par 'gyur ro/ /gang gi tshe chos dang chos ma yin pa de dag gi de kho na nyid shes shing / rnam par shes par 'gyur ba de'i tshe nyon mongs pa chen po gsum pa'i ngo bo nyid med par 'gyur ro/ /dge slong de nyon mongs pa gsum po de dag gzhig pa'i gnyen po gsum</text></item>
<item><p>142a3</p><section>mdo sde</section><text>ni nyon mongs pa dang nye ba'i nyon mongs pa thams cad kyi kun du sbyor ba dang / bag la nyal so sor gnas pa 'jig par 'gyur ba yin te/ dper na/ shing ljon pa'i rtsa ba bcad na shun pa dang / rtsa ba dang / 'dab ma dang / lo ma dang / sdong po dang / yal ga dang / me</text></item>
<item><p>142a4</p><section>mdo sde</section><text>tog dang / 'bras bu la sogs pa de dag thams cad rul pa'am/ rnyis par 'gyur ba de bzhin du gsum po de dag bcom na/ nyon mongs pa thams cad bcom par 'gyur ro snyam mo/ /de nas gzhan yang ji ltar na dge slong de sa gzhan bdun pa las sa gzhan</text></item>
<item><p>142a5</p><section>mdo sde</section><text>brgyad pa la 'jug ce na/ rnal 'byor spyod pa de nang gi chos la chos kyi rjes su lta zhing gnas pa de thos pa las byung ba'i shes pa'am/ lha'i mig gis mthong ste/ ji ltar na dge slong thog ma nyid du 'di ltar mig gis yang dag pa ji lta ba bzhin mthong zhing ji ltar na</text></item>
<item><p>142a6</p><section>mdo sde</section><text>mig gis rnam par shes par bya ba'i gzugs rnams la byis pa so so'i skye bo kun du chags shing rnam par chags la shin tu rmongs shig gu snyam na/ de la kun du chags pa'i gnas su 'gyur ba ni mdza' bshes mthong ba'am/ gzugs sam/ bud med dam/</text></item>
<item><p>142a7</p><section>mdo sde</section><text>de las gzhan pa mthong na kun du chags par 'gyur ro/ /zhe sdang gi gnas su 'gyur ba ni 'gran zlar gyur pa'am/ 'gran zla'i gnas su 'gyur ba dag la zhe sdang bar 'gyur ro/ /'dod chags dang zhe sdang gis bsgribs pa'i mig dag ni yang dag pa ji lta ba bzhin</text></item>
<item><p>142b1</p><section>mdo sde</section><text>mi mthong ste/ gti mug gis bsgribs pa'i byis pa so so'i skye bo'i sems ni kun du rtog pa tsam gyi mig gi rnam par shes par bya ba la kun du chags shing rnam par chags la shin tu rmongs so/ /sred pas bslus pa'i mi ni rang gi 'dod pa'i rnam par rtog pas bdag</text></item>
<item><p>142b2</p><section>mdo sde</section><text>nyid la bdag nyid kun du chags par byed de/ dper na khyi ni sha med pa'i rus pa blangs te khar bcug go/ /de 'gram so'i bar du rus pa bcug pa'i kha chu 'dzag pas gsher ba la za la/ de la chags pa'i khyi yang rang gi kha'i so'i bar nas khrag 'ong ste/ de rus pa de'i</text></item>
<item><p>142b3</p><section>mdo sde</section><text>ro yin par sems kyi ro 'di ni bdag nyid kyi khrag la bdag nyid myong bar byed do snyam du mi sems shing ro la chags pa'i khyi de lce yang za'o/ /ro la chags pa'i bsgribs pa rus pa yin par sems pa de ni kun du rtog pa tsam kho na yin te/ de bzhin du byis pa so so'i skye bo</text></item>
<item><p>142b4</p><section>mdo sde</section><text>mig gi rnam par shes par bya ba'i gzugs mig tu sdug pa'i gzugs dag la kun du chags par 'gyur ro/ /de kha chu lta bu'i rnam par rtog par blo gros bsgribs pa yin la/ rnam par dpyod pa ni rus pa lta bu yin/ mig ni khar bcug pa lta bu yin te/ de lta de ltar</text></item>
<item><p>142b5</p><section>mdo sde</section><text>za'o/ /de'i sred pa ni gang gis khrag 'dzag pa lta bu yin te/ 'di ni bdag gi gzugs yin no snyam du sems pa 'di ni/ sred pa khrag gi ro la chags pa lta bu yin te/ de ro de la chags so/ /de la khyi ji lta ba bzhin du byis pa so so'i skye bo yang de dang 'dra/ rus pa ji</text></item>
<item><p>142b6</p><section>mdo sde</section><text>lta ba bzhin du mig gi rnam par shes par bya ba'i gzugs kyang de dang 'dra/ 'gram sos za bar byed pa de ji lta ba bzhin du rnam par rtog pa yang de dang 'dra/ so ji lta ba bzhin du yul yang de dang 'dra ste/ de lta bas na mig gi rnam par shes par bya ba'i gzugs</text></item>
<item><p>142b7</p><section>mdo sde</section><text>rus gong lta bu dag gis byis pa so so'i skye bo thams cad rnam par slu bar byed do snyam mo/ /yang dge slong de sems par byed do/ /ji ltar na 'khor bar yid byung ba'i dge slong dag sred pa'i 'jigs pas 'jigs shing / 'dod pa thams cad rab tu spong zhig</text></item>
<item><p>143a1</p><section>mdo sde</section><text>gu snyam mo/ /ji ltar glang po che lo drug lon pa glang po che'i cho ga shes pa'i mis bskor cing lus chen po de shing thags kyis bskor te/ bcing ba lnga yis bcings nas bu ram shing dang / la du dang / bu ram chang dang / bza' ba dang / btung ba'i ro mang</text></item>
<item><p>143a2</p><section>mdo sde</section><text>po sbyar cing / sil snyan dang / glu dang / sgra dbyangs dag gis de rnam par 'dul bar byed de/ gang gis de tshal gyi bde ba brjed par bya ba brjed nas/ der glang po che tha mal pa dag dang lhan cig gnas par byed cing de gzhan gyis bkrir rung bar byed do/ /de nas glang po</text></item>
<item><p>143a3</p><section>mdo sde</section><text>che'i cho ga shes pa des de ltar yongs su spyod pa na rang gi tshal gyi bde ba 'dod pa'i gnas ri dang / sman ljongs dang / tshal dang / me tog dang / 'bras bu dang / bya'i sgra dang / chu'i rgyun dang / sa phyogs dga' ba rjes su bsams shing bcings pa thams cad kyang bde ba de</text></item>
<item><p>143a4</p><section>mdo sde</section><text>dag rjes su dran nas/ bcings pa thams cad bcad de/ glang po che'i cho ga shes pa'i mi la yang 'dzem pa med par byas/ shing thags btsugs pa yang bcom/ bu ram shing gi dum bu dang / la du dang / bu ram chang dang / btung ba'i ro dag ni 'thungs la glu dbyangs</text></item>
<item><p>143a5</p><section>mdo sde</section><text>dag gis gzhag par ma nus shing de'i yid rnam par gdul ba dang / de'i tshal gyi bde ba brjed par bya bar ma nus/ glang po che tha mal pa dang lhan cig 'dra bar 'gro bar mi 'dod cing yang tshal de dag dran pa de bzhin du rnal 'byor spyod pa'i dge slong de thog ma med pa'i</text></item>
<item><p>143a6</p><section>mdo sde</section><text>dus nas zhugs pa/ 'ching ba lnga dag gis bcings te/ lnga gang zhe na/ 'di lta ste/ sgra dang / reg pa dang / ro dang / gzugs dang / dri sdug pa dag yin no/ /glang po che cho ga shes pa'i mis bskor ba lta bu gang zhe na/ 'di lta ste/ mig dang / rna ba dang / sna dang / lce</text></item>
<item><p>143a7</p><section>mdo sde</section><text>dang / lus dang / yid kyi rnam par shes pa kun nas nyon mongs pa rnams yin/ rang gi blo gros khyim gyi gzeb lta bus bskor ba ni 'di lta ste/ bu dang / chung ma dang / kun dga' ra ba dang / bran mo dang / bran pho dang / longs spyod dang / khyim gyis bskor ba yin/ bu</text></item>
<item><p>143b1</p><section>mdo sde</section><text>ram shing dang / la du dang / bu ram chang dang / btung ba'i ro zhes bya ba ni kun du rtog pa'i la du 'dod chags kyi skom zhes bya ba de'i tshig so/ /sred pa la rnam par chags pa ni glu dbyangs lta bu yin no/ /dga' ba'i 'dod chags ni bcings pa lta bu yin/ glang</text></item>
<item><p>143b2</p><section>mdo sde</section><text>po che tha mal pa dang 'dra bar zhes bya ba ni mi tha mal pa log par lta ba glang po che zhes bya ba de'i tshig yin no/ /lhan cig gnas zhes bya ba ni de dag dang lhan cig 'jig tshogs la lta zhing tshul khrims dang / brtul zhugs mchog tu 'dzin pa dang / yang dag par 'brel</text></item>
<item><p>143b3</p><section>mdo sde</section><text>ba mi tha mal pa'i khar sbrang rtsi lta bu log par lta ba'i gtam dag gis rab tu dga' ba'o/ /gzhan gyis bkrir rung ba zhes bya ba ni 'dod chags zhe sdang gti mug gi dbang du gyur pa zhes bya ba'i tshig so/ /glang po che'i cho ga shes pa zhes bya ba ni rnal 'byor spyod pa zhes</text></item>
<item><p>143b4</p><section>mdo sde</section><text>bya ba de'i tshig yin no/ /yongs su spyod pa na zhes bya ba ni gti mug nyon mongs pa thams cad dang 'grogs pa zhes bya ba de'i tshig so/ /nges par 'byung ba'i ri dran zhing ri'i sman ljongs zhes bya ba ni bsam gtan dang / snyoms par 'jug pa zhes bya ba de'i</text></item>
<item><p>143b5</p><section>mdo sde</section><text>tshig so/ /me tog dang 'bras bu zhes bya ba ni yang dag pa'i lam la sems bskyed pa'i 'bras bur gyur pa mya ngan las 'das pa'o/ /bya'i sgra zhes bya ba ni chos kyi gtam gyi sgra zhes bya ba de'i tshig so/ /chu bo'i rgyun dga' ba zhes bya ba ni shes rab kyi chu</text></item>
<item><p>143b6</p><section>mdo sde</section><text>bo zhes bya ba de'i tshig so/ /rgyun ces bya ba ni sems rtse gcig ces bya ba de'i tshig so/ /sa phyogs zhes bya ba ni tshangs pa'i gnas zhes bya ba de'i tshig te/ 'di lta ste/ byams pa dang / snying rje dang / dga' ba dang / btang snyoms so/ /rjes</text></item>
<item><p>143b7</p><section>mdo sde</section><text>su bsams nas zhes bya ba ni bsam gtan gyi bde ba rjes su bsams pa yin te/ rnal 'byor spyod pa de glang po che'i tshogs lta bu'i rjes su 'gro'o/ /de lta bas na glang po che lta bur rnal 'byor spyod pas bya'i/ khyi lta bur ni mi bya'o/ /de nas gzhan yang ji ltar na dge slong</text></item>
<item><p>144a1</p><section>mdo sde</section><text>de sa gzhan brgyad pa las sa gzhan dgu pa la 'jug ce na/ rnal 'byor spyod pa nang gi chos la chos kyi rjes su lta zhing gnas pa des thos pa las byung ba'i shes pa'am lha'i mig gis brtags na/ khams gsum pa 'di dag thams cad ni mi rtag pa dang /</text></item>
<item><p>144a2</p><section>mdo sde</section><text>sdug bsngal ba dang / stong pa dang / bdag med pa dang / mi gtsang ba'i snod du gyur pa 'dod pa thams cad kyang mthong ste/ dper na nags tshal gyi khrod na ri nags chen po'i ngam grog la shing 'bra go skye ba skyon du ma dang ldan pa yin te/ de la 'bras bu chung ngu yod pa blang bar</text></item>
<item><p>144a3</p><section>mdo sde</section><text>dga' zhing nyes pa mang por 'gyur ba dang / ngam grog tu ltung ba'i nyes pas srog la the tsom za bar byed pa dang / khong stong gi nyes pas g.yang sa'i phyogs su ltung ba dang / shing mthon po la 'dzegs pa dag gi srog 'chad par byed pa'o/ /gal te mi byis pa so so'i skye bo</text></item>
<item><p>144a4</p><section>mdo sde</section><text>rmongs shing mun par gyur pa dag ro la chags pa de 'bras bu de dag mthong nas/ ngam grog dang / g.yang sa dang / shing khong stong mthon po ltung ba'i sar 'gro ste 'chi bar 'gyur ba mi sems so/ /byis pa so so'i skye bo blo zhan pa ro chung ngu myong bas phrogs pa de dag shing de la</text></item>
<item><p>144a5</p><section>mdo sde</section><text>'dzegs so/ /de shing de las 'bras bu dag ma thob par de'i srog ni g.yang sar gtong ngo / /gal te rang bzhin gyis thabs gzhan dang ldan pa'am/ dge ba'i las byed pa kha cig ni de 'dod chags kyi ro ches chung bas byis pa'i blo'i nyes dmigs ches mang ba bcings par</text></item>
<item><p>144a6</p><section>mdo sde</section><text>mthong ba de bzhin du/ dge slong des nags tshal gyi khrod lta bur 'gro ba lnga'i rim pa mthong ngo // //'phags pa dam pa'i chos dran pa nye bar gzhag pa/ bam po drug pa/ ngam grog chen po zhes bya ba ni nyes pa thams cad ngam grog lta bu yin no/ /shing 'bra</text></item>
<item><p>144a7</p><section>mdo sde</section><text>go zhes bya ba ni 'dod pa'i shing zhes bya ba de'i tshig so/ /skyon brgya phrag du ma zhes bya ba ni nyon mongs pa brgya phrag stong du ma ste de dag tshor ba sdug bsngal zhes bya ba'i tshig so/ /shing la yod pa'i 'bras bu zhes bya ba ni sgra dang / reg pa dang / ro dang / gzugs</text></item>
<item><p>144b1</p><section>mdo sde</section><text>dang / dri sdug pa 'dod pa de dag la rnam par chags pa'i blo zhes bya ba de'i tshig so/ /blang bar dka' zhes bya ba ni 'dod pa'i 'bras bu blang bar dka' ba yin te/ dper na rgya mtshor 'jug pa dang / mtshon gyis 'khrug pa dang / rgyal po la sten pa dang / chom</text></item>
<item><p>144b2</p><section>mdo sde</section><text>rkun dang / tshong pa la sogs pa'i nyon mongs pas thob pa bzhin no/ /'dod pa'i 'bras bu lta bu nyes pa mang po zhes bya ba ni 'dod chags zhe sdang gti mug ces bya ba de'i tshig so/ /ngam grog dang / g.yang sa zhes bya ba ni sems can dmyal ba dang / dud 'gro dang /</text></item>
<item><p>144b3</p><section>mdo sde</section><text>kyi g.yang sa zhes bya ba de'i tshig so/ /srog la the tsom za bar 'gyur zhes bya ba ni chos kyi srog ces bya ba de'i tshig so/ /shing khong stong gi nyes pa zhes bya ba ni stong pa dang / gsog dang / gsob dang / snying po med pa zhes bya ba de'i tshig bla</text></item>
<item><p>144b4</p><section>mdo sde</section><text>dgas so/ /rmongs pa'i mi 'gro'o zhes bya ba ni byis pa log par lta ba zhes bya ba de'i tshig yin te/ de lta bas na skyon mang po du ma 'bras bu med pa'i 'dod pa mnog chung ba mthong nas dge slong de 'dod pa thams cad la kun du rtog par mi byed do/ /yang dge slong de</text></item>
<item><p>144b5</p><section>mdo sde</section><text>'dod pa me 'bar ba lta bur mthong ste/ ji ltar mar me mthong na dga' la reg na mchog tu tsha ba la/ phye ma leb rmongs pa mar me kha dog sdug par mthong nas mar me de'i nang du song ba dang / de 'chi bar 'gyur ba de bzhin du 'dod chags zhe sdang gti mug gis bsgribs</text></item>
<item><p>144b6</p><section>mdo sde</section><text>pa'i byis pa so so'i skye bo phye ma leb lta bu dag ni 'dod pa thams cad la kun du dga' bar lta'o/ /mar me lta bu zhes bya ba ni gal te mar me der lus song ba'i phye ma leb bzhin du sems can dmyal ba dang / dud 'gro dang / rnams su sreg par 'gyur te/ de</text></item>
<item><p>144b7</p><section>mdo sde</section><text>lta bas na 'dod pa dag gis chog go snyam nas/ dge slong de 'dod pa dag las 'dod chags dang bral bar 'gyur ro/ /de nas gzhan yang dge slong de sems can dag 'ching ba gang gis bcings shing 'khor bar kun du 'khor snyam nas/ rnal 'byor spyod pa nang gi</text></item>
<item><p>145a1</p><section>mdo sde</section><text>chos la chos kyi rjes su lta zhing gnas pa de thos pa las byung ba'i shes pa'am lha'i mig gis brtags na/ 'jig rten 'di ni 'ching ba gnyis kyis bcings te/ zas kyi 'ching ba dang / reg pa'i 'ching ba'o/ /de la zas kyi 'ching ba ni rnam pa bzhi ste/ kham</text></item>
<item><p>145a2</p><section>mdo sde</section><text>gyi zas gang zhe na/ 'di lta ste/ mi'i gnas bzhi dang / 'dod pa na spyod pa'i lha'i ris drug dang / sems can dmyal ba chen po brgyad dang / dud 'gro dang / kyi phyogs gcig go/ /yid la byed pa'i zas yod pa de dag mthong ste/ 'di lta ste/ gzugs na spyod pa'i</text></item>
<item><p>145a3</p><section>mdo sde</section><text>lha'i bsam gtan gyi zas so/ /reg pa'i zas ni bya dang / mig gis lta ba dag gi 'o/ /de'i rnam pa gzhan ni 'dod pa'i khams kyi byis pa so so'i skye bo mi dang / dang / dud 'gro dang / sems can dmyal ba 'di dag thams cad ni 'khrig pa'i reg pa la rab tu chags pa</text></item>
<item><p>145a4</p><section>mdo sde</section><text>yin te/ gang 'dod pa la sten pa de ni 'dod pa'i khams su 'byung ngo / /mnyam par dmigs pa'i zas ni gzugs med pa'i snyoms par 'jug pa yin te/ de lta bas na 'jig rten 'di ni gnyis kyis bcings te/ kun du sbyor ba dang / bag la nyal ba thams cad kyi 'ching ba</text></item>
<item><p>145a5</p><section>mdo sde</section><text>dag las de 'dod chags dang bral ba ma yin no/ /de mig gi rnam par rig par bya ba'i gzugs rnams la/ rnam pa gzhan gyis mig gis yang dag pa ji lta ba bzhin mthong ste/ mig gi 'dus te reg pa las byung ba gang yin pa de las bde bar 'gyur ba dang / dmigs</text></item>
<item><p>145a6</p><section>mdo sde</section><text>pa bde ba la rnam par smin pa mi bde ba'i las byung ba de yang yang dag pa ji lta ba bzhin du mthong ngo / /de bzhin du mig gi rnam par rig par bya ba yid mi bde bar 'gyur ba'i gnas gang yin pa de mig gi 'dus te reg pa las byung ba'i sdug bsngal rnam par smin pa bde ba las byung</text></item>
<item><p>145a7</p><section>mdo sde</section><text>ba de yang yang dag pa ji lta ba bzhin du rab tu shes so/ /mig gi rnam par rig par bya ba de gang yin zhe na/ gzugs la dmigs pa bde ba ni rnam par smin pa mi bde ba yin te/ 'di la nang gi chos la chos kyi rjes su lta ba'i mig gis tshul bzhin ma yin pa yid la byed pa</text></item>
<item><p>145b1</p><section>mdo sde</section><text>dmigs pa'i gzugs mthong ste/ da ltar byung ba'i rnam par smin pa bde ba la bde'o zhes rab tu shes shing / rtog par byed la ro myong bar byed do/ /yongs su 'gyur bas rnam par smin pa sdug bsngal ba ni sems can dmyal ba dang / dang / dud 'gror yang dag par</text></item>
<item><p>145b2</p><section>mdo sde</section><text>'grub par 'gyur ro/ /gang dag da ltar byung ba la rnam par smin pa bde ba ma yin pa ma yin la yongs su 'gyur bas rnam par smin pa bde ba'i las de gang yin zhe na/ 'di la mig gis rnam par rig par bya ba'i gzugs rnams mthong nas mig gi 'dus te reg pa las byung ba'i tshul</text></item>
<item><p>145b3</p><section>mdo sde</section><text>bzhin yid la byed pa la mngon du phyogs pa'i sems de la chags pa med cing yid 'jug pa med pa de ni da ltar byung ba la rnam par smin pa sdug bsngal ba yin la/ yongs su 'gyur bas lha dang mi'i bde bar skye zhing mya ngan las 'das pa'i mthar phyin par 'gyur ro/ /de bzhin du</text></item>
<item><p>145b4</p><section>mdo sde</section><text>rna ba dang / sna dang / lce dang / lus dang / yid kyi rnam par shes pa'i chos rnams la yang sbyar ro/ /de nas gzhan yang ji ltar na dge slong de mig gis rig par bya ba'i gzugs rnams la btang snyoms su gnas zhe na/ rnal 'byor spyod pa nang gi chos la chos kyi rjes su lta</text></item>
<item><p>145b5</p><section>mdo sde</section><text>zhing gnas pa'i dge slong gi mig gis 'di la gzugs mthong nas/ ma chags shing rnam par ma chags la rnyog pa can du ma yin/ smod pa med cing dga' bar mi byed la yid la mi byed/ tshul bzhin ma yin pa yid la byed pas bsgribs pa ma yin zhing btang snyoms pa</text></item>
<item><p>145b6</p><section>mdo sde</section><text>yin te/ de ni btang snyoms su 'gyur ba'i gnas la sdug bsngal dang / bde bar 'gyur ba'i gnas mi dmigs so/ /yang dge slong de sa drug pa'i rab tu dbye ba'i ngo bo sa gzhan bcu pa la 'jug ste/ 'di lta ste/ mi lcogs pa med pa dang / bsam gtan dang po'i sa</text></item>
<item><p>145b7</p><section>mdo sde</section><text>khyad par can dang / bsam gtan bzhi pa ste/ sa drug pa'i rab tu dbye ba la 'jug go/ /de skyes nas 'gog par 'gyur ba'i lam 'phags pa'i lam yan lag brgyad pa'i sgo rtogs shing khong du chud pa'i chos skye ba dang / 'jig pa mthong zhing yang dag par thob nas rab tu</text></item>
<item><p>146a1</p><section>mdo sde</section><text>'bad do/ /de de ltar rab tu 'bad pa na sa bla'i gnod sbyin dag gis bdud kyi 'ching ba phal cher spa gong bar mthong nas dga' ste/ bar snang la spyod pa'i gnod sbyin dag la mngon par bsnyad do/ /de dag gis kyang rgyal po chen po bzhi la mngon par bsnyad</text></item>
<item><p>146a2</p><section>mdo sde</section><text>do/ /de dag gis kyang rgyal chen bzhi'i lha rnams la mngon par bsnyad do/ /rgyal chen bzhi'i ris kyi lha rnams kyis kyang sum cu rtsa gsum pa rnams la'o/ /sum cu rtsa gsum pa rnams kyis kyang 'thab bral ba rnams la'o/ /'thab bral ba rnams kyis kyang</text></item>
<item><p>146a3</p><section>mdo sde</section><text>dga' ldan pa rnams la'o/ /dga' ldan pa rnams kyis kyang 'phrul dga' ba rnams la'o/ /'phrul dga' ba rnams kyis kyang gzhan 'phrul dbang byed pa rnams la'o/ /gzhan 'phrul dbang byed pa rnams kyis kyang tshangs ris pa rnams la mngon par bsnyad de/ de ltar</text></item>
<item><p>146a4</p><section>mdo sde</section><text>'dzam bu'i gling du rigs kyi bu che ge mo zhig ces bya ba rgya cher snga ma bzhin du sbyar ba nas sa gzhan brgyad pa la 'jug pa dag sa drug pa'i nang du lhag par zhugs pa de tshangs ris kyi lha dag gis thos nas mchog tu dga' la bsam gtan la bde bar gnas pa btang ste/</text></item>
<item><p>146a5</p><section>mdo sde</section><text>kun du dga' bar gyur pa'i bar de thos nas shin tu dga' bar 'gyur ro/ /'dir tshigs su bcad pa/ dge dang mi dge dag gi las/ /bdag gis byas pa'i las kun gyi/ /'bras bu nges par spyod 'gyur te/ /lus can dag dang 'brel ba yin/ /nyon mongs sa ni dang</text></item>
<item><p>146a6</p><section>mdo sde</section><text>por mngar/ /rnam par smin pa tsha ba yin/ /de dag don med byed pas na/ /dug dang 'dra bar spang bar bya/ /nyon mongs dbang du mi 'gro zhing / /ye shes dbang du 'gro bya ste/ /ye shes ldan pa tshe 'di dang / /pha rol dag tu bde ba 'thob/ /ji ltar rtswa la mes bsregs bzhin/ /</text></item>
<item><p>146a7</p><section>mdo sde</section><text>shes pas rtag tu nyon mongs gzhom/ /tshangs pa dkon mchog gsum ston pa/ /ye shes me lce mchog yin no/ /gang dag ye shes spyod yul dga'/ /de dag zhi ba'i lam la gnas/ /gang dag nyon mongs sbrul bsregs pa/ /de dag thams cad zhigs par gyur/ /</text></item>
<item><p>146b1</p><section>mdo sde</section><text>dpa' bo gang dag phan tshun shes/ /mkhas pa de nyid mthong ba ni/ /de dag gnas ni dam par 'gro/ /skye dang 'chi ba spangs pa yin/ /gang dag 'khor la mngon dga' zhing / /mgu ba nyon mongs dgra dag gis/ /rtag tu bcing bas bcings pa ste/ /de dag sred pa nyam ngar</text></item>
<item><p>146b2</p><section>mdo sde</section><text>'khyam/ /gang dag nges 'byung blo yod cing / /gang dag rtag tu zhi spyod pa/ /de ni lha yi ris dag gi /tshangs pa'i 'jig rten 'byung bar 'gyur/ /'dod la sogs la gang sdang ba/ /sangs rgyas la sogs rtag tu mchod/ /shing skam me yis bsregs pa ltar/ /de ni 'khor</text></item>
<item><p>146b3</p><section>mdo sde</section><text>ba 'jig par byed/ /gang dag sems kyi dbang mi 'gro/ /rtag tu de rjes sems 'gro ba/ /mun la nyi ma shar ba ltar/ /de ni nyon mongs nges par 'joms/ /sems ni dgra nang dgra chen te/ /de las gzhan pa'i dgra med do/ /ri ni dus su bsregs pa ltar/ /sems can rtag tu</text></item>
<item><p>146b4</p><section>mdo sde</section><text>sems kyis bsregs/ /byis pa blun po sems dbang song / /dbang po ma thul gang yin pa/ /de yi sdug bsngal zhi med cing / /de yi mya ngan 'das pa ring / /sdug bsngal sdug bsngal rnam smin dang / /sdug bsngal rgyu ni rnam shes pa/ /kun nas nyon mongs 'dus pa</text></item>
<item><p>146b5</p><section>mdo sde</section><text>yi/ /'ching ba thams cad 'jig par byed/ /snang ba'i nang na shes pa mchog /mun pa'i nang na gti mug ste/ /de ltar gang zhig snang la dga'/ /de ni mkhas pa zhes bya 'o/ /don rnams mchog kun med byed pa/ /dpa' bos gti mug rnam par spongs/ /gang zhig gti</text></item>
<item><p>146b6</p><section>mdo sde</section><text>mug dbang song ba/ /de la zhi ba med pa yin/ /gal te che bar bdag 'dod na/ /me yis reg par gyur kyang rung / /sbrul dang lhan cig 'dug kyang sla'i/ /nyon mongs lhan cig sbyor mi bya/ /bdud rtsi'i nang na shes pa mchog /che ba'i nang na gter mchog yin/ /gnyen gyi</text></item>
<item><p>146b7</p><section>mdo sde</section><text>nang na gnyen mchog ste/ /nor gyi nang na nor mchog go/ /de lta bas na ye shes mes/ /rtag tu nyon mongs ri bsreg go/ /nyon mongs ri dag bsregs pa ni/ /bde ba'i gzhi la gnas pa yin/ /mi gang blo ni zhan pa dag /chos ma yin pa nyon mongs gzeb/ /'khor ba dag</text></item>
<item><p>147a1</p><section>mdo sde</section><text>las ma rgal ba/ /mun pa mun nag nang du 'jug /gang dag chos la blo rtag pa/ /de dag dam pa rtag tu mchod/ /de dag tshe rabs 'bras bur ldan/ /de dag blo yis gtse ba med/ /de ltar dge slong de chos dang chos ma yin pa de dag gi rnam pa yang dag</text></item>
<item><p>147a2</p><section>mdo sde</section><text>pa shes par gyur nas gnas te/ de ltar de shin tu dri ma med pa'i sems kyis tshe 'bum phrag du ma'i 'khor ba'i ri'i rtse mo 'jig par byed cing spong bar byed la 'joms par byed de/ yang 'byung bar mi byed/ de'i nyon mongs pa'i dgra 'joms par byed cing / de'i mya ngan</text></item>
<item><p>147a3</p><section>mdo sde</section><text>las 'das pa'i mthar byed do/ /de nas gzhan yang dge slong de las kyi chos kyi rnam par smin pa gzhan rjes su sems par byed de/ ji ltar na nyes par byas pa'i sems kyi rgyu'i rgyun rnam pa du ma chu bo'i rgyun ltar 'bab pa'i sems can rnams kyis nyes par byas pa'i las kyi</text></item>
<item><p>147a4</p><section>mdo sde</section><text>'bras bu'i sa mngon du gyur pa sems can dmyal ba'i tshor ba mi bzad pa tsha ba rtsub pa dag myong bar 'gyur snyam nas nang gi chos la chos kyi rjes su lta ba de legs par byas pa dang / nyes par byas pa'i de kho na nyid dpyod pa'i blos rtog par byed de/ kye ma srog chags 'di dag</text></item>
<item><p>147a5</p><section>mdo sde</section><text>ni sems kyis bslus shing sred pas bslus nas yang sos dang / thig nag dang / bsdus gzhom dang / ngu 'bod dang / ngu 'bod chen po dang / tsha ba dang / rab tu tsha ba dang / mnar med pa'i gnod pa'i nyen 'khor gyi sems can dmyal bar ji ltar skye bar 'gyur/ 'di ltar</text></item>
<item><p>147a6</p><section>mdo sde</section><text>las mngon sum du gyur pa sems can dmyal ba'i 'khor ni gang zhig /sems can dmyal bar las gang gis srog chags rnams sems can dmyal ba'i 'khor du 'gro snyam nas/ dge slong des thos pa las byung ba'i shes pa'am lha'i mig gis brtags na</text></item>
<item><p>147a7</p><section>mdo sde</section><text>sems can dmyal ba chen po yang sos na yod pa'i 'khor gyi ming ni 'di lta ste/ mi gtsang ba'i 'dam dang / lcags kyis bsgyur ba dang / snod du btso ba dang / gnod pa rnam par ma zhi ba dang / mun pa dang / kun du mi dga' ba dang / tshor ba bdo ba dang / nad thams</text></item>
<item><p>147b1</p><section>mdo sde</section><text>cad pa dang / mtshon 'bab pa dang / gnod pa drag pa dang / ne'u le nag po lta bu dang / gzhan du 'gyur ba dang / sdug bsngal gyis gnod pa dang / pad ma'i phreng ba dang / mtshe'u dang / gnod pa mtho ba ste/ yang sos kyi 'khor bcu drug yin no/ /de la las gang</text></item>
<item><p>147b2</p><section>mdo sde</section><text>gis sems can dmyal ba yang sos kyi 'khor du skye bar 'gyur snyam nas/ dge slong des thos pa las byung ba'i shes pa'am/ lha'i mig gis brtags na srog gcod pa kun du bsten cing bsgoms te mang du byas pa'i las dang las kyi nyer bsdogs dang / las kyi</text></item>
<item><p>147b3</p><section>mdo sde</section><text>mjug dang ldan pas sems can dmyal ba yang sos su skye bar 'gyur te/ 'di ltar srog gcod pa chen po dang / 'bring dang / tha mas gnod pa chen po dang / 'bring dang / tha mar 'gyur ro/ /de la sems can dmyal ba chen po ni mi tshul khrims dang ldan pa'am sdom</text></item>
<item><p>147b4</p><section>mdo sde</section><text>pa blangs pa'am/ tshul khrims kyi phyogs spyod pa'i sems can gzhan sems can du yang shes la bsams bzhin du srog bcad de las kyi mjug kyang sogs shing 'chags par mi byed la sems 'gyod par mi byed/ gzhan dag la yang rung bar rjod cing phyir zhing byed/</text></item>
<item><p>147b5</p><section>mdo sde</section><text>gzhan dag kyang srog gcod pa de la gcod du 'jug cing rab tu spro bar byed/ dga' bar byed cing rab tu gnas par byed la slob par byed/ gzhan dag gis byas pa la rjes su yi rang bar byed pa'i mi gti mug can yang dang yang du byed pa'o/ /de sems can dmyal</text></item>
<item><p>147b6</p><section>mdo sde</section><text>ba'i gnas der skye bar 'gyur te/ mi rnams kyi lo lnga bcu gang yin pa de ni rgyal chen bzhi'i nyin zhag gcig go/ /bgrang ba'i tshul de lta bu'i nyin zhag sum cu la zla ba gcig go/ /zla ba bcu gnyis la lo gcig ste/ rgyal chen bzhi pa dag ni lo lnga brgyar 'tsho la</text></item>
<item><p>147b7</p><section>mdo sde</section><text>de ni sems can dmyal ba chen po yang sos kyi nyin zhag gcig yin no/ /sdig pa tha ma dang / 'bring dang chen pos tshe thung ngu dang 'bring dang ring por 'gyur te/ dus ma yin par 'chi ba ni yod do/ /gal te sdig pa'i sa bon mi bzad pa byas na de'i 'khor gcig gam/</text></item>
<item><p>148a1</p><section>mdo sde</section><text>gnyis sam/ gsum mam/ bzhi'am/ lnga'am/ drug nas de bzhin du 'khor bcu drug gi bar dag tu smin par 'gyur ba nas sdig pa'i las bcom zhing bsal la zad par ma byas kyi bar du 'byung ngo / /sems can dmyal ba gzhan dag gi lo lnga brgya</text></item>
<item><p>148a2</p><section>mdo sde</section><text>ni lha'i bgrang ba'i tshul dang 'thun te mi'i ni ma yin no/ /de nas gzhan yang ji ltar na dge slong de sems can dmyal ba'i 'khor dag gi las mngon sum du gyur pa yin zhe na/ rnal 'byor spyod pa nang gi chos la chos kyi rjes su lta zhing gnas pa des sems ri mo mkhan lta bus</text></item>
<item><p>148a3</p><section>mdo sde</section><text>ri mo lta bu'i rang gi las kyi 'bras bu'i sa'i cha sems kyi bsam pa'i gnas kyi rnam pa gnod pa bye ba khrag khrig 'bum phrag dag gi 'jigs pa gzhan dang mtshungs pa med pa'i sems can dmyal ba yang sos kyi 'khor dag rab tu 'byed par byed do/ /las gang gis 'khor</text></item>
<item><p>148a4</p><section>mdo sde</section><text>mi gtsang ba'i 'dam du skye bar 'gyur snyam nas de thos pa las byung ba'i shes pa'am lha'i mig gis brtags na mi gtsang ba'i 'dam du skye bar 'gyur ba ni/ mi dge ba'i las kyi sa bon du gyur pa srog gcod pa yin te/ gal te 'dod chags kyis byed na bya yis bya la'am/ mig</text></item>
<item><p>148a5</p><section>mdo sde</section><text>dud ka lta bus mig dud ka lta bu la'am/ dud ka lta bus dud ka lta bu la'am/ rgya'am gdos kyis dang dag gsod par byed la/ 'chags par mi byed cing / las kyi nyer bsdogs dang / las kyi mjug sogs pa snga ma bzhin du sbyar te de der skye bar 'gyur</text></item>
<item><p>148a6</p><section>mdo sde</section><text>ro/ /de'i gnod pa'i phyogs gcig tu 'gyur ba ni 'di lta ste/ mi gtsang ba'i 'dam gyi 'khor du mi gtsang ba rab tu 'bar ba ro tsha ba zangs bzhus pa lta bu dang ldan zhing srin bu mchu rdo rje lta bu dang ldan pa dag gis kun tu gang ste/ de gal te mi gtsang ba de dag za na/ de'i srin bu</text></item>
<item><p>148a7</p><section>mdo sde</section><text>de dag gis lus de'i nang du song ste sngar mchu za'o/ /phyis lce za ste/ de'i 'og tu rkan za/ rkan gyi 'og tu ol gong / ol gong gi 'og tu snying / snying gi 'og tu mchin pa/ mchin pa'i 'og tu mcher pa/ mcher pa'i 'og tu bAr sh+ma/ bAr sh+ma'i 'og tu bA k+sha li ka/ /bA k+sha li</text></item>
<item><p>148b1</p><section>mdo sde</section><text>ka'i 'og tu gnye ma/ gnye ma'i 'og tu rgyu ma/ rgyu ma'i 'og tu long ka'i nang du song nas gnad thams cad dang / so'i gnad rgyus pa dang / sha dang / glo ba dag ste/ mi gtsang ba'i lus las srin bu 'byung ba de dag gis za'o/ /de sems can dmyal ba'i tshor ba tsha ba/ rtsub</text></item>
<item><p>148b2</p><section>mdo sde</section><text>pa/ mi bzad pa/ mi'i bgrang ba'i tshul gyis lo du ma lo 'bum phrag du mar tshor ba myong bar 'gyur te/ ji tsam du sdig pa bya'i srog gcod pa ni byas gsod/ srog chags dud ka lta bu ni dud ka lta bus gsod/ rgya dang gdos kyis gsod pa rngon pa spyod pa'i ngang tshul</text></item>
<item><p>148b3</p><section>mdo sde</section><text>can ni de dag gis gsod cing / de dag gis dbang du byas nas za ste/ de'i las kyi 'bras bu rnam par smin pas ji ltar de dag gis de zos pa de ltar srin bu de dag gis de'i nang du song nas za'o/ /rang gi las dge ba dang / mi dge ba'i 'bras bu 'dra ba ni gang gi tshe de'i sdig pa'i</text></item>
<item><p>148b4</p><section>mdo sde</section><text>las bcom zhing spangs par gyur na/ de de'i tshe mi gtsang ba'i 'dam gyi 'khor gyi sems can dmyal ba las thar bar 'gyur zhing / sems ri mo mkhan lta bu de yang ri mo bris pa lta bu 'jig par 'gyur ro/ /de de las thar nas gal te lan grangs gzhan la myong bar 'gyur ba'i</text></item>
<item><p>148b5</p><section>mdo sde</section><text>las su mi 'gyur na de dud 'gro byar skye bar 'gyur te/ de bya der gyur nas de bzhin du bya des gsod do/ /su gyur na yang des sngon ji ltar rgya'am/ gdos dag gis bya'am dag bsad pa'i las kyi 'bras bu des sems can dmyal bar smin pa'i rgyu 'thun pa'i</text></item>
<item><p>148b6</p><section>mdo sde</section><text>'bras bus dud 'gror skye'o/ /gal te lan grangs gzhan la myong bar 'gyur ba'i las kyis lha'am mir skyes na las de dang rgyu 'thun par de tshe thung bar 'gyur ro/ /de nas gzhan yang dge slong de sems can dmyal ba yang sos kyi 'khor gnyis pa lcags kyis bsgyur ba zhes</text></item>
<item><p>148b7</p><section>mdo sde</section><text>bya ba la rtog par byed de/ srog gcod pa'i las gang gis der skye bar 'gyur snyam nas/ de thos pa las byung ba'i shes pa'am lha'i mig gis brtags na/ gal te rnyed pa dang / btsong ba dang / blang ba'i rgyu'i sems can dag srog gcod par byed de/ mtshon gyis gzhan</text></item>
<item><p>149a1</p><section>mdo sde</section><text>bsad cing srog dang bral na/ de rgyu de dang / rkyen de dang / gzhi de 'chags par mi byed cing rab tu spro bar byed pa'i las dang / las kyi nyer bsdogs byas pa ni snga ma bzhin du sbyar te/ lus dang bral nas ngan 'gro log par ltung ba sems can dmyal ba</text></item>
<item><p>149a2</p><section>mdo sde</section><text>lcags kyis bsgyur bar skye bar 'gyur ro/ /de na lcags kyi ra ba rab tu 'bar ba 'phang du dpag tshad bcu yod pa sems can dmyal ba'i mes rab tu 'bar te/ de'i drung na mi dag gi me ni sprin dang mtshungs so/ /mtshon rab tu 'bar ba'i shugs kyis kyang de dag gi lus</text></item>
<item><p>149a3</p><section>mdo sde</section><text>la rab tu 'bab ste/ gang gis lus de dag yungs kar tsam du gcod cing 'jig /sreg cing gsheg go/ /thams cad du mtshon gyi char rab tu 'bab ste/ dper na 'dzam bu gling du dus su char gyi rgyun 'bab pa ltar phyogs bcur mtshon gyi char gyis mngon par khebs te/</text></item>
<item><p>149a4</p><section>mdo sde</section><text>gang gis sems can dmyal ba de dag gshegs kyang 'chi bar ni mi 'gyur ro/ /de'i sdig pa'i las kyi 'bras bu rnam par smin pas yan lag rnams bcad cing gtubs pa dang rab tu ngu'o/ /lcags kyis bsgyur ba'i sems can dmyal ba de na ral gri lo ma lta bu'i tshal</text></item>
<item><p>149a5</p><section>mdo sde</section><text>yod de/ steng dang 'og gi so rno ba/ ba tshwa lta bu'i tshal de rgyang ring po nas tshal nag po'i phung po lta bu mthong nas/ de dag bkres pa dang / skom pas gdungs pa kun du rgyug cing cho nges 'debs pa na de gang du zhugs par gyur pa de dag kun nas mtshon gyi char gyis</text></item>
<item><p>149a6</p><section>mdo sde</section><text>rnam par gsheg par byed do/ /der las kyi rgyu ni phyugs de dag la zas kyis brid nas bslus pa de'i las de dang 'bras bu de ni 'di ltar sems ri mo mkhan lta bus sems can dmyal ba'i ri mo'i gzhi la sems can dmyal ba pa'i mi dge ba'i las mngon par 'dri ba de</text></item>
<item><p>149a7</p><section>mdo sde</section><text>lta de ltar sems can dmyal bar 'grub pa'i las so sor myong bar 'gyur ro/ /der sems can dmyal ba de dag ji tsam du de'i sdig pa'i las bcom zhing spangs la zad par ma byas pa de srid du/ lo 'bum phrag du mar gsheg par byed de/ gang sems ri mo mkhan</text></item>
<item><p>149b1</p><section>mdo sde</section><text>lta bu des mngon par 'dri ba ni snga ma bzhin no/ /de nas gzhan yang dge slong de yang sos kyi 'khor gsum pa snod du btso ba zhes bya ba de'i las kyi 'bras bu rnam par smin pa la rtog par byed de/ las gang zhig gis der skyes par 'gyur snyam nas/ des thos pa las byung ba'i shes</text></item>
<item><p>149b2</p><section>mdo sde</section><text>pas brtags na sems can rnga mo'am/ phag gam/ mA ta la ka'am/ ri bong du gyur pa'am/ mA to la ka'am/ dri sh+ya b+hu te gson pa dag bza' ba'i don du spu da byi bar bya ba'i phyir der 'jug cing rab tu bskol te/ 'jog par byed pa de dag lus dang bral te/ shi nas ngan 'gro</text></item>
<item><p>149b3</p><section>mdo sde</section><text>log par ltung bar sa bon dang mtshungs pa'i 'bras bu snod du btso bar skye bar 'gyur ro/ /de rab tu btso ba lcags kyi snod kyi nang du rab tu bcug nas sran ma mud ga bzhin du 'tshed de lo 'bum phrag du mar sems can dmyal ba pa'i me mi bzad pas 'tshed do/ /sems ri mo mkhan lta bu'i</text></item>
<item><p>149b4</p><section>mdo sde</section><text>gzhi bcom zhing spangs te zad par byas na de de las yongs su thar bar 'gyur te/ sems can dmyal ba myong bar 'gyur ba dang / lan grangs gzhan la myong bar 'gyur ba dang / skyes nas myong bar 'gyur ba'i 'bras bu ni snga ma bzhin du sbyar te/ gang lha dang mi'i bar dag tu skye bar</text></item>
<item><p>149b5</p><section>mdo sde</section><text>'gyur la de tshe thung bar 'gyur ro/ /de 'khor snod du btso ba mthong nas yang dag pa ji lta ba bzhin nang gi chos la chos kyi rjes su lta zhing gnas pa'i dge slong de ji ltar na/ sems can dmyal ba'i 'khor la lta zhe na/ de thos pa las byung ba'i shes pa'am/ lha'i mig gis brtags</text></item>
<item><p>149b6</p><section>mdo sde</section><text>na/ 'di ltar dge slong de ni mchog tu dpa' ba/ bdud kyi sde mngon par 'joms shing 'khor ba'i rgya mtsho las sgrol ba/ tshul khrims kyi chus 'dod chags kyi me gsod par byed pa/ byams pa'i chu'i bum pas zhe sdang gi me gsod par byed pa/ rten cing 'brel bar</text></item>
<item><p>149b7</p><section>mdo sde</section><text>'byung ba'i sgron mas gti mug gi rab rib sel bar byed de/ zab mo khong du chud pa'i dge slong ni 'khor ba'i rgya mtsho las rgal ba yin no/ /de nas gzhan yang dge slong de yang sos kyi 'khor bzhi pa gnod pa rnam par ma zhi ba zhes bya ba la rtog par byed de/ de rgyu dang 'bras</text></item>
<item><p>150a1</p><section>mdo sde</section><text>bu rnam par smin pa ni sa bon dang / 'bras bur mtshungs te/ gang gis mir gyur pa'i yang sos gzhan gnod pa rnam pa du ma byas par 'gyur te/ 'di lta ste/ shing gi bar du btsir ba'i tshor ba dang / lum pa ka'i tshor ba dang / dud pa'i tshor ba dang / lam</text></item>
<item><p>150a2</p><section>mdo sde</section><text>gyi tshor ba dang / dbang po'i lam 'dren pa'i tshor ba dang / sa'i tshor ba dang / rab tu ltung ba'i tshor ba dang / khab kyi tshor ba dang / thag pas 'dren pa'i tshor ba dang / glang po che'i steng nas ltung ba'i tshor ba dang / bye mas 'thor ba'i tshor ba dang / gtun shing gi tshor ba dang / lcag</text></item>
<item><p>150a3</p><section>mdo sde</section><text>gzhus pa'i tshor ba dang / na ba'i tshor ba dang / bus pa dang / khye'u pang bar btsir ba lta bu'i tshor ba dang / grang ba dang dro ba'i tshor ba dang / chu'i tshor ba dang / khar gongs sam/ chu blugs pa'i tshor ba dang / shing la dpyangs pa'i tshor ba dang / ngam grog dang g.yang</text></item>
<item><p>150a4</p><section>mdo sde</section><text>sar rnam par 'jigs pa'i tshor ba dang / dgra'i dbang du gyur pa'i tshor ba dang / sba ba gcod pa'i tshor ba dang / sor mo la rab tu gnod pa'i tshor ba dang / spu 'thog pa'i tshor ba dang / mgo 'khor los bskor ba'i tshor ba dang / zha nye dang ro nye dang zangs rab tu bskol bar</text></item>
<item><p>150a5</p><section>mdo sde</section><text>'jug pa'i tshor ba dang / snar lcags rnon po 'jug pa'i tshor ba dang / sba ba'i gnas su sbrul 'jug pa'i tshor ba dang / bong bas 'phen pa'i tshor ba dang / sred pa'i tshor ba dang / lus la me'i phreng ba'i tshor ba dang / skra 'bal ba'i tshor ba dang / srog chags mar ko ta</text></item>
<item><p>150a6</p><section>mdo sde</section><text>ka 'jug pa'i tshor ba dang / pags pa gtubs pa'i tshor ba dang / tsA lbIn ka'i tshor ba dang / 'dus pa'i tshor ba dang / lus gtubs pa'i tshor ba dang / rdza ma dang bum par btsos pa'i tshor ba dang / so phag gi tshor ba dang / lus phyed du ba tshwa blugs pa'i tshor ba dang /</text></item>
<item><p>150a7</p><section>mdo sde</section><text>phyag dar gyi phye ma'i tshor ba dang / rab tu bsregs pa'i tshor ba dang / rkang pa'i mthe bo mtshon gyis bcad cing rab tu bsregs pa'i tshor ba dang / pyi pyi ling gi tshor ba dang / rgya mtsho sum cu'i dbu ba'i tshor ba dang / lag pa dang / rkang pa'i tshor ba dang / ring du 'gro ba'i</text></item>
<item><p>150b1</p><section>mdo sde</section><text>tshor ba dang / 'gram so'i tshor ba dang / snum gyi tshor ba dang / gser rdung ba'i tshor ba dang / tshabs cher skrangs pa'i tshor ba dang / bslang ba dang dbab pa'i tshor ba ste/ tshor ba de dag gis gang sdug bsngal gyi tshogs rnam pa sna tshogs du ma kun du spyod pa de dag ni lus dang</text></item>
<item><p>150b2</p><section>mdo sde</section><text>bral nas ngan 'gro log par ltung ba sems can dmyal ba gnod pa rnam par ma zhi ba de ni der rgyu dang mtshungs pa'i 'bras bu myong bar 'gyur te/ sems can dmyal ba de'i rnam par smin pa dpe med pa bye ba stong phrag bcur bsgyur ba/ sngar ji skad bshad pa'i gnod pa de</text></item>
<item><p>150b3</p><section>mdo sde</section><text>dag thams cad rang gi las kyi 'bras bu mngon sum du gyur pa'i sems can dmyal ba'i sa der de dag myong bar 'gyur ro/ /gang sems ri mo mkhan lta bus sreg pa'i pir dang / mi dge ba kun du rtog pa sna tshogs kyi tshon rtsi snod kyi gzhi lta bu'i snying la kun du 'dri ste/ bu dang chung</text></item>
<item><p>150b4</p><section>mdo sde</section><text>ma'i mtshan ma dam pos de rjes su myong bar 'gyur ro/ /rang gis legs par byas pa'i las ni pha mas byas pa ma yin te/ ji tsam du sdig pa'i las bcom zhing spangs la zad par ma byas pa de srid du 'chi bar mi 'gyur ro/ /de nas shi nas gal te lan grangs gzhan la myong</text></item>
<item><p>150b5</p><section>mdo sde</section><text>bar 'gyur ba'i las gang gis dud 'gro dang / dag tu ma skyes la gal te mi rnams dang skal pa mnyam par gyur na/ rgyu 'thun pa'i 'bras bus de rtag tu bcing ba dang / gtse ba dang / gnod pa dang / rgyal po'i pho brang 'khor nas 'tshe ba dang / mi bde bar 'gyur/</text></item>
<item><p>150b6</p><section>mdo sde</section><text>skye bo kun gyis kyang mngon par gtse ste/ rtag tu sdug bsngal mi bzad par 'gyur/ gnyen 'dab dang / mdza' bshes dang / chung ma dang / bu dag dang yang zhe 'gras par 'gyur ro/ /de nas gzhan yang dge slong de sems can dmyal ba yang sos kyi 'khor lnga pa mun pa zhes</text></item>
<item><p>150b7</p><section>mdo sde</section><text>bya ba la rtog par byed de/ sems can dag las kyi rnam par smin pa gang gis skye bar 'gyur snyam nas des thos pa las byung ba'i shes pas brtags na/ sems can gang dag log par lta ba las dang 'bras bu phyin ci log tu ston pa mchod sbyin dag la phyugs bsubs nas</text></item>
<item><p>151a1</p><section>mdo sde</section><text>gsod par byed pa dang / rus sbal dag so phag gis mngon par g.yogs shing mun par 'jug par byed pa de dag lus dang bral nas ngan 'gro log par ltung ba sems can dmyal ba mun par skye bar 'gyur ro/ /der skyes nas kyang mun pa 'byung ba'i mes sreg</text></item>
<item><p>151a2</p><section>mdo sde</section><text>par byed/ rdo rje lta bu'i ri shugs drag po dag 'ongs shing las kyi rlung gis bdas nas de gnyis kyi dbus su bcug la bye ma snyim pa nas gtor ba bzhin du thal bar rlog ste/ ji ltar skra'i rtse mo bsdus pa phan tshun skyabs med pa de ltar rtag tu gnod pa byed cing spu gri lta bu'i rlung rab tu</text></item>
<item><p>151a3</p><section>mdo sde</section><text>'bar ba langs pa gang gis 'di yan lag dang nying lag zhigs par byed do/ /skom pa dang / bkres pas lus rab tu 'bar ba de dag de ni de na ngud mo 'byin te ji ltar de dag gis rus sbal me'i nang du bsregs shing / so phag dag gis mnan pa de ltar lo 'bum phrag du mar 'khrul</text></item>
<item><p>151a4</p><section>mdo sde</section><text>'khor la khab kyi bu ga tsam gyi snang ba med pa bzhin du snang ba med par byed la rang gi lus las byung ba'i spu rab tu 'bar ba dag gis kun du sreg par byed do/ /sems spre'u lta bus bag la nyal ri lta bu la rnam par rgyu zhing rgyu ri'i ngos ltar brtan pas rgyags pa ri'i rtse mo lta bu</text></item>
<item><p>151a5</p><section>mdo sde</section><text>la gnas pa lta ba ngan pa'i ri khrod lta bu la rnam par rgyu zhing nga rgyal las byung ba shing ljon pa thibs po lta bur spyod pa/ khro ba brag gseb lta bu la gnas pa/ phrag dog yon tan bsags pa lta bu'i 'bras bu dang sred pa chu bo'i dbang du song ba lta bus gang mi dge ba'i rlabs</text></item>
<item><p>151a6</p><section>mdo sde</section><text>byas pa de dag ji tsam du rnam par bcom zhing spangs la zad par ma byas pa de srid du 'chi ba'i dus mi byed do/ /de sems can dmyal ba'i 'khor mun pa de las thar nas/ gal te dang dud 'gror ma skyes la mi dag dang skal ba mnyam par mi rnams kyi nang du skyes na/</text></item>
<item><p>151a7</p><section>mdo sde</section><text>de rgyu 'thun pa'i 'bras bus rtag tu bcing bas bcings par 'gyur zhing tshe thung bar 'gyur ro/ /de nas gzhan yang dge slong de sems can dmyal ba yang sos kyi 'khor drug pa kun du mi dga' ba zhes bya ba la rtog par byed de/ las gang gis sems can dmyal</text></item>
<item><p>151b1</p><section>mdo sde</section><text>ba kun du mi dga' bar skye bar 'gyur snyam nas des thos pa las byung ba'i shes pas brtags na/ sems can la mngon par 'khu ba'i bsam pa yod pa ni rtag tu srog gcod pa la brtson pa yin te/ de dung dang / rnga pa Ta ha dang / bung bu'i skad kyis nags khrod na rnam</text></item>
<item><p>151b2</p><section>mdo sde</section><text>par rgyu ba'i sems can dang / bya dang / seng ge dang / dred dang / gung dang / spre'u la sogs pa bag tsha ba med par rgyu ba dag sgra de dag gis kun du skrag par byed cing rgyal po'am/ blon po phal po cher yid kyis bsam pa yod pa'i rjes su rngon pa gsad pa'i bsam</text></item>
<item><p>151b3</p><section>mdo sde</section><text>pa yod pa 'gro ba de ni lus dang bral nas ngan 'gro log par ltung ba sems can dmyal ba kun du mi dga' bar skye bar 'gyur ro/ /rgyu dang 'thun par 'bras bu 'byung ste/ ji ltar sems can de dag gis kun du mi dga' ba byas pa de ltar sems can de dag sems can dmyal ba'i</text></item>
<item><p>151b4</p><section>mdo sde</section><text>me'i nang du bcug nas/ bya rog dang / 'ug pa dang / bya rgod dang / khyi dang / srin po dang / wa rnams kyi mchu rno la sgra mchog tu 'jigs pa rnams kyis rna ba drung nas bcad cing za la/ mchog tu 'jigs pa mi 'dod cing mi sdug la yid du mi 'ong ba skye bo thams cad skrag par byed</text></item>
<item><p>151b5</p><section>mdo sde</section><text>pa'i sgra des kun du mi dga' ba phal cher yid la gcags par 'gyur zhing srog chags mar ko ta ka'i mchu rdo rje lta bus yang dang yang du rus pa'i gseb dang nang du zhugs pa dag gis rna ba la za'o/ /sems nya lta bu de sred pa chu bo lta bu la rnam par rgyu zhing khro ba dba' rlabs</text></item>
<item><p>151b6</p><section>mdo sde</section><text>lta bur 'khrug pas 'khor ba ri bo'i gseb lta bu la gnas shing 'dod chags zhe sdang gti mug gi phyogs kyi sa 'dod pa'i ro chung ba mchil pa lta bu'i 'ching ba dang / lta ba ngan pa chu ltar zab pa la rnam par rgyu ba/ skye ba dang / 'chi ba'i 'gro ba'i lus 'di sgra dang / reg pa</text></item>
<item><p>151b7</p><section>mdo sde</section><text>dang / ro dang / gzugs dang / dri la rtag tu sred pa gang mi dge ba'i las des dgod cing byas la de'i ngud mo 'byin pa ni mi myong gi bar du 'chi ba'i dus/ mi byed do/ /'dir tshigs su bcad pa/ rang gi sred pa grong gnas pa/ /sems ni nya 'dra rmongs pa yis/ /las</text></item>
<item><p>152a1</p><section>mdo sde</section><text>byed tshe na dgar 'dzin la/ /myong ba'i tshe na ngu bar byed/ /gang tshe mi dge de yi las/ /lhag ma med par bcom zhing spangs/ /med gyur de ni de nas su/ /shi nas dud 'gror skye/ /lan grangs gzhan la myong ba'i las/ /gang gis gal te der mi skye/ /</text></item>
<item><p>152a2</p><section>mdo sde</section><text>gal te der ni mi rnams dang / /skal mnyam mi ru skye bar 'gyur/ /de ni rtag tu dman pa yis/ /zil gyis non cing nams kyang ni/ /de sems dga' ba skye mi 'gyur/ /gang dang gang ni byed pa dag /don med dga' ba med byed dang / /bu dang chung ma nor dang 'bru/ /gsod dang</text></item>
<item><p>152a3</p><section>mdo sde</section><text>'ching bar byed pa dang / /de ni mi dge las kyis su/ /dga' med rgyu 'thun 'bras bu yi/ /kun du mi dga' rtag tu thos/ /yang dge slong de sems can dmyal ba yang sos kyi 'khor bdun pa tshor ba bdo ba la rtog par byed de/ sems can dag las gang gis der</text></item>
<item><p>152a4</p><section>mdo sde</section><text>skye bar 'gyur snyam nas des thos pa las byung ba'i shes pas brtags na/ sems can bag la nyal bdo ba dang / zhe 'gras pa bdo ba dang / sems zab pa bdo ba'i sems can ni srog gcod pa mang po bag med pa la 'jug ste/ de dag lus dang bral nas ngan 'gro</text></item>
<item><p>152a5</p><section>mdo sde</section><text>log par ltung ba sems can dmyal ba tshor ba bdo bar skye bar 'gyur ro/ /der tsha ba dang / mtshon dang / me dang / ngam grog dang / g.yang sa dang / phur bu dang / me 'bar ba'i phreng ba'i rgyan byas pa'i tshor ba la rtag tu rgyun mi 'chad par nyin gcig bzhin du</text></item>
<item><p>152a6</p><section>mdo sde</section><text>'jug par 'gyur ro/ /de nas gzhan yang dge slong de las kyi 'bras bu'i de kho na nyid shes pa mya ngan las 'das pa'i grong khyer tshol ba na 'khor ba'i sdug bsngal gyi de kho na nyid shes pa sems can dmyal ba chen po thig nag gi 'khor la rtog par byed de/ ji ltar thig</text></item>
<item><p>152a7</p><section>mdo sde</section><text>nag gi 'khor gzhan gang zhig yod snyam nas/ des thos pa las byung ba'i shes pas brtags na/ sems can dmyal bar sreg pa mi bzad pa'i tshor ba rtag tu 'dus pa zhes bya ba'i sems can dmyal ba mthong ste/ sems can dag las gang gis sems can</text></item>
<item><p>152b1</p><section>mdo sde</section><text>dmyal ba der skye bar 'gyur snyam nas des thos pa las byung ba'i shes pas brtags na/ gang lta ba ngan pa'i bstan bcos kyi gtan tshigs dang dpe dag gis tshul khrims spangs pa'i mi ngam grog gam g.yang sar rab tu ltung ba yang dag pa ma yin pa thams cad kyi</text></item>
<item><p>152b2</p><section>mdo sde</section><text>dbang du song ba de lus dang bral nas/ ngan 'gro log par ltung ba sems can dmyal ba tshor ba 'dus par skye bar 'gyur ro/ /der gnod pa 'di dag 'byung bar 'gyur te/ 'di lta ste/ mi de thag pa rab tu 'bar bas bcings nas dpag tshad du mar gyen du bteg bteg ste</text></item>
<item><p>152b3</p><section>mdo sde</section><text>ngam grog dag tu 'dor bar byed/ skyes nas spu gri dang mtshon gyi sa phyogs rnams su yang de dag 'dor bar byed/ yan lag dang nying lag thams cad nas sgra 'byin pa na rang gi sems kyis bslu shing 'khor ba'i 'khor lor zhugs nas 'khyam pa/ gti mug gis</text></item>
<item><p>152b4</p><section>mdo sde</section><text>mun pas log par byas shing tshal kun nas bsregs pa lta bu'i lus dag la khyi mche ba rab tu rno ba rnams kyis kun du za bar byed kyang gang de na 'dug pa de dag la skyob pa'am dpung gnyen nam bde bar byed pa'am/ dbugs 'byin par byed pa gang yang med do/ /gshin</text></item>
<item><p>152b5</p><section>mdo sde</section><text>rje'i 'jig rten pa'i gshin rje'i mi de dag gis ci rigs par tshigs su bcad de smras pa/ log par lta ba'i gti mug gis/ /gti mug zhags bsgrims skye bo khyod/ /sems can dmyal ba'i gnod pa dag /shin tu mi bzad 'dus pa thob/ /mi yi skyes bu tha ma</text></item>
<item><p>152b6</p><section>mdo sde</section><text>dag /log par lta bas dge kun bsregs/ /de yis sems can dmyal dang 'brel/ /gnod pa mi bzad khyer te 'ongs/ /gang dag log pa'i dbang song ba/ /sems kyis yongs su bslus pa yi/ /skyes bu blo zhan de dag ni/ /sems can dmyal bar kun</text></item>
<item><p>152b7</p><section>mdo sde</section><text>du 'gro/ /dgra gzhan shin tu spang bar sla'i/ /sems kyi dgra ni spang bar dka'/ /de yis bcings pa'i mi dag ni/ /gshin rje'i gnas su khrid par byed/ /yul rnams la ni rtag rgyug cing / /dam pa'i chos la mi rgyug la/ /dam chos lam la rmongs pa ni/ /</text></item>
<item><p>153a1</p><section>mdo sde</section><text>sems can dmyal ba chen por khrid/ /gdul ba'i nang na sems gdul dka'/ /me yi nang na me mchog ste/ /gdul dka' myur du 'gro ba ni/ /dmyal ba'i nang na dmyal ba yin/ /gang dag sems kyi dbang song ba/ /mi de sems can dmyal</text></item>
<item><p>153a2</p><section>mdo sde</section><text>bar 'gro/ /gang dag mi bzad de zlogs pa/ /de dag sdug bsngal rjes mi 'gro/ /'dod chags mi bzad me gcig yin/ /gti mug mun pa zhes bya'o/ /zhe sdang mi bzad dgra yin te/ /'gro ba dgra gsum dbang du song / /sngon gyi sems kyi rjes zhugs pa/ /</text></item>
<item><p>153a3</p><section>mdo sde</section><text>khyod kyis mi dge gang byas pa'i/ /rmongs pa de yi 'bras bu spyod/ /khyod kyis legs pa dag ma byas/ /rang gi sems kyis yongs bslus pa/ /gzhan gyi nor dag phrogs pa dang / /gzhan gyi bud med bsten pa yis/ /skye bo dag ni rtag tu bcings/ /de yi las</text></item>
<item><p>153a4</p><section>mdo sde</section><text>kyi rnam smin gyis/ /khyod ni de ring dbang du gyur/ /mi yi tha ma rang gis su/ /las ngan byas pas ngur ci yod/ /mi gang gis ni nyes byas pa/ /phyi nas blo la 'gyod par 'gyur/ /tshwa sgor sa bon btab pa ltar/ /de la de yi 'bras bu med/ /'dod pa mngar ba chung</text></item>
<item><p>153a5</p><section>mdo sde</section><text>ldan pa/ /rnam par smin pa tsha ba yin/ /rmongs pa gang zhig de sten pa/ /de ni mun pa mun nag 'gro/ /bu dang chung ma bde bya'i phyir/ /rmongs pas ngan pa gang byas pas/ /sems can dmyal bar gcig pu sreg /rang gi las kyi 'bras bus bslus/ /gang</text></item>
<item><p>153a6</p><section>mdo sde</section><text>zhig bu smad dbang song ba/ /mi ni ngan par byas pa sten/ /de ni dmyal ba 'dir 'gro ste/ /khyod kyis de yi rjes su myong / /bu dang chung ma'i don mi 'dod/ /mdza' bshes don lta ga la yod/ /'chi ba'i dus ni byung ba na/ /nye bar gnas shing bsrung ba med/ /gang dag</text></item>
<item><p>153a7</p><section>mdo sde</section><text>kun nas nyon mongs sems/ /gang dag sred pas yongs bslus pa/ /de dag de ltar grogs su 'gyur/ /ci phyir khyed ni bsreg mi bya/ /sngon ni yul gyi dbang byas shing / /sred pa dag gis yongs su bslus/ /bdag nyid ngan pa bdag nyid kyis/ /byas pas</text></item>
<item><p>153b1</p><section>mdo sde</section><text>bdag nyid ci ngur yod/ /de ltar sems can dmyal ba tshor ba 'dus pa la gshin rje'i mi dag gis sems can dmyal ba de dag las rjes su bstan pa na/ ji tsam du de'i sdig pa'i las byas shing bsags pa bcom zhing spangs la zad par ma byas pa de srid du gnod pa</text></item>
<item><p>153b2</p><section>mdo sde</section><text>drag cing mi bzad pa du ma dag lo 'bum phrag du mar myong bar 'gyur ro/ /de phyis de las grol zhing thar nas gal te mi dag dang skal ba mnyam par lan grangs gzhan la myong bar 'gyur ba'i las kyis phrogs pa med na/ de rgyu 'thun pa'i 'bras bus 'gro lding ba dang / bar ba</text></item>
<item><p>153b3</p><section>mdo sde</section><text>ra'i yul dang / rgya mtsho'i dbus kyi yul dang sin du'i yul dang / zhar ba'i gling gi yul dang / gang na bran mchog tu sdug bsngal ba der skye bar 'gyur zhing dbul ba'i bran du 'gyur/ sgo srungs dang / yan lag dang / nying lag thams cad nyams shing ma tshang ba dang /</text></item>
<item><p>153b4</p><section>mdo sde</section><text>lus skom pa dang / bkres pas yongs su gdungs shing grang ba dang tsha ba'i gzhir gyur pa dang / shin tu sdug bsngal zhing gzhan gyis rtag tu gtse ba dang / byis pa dag gis dbyug pa dang / bong ba dag gis brdeg cing skye bo kun gyis brnyas par 'gyur/ bu dang chung</text></item>
<item><p>153b5</p><section>mdo sde</section><text>mas kyang rnam par spangs par 'gyur zhing mngal nas skyes tshun chad mchog tu sdug bsngal bar 'gyur/ las kyi rnam par smin pa'i 'bras bu ni rgyu dang mtshungs pa dang / rkyen dang mtshungs pa yin te ji ltar sngar byas pa de phyis de bzhin du spyod par 'gyur ro/ /de nas dge slong</text></item>
<item><p>153b6</p><section>mdo sde</section><text>de nyes par byas pa myong bar 'gyur ba'i las de mthong nas sems can dmyal ba mun pa la dmigs pa dang / 'khor ba la phal cher shin tu yid byung bar 'gyur ro/ /yang rnal 'byor spyod pa'i dge slong de rtog par byed de 'di ltar las kyi 'bras bu'i de kho na nyid mthong ba la rtag tu</text></item>
<item><p>153b7</p><section>mdo sde</section><text>brtson zhing 'gro ba shin tu bsngams pa la rab tu spyod pa/ 'khor ba thams cad la yid byung ba/ bdud kyi 'ching ba mchog tu dam pa gcod pa/ bdud kyi yul gyi dngos po mi 'dod cing / nyon mongs pa 'dod chags dag gi dngos po dang lhan cig 'dug par mi 'dod pa/ dga'</text></item>
<item><p>154a1</p><section>mdo sde</section><text>ba'i 'dod chags kyi mod las byung ba'i sred pa la mngon par mi dga' ba'i dge slong yon tan gyi rnam pa de lta bu dag dang ldan pa de sa bla'i gnod sbyin dag gis mthong nas bar snang la spyod pa dag la mngon par bsnyad do/ /de ltar snga ma bzhin du sbyar te/ tshangs ris</text></item>
<item><p>154a2</p><section>mdo sde</section><text>dag gis thos pa'i bar rgya cher snga ma bzhin du sbyar ro/ /de nas gzhan yang dge slong de sems can dmyal ba thig nag gi 'khor la lta bar byed de/ sems can dmyal ba thig nag gi 'khor gzhan yang gang zhig yod snyam mo/ /de sems can dmyal ba rab tu mi bzad</text></item>
<item><p>154a3</p><section>mdo sde</section><text>pa zhes bya ba mthong ste/ des sems can dag las gang gis der skye bar 'gyur snyam na khyim pa gang gis 'os pa ma yin pa'i gnas mal dang / na ba'i gsos sman gyi rkyen gyi yo byad mang po dag la spyad pa 'chab pa dang / gzhan la snyad btags te phyugs gsod</text></item>
<item><p>154a4</p><section>mdo sde</section><text>pa'am/ lha la snyad btags pa'am/ bram ze 'dod pa'i sdig pas de lus dang bral nas ngan 'gro log par ltung ba sems can dmyal ba rab tu mi bzad par skye bar 'gyur ba mthong ngo / /der gnod pa 'di dag 'byung bar 'gyur te/ 'di lta ste/ bya rog dang / bya rgod</text></item>
<item><p>154a5</p><section>mdo sde</section><text>dang / phag rgod gtum po dag gis mig 'byin cing / phag dang 'khrugs pa'i sgra dang / gtun shing dang / me rab tu 'bar ba dang / dmyal ba'i srungs ma drag pa rab tu mi bzad pa yod do/ /sems can dmyal ba rab tu mi bzad par skye ba'i gnod pa 'byung ba ni</text></item>
<item><p>154a6</p><section>mdo sde</section><text>'di lta ste/ mig 'byin pa dang / lce gcod pa dang / yan lag dang / nying lag thams cad gcod pa dang / lcags kyi snod rab tu 'bar ba dag nas zangs kyi khu ba ldud pa dang / lus thams cad la phur bu 'dzugs pa dang / rkang pa gcod pa dang / bya rog gis za ba dang /</text></item>
<item><p>154a7</p><section>mdo sde</section><text>nad thams cad kyis gnod pa byed par 'gyur te/ ji tsam du de'i sdig pa'i las bcom zhing spangs la zad par ma gyur pa de srid du sems can dmyal ba mi bzad par lo 'bum phrag du mar ngu ba na mgon med cing grogs med la/ gshin rje'i mi dag gis gsod par 'gyur ro//</text></item>
<item><p>154b1</p><section>mdo sde</section><text>de sems can dmyal ba de nas thar bar 'gyur te/ thar nas kyang gal te lan grangs gzhan la myong bar 'gyur ba'i las gang gis dud 'gro dang dag tu ma skyes la/ mi dag dang skal ba mnyam par mir skyes na/ de lag rdum mam long bar 'gyur zhing yun ring</text></item>
<item><p>154b2</p><section>mdo sde</section><text>du gnas par mi 'gyur/ shi nas kyang srog chags las kyi lu gu rgyud kyis sbrel ba dag yang ngan song de dag kun du 'gro bar 'gyur la legs par byas pas ni legs pa dang / nyes par byas pas ni nyes pa 'thob par 'gyur te/ 'khor ba na skye zhing 'byung ba'i 'bras bu</text></item>
<item><p>154b3</p><section>mdo sde</section><text>ni rgyu 'thun pa'i 'bras bu dang 'brel ba yin no/ /de nas gzhan yang dge slong de sems can dmyal ba thig nag gi 'khor la lta bar byed de/ las gang gis sems can dmyal ba bya rgod kyis 'jigs par skye bar 'gyur snyam nas brtags na/ mi gang gis don du bya ba'i</text></item>
<item><p>154b4</p><section>mdo sde</section><text>phyir mi bsad dam/ bcings sam/ bkres pa'am/ skom par byas na/ de lus dang bral nas/ ngan 'gro log par ltung ba sems can dmyal ba bya rgod kyis 'jigs par skye bar 'gyur bar mthong ngo / /der gnod pa 'di dag 'byung bar 'gyur te/ 'di lta ste/ sems</text></item>
<item><p>154b5</p><section>mdo sde</section><text>can dmyal ba pa'i sa gzhi lcags la sa byas pa dpag tshad brgya stong phrag bcu yod pa mes rab tu bsregs shing lcags las byas pa'i 'bras bu zur gsum pa kha dog chu lta bu rab tu 'bar ba rnams kyis kun du gang ba de na sems can dmyal ba pa dag gshin rje'i chad pas</text></item>
<item><p>154b6</p><section>mdo sde</section><text>gcod par byed pa rab tu mang po dag gis kun du gsod par byed pa na ral gri dang mda' bo che yod pa'i lus kyi shugs drag po dag gis gsod cing nyin mtshan du gnod pa byed do/ /mtshon rnams kyis gsod pa na/ gang gi tshe mgon med pa 'bros par 'dod pa de'i tshe/ gshin rje'i mi</text></item>
<item><p>154b7</p><section>mdo sde</section><text>de dag gis ral gri dang / mda' bo che dang / mda' rab tu 'bar ba dag gis kun du gsod par byed cing thang la yang bkres pa dang skom pa yod pa'i 'tsho ba dang 'brel la chu med cing mgon med/ dbugs 'byin pa med cing skyabs med la/ pha rol gyi gnod pas bkol ba na/ kun du</text></item>
<item><p>155a1</p><section>mdo sde</section><text>sdug bsngal thams cad dang ldan par 'gyur ro/ /'dir tshigs su bcad pa/ grogs mang dag dang lhan cig tu/ /nyes par byas pa'i las byed pa/ /de yi las kyi 'bras bu ni/ /gcig pu srid pa srid par spyod/ /ji ltar mi dag 'jig rten du/ /bdag nyid</text></item>
<item><p>155a2</p><section>mdo sde</section><text>ngan byas rgyug pa ltar/ /de ltar me dang mtshon dag dang / /dug dang dgra dag gnas pa min/ /las dang 'bral ba ma yin gyi/ /rang gi gnyen 'dab kun dang 'bral/ /'jig rten pha rol dge ba dang / /mi dge 'gro zhing rjes su 'gro/ /gang na me tog yod pa yi/ /der ni dri dag</text></item>
<item><p>155a3</p><section>mdo sde</section><text>rjes su 'gro/ /de ltar dge dang mi dge ba'i/ /las ni 'gro zhing rjes su 'gro/ /ji ltar phyogs char dri 'gro zhing / /nags tshal dag tu 'dus pa yis/ /bya dag nang par gyes pa ltar/ /srog chags 'dus pa'ang de dang 'dra/ /dpal che ba dag chud gsan cing / /'jig rten gyi</text></item>
<item><p>155a4</p><section>mdo sde</section><text>ni nyes byas pa/ /gti mug gis ni yongs su bslus/ /mi dge'i las dag ci mi byed/ /gang dag zhi ba mchog mi 'gro/ /gang dag lha yi gnas mi 'gro/ /de yi rgyu la mchog rmongs pa/ /mun pa'i nang na de mun gnag /de ltar dmyal bar btso ba na/ /de ni bye ba du ma ru/ /rang gis</text></item>
<item><p>155a5</p><section>mdo sde</section><text>nyes par byas pa yis/ /sems can dmyal bar yongs su 'khyam/ /ji srid de yi mi dge ba/ /ngan byas bcom zhing spangs pa dang / /zad par ma gyur de srid du/ /'chi ba'i dus ni byed mi 'gyur/ /gang tshe de yi las kyis der/ /thams cad du ni byang gyur na/ /dmyal ba bya</text></item>
<item><p>155a6</p><section>mdo sde</section><text>rgod 'jigs de las/ /de ni grol bar 'gyur ba yin/ /gal te de las de grol zhing / /dud 'gror ma skyes la/ /mi rnams dang ni skal mnyam par/ /gal te mi ru skyes gyur na/ /de ni rnga mo spyod 'gyur zhing / /khal glang dag la spyod par 'gyur/ /rgod ma dag la spyod</text></item>
<item><p>155a7</p><section>mdo sde</section><text>'gyur zhing / /glang po kha sgyur rta rdzi'am/ /bshor ba dag gi rgya thogs pa/ /dbul zhing tshe ni thung bar 'gyur/ /ngan par byas pa'i las dag dang / /skyon du bgrang ba'i las rnams ni/ /rgyu dang 'bras bu 'thun pas na/ /'bras bu de dang 'thun par 'gyur// //</text></item>
<item><p>155b1</p><section>mdo sde</section><text>'phags pa dam pa'i chos dran pa nye bar gzhag pa/ bam po bdun pa/ de nas gzhan yang dge slong de sems can dmyal ba chen po thig nag gi 'khor la rtog par byed de/ sems can dmyal ba de'i 'khor la gzhan dang gzhan nas kun du lta bar mi byed do/ /sems can</text></item>
<item><p>155b2</p><section>mdo sde</section><text>dmyal ba chen po thig nag gi 'khor bcu drug po 'di yang ji ltar sems can dmyal ba chen po yang sos kyi 'khor bzhin no/ /yang dge slong de sems can dmyal ba'i 'khor gnyis pa dag la brtags na las kyi chos kyi rnam par smin pa shes shing / nyes par byas pa'i las kyi</text></item>
<item><p>155b3</p><section>mdo sde</section><text>'bras bu rnam par smin pa'i snying po thams cad rig ste/ byas la bsags pa dang / bsags la mi byed pa dang / byas la ma bsags pa'o/ /de la byas la bsags pa ni myong bar 'gyur bar nges pa yin/ bsags la mi byed pa ni myong bar 'gyur bar nges pa ma yin/</text></item>
<item><p>155b4</p><section>mdo sde</section><text>byas la ma bsags pa 'di yang myong bar 'gyur bar nges pa ma yin no/ /dge slong des sems can dmyal ba gzhan la brtags na/ des thos pa las byung ba'i shes pas mthong ste/ las kyi thag pas rgyud phan tshun sbrel ba'i 'khor dag gi las kyi 'bras bu rnam par smin</text></item>
<item><p>155b5</p><section>mdo sde</section><text>pa rnam pa gsum gyi de kho na nyid shes pa ni de yang las rnam pa du ma sna tshogs du ma dag dang / sems phal cher dmigs pa'i dbang du gyur pa sems kyi dbang du gyur pa'i sems can dag mthong nas skyo bar gyur to/ /dge slong des sems can dmyal ba gzhan la brtags na</text></item>
<item><p>155b6</p><section>mdo sde</section><text>des thos pa las byung ba'i shes pas sems can dmyal ba chen po gsum pa bsdus gzhom zhes bya ba mthong ngo / /der las bsags pa gang gis sems can dag nyes par byas pa'i las smin par 'gyur snyam nas des thos pa las byung ba'i shes pas brtags na mi</text></item>
<item><p>155b7</p><section>mdo sde</section><text>dge ba'i las rnam pa gsum po byas la bsags pa so sor myong bar 'gyur ba'i 'bras bus sems can dag sems can dmyal ba bsdus gzhom du skye bar 'gyur ro/ /'di lta ste/ srog gcod pa dang / ma byin par len pa dang / 'dod pas log par g.yem pa mi</text></item>
<item><p>156a1</p><section>mdo sde</section><text>dge ba gsum po 'di dag gi las kyis srog chags dag sems can dmyal ba bsdus gzhom du skye bar 'gyur ro/ /der sdig pa chen pos ni sems can dmyal ba'i gzhir skye bar 'gyur/ 'bring dang chung ngu dag gis ni 'khor du'o/ /de dag gi chen po dang</text></item>
<item><p>156a2</p><section>mdo sde</section><text>'bring dang chung ngu rnams kyis ni gnod pa yang chen po dang 'bring dang chung ngur 'gyur ro/ /de dag gi sems kyi dbang du song ba'i las kyis kyang tshe ring po dang 'bring dang thung ngur 'gyur/ de dag gi sems kyi dmigs pa chen po dang 'bring gi dbang gis kyang gnod pa chen po dang</text></item>
<item><p>156a3</p><section>mdo sde</section><text>'bring du 'gyur ro/ /las rnam pa gsum du rnam par gzhag ste lus dang ngag dang yid kyi'o/ /dus gsum du rnam par gzhag ste/ da ltar byung ba dang / 'das pa dang / ma 'ongs pa'o/ /yang rnam pa gsum ste/ 'dod pa'i khams su skyed pa dang / gzugs kyi khams</text></item>
<item><p>156a4</p><section>mdo sde</section><text>su skyed pa dang / gzugs med pa'i khams su skyed pa'o/ /yang rnam pa gsum ste/ 'bring dang chen po dang tha ma'o/ /yang rnam pa gsum ste/ tshe 'di la myong bar 'gyur ba dang / skyes nas myong bar 'gyur ba dang / lan grangs gzhan la myong bar 'gyur ba'o/ /yang rnam</text></item>
<item><p>156a5</p><section>mdo sde</section><text>pa gsum ste/ dge ba dang mi dge ba dang lung du ma bstan pa'o/ /yang rnam pa gsum ste/ tshe dang 'brel ba dang / srid pa bar ma dang 'brel ba dang / tshe gzhan dang 'brel ba'o/ /yang rnam pa gsum ste/ mi dang mi ma yin par 'brel ba rab tu 'byung ba dag yin te/ mi dang</text></item>
<item><p>156a6</p><section>mdo sde</section><text>mi ma yin par 'brel ba ni/ 'di lta ste/ mir gyur pa las sems can dmyal bar las kyis 'phangs pa'o/ /byed pa'i khyad par zhes bya ba ni gang ci tsam du byed pa rtsom pa de'i byed pa'i rnam pa de tsam du las kyi rnam pa nyid skye bar 'gyur te/ dge slong dag ji ltar mos</text></item>
<item><p>156a7</p><section>mdo sde</section><text>pa'i rdzu 'phrul thob pa bzhin no/ /yang rnam pa gsum ste/ byed pa byas pa dang / mi byed pa byas pa dang / 'brel bar byas pa'o/ /de la byed pa byas pa ni ji ltar sngar dge sbyong du gyur pa phyis de'i rjes su 'thun par dgra bcom pa'i bar du byas pa'o/ /mi byed pa byas</text></item>
<item><p>156b1</p><section>mdo sde</section><text>pa ni gang dag dge sbyong du gyur nas legs par bya ba mi byed pa'o/ /'brel bar byas pa ni ji ltar tshe 'di las shi nas tshe rabs gzhan du skye bar 'gyur ba'o/ /yang rnam pa gsum ste/ bsam gtan dang 'brel ba dang / bsam gtan dang 'brel ba ma yin pa dang / rnam par</text></item>
<item><p>156b2</p><section>mdo sde</section><text>smin pa dang 'brel ba ma yin pa'o/ /de la bsam gtan dang 'brel ba zhes bya ba ni ji ltar bsam gtan dang po'i sa nas/ bsam gtan gnyis pa'i sar 'brel ba yin te/ bsam gtan gsum pa'am/ bzhi par ma yin no/ /bsam gtan dang 'brel ba ma yin pa ni sbyin pa</text></item>
<item><p>156b3</p><section>mdo sde</section><text>dang / tshul khrims la sogs pa'o/ /rnam par smin pa dang 'brel ba ma yin zhes bya ba ni ji ltar dgra bcom pa zag pa zad pa'i rnam par smin pa myong bar 'gyur bar nges pa/ tshe dang 'brel ba med pa yin te/ de ltar 'jig rten las kyi dra ba dang 'brel ba rgya mtsho lta bu 'di kun phan</text></item>
<item><p>156b4</p><section>mdo sde</section><text>tshun rag las shing skye ba'i rim pa'i las kyi rnam par smin par 'gyur te/ 'di la byed pa po'am tshor ba po'am 'dod rgyal gyi las ni gang yang med do snyam mo/ /dge slong de de ltar sems pa na bdud kyi sde rnam par 'jig par byed cing dge ba'i chos sgrub par byed do/ /sems can</text></item>
<item><p>156b5</p><section>mdo sde</section><text>dmyal ba bsdus gzhom gyi las kyi rnam par smin pa chen po yang rjes su mthong ste/ ji ltar na sems can dmyal ba bsdus gzhom gyi gzhir skye bar 'gyur snyam na des srog gcod pa dang / ma byin par len pa dang / 'dod pas log par g.yem pa kun du bsten cing bsgoms te</text></item>
<item><p>156b6</p><section>mdo sde</section><text>mang du byas pa dang / las kyi nyer bsdogs pa dang / las kyi mjug dang / las mngon par bsten cing bsgoms te mang du byas pas sems can dmyal ba bsdus gzhom gyi 'khor du skye bar 'gyur ba mthong ngo / /der sems can dmyal ba gzhi'i gnod pa 'di dag 'byung ste/</text></item>
<item><p>156b7</p><section>mdo sde</section><text>'di lta ste/ shing ljon pa'i khrod du bya rgod mchu rab tu 'bar ba dag gis bzung nas rgyu ma brus te za bar byed do/ /chu bo phur bus gang ba zhes bya ba na/ phur bu ring po rab tu 'bar ba der bcug nas gshin rje'i mis yang ral gri rab tu 'bar ba mang po dag gis gsod</text></item>
<item><p>157a1</p><section>mdo sde</section><text>par byed do/ /de der 'dug pa na tshor ba drag cing rtsub pa gzhan dang mtshungs pa med pa dpe zla med pa dag myong bar 'gyur ro/ /'di lta ste/ phur bu rab tu 'bar ba'i tshor ba ni phur bu rab tu 'bar ba dag gis 'bigs par byed cing sems can dmyal ba</text></item>
<item><p>157a2</p><section>mdo sde</section><text>de dag gshin rje'i mi de dag gis bzung nas de bzhin du skyod de sems can dmyal ba de dag phan tshun du bskyod pas rnam par 'khrugs shing ngu bar byed do/ /de na zangs dmar po bskol cing bzhus pa rab tu 'bar bas lus shing skam lta bur byed de/ rmongs par byed cing</text></item>
<item><p>157a3</p><section>mdo sde</section><text>sreg par byed do/ /phur bus gang ba'i chu bo der bskol ba na/ sems can dmyal ba de dag kha cig ni lus rtswa ltar rab tu sreg go/ /kha cig ni rdo lci ba ltar nub bo/ /kha cig ni lus nya lcibs ltar chu 'gram du byung ngo / /kha cig ni lus nya lta bu la bya rgod kyi mchu rab</text></item>
<item><p>157a4</p><section>mdo sde</section><text>tu 'bar ba des za'o/ /kha cig ni lus mar sar gyi gong bu ltar zhu'o/ /kha cig ni lcags rab tu 'bar ba lta bu'i rdo bas lus kyi khog pa bye ma snyim pa nas gtor ba bzhin dum bu brgya'am stong du rlog go/ /kha cig ni ba tshwas sreg pa na zangs sam lcags dag nang du bcug</text></item>
<item><p>157a5</p><section>mdo sde</section><text>pa bzhin du zhu'o/ /kha cig ni phra skam rab tu 'bar bdag gis bzung nas yang mtshon spu gri lta bus kun du gsod do/ /kha cig ni lus thags ltar cher brgyangs nas gsod do/ /kha cig ni khas bub tu bzhag nas gsod do/ /kha cig ni bum pa'i nang du 'jug par</text></item>
<item><p>157a6</p><section>mdo sde</section><text>byed do/ /kha cig ni bum pa de'i nang du bcug nas der mon sran gre'u btso ba bzhin du steng du 'byung zhing 'og tu 'jug go/ /kha cig ni steng du byung nas ngu'o/ /kha cig ni gcig la gcig 'jus nas ngu'o/ /mgon med pa kha cig ni bya rgod dang / khwa dang / wa dang /</text></item>
<item><p>157a7</p><section>mdo sde</section><text>khyi rab tu 'bar ba dag gis sa gzhi rab tu 'bar ba na gnas pa dag bzung nas za ste/ nyin gcig bzhin du tshor ba rnam pa sna tshogs myong ngo / /de ltar rang gi sems kyis bslus pa de lta bu de dag ni 'dod pas log par g.yem pa kun du spyod cing srog gcod pa</text></item>
<item><p>157b1</p><section>mdo sde</section><text>dang ma byin par len pas kun nas bslang ba la dmigs pa de dag ni tshor ba'i rnam pa 'bum phrag du ma myong bar 'gyur ro/ /yang sems can dmyal ba kun nas mgon tshol ba/ skyabs tshol ba de dag bdag cag nyon mongs pa 'di las skyob pa su zhig yod snyam nas</text></item>
<item><p>157b2</p><section>mdo sde</section><text>kun du rgyug cing ngu ba na/ gshin rje'i mi de dag gis gtun shing rab tu 'bar ba dag gis bsnun cing chu bo dang / shing ljon pa dang / brag rab tu 'bar ba'i gseb dang / sman ljongs dang / phu chu'i gseb dang / ri gseb dag tu shin tu bcug nas</text></item>
<item><p>157b3</p><section>mdo sde</section><text>gnod pa rnam pa sna tshogs dag byed de/ 'di lta ste/ shing ljon pa shin tu mtho ba'i khar khrid nas yang de nas sa gzhi phur bu btsugs pa'i steng du rab tu 'dor bar byed cing de der yan lag bye brag tu nyams pa brgya'am stong du 'gyur ro/ /yang sems</text></item>
<item><p>157b4</p><section>mdo sde</section><text>can dmyal ba de dag gshin rje'i mi dag gis bzung nas/ lo ma ral gri'i nags tshal lta bur bcug ste/ 'dab ma spu gri lta bu rab tu 'bar bas gtser to/ /rang gi las kyis shing ljon pa de la bud med nyams dga' ba cha byad me tog gi phreng ba dang / phye ma</text></item>
<item><p>157b5</p><section>mdo sde</section><text>dang byug pas lus rnam par bklubs pa/ rgyan gyi cha byad mchog tu bzang bas mngon par brgyan pa/ shin tu gzhon zhing sen mo gtsang la sgeg bag can du chas pa byis pa so so'i skye bo thams cad kyi yid 'phrog par byed cing dga' ba sna tshogs dang ldan pa/ rin po che</text></item>
<item><p>157b6</p><section>mdo sde</section><text>rnam pa sna tshogs kyi rgyan bkod pa thogs pa mthong ngo / /mthong nas sems can dmyal ba de shing drung du song ste/ 'di snyam du sems so/ /'di ni gang mir gyur cing mi byed pa na bdag gi yin no snyam nas rang gi las kyis bsgribs pa de shing de la 'dzeg par</text></item>
<item><p>157b7</p><section>mdo sde</section><text>byed do/ /de shing de la 'dzeg pa na lo ma ral gri lta bu de dag gis sha gcod par byed do/ /sha bcad nas rgyus pa gcod do/ /rgyus pa bcad nas rus pa gcod do/ /rus pa bcad nas rkang 'byin par byed do/ /de ral gris kun du gshegs pa na/ bud med de la mchog</text></item>
<item><p>158a1</p><section>mdo sde</section><text>tu chags pa'i blos shing de la 'dzeg par byed do/ /de las gnod pa 'di dag myong bzhin du sems kyis bslus pa de shing de la 'dzeg par byed do/ /shing de'i thor to la 'dzegs pa dang bud med de sa'i steng na gnas shing skyes bu la</text></item>
<item><p>158a2</p><section>mdo sde</section><text>lta ba mthong ngo / /skyes bu la kun du chags pa'i mig gis rnam par lta bar byed cing skyes bu de la tshig snyan pas 'bod la sngar 'dzum zhing snyan par smra ste/ 'di ltar bdag ni khyod kyi slad du 'dir mchis na ci'i slad du bdag la tshig mi gsung zhing bdag gi lus</text></item>
<item><p>158a3</p><section>mdo sde</section><text>dang mjal bar mi mdzad/ de nas sems can dmyal ba des las kyis sprul pa byas pa de mthong nas yang kun du 'dod chags kyi sems kyis shing lo ma ral gri lta bu de las 'bab par byed do/ /de 'bab pa na lo ma spu gri rab tu 'bar ba lta bu de dag</text></item>
<item><p>158a4</p><section>mdo sde</section><text>kha gyen du bltas te/ de dag gis kyang sems can dmyal ba de dag sngar sha btogs so/ /phyi nas rgyus pa gcod do/ /de nas rus pa/ rus pa'i 'og tu gnad thams cad gcod do/ /de nas rkang brus te shin tu gnod par byas so/ /</text></item>
<item><p>158a5</p><section>mdo sde</section><text>de nas sems can dmyal ba snying la 'dod pa'i sred pas yongs su gdungs pa de dag gis bcad cing gsheg la gnad dang gnad gcod bzhin du bud med de la lta'o/ /'di ltar de la lta ba na bya rgod kyi mchu rab tu 'bar bas mig 'byin cing spu gri</text></item>
<item><p>158a6</p><section>mdo sde</section><text>rnon po lta bus de'i rna ba yang gcod/ ngu ba na 'dab ma rab tu 'bar bdag gis lce gcod cing de'i sna yang gcod de/ de'i yan lag dang / nying lag thams cad gcod do/ /'dod chags kyi sred pas yid phrogs pa yang sa la 'bab</text></item>
<item><p>158a7</p><section>mdo sde</section><text>par byed pa dang yang bud med de shing khar 'dzeg go/ /'dzegs pa dang / de mthong nas yang de shing gi thor to de la 'dzeg par byed pa snga ma bzhin du sbyar te/ de ltar las kyi dbang gis 'phangs par rang gi sems kyis yongs su bslus</text></item>
<item><p>158b1</p><section>mdo sde</section><text>pa'i sems can dmyal ba de lo 'bum phrag du ma lo bye ba 'bum phrag du mar sems can dmyal bar yongs su 'khyam mo/ /de ltar sems can dmyal ba de don gang gi phyir yongs su gdungs shing de ltar 'dod pas log par g.yem pa'i rgyus</text></item>
<item><p>158b2</p><section>mdo sde</section><text>bsregs kyang de dag 'dod chags dang bral bar mi byed do/ /de ltar sems 'di ni thog ma med pa'i dus nas sems can dmyal ba dang / dud 'gro dang / su song ba yin te/ de lta bas na sems can dmyal ba dag tu</text></item>
<item><p>158b3</p><section>mdo sde</section><text>'gro ba'i sems can gyi sems 'di la yid brtan par mi bya'o/ /yang sems can dmyal ba bsdus gzhom de na ri bya rgod dang nye ba zhes bya ba yod de/ de na sems can dmyal ba skom pa dang bkres pas gdungs pa de dag gis brgyugs</text></item>
<item><p>158b4</p><section>mdo sde</section><text>pa dang / de'i tshe ri bya rgod dang nye ba la bya rgod lcags kyi mchu rab tu 'bar ba lus che zhing lto che ba dag gnas te/ de dag gi lto'i nang na me mdag yod do/ /gang gi tshe sems can dmyal ba dag mgon med cing skyabs med pa na ri de la 'dzeg</text></item>
<item><p>158b5</p><section>mdo sde</section><text>par 'gyur ro/ /de nas mgon med pa ngu 'bod pa dag la bya rgod de dag gis btogs shing glad rgyas brus la mig kyang 'byin par byed do/ /gang gi tshe de'i dang glad rgyas dag 'thungs nas mgo yang 'dor bar byed do/ /glad</text></item>
<item><p>158b6</p><section>mdo sde</section><text>rgyas dang mig phyung ba de dag sems can dmyal ba'i mun pa thibs po'i nang du brgyugs pa dang de las gzhan pa las kyis byas pa'i bya rgod lus che zhing kho lag che ba lto'i nang na me mdag yod pa'i bya rgod 'ongs te/ des sems can dmyal ba de dag</text></item>
<item><p>158b7</p><section>mdo sde</section><text>bzung nas za'o/ /de ltar lto'i nang du song ba de dag lo 'bum phrag du mar sreg kyang de srog gcod pa kun du bsten cing bsgoms te mang du byas pa'i mthus 'chi ba'i dus mi byed do/ /'dod pas log par g.yem pa kun du bsten cing bsgoms</text></item>
<item><p>159a1</p><section>mdo sde</section><text>te mang du byas pa'i mthus ni lo ma ral gri lta bu'i nags su bud med mthong ba yin no/ /ma byin par len pa kun du bsten cing bsgoms te mang du byas pa'i mthus ni sems can dmyal ba'i phyogs gzhan du 'gro'o/ /de na yul</text></item>
<item><p>159a2</p><section>mdo sde</section><text>chu bo mtha' yas pha rol zhes bya ba zangs bskol cing bzhus pas rab tu gang ba'i chu bo de'i pha rol na sems can dmyal ba dag gis bza' ba dang / bca' ba dang / gnas mal mang zhing bzang ba dang / grib ma dang / nags tshal shin tu gsal</text></item>
<item><p>159a3</p><section>mdo sde</section><text>ba dag mthong zhing chu bo rab tu 'bab pa dang / lteng ka'i phyogs bsil ba dag mthong ste/ des de dag mthong nas snga ma bzhin du sbyar te brgyugs pa dang / gcig la gcig ngu zhing 'khrugs so/ /grogs po dag tshur shog tshur shog /bza'</text></item>
<item><p>159a4</p><section>mdo sde</section><text>ba dang / bca' ba dang / gnas mal bde ba dag rnyed pa snga ma bzhin du sbyar te/ de nas sems can dmyal ba de dag gis sgra thos nas sems can dmyal ba gzhan mgon 'dod pa/ skyabs 'dod pa/ dpung gnyen 'dod pa dag kun du rgyug</text></item>
<item><p>159a5</p><section>mdo sde</section><text>go/ /de nas sems can dmyal ba de dag 'dus nas/ kye ma bdag cag gi bde ba dang mgon skyabs de phyogs gang nas thob par 'gyur zhes smra'o/ /de nas sems can dmyal ba de dag gis sems can dmyal ba gzhan dag mthong nas</text></item>
<item><p>159a6</p><section>mdo sde</section><text>smras pa/ kye grogs po dag chu bo mtha' yas pha rol zhes bya ba'i pha rol na/ bza' ba dang / bca' ba dang / gnas mal dang / tshal dang / nags tshal mang po dag la ltos shig ces bya ba snga ma bzhin du sbyar te/ de nas sems can</text></item>
<item><p>159a7</p><section>mdo sde</section><text>dmyal ba de dag thams cad la chu bo mtha' yas rab med des phan tshun gnod pa ro nye rab tu bskol ba bzhu ba'i dbu bas khebs pa dag tu de dag thams cad der lhung ngo / /lhung nas kha cig ni mar sar gyi gong bu ltar zhu'o/ /kha cig ni khwa mchu rab tu</text></item>
<item><p>159b1</p><section>mdo sde</section><text>'bar ba dag gis za'o/ /kha cig ni nya'i kha rab tu 'bar bas mid de lus kyi yan lag dang nying lag zhu ba de dag thams cad chu bo de'i nang du de dag thams cad zhu bar gyur to/ /de dag gi las ji ltar rigs pa rjes su bstan pa tshigs su bcad de smras pa/</text></item>
<item><p>159b2</p><section>mdo sde</section><text>khyod ni sems kyis bslus nas su/ /bu smad gang gi don byed pa/ /sdig las byung ba'i zhags pa yis/ /sems can dmyal ba'i gnas su khrid/ /blo ngan zhen pa khyed rnams kyis/ /gang gi don du sdig byas pa'i/ /bu dang chung ma grogs po</text></item>
<item><p>159b3</p><section>mdo sde</section><text>dang / /gnyen 'dab rtsa lag gang du song / /mi yi sar ni khyod kyis su/ /bdag la nges par sdug ma byas/ /mi yi tha ma bu yi don/ /des na sdig pa khyod kyis byas/ /gang gis sngan chad sdig byas pa/ /phyis ni gnod par mi 'gyur min/ /</text></item>
<item><p>159b4</p><section>mdo sde</section><text>bu dang chung mas bslus pa de/ /sems can dmyal ba drag por 'gro/ /chung ma gnyen gyis ci byed cing / /bu des ci zhig byed par 'gyur/ /las kyi lam rgyags yod pa ni/ /gcig pu sems can dmyal bar sreg /bde ba 'byung ba ma smad pa/ /dge</text></item>
<item><p>159b5</p><section>mdo sde</section><text>ba'i las ni ma byas pas/ /byis pa gti mug gis bslus pa/ /phyi nas don byed ci mi gdung / /gang zhig gti mug gis bslus pa/ /'dod chags zhe sdang rjes su 'gro/ /bu dang chung ma bde bya'i phyir/ /de dag kun gyi 'og tu 'gro/ /srog</text></item>
<item><p>159b6</p><section>mdo sde</section><text>chags las kyi skye gnas dang / /rang gi las kyi 'bras bu spyod/ /legs byas lha yi 'jig rten du/ /nyes par byas pas de bzhin dma'/ /de ltar gshin rje'i mi de dag gis sems can dmyal ba bsdus gzhom pa de dag la rjes su</text></item>
<item><p>159b7</p><section>mdo sde</section><text>bstan pa/ gang khyed cag gis byas pa'i las 'di dag su zhig spyod par 'gyur te dge ba'am/ mi dge ba rang gis byas pa spyod par 'gyur zhing / ma byas pa ni 'ong bar mi 'gyur la/ byas pa ni chud za bar mi 'gyur ro/ /de ltar sems can</text></item>
<item><p>160a1</p><section>mdo sde</section><text>dmyal ba de dag ji srid du sdig pa'i las bcom zhing spangs la/ zad par ma gyur pa de srid du/ sems can dmyal ba bsdus gzhom du lo 'bum phrag du mar btso bar 'gyur ro/ /de ltar srog gcod pa dang / ma byin par len pa dang /</text></item>
<item><p>160a2</p><section>mdo sde</section><text>'dod pas log par g.yem pa kun du bsten cing bsgoms te/ mang du byas pa dag gi 'bras bu 'thob par 'gyur ro/ /ji ltar khyed cag gis de dag nyid thob pa 'di ltar sems can dmyal ba de dag las thar nas/ gal te lan grangs gzhan la myong</text></item>
<item><p>160a3</p><section>mdo sde</section><text>bar 'gyur ba'i las kyis dang / dud 'gro dag tu ma skyes la mi rnams dang skal ba mnyam par mir skyes na/ de tshe thung zhing dbul la chung ma ngan pa dang / de gzhan gyi chung ma la rab tu chags par gyur pa'am de chung ma med par 'gyur la brnyas shing gzhan</text></item>
<item><p>160a4</p><section>mdo sde</section><text>gyis bkol bar 'gyur te/ de ltar las de dang rgyu 'thun pa'i 'bras bu'i las kyi mthus bslus pa'i mi/ sems can dmyal bar 'gro ba la 'di dag thams cad 'byung bar 'gyur ro/ /de nas gzhan yang dge slong las kyi 'bras bu rnam par smin pa shes</text></item>
<item><p>160a5</p><section>mdo sde</section><text>pa des/ sems can dmyal ba chen po bsdus gzhom gyi 'khor la brtags na/ des tshor ba tshad med pa dang / 'bras bu a la bud lta bur gcod pa dang / gnad dang / gnad gcod pa dang / bsdus pa dang / 'jigs par lta ba dang / nyam nga</text></item>
<item><p>160a6</p><section>mdo sde</section><text>ba mang ba dang / gnod pa mi bzod pa dang / a tsa zer ba dang / kyi hud zer ba dang / rgyob shig pa dang / mchi ma'i rgyun me lta bur mi 'chad pa dang / dbang po thams cad 'gags pa dang / tshor ba mtha' med dang / pad ma ltar gas pa dang /</text></item>
<item><p>160a7</p><section>mdo sde</section><text>pad ma chen po ltar gas pa dang / me thab dang / lcags kyi me'i ra ba mthong ste/ 'di dag ni sems can dmyal ba chen po bsdus gzhom gyi 'khor bcu drug yin no/ /de las gang gis der skye bar 'gyur snyam nas/ dge slong de sems par byed de/</text></item>
<item><p>160b1</p><section>mdo sde</section><text>gang mi dge ba byas pa rnam pa gsum du 'gyur ba mthong ste/ 'di lta ste/ srog gcod pa dang / ma byin par len pa ni snga ma bzhin no/ /'dod pas log par g.yem pa kun du bsten cing bsgoms te/ mang du byas pa de ni de'i myong bar 'gyur bar</text></item>
<item><p>160b2</p><section>mdo sde</section><text>nges pa yin te/ sems can dmyal ba'i las kyis tshor ba tshad med par skye bar 'gyur ro/ /gang bud med 'os pa ma yin pa la tshul bzhin ma yin pa'i 'dod pas log par bsten pa de ni/ sems can dmyal ba tshor ba tshad med par skye bar 'gyur te/ der</text></item>
<item><p>160b3</p><section>mdo sde</section><text>gnod pa 'di dag 'byung bar 'gyur ro/ /'di lta ste/ gsal shing rab tu 'bar bas ro smad du 'bigs par byed de/ ro smad du bcug pa'i gsal shing de yang gal te rgyab 'bigs par byed/ gal te ltor/ gal te dbus su/ gal te rked pa'i</text></item>
<item><p>160b4</p><section>mdo sde</section><text>phyogs su/ gal te phrag par/ gal te dpung mgor/ gal te mid par/ gal te khar/ gal te glad rgyas 'bigs/ gal te rna bar 'bigs te/ de ltar sems can dmyal ba de'i gsal shing de ni yan lag dang / nying lag thams cad 'bigs</text></item>
<item><p>160b5</p><section>mdo sde</section><text>par byed/ gnod pa chen por byed/ sreg par byed/ yan lag thams cad 'tshed par byed de/ de gnod pa de dag myong bar byas nas tshor ba mi bzad pa yang rjes su myong bar byed do/ /'di lta ste/ lcags kyi phra skam rab tu 'bar bas rlig pa 'byin par</text></item>
<item><p>160b6</p><section>mdo sde</section><text>byed cing bya rgod kyis kyang bzung nas za ste/ ji tsam du byas la bsags pa'i las bcom zhing spangs la/ /zad par ma gyur pa de srid du ngu skad 'don to/ /gang gi tshe de'i las zad par gyur pa de'i tshe/ sems can dmyal ba de las thar bar</text></item>
<item><p>160b7</p><section>mdo sde</section><text>'gyur ro/ /thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la/ mi rnams dang skal ba mnyam par mir skyes na/ de'i mi dge ba'i las kyi rgyu 'thun pa'i 'bras bu des</text></item>
<item><p>161a1</p><section>mdo sde</section><text>ma ning du 'gyur ro/ /de nas gzhan yang dge slong des sems can dmyal ba chen po bsdus gzhom gyi 'khor la brtags na/ des sems can dmyal ba 'bras bu a la bud lta bur gcod pa zhes bya ba mthong ngo / /der sems</text></item>
<item><p>161a2</p><section>mdo sde</section><text>can dag las gang gis skye bar 'gyur snyam na des srog gcod pa dang / ma byin par len pa dang / 'dod pas log par g.yem pa kun du bsten cing bsgoms te mang du byas pas de sems can dmyal ba 'bras bu a la bud lta bur gcod par skye ba mthong</text></item>
<item><p>161a3</p><section>mdo sde</section><text>ngo / /der 'dod pas log par g.yem pa rnam pa du zhig byas pa yin snyam na gang bud med 'os pa ma yin pa'i khar bcug na/ de lus zhig nas ngan 'gro log par ltung ba sems can dmyal bar skye ste/ de la gnod pa 'di dag 'byung bar 'gyur ro/ /'di</text></item>
<item><p>161a4</p><section>mdo sde</section><text>lta ste/ gshin rje'i mis de'i khar phur bu bcug nas brdung bas rdung bar byed de/ de phur bu brdungs pa des gal te ltag par phug nas/ 'byung bar byed pa bsgul ba dang rna bar 'byung ngo / /lcags kyi snod kyi nang du zangs rab tu bskol bas khar blugs</text></item>
<item><p>161a5</p><section>mdo sde</section><text>so/ /des de'i mchu bsregs nas lce sreg go/ /lce bsregs nas rkan sreg ste/ de ltar mid pa bsregs pa nas lto'i bar du bsregs te ro smad du 'byung ngo / /'di dag ni 'dod pas log par g.yem pa kun du bsten cing bsgoms te/ mang du</text></item>
<item><p>161a6</p><section>mdo sde</section><text>byas pa'i las kyi 'bras bu rnam par smin pa yin no/ /sems can dmyal ba de tshor ba'i rnam pa de dag myong ba ni/ ji srid du de'i sdig pa'i las bcom zhing spangs la/ zad par ma byas pa de srid du lo bye ba 'bum phrag du mar sreg cing 'tshed do/ /de de las</text></item>
<item><p>161a7</p><section>mdo sde</section><text>thar bar 'gyur te/ thar nas kyang gal te lan grangs gzhan la myong bar 'gyur ba'i las kyis ma phrogs te/ dang dud 'gro dag tu ma skyes la/ mi rnams dang skal ba mnyam par mir skyes na/ las de dang rgyu 'thun pa'i 'bras bus</text></item>
<item><p>161b1</p><section>mdo sde</section><text>de'i kha nas dri rul pa lta bu 'byung ste/ srog chags gang gis tshor ba kun yid 'byung bar 'gyur ro/ /de nas gzhan yang dge slong las kyi 'bras bu rnam par smin pa shes pa des sems can dmyal ba chen po bsdus gzhom gyi 'khor la brtags na/</text></item>
<item><p>161b2</p><section>mdo sde</section><text>des sems can dmyal ba gnad dang / gnad gcod pa zhes bya ba mthong ngo / /der sems can dag las gang gis skye bar 'gyur snyam na/ gang gis srog gcod pa dang / ma byin par len pa kun du bsten cing bsgoms te mang du byas pa des/ de sems</text></item>
<item><p>161b3</p><section>mdo sde</section><text>can dmyal ba chen po gnad dang gnad gcod pa skye bar mthong ngo / /gang 'dod pas log par g.yem pa la mngon par dga' bar byas pa'i rnam pa ni 'di dag yin te/ 'di lta ste/ bud med gzhan 'dod chags mi 'dod pa de'i mngal ma yin par mthus</text></item>
<item><p>161b4</p><section>mdo sde</section><text>bcug na/ de lus dang bral nas ngan 'gro log par ltung ba sems can dmyal ba gnad gcod par skye bar 'gyur ro/ /de la srog gcod pa dang / ma byin par len pa dag gi tshor ba gang yin pa ni snga ma bzhin du sbyar ro/ /'dod pas log par</text></item>
<item><p>161b5</p><section>mdo sde</section><text>g.yem pa'i bye brag ni 'di lta ste/ dza ra dza ra nyis 'gyur du byas pa bsregs pa rab tu 'bar ba dag gis kha 'gengs te/ ji srid du de'i sdig pa'i las bcom zhing spangs la/ zad par ma gyur pa de srid du mgon med pa lo 'bum phrag du mar ngu 'bod do/ /</text></item>
<item><p>161b6</p><section>mdo sde</section><text>de phyis sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la/ mi rnams dang skal ba mnyam par mir skyes na las de dang rgyu 'thun pa'i 'bras bus</text></item>
<item><p>161b7</p><section>mdo sde</section><text>de'i chung ma gzhan dag la rab tu chags par 'gyur ba bzlog par mi nus te/ byas la bsags pa'i las kyi rnam par smin pa ni tshor ba ma myong gi bar du chud za bar mi 'gyur ro/ /de nas gzhan yang dge slong des sems can dmyal ba bsdus gzhom gyi</text></item>
<item><p>162a1</p><section>mdo sde</section><text>'khor la brtags na/ des sems can dmyal ba 'jigs par lta ba zhes bya ba mthong ngo / /der srog chags dag las kyi rnam par smin pa gang gis skye bar 'gyur snyam na/ des srog gcod pa dang / ma byin par len pa</text></item>
<item><p>162a2</p><section>mdo sde</section><text>dang / 'dod pas log par g.yem pa bsgoms te mang du byas pa/ byas la bsags pa de ni sems can dmyal ba 'jigs par lta bar skye bar 'gyur ba mthong ngo / /de la ji ltar na srog gcod pa dang / ma byin par len pas 'gyur snyam na snga ma</text></item>
<item><p>162a3</p><section>mdo sde</section><text>bzhin du sbyar ro/ /'dod pas log g.yem pa ni gang gis byis pa gzhan du bzhin du mthus sba ba'i gnas su bcug pa ni/ de lus dang bral nas ngan 'gro log par ltung ba sems can dmyal ba 'jigs par lta bar skye bar 'gyur ro/ /der gnod</text></item>
<item><p>162a4</p><section>mdo sde</section><text>pa 'di dag 'byung bar 'gyur te/ 'di lta ste/ sems can dmyal ba der sngon mir gyur pa na/ de'i bu gang yin pa mthong ste/ las kyis byas pa de la 'di ltar de ni mir gyur pa na mir gyur pa bdag gi yin no/ /snyam du sred pa'i yon tan 'byung</text></item>
<item><p>162a5</p><section>mdo sde</section><text>ngo / /de nas bu de la gshin rje'i mi rnams kyis phur bu dag 'debs shing / de ltar sba ba'i gnas su phur bu dag btab pa mthong ngo / /de mthong nas bu de la 'di ltar gnod pa 'byung ba de'i rnam pa yod pa de srid du yid la sdug bsngal skye zhing / gang</text></item>
<item><p>162a6</p><section>mdo sde</section><text>la sdug bsngal gnod pa'i me 'byung ba/ de'i sdug bsngal gyi cha bcu drug yid la sdug bsngal gyi gnod pa skye bar 'gyur te/ yid kyi sdug bsngal khyad par che'o/ /lus kyi sdug bsngal yang sdug bsngal 'di dag 'byung ste/ de la gnod pa</text></item>
<item><p>162a7</p><section>mdo sde</section><text>'byung bar 'gyur ba ni/ 'di lta ste/ gshin rje'i mi dag gis kha sbub tu bzhag nas/ lcags rab tu 'bar ba'i snod kyi nang du/ zangs rab tu 'bar bas de'i sba ba'i gnas su ldugs so/ /de la de blugs pa dang / sba ba'i gnas nas</text></item>
<item><p>162b1</p><section>mdo sde</section><text>long ka sreg go/ /long ka bsregs nas rgyu ma sreg go/ /de yang bsregs nas snying sreg go/ /snying yang bsregs nas mcher ba sreg go/ /mcher pa yang bsregs nas glo ba sreg go/ /glo ba bsregs nas ol gong sreg go/ /ol gong bsregs nas mid pa sreg ste/</text></item>
<item><p>162b2</p><section>mdo sde</section><text>mchil ma yang bsregs nas lce'i drung du sreg go/ /lce'i drung du yang bsregs nas lce sreg go/ /lce bsregs nas rkan sreg go/ /rkan bsregs nas sreg go/ /bsregs nas glad</text></item>
<item><p>162b3</p><section>mdo sde</section><text>rgyas sreg ste/ 'bar ba de 'og tu byung nas 'gro'o/ /de ltar 'dod pas log par g.yem pa 'di ni lo 'bum phrag du mar las kyis byas pa'i bu dag mthong ste/ de lus dang yid la sdug bsngal gyis gnod pa ni/ ji srid du de'i sdig pa'i las bcom zhing spangs</text></item>
<item><p>162b4</p><section>mdo sde</section><text>la/ zad par ma byas pa de srid du lo 'bum phrag du mar sreg ste/ 'chi ba'i dus mi byed do/ /de phyis de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la/</text></item>
<item><p>162b5</p><section>mdo sde</section><text>de mi rnams dang skal ba mnyam par mir skyes na/ las de dang rgyu 'thun pa'i 'bras bus de'i khu chu nyams par 'gyur zhing / de bu med par 'gyur la de ma ning zhes bya ste skye bo kun gyis smad par 'gyur ro/ /de nas gzhan yang dge slong de sems can dmyal ba chen</text></item>
<item><p>162b6</p><section>mdo sde</section><text>po bsdus gzhom gyi 'khor la rtog par byed de/ 'khor gzhan gang zhig yod snyam mo/ /de thos pa las byung ba'i shes pas/ sems can dmyal ba gzhan 'khums pa zhes bya ba 'khums pa'i rang bzhin can yod par mthong ngo / /der sems</text></item>
<item><p>162b7</p><section>mdo sde</section><text>can dag las gang gis skye bar 'gyur zhe na/ gang gis phyugs rmig zlum gcig gi mngal du bud med gzhan zhig yin par bsams te/ de la spyad do snyam pas bcug na/ de lus dang bral nas ngan 'gro log par ltung ba sems can dmyal ba</text></item>
<item><p>163a1</p><section>mdo sde</section><text>'khums par skye bar 'gyur ro/ /der gnod pa 'di dag 'byung bar 'gyur te/ 'di lta ste/ ba de dag gam/ rta rgod ma de dag la bdag gi snying gis gang sngon chags pa'i lus yin par bsam pa'i/ ba'am/ rta rgod ma</text></item>
<item><p>163a2</p><section>mdo sde</section><text>las kyis byas pa sems can dmyal bar mthong ngo / /de 'dod chags kyis zil gyis non pa'i sems kyis/ ba'am/ rta rgod ma de la bsnyegs so/ /de dag gi khong pa'i nang na lcags kyi me mdag rab tu 'bar ba dag gis gang ste/ gal te de dang</text></item>
<item><p>163a3</p><section>mdo sde</section><text>phrad na de tshul bzhin ma yin pa'i las byas pa'i sgo des khong pa'i nang me mdag gis gang ba der 'jug par 'gyur te/ de de'i khong pa mun pa der lo 'bum phrag du mar sreg cing 'tshed de/ ngu bar yang mi nus so/ /de ji srid du rnam pa du mar bcom zhing spangs</text></item>
<item><p>163a4</p><section>mdo sde</section><text>la/ zad par ma gyur pa de srid du 'tshed do/ /de phyis de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dud 'gro dang / dag tu ma skyes la/ gal te mi rnams dang skal ba mnyam par</text></item>
<item><p>163a5</p><section>mdo sde</section><text>mir skyes na/ gang du rang gi chung ma ma yin pa gzhan dag la byas la bsags pa/ 'dod pas log par g.yem pa rgyu 'thun pa'i 'bras bus de yul de lta bur skye bar 'gyur ro/ /de nas gzhan yang dge slong des/ gang sems can dmyal ba chen</text></item>
<item><p>163a6</p><section>mdo sde</section><text>po de'i 'khor la brtags na/ des thos pa las byung ba'i shes pas sems can dmyal ba nyam nga ba mang ba zhes bya ba mthong ngo / /der sems can dag las gang gis skye bar 'gyur snyam na/ de dag gang gis srog gcod pa dang /</text></item>
<item><p>163a7</p><section>mdo sde</section><text>ma byin par len pa dang / 'dod pas log par g.yem pa kun du bsten cing bsgoms la mang du byas pas 'gyur ba mthong ste/ srog gcod pa dang / ma byin par len pa ni snga ma bzhin no/ /'dod pas log par g.yem pa ni/ skyes pa gang zhig</text></item>
<item><p>163b1</p><section>mdo sde</section><text>skyes pa la 'jug par byed na/ de lus dang bral nas ngan 'gro log par ltung ba'i sems can dmyal ba nyam nga ba mang bar skye bar 'gyur ro/ /byas la bsags pa'i las kyi mthus/ der gnod pa 'di dag 'byung bar 'gyur te/ 'di</text></item>
<item><p>163b2</p><section>mdo sde</section><text>lta ste/ skyes pa de nyid sems can dmyal ba der mthong ste/ skra rab tu 'bar zhing lus thams cad rab tu 'bar la/ /lus rdo rje ltar sra ba des 'dzin pa ni/ ji ltar bye ma chang ba nas gtor ba de ltar yan lag dang nying lag thams cad la gnod pa</text></item>
<item><p>163b3</p><section>mdo sde</section><text>byed do/ /de mi dge ba'i las kyis shi nas yang 'tsho bar 'gyur te/ de skyes pa rab tu 'bar ba des 'jigs shing zhum par byed do/ /des ngam grog de dag mthong ste/ de'i nang du lhung ngo / /de nam mkha' la gnas pa dang / ji</text></item>
<item><p>163b4</p><section>mdo sde</section><text>ltar de yungs 'bru tsam du yang mi snang ba de ltar khwa mchu rab tu 'bar ba dag 'ongs nas dum bur gcod do/ /de yang byung bar gyur nas sa la lhung ba dang / der wa kha rab tu 'bar ba dag 'ongs nas za bar byed do/ /gal te de'i rus pa dag zad par</text></item>
<item><p>163b5</p><section>mdo sde</section><text>btogs na yang skye bar 'gyur te/ de byung ba dang / gshin rje'i mi dag gis lcags kyi rdza ma rab tu 'bar ba dag gi nang du 'tshed do/ /de ltar ji srid du mi dge ba'i las byas shing bsags pa bcom zhing spangs la/ zad par ma byas</text></item>
<item><p>163b6</p><section>mdo sde</section><text>pa de srid du lo 'bum phrag du mar 'tshed cing za la phye mar rlog go/ /de phyis sems can dmyal ba nyam nga ba mang ba de las thar bar 'gyur te/ thar nas kyang de gal te lan grangs gzhan la myong bar 'gyur ba'i las kyis dang / dud 'gro dag</text></item>
<item><p>163b7</p><section>mdo sde</section><text>tu ma skyes la/ mi rnams dang skal ba mnyam par mir skyes na/ de 'dod pas log par g.yem pa'i rgyu 'thun pa'i 'bras bus/ de'i chung ma du ma chud za zhing / chung ma gcig kyang mi 'grub la kun mi gzhan gyi drung du 'gro bar</text></item>
<item><p>164a1</p><section>mdo sde</section><text>'gyur ro/ /de nas gzhan yang dge slong des/ sems can dmyal ba chen po bsdus gzhom gyi 'khor la rtog par byed de/ sems can dmyal ba chen po bsdus gzhom gyi 'khor gzhan gang zhig yin snyam mo/ /</text></item>
<item><p>164a2</p><section>mdo sde</section><text>de thos pa las byung ba'i shes pas sems can dmyal ba gnod pa mi bzad pa zhes bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod</text></item>
<item><p>164a3</p><section>mdo sde</section><text>pas log par g.yem pa kun du bsten cing bsgoms te/ mang du byas pas 'gyur la de la srog gcod pa dang / ma byin par len pa ni snga ma bzhin no/ /'dod pas log par g.yem pa ni/ sde'i tshogs gzhan gyi bud med thob nas skyes</text></item>
<item><p>164a4</p><section>mdo sde</section><text>pa mang po dag la byin zhing / bdag nyid kyang mngal lam mngal ma yin par 'jug na/ de lus dang bral nas ngan 'gro log par ltung ba sems can dmyal ba gnod pa mi bzad par skye bar 'gyur ro/ /der gnod pa 'di dag 'byung bar 'gyur</text></item>
<item><p>164a5</p><section>mdo sde</section><text>te/ 'di lta ste/ gshin rje'i mi rnams kyis rkang pa gyen du shing khar btags shing / de gyen du btags pa la mes sreg ste/ gang gis de'i kha la sogs pa lus thams cad sreg cing / de'i tshe de'i mig shin tu sdug gu byung zhing</text></item>
<item><p>164a6</p><section>mdo sde</section><text>skyes pa dag mes sreg go/ /de ltar na sems can dmyal ba de'i tshor ba drag pa tsha ba rtsub pa bzod par dka' ba yin no/ /de tshor ba des nyam thag pa na 'bod cing / ngu skad 'byin la ngu zhing khro'o/ /sems can dmyal ba de</text></item>
<item><p>164a7</p><section>mdo sde</section><text>skad 'byin pa de'i khar me bcug ste/ kha'i nang du me bcug pas glo ba dang / mcher ba dang / pho ba dang / long ka dang / mdoms dang / gzhang bsregs pa nas rkang pa'i bar du bsregs so/ /de sreg pa na</text></item>
<item><p>164b1</p><section>mdo sde</section><text>yang nyam thag pa'i tshor ba myong bar 'gyur ba'i khwa de dag 'ongs nas de'i lus la za bar byed do/ /de tshor ba gnyis kyis zhen nas sreg cing ngu ste/ de ltar sreg pa na ji srid du/ de'i sdig pa'i las bcom zhing spangs la/ zad par ma</text></item>
<item><p>164b2</p><section>mdo sde</section><text>byas pa de srid du de 'di ltar lo 'bum phrag du mar sems can dmyal ba de'i tshor ba drag cing / tsha la mi bzad pa gzhan dang mtshungs pa med pa lo 'bum phrag du mar myong bar 'gyur ro/ /de sems can dmyal ba de las thar bar 'gyur te/ /thar nas kyang</text></item>
<item><p>164b3</p><section>mdo sde</section><text>gal te lan grangs gzhan la myong bar 'gyur ba'i las kyis dang / dud 'gro dag tu ma skyes la mi rnams dang skal ba mnyam par mir skyes na las de'i mthus/ de'i chung ma mchog tu dga' zhing / mchog tu blta na sdug pa yang sde'i tshogs</text></item>
<item><p>164b4</p><section>mdo sde</section><text>gzhan dag gis phrogs pa dang / de 'o dod 'bod cing ngu la mya ngan byed do/ /'dod pas log par g.yem pa'i rgyu 'thun pa'i 'bras bus chung ma de'i phyir 'jig rten 'di dang pha rol du yang 'o dod 'bod cing ngu bar byed la yongs su gdung bar byed do/ /de nas</text></item>
<item><p>164b5</p><section>mdo sde</section><text>gzhan yang dge slong des sems can dmyal ba chen po bsdus gzhom gyi 'khor la rtog par byed de/ las gang gis sems can dmyal ba a tsa zer bar skye bar 'gyur snyam nas/ de thos pa las byung ba'i shes pas brtags na/ sngon tshul bzhin</text></item>
<item><p>164b6</p><section>mdo sde</section><text>ma yin pa yid la byed pas bud med gzhan ma rnyed nas lug ma mo'am/ bong mo la 'jug par byed cing mchod rten nam/ mchod rten gyi phyogs sam/ sangs rgyas la gus pa tsam yang byed pa med pa ni/ de lus dang bral nas ngan 'gro log par</text></item>
<item><p>164b7</p><section>mdo sde</section><text>ltung ba sems can dmyal ba a tsa zer bar skye bar 'gyur ro/ /der gnod pa 'di dag 'byung bar 'gyur te/ 'di lta ste/ lcags kyi grog sbur tshor ba chen po skyed pa dag gis yan lag dang / nying lag thams cad la za bar byed do/ /</text></item>
<item><p>165a1</p><section>mdo sde</section><text>sems can dmyal ba de dag gi lto yang mes gang bar 'gyur te/ rang gi las kyi rnam par smin pa drag cing mi bzad pas lo 'bum phrag du mar phyi nang sreg cing za'o/ /srin bu a tsa zer zhes bya bar yang skye bar 'gyur te/ gang</text></item>
<item><p>165a2</p><section>mdo sde</section><text>sems can dmyal ba'i mi de dag gi sha la za'o/ /sha zos nas khrag 'thung ngo / /khrag 'thung nas rgyus pa gcod do/ /rgyus pa bcad nas rus pa 'cha'/ rkang 'jib cing rgyu ma dang / gnye ma dag la za bar byed do/ /de sreg cing 'tshed la za ba na/ 'o</text></item>
<item><p>165a3</p><section>mdo sde</section><text>dod 'bod cing ngu la cho nges 'debs shing snying rje rje skad du smre sngags 'don to/ /ji srid du rnam par smin pa'i 'bras bu nye bar ma spyad kyi bar du de'i nyes par spyad pa'i las drag cing mi 'dod la mi sdug cing yid du mi 'ong bar 'gyur te/ ji srid du de'i sdig pa'i las bcom</text></item>
<item><p>165a4</p><section>mdo sde</section><text>zhing spangs la zad par ma byas pa de srid du de lo 'bum phrag du mar sreg cing 'tshed la za bar byed do/ /de phyis sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang dud 'gro dag tu</text></item>
<item><p>165a5</p><section>mdo sde</section><text>ma skyes la mi rnams dang skal ba mnyam par mir skyes na/ mi de'i las kyi rgyu 'thun pa'i 'bras bu'i rgyus de la 'gran zla mang zhing / rgyal po'i pho brang 'khor du de'i 'grub pa med par 'gyur/ dbul zhing nor rdzas thams cad nyams par 'gyur la tshe thung</text></item>
<item><p>165a6</p><section>mdo sde</section><text>bar 'gyur ro/ /de nas gzhan yang dge slong de sems can dmyal ba chen po bsdus gzhom gyi 'khor la rtog par byed de/ las kyi rnam par smin pa byas la bsags pa las kyi nyer bsdogs dang / las kyi mjug gang gis sems can dmyal ba kyi hud</text></item>
<item><p>165a7</p><section>mdo sde</section><text>zer bar skye bar 'gyur snyam nas des thos pa las byung ba'i shes pas brtags na/ srog gcod pa dang / ma byin par len pa dang / 'dod pas log par g.yem pa kun du bsten cing bsgoms te mang du byas pa ni/ de lus dang bral nas ngan 'gro log par</text></item>
<item><p>165b1</p><section>mdo sde</section><text>ltung ba sems can dmyal ba kyi hud zer bar skye bar 'gyur ro/ /der las kyi rnam par smin pa gang gis skye bar 'gyur snyam na/ de la srog gcod pa dang / ma byin par len pa ni snga ma bzhin no/ /'dod pas log par g.yem pa ni gang kla klo dag tu skye bar 'gyur te/</text></item>
<item><p>165b2</p><section>mdo sde</section><text>de skye ba'i ris 'thun pa'i skyon gyis de gal te sring mo'am/ gzhan 'os pa ma yin pa de lta bu dag la spyod par byed na de lus dang bral nas ngan 'gro log par ltung ba sems can dmyal ba kyi hud zer bar skye bar 'gyur ro/ /der gnod pa 'di dag 'byung bar 'gyur te/</text></item>
<item><p>165b3</p><section>mdo sde</section><text>'di lta ste/ sems can dmyal ba der sems can dmyal ba pa dag sreg cing 'tshed la gshin rje'i mi rnams kyis gsod pa na/ gang gis dpag tshad lngar gang ba'i sgra de lta bu 'byin to/ /srid pa bar ma la gnas pa'i sems can dmyal ba des gzhi de</text></item>
<item><p>165b4</p><section>mdo sde</section><text>las snying rje zhing 'jigs par thos pa las kyi dbang gis mi 'thun pa log par thos te/ de'i ngu ba glu dbyangs snyan pa'i sgra lta bu dang / pheg rdob par thos so/ /de de ltar lta ba na der bdag kyang 'gro'o snyam du sems so/ /des sems bskyed ma thag tu srid</text></item>
<item><p>165b5</p><section>mdo sde</section><text>pa nye bar len pa'i rkyen las byung bas der skye bar 'gyur ro/ /gang dang gang du srid pa bar ma pa'i nye bar len par byed pa de dang der skye bar 'gyur te/ nye bar len pa de byas pas der skyes so/ /lhan cig skyes ma thag tu sems can dmyal ba'i sdug</text></item>
<item><p>165b6</p><section>mdo sde</section><text>bsngal 'byung bar 'gyur te/ sgra de dag sems can dmyal ba pa dag gi ngo bo nyid du thos te/ tshor ba mi bzad cing drag la tsha ba gzhan dang mtshungs pa med cing dpe zla med pa dag myong ba na/ sgra de nyis 'gyur gyis snying la 'bigs par byed do/ /gnod</text></item>
<item><p>165b7</p><section>mdo sde</section><text>pa 'di dag kyang 'byung bar 'gyur te/ 'di lta ste/ lcags kyi ri rab tu 'bar ba khwa spungs pa zhes bya ba yod de/ de dpag tshad stong lnga brgyar 'bar la/ ring khyad gnam la thug pa zhig yod do/ /de la lcags kyi shing ljon</text></item>
<item><p>166a1</p><section>mdo sde</section><text>pa dang / lcags kyi khwa rab tu 'bar ba dag gis gang ste/ ri de thams cad kyang rab tu 'bar ba me lce gcig tu gyur cing / kun nas de'i las kyis byas pa'i mes rgyun mi 'chad par rab tu 'bar ba na/ nyes par byas</text></item>
<item><p>166a2</p><section>mdo sde</section><text>pa'i las kyis ri de pad ma'i tshal gyis khebs par mthong zhing / pad ma'i 'dab ma de dag 'od 'phro bar mthong nas/ de dag gcig la gcig bos te/ grogs po dag tshur shog /tshur shog /ri tshal grib ma bsil ba can du 'dong / tshal</text></item>
<item><p>166a3</p><section>mdo sde</section><text>sdug pa dag nye bar bsten par bya'o zhes smra'o/ /de nas sems can dmyal ba pa de dag la gshin rje'i mi rnams kyis rdo'i char dag gis rdeg pa na/ skyob pa 'dod pa/ skyabs 'dod pa/ mgon 'dod pa dag ri ga la ba der de</text></item>
<item><p>166a4</p><section>mdo sde</section><text>dag rgyug go/ /ji ltar ri de la de ltar 'dzegs pa dang / ri de yang 'bar ba'i phreng bas 'khrugs shing kun nas rab tu 'bar la/ khwa rab tu 'bar ba mchu shin tu rno ba rnams kyis sems can dmyal ba shin tu gang ba de dag mthong nas rgyug</text></item>
<item><p>166a5</p><section>mdo sde</section><text>cing / sems can dmyal ba de dag la za bar byed de/ kha cig ni dang glad rgyas la 'thog /kha cig ni mig la/ kha cig ni sna la/ kha cig ni 'gram pa'i pags pa la/ kha cig ni rked pa'i ngos la/ kha cig ni lce la/ kha</text></item>
<item><p>166a6</p><section>mdo sde</section><text>cig ni mgrin pa la/ kha cig ni mgrin pa'i pags pa la/ kha cig ni mid pa la/ kha cig ni snying la/ kha cig ni glo ba la/ kha cig ni mtsher pa la/ kha cig ni rgyu ma la/ kha cig ni gnye ma sbom po la/ kha cig ni</text></item>
<item><p>166a7</p><section>mdo sde</section><text>lto ba'i pags pa la/ kha cig ni rna ba'i rus pa la/ kha cig ni brla la/ kha cig ni brla'i sbubs la/ kha cig ni rkang pa'i rting pa la/ kha cig ni rting pa'i pags pa la/ kha cig ni rkang mthil la/ kha cig ni gzhang la/ kha cig ni rkang pa'i</text></item>
<item><p>166b1</p><section>mdo sde</section><text>sor mo la 'thog go/ /yang rnam par phye nas za bar byed de/ kha cig ni mdun gyi ngos la/ kha cig ni glo la/ kha cig ni glo'i pags pa la/ kha cig ni lag pa'i rgyab kyi rus pa la/ kha cig ni yan lag dang nying lag thams cad dang rkang</text></item>
<item><p>166b2</p><section>mdo sde</section><text>yod pa'i sems can dmyal ba de dag so so so sor phye nas khwa de rnams kyis za bar byed do/ /yang las kyi dbang gis skye bar 'gyur te/ skyes nas kyang gshin rje'i mis 'jigs shing khwas 'jigs la/ skyob par 'dod pa/ skyabs 'dod pa dag ri khwa</text></item>
<item><p>166b3</p><section>mdo sde</section><text>spungs pa ga la ba der rgyug go/ /de dag gang gi tshe las kyis byas pa'i mes 'bar ba'i phreng ba'i ri spungs pa de la 'dzeg pa na/ 'bar ba'i phreng bas lus yongs su dkris pa de dag ri de la lo 'bum phrag du mar sreg par 'gyur ro/ /ji srid du de'i sdig pa'i</text></item>
<item><p>166b4</p><section>mdo sde</section><text>las bcom zhing spangs la/ zad par ma byas shing ji srid du de'i srog gcod pa dang / ma byin par len pa dang / 'dod pas log par g.yem pa/ kun nas bslang ba la kun du bsten cing bsgoms te/ mang du byas pa'i las bcom zhing spangs la/ zad</text></item>
<item><p>166b5</p><section>mdo sde</section><text>par ma byas pa de srid du lo 'bum phrag du mar de'i las drag cing tsha ba byas la/ bsags pa'i mthus gang dag khwa spungs pa'i ri de'i rtse mo la yang gang gis byung ba dag 'dzeg par byed de/ de dag la 'bar ba de dag gis dpag tshad stong lnga brgyar gyen du bteg</text></item>
<item><p>166b6</p><section>mdo sde</section><text>bteg ste/ phye ma leb bzhin du sreg par byed kyang / cig car 'chi ba'i dus ni mi byed do/ /gang gi tshe de bcom zhing spangs la zad par byas pa de'i tshe/ sems can dmyal ba de las thar par 'gyur te/ thar nas kyang gal te lan grangs gzhan la</text></item>
<item><p>166b7</p><section>mdo sde</section><text>myong bar 'gyur ba'i las kyis dang / dud 'gro dag tu ma skyes la/ mi rnams dang skal ba mnyam par mir skyes na/ de'i las byas la bsags pa'i rgyu 'thun pa'i 'bras bus/ de'i yan lag dang nying lag thams cad las dri rul pa 'byung zhing</text></item>
<item><p>167a1</p><section>mdo sde</section><text>mdze'am de la sha bkra 'byung bar 'gyur/ 'gran zla mang zhing phal che la dbul ba dang / yul ngan par skye bar 'gyur ro/ /de nas gzhan yang dge slong des sems can dmyal ba chen po bsdus gzhom gyi 'khor la brtags na/ des thos pa</text></item>
<item><p>167a2</p><section>mdo sde</section><text>las byung ba'i shes pas 'khor gzhan mchi ma'i rgyun me lta bu zhes bya ba yod par mthong ngo / /der sems can las kyi rnam par smin pa gang gis skye bar 'gyur snyam nas/ des thos pa las byung ba'i shes pas brtags na/ gang gis srog gcod pa dang / ma</text></item>
<item><p>167a3</p><section>mdo sde</section><text>byin par len pa dang / 'dod pas log par g.yem pa kun tu bsten cing bsgoms te mang du byas pas 'gyur te/ de la srog gcod pa dang / ma byin par len pa ni snga ma bzhin no/ /'dod pas log par g.yem pa ni dge slong ma tshul khrims ral cing spyod pa</text></item>
<item><p>167a4</p><section>mdo sde</section><text>ngan pa la sngar gzhan gang zhig gis lhan cig mi tshangs par spyad pa byas la/ phyis gzhan zhig de dang lhan cig byed na/ de lus dang bral nas ngan 'gro log par ltung ba sems can dmyal ba mchi ma'i rgyun me lta bur skye bar 'gyur ro/ /der gnod pa 'di</text></item>
<item><p>167a5</p><section>mdo sde</section><text>dag 'byung bar 'gyur te/ 'di lta ste/ tsha ba rtsub pa mi 'dod pa'i las kyi rnam pa de lta bu byas par 'gyur te/ gang gis kun nas rab tu 'bar ba'i mes sreg pa na/ mchi ma gang 'byung ba de dag me'i mchi mar 'byung ste/ de dag gis lus de</text></item>
<item><p>167a6</p><section>mdo sde</section><text>dag sreg cing sems can dmyal ba de dag la gnod pa'i rnam pa de lta bus nyen par 'gyur ro/ /de yang gnod pa gzhan dag myong bar 'gyur te/ mig gi nang du seng ldeng gi mdag mas kun du 'gengs shing / gshin rje'i mi rnams kyis rus pa rdung so sor</text></item>
<item><p>167a7</p><section>mdo sde</section><text>'byed la smyig ma lta bur 'bud cing / sems can dmyal ba so sor 'jigs pa la/ lcags kyi phur bu dang gtun shing dang mda' bo che rnams kyis sems can dmyal ba pa de dag gi lus gcod cing 'bigs la dum bur rlog go/ /phra skam rab tu</text></item>
<item><p>167b1</p><section>mdo sde</section><text>'bar bas gzhang gdangs pa'i nang du zha nye bskol bas kun du bkang ste/ de'i nang zha nye bskol bas rab tu sreg la/ phyi rol me shin tu 'bar bas rab tu sreg go/ /de gnyi gas sreg pa na tshor ba shin tu tsha zhing mi bzad pa rnam pa du ma myong bar</text></item>
<item><p>167b2</p><section>mdo sde</section><text>'gyur ro// //'phags pa dam pa'i chos dran pa nye bar gzhag pa/ bam po brgyad pa/ 'dir tshigs su bcad pa/ dmyal ba'i sdig pa'i las kyis su/ /zha nye dag gis nang blugs shing / /me 'bar ba yis phyi rol du/ /</text></item>
<item><p>167b3</p><section>mdo sde</section><text>sreg pa shin tu sdug bsngal yin/ /gang dag sdug bsngal las 'bras skyes/ /tsha ba 'byung ba skye ba ni/ /khams gsum dag tu de yi dpe/ /bya bar sla ba ma yin no/ /rnam gsum 'bras bu gsum skyes pa/ /khams</text></item>
<item><p>167b4</p><section>mdo sde</section><text>gsum dag tu skye ba ni/ /sems gsum las bslang nyes gsum skyes/ /gnas gsum dag tu smin par 'gyur/ /rgyu dang rkyen ni tshogs pa yis/ /kun bslang so so de nyid dag /de yi las kyi rnam smin ni/ /khams gsum</text></item>
<item><p>167b5</p><section>mdo sde</section><text>dag na snang ba yin/ /ji lta ji ltar sems 'byung ba/ /de lta de ltar yongs 'gyur te/ /dge ba yis ni dge byed cing / /sdig pa yis ni sdig pa byed/ /las ni sems dang 'brel ba ste/ /srid pa las dang 'brel ba yin/ /sems dang</text></item>
<item><p>167b6</p><section>mdo sde</section><text>las kyis kun bslang ba/ /'di ni 'khor bar yongs su bsgrags/ /sred pa gang gis bslus pa yis/ /sdang ba'i sems dang ldan pa'i las/ /'dir ni mi dag de byed de/ /de ni sems can dmyal bar 'tshed/ /gzhan gyis byas pa'i sdig pa ni/ /gzhan la</text></item>
<item><p>167b7</p><section>mdo sde</section><text>yongs su smin mi 'gyur/ /srog chags kun gyis bdag nyid/ /las kyi 'bras bu dag la spyod/ /khyod cag rang gi sems kyis su/ /'di dag thams cad bslus pa yin/ /me yis yongs su gdungs pa yis/ /ngu skad don med ci zhig 'byin/ /de ltar sems</text></item>
<item><p>168a1</p><section>mdo sde</section><text>can dmyal ba de dag la gshin rje'i mi de dag gis rang gi las dag rang nyid kyis ma myong bar grol ba med do zhes rjes su bstan te/ de ltar las dang 'bras bur 'brel ba ni de thams cad srid pa bar mar dmigs so/ /de ltar rjes su ston pa na ji srid du de'i sdig</text></item>
<item><p>168a2</p><section>mdo sde</section><text>pa'i las byas shing bsags pa bcom zhing spangs la zad par ma byas pa de srid du sems can dmyal ba de dag la gshin rje'i mi de rnams kyis lo 'bum phrag du mar sreg cing 'tshed do/ /phyis sems can dmyal ba de las thar bar 'gyur te/ thar nas kyang gal te lan</text></item>
<item><p>168a3</p><section>mdo sde</section><text>grangs gzhan la myong bar 'gyur ba'i las kyis dang / dud 'gro dag tu ma skyes la mi rnams dang skal ba mnyam par mir skyes na/ las byas la bsags pa'i rgyu 'thun pa'i 'bras bu'i mthus skran can du 'gyur zhing skem po'am/ byad ngan pa'am/ sbom</text></item>
<item><p>168a4</p><section>mdo sde</section><text>pa'am/ lus tshal shing bsregs pa lta bur 'gyur ro/ /de nas gzhan yang dge slong las kyi 'bras bu rnam par smin pa shes pa des sems can dmyal ba chen po bsdus gzhom gyi 'khor la brtags na/ des thos pa las byung ba'i shes pas sems can dmyal</text></item>
<item><p>168a5</p><section>mdo sde</section><text>ba dbang po thams cad kun du 'gags pa zhes bya ba ji ltar 'dug par mthong ngo / /der sems can dag las gang gis skye bar 'gyur snyam nas/ des brtags na gang gis srog gcod pa dang / ma byin par len pa dang / 'dod pas log par</text></item>
<item><p>168a6</p><section>mdo sde</section><text>g.yem pa kun du bsten cing bsgoms te/ mang du byas par gyur pa de dag sems can dmyal bar skye bar 'gyur ro/ /de la srog gcod pa dang / ma byin par len pa'i rnam par smin pa ni sngar bshad pa bzhin no/ /'dod pas log par g.yem pa</text></item>
<item><p>168a7</p><section>mdo sde</section><text>kun du bsten cing bsgoms te/ mang du byas pa rnam pa dur 'gyur snyam na/ shin tu 'dod chags bdo ba gang gis bud med kyi skye gnas ma yin pa/ kha'am/ rkub tu lan cig 'dod pas log par g.yem pa kun du bsten na/ de</text></item>
<item><p>168b1</p><section>mdo sde</section><text>lus dang bral nas ngan 'gro log par ltung ba/ sems can dmyal ba dbang po thams cad kun du 'gags pa zhes bya bar skye bar 'gyur ro/ /der gnod pa 'di dag 'byung bar 'gyur te/ 'di lta ste/ khar me'i khams kyis gang bar bkang</text></item>
<item><p>168b2</p><section>mdo sde</section><text>zhing / lcags kyi snod kyi nang du zangs dmar po bzhus pa blugs nas brdzang bas brdzangs la/ 'og nas kyang srog chags mar ko ta ka'i mchu rab tu 'bar bas za'o/ /me 'bar ba'i phreng ba bcu gcig gis bskor ba'i dbus su gdungs shing</text></item>
<item><p>168b3</p><section>mdo sde</section><text>sreg ste/ yang sos shing yang sreg go/ /grog sbur rab tu 'bar ba dag gis ni mig za la zha nyes ni rna ba gang / ral gris ni sna bcad/ spu gris ni lce bcad/ spu gri'i char gyis ni lus gshegs te dbang po thams cad sdug bsngal chen po myong ba ni/</text></item>
<item><p>168b4</p><section>mdo sde</section><text>sems can dmyal ba pa'i rnam par smin pa bde ba med cing / sdug bsngal 'byung ba mi bzad la tsha ba gzhan dang mtshungs pa med cing dpe zla med pa de'i phyogs 'ga' zhig brjod na/ 'di lta ste/ ji ltar nyi ma'i 'od las mar me'i 'od de bas chung ba/ de</text></item>
<item><p>168b5</p><section>mdo sde</section><text>ltar sems can dmyal ba pa'i sdug bsngal rjes su dpag par bya zhing lha rnams kyi bde ba dpe zla med pa bzhin du/ sems can dmyal ba pa rnams kyi sems can dmyal ba pa'i sdug bsngal yang dpe zla med do/ /de ci'i phyir zhe na/ lha'i 'jig rten dang /</text></item>
<item><p>168b6</p><section>mdo sde</section><text>sems can dmyal ba'i bde ba dang / sdug bsngal ni gzhan dang mtshungs pa med de/ 'di ni phyogs 'ga' zhig brjod pa yin no/ /ji srid du de'i sdig pa'i las byas shing / bsags pa byang zhing zhi la/ spangs shing</text></item>
<item><p>168b7</p><section>mdo sde</section><text>zad par ma byas pa de srid du/ der tshor ba mi bzad cing tsha la drag pa dag myong bar 'gyur ro/ /de sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang dud 'gro dag tu ma skyes la/</text></item>
<item><p>169a1</p><section>mdo sde</section><text>mi rnams dang skal ba mnyam par mir skyes na de'i las byas shing bsags pa'i rgyu 'thun pa'i 'bras bu'i mthus/ de'i chung ma sdom pa med par 'gyur la/ chung ma des kyang de ltar chom rkun pa dag gnyer nas gsod par byed/ de bzhin du rgyal po'i</text></item>
<item><p>169a2</p><section>mdo sde</section><text>pho brang 'khor du g.yo thabs sbyar nas gsod par byed/ de bzhin du dug gis gsod par byed cing de gnyid log pa dang / mtshon gyis gsod par byed de/ byas shing bsags pa'i las kyi rnam par smin pa ma myong bar thar pa med do/ /de nas gzhan yang dge slong des</text></item>
<item><p>169a3</p><section>mdo sde</section><text>sems can dmyal ba chen po bsdus gzhom gyi 'khor la rtog par byed de/ des thos pa las byung ba'i shes pas sems can dmyal ba tshor ba mtha' med ces bya ba mthong ngo / /der sems can dag las gang gis skye bar 'gyur snyam nas des brtags na srog</text></item>
<item><p>169a4</p><section>mdo sde</section><text>gcod pa dang / ma byin par len pa'i 'bras bu ni ji skad bshad pa bzhin no/ /gang shin tu 'dod chags kyi sems kyis bud med 'os ma yin pa rjes su dran nas lag pas 'dod pas log par g.yem pa byas na de lus dang bral nas ngan 'gro log par ltung ba sems can</text></item>
<item><p>169a5</p><section>mdo sde</section><text>dmyal ba tshor ba mtha' med par skye bar 'gyur ro/ /der gnod pa 'di dag 'byung bar 'gyur te/ byas shing bsags pa'i las kyis tshor ba shas che bar 'gyur ba ni 'di lta ste/ me yi tshor ba dang / mtshon gyi tshor ba dang / ba tshwa'i tshor ba dang / nad kyi tshor ba</text></item>
<item><p>169a6</p><section>mdo sde</section><text>ste/ tshor ba de dag gting dpag dka' zhing mtha' dpag dka' la mtha' yas pa yin te/ ji skad bshad pa'i tshor ba de dag ni dpe bya bar sla ba ma yin no/ /de ltar sems can dmyal ba pa dag der rang gi sems kyis yongs su bslus pa yin te/ ji srid du</text></item>
<item><p>169a7</p><section>mdo sde</section><text>de'i nyes par byas pa'i las bcom zhing spangs la zad par ma byas pa'i bar du lo 'bum phrag du mar sreg cing 'tshe da do/ /de sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang</text></item>
<item><p>169b1</p><section>mdo sde</section><text>dud 'gro dag tu ma skyes la mi rnams dang skal ba mnyam par mir skyes na/ de dbul por 'gyur zhing ri brags dang / dgon pa dang / 'jigs pa dang / ri brags pa dag gi g.yog bran du 'gyur/ nad rnams kyis rtag tu na bar 'gyur ro/ /de nas gzhan yang</text></item>
<item><p>169b2</p><section>mdo sde</section><text>dge slong des sems can dmyal ba chen po bsdus gzhom gyi 'khor la brtags na/ des thos pa las byung ba'i shes pas sems can dmyal ba chen po pad ma ltar gas pa zhes bya ba mthong ngo / /der sems can dag las gang gis skye bar 'gyur snyam na/ de gang</text></item>
<item><p>169b3</p><section>mdo sde</section><text>gis srog gcod pa dang / ma byin par len pa dang / 'dod pas log par g.yem pa byas la bsags pas de sems can dmyal ba pad ma ltar gas par skye bar mthong ngo / /de la srog gcod pa dang / ma byin par len pa ni snga ma bzhin no/ /'dod pas</text></item>
<item><p>169b4</p><section>mdo sde</section><text>log par g.yem pa ni dge sbyong du dam bcas pa gang zhig sngon gyi 'dod pa dag la sems gtong zhing ro myong bar byed la yid la byed/ tshul bzhin ma yin pa yid la byed pa'i ro myang bar byas pas mtshan mo nyal ba na de'i rmi lam du bud med de nyid dang lhan cig 'khrig</text></item>
<item><p>169b5</p><section>mdo sde</section><text>par byed cing / sad nas kyang mi tshangs par spyod pa rmi lam du rmis pa de nyid kyi ro myong bar byed cing yang yid la byed/ rjes su yi rang zhing gzhan dag la yang yon tan du 'dzin la de dang lhan cig goms par byed/ mang du byed cing de dang de nyid la dga' bar byed na/ de</text></item>
<item><p>169b6</p><section>mdo sde</section><text>lus dang bral nas ngan 'gro log par ltung ba sems can dmyal ba pad ma ltar gas par skye bar 'gyur ro/ /der gnod pa 'di dag 'byung bar 'gyur te/ 'di lta ste/ ji ltar pad ma'i mdog nyid du gyur pa de ltar de'i snang ba kun tu dmar po nyid du gyur te/ der</text></item>
<item><p>169b7</p><section>mdo sde</section><text>sems can dmyal ba de dag bum pa dag gi nang du 'tshed cing lcags kyi bre bo'i nang du lcags kyi gtun shing rnams kyis 'tshog go/ /de de dag las thar nas mtsho chen po'i nang na pad ma sngon po skyes pa de rgyang ring po nas mthong nas de nas sems can dmyal ba pa skyabs 'dod pa</text></item>
<item><p>170a1</p><section>mdo sde</section><text>mgon 'dod pa/ bkres pa dang skom pas yongs su gdungs pa'i lus can dag gnod pa de dag las thar nas bdag cag gis bde ba thob par bya'o zhes der dong ngo / /de nas brgya 'am stong yod pa de dag pad ma ga la ba der dong ngo / /der dong ba dang lam</text></item>
<item><p>170a2</p><section>mdo sde</section><text>du phur bu btsugs pa dag gis rkang pa la zug go/ /rkang pa nyams pa de khas bub tu lhung ngo / /khas bub tu lhung ba de dag la phur bu rnams kyis zug go/ /gal te phyis gan du 'gyel na de dag gi rgyab la phur bu de rnams kyis zug cing 'bigs par byed do/ /gal te glos</text></item>
<item><p>170a3</p><section>mdo sde</section><text>'gyel na phur bu de rnams kyis de dag gi glo yang 'bigs par byed do/ /gal te 'dug na de'i 'og nas 'dzug go/ /de dag sreg cing 'tshe da pa na gcig la gcig skad 'byin te/ skom pa dang bkres pas shin tu gdungs pa'i lus can dag gcig la gcig skad 'byin cing</text></item>
<item><p>170a4</p><section>mdo sde</section><text>ngu'o/ /mya ngan byed cing smre sngags 'don pa'i yid du gyur pa de dag thams cad pad ma de la lta zhing 'khod pa ni rgyab nas gshin rje'i mi rnams kyis ral gri dang / dgra sta dang / mda' bo che dang / mdung thung rnams kyis 'debs te/ de ltar sems can dmyal ba pa</text></item>
<item><p>170a5</p><section>mdo sde</section><text>mgon 'dod pa/ skyabs 'dod pa/ bsil ba 'dod pa dag thabs 'ga' zhig gis pad ma de'i drung du phyin te/ de la 'dzegs pa dang / pad ma de yang seng ldeng gi me'i mdag ma lta bus gang zhing / rdo rje ltar sra ba'i lo ma rnams la de dag 'dzeg ste/ de yang</text></item>
<item><p>170a6</p><section>mdo sde</section><text>kha zhum par 'gyur ro/ /de ltar las kyi mtha' nyes par spyad pa dang / nyes par byas pa'i las kyis ji srid du de'i sdig pa'i las byas shing bsags pa bcom zhing spangs la zad par ma byas pa de srid du las kyi dbang gis de dag sems can dmyal ba pad ma ltar gas pa</text></item>
<item><p>170a7</p><section>mdo sde</section><text>der lo brgya phrag du ma'am/ lo stong phrag du ma'am/ lo bye ba phrag du mar bskol cing 'tshed kyang de dag dus las 'da' bar ni mi byed do/ /phyi nas thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro</text></item>
<item><p>170b1</p><section>mdo sde</section><text>dag tu ma skyes la mi rnams dang skal ba mnyam par mir skyes na de'i las byas shing bsags pa dag gis mthus de mig yon du 'gyur/ tshul khrims 'chal cing dbul la tshe thung bar 'gyur ro/ /de nas gzhan yang dge slong des sems can dmyal ba chen po bsdus gzhom gyi</text></item>
<item><p>170b2</p><section>mdo sde</section><text>'khor la brtags na/ des sems can dmyal ba pad ma chen po ltar gas pa zhes bya ba mthong ngo / /der sems can dag las gang gis skye bar 'gyur snyam na/ de dag gis srog gcod pa dang / ma byin par len pa dang / 'dod pas log par g.yem pa kun du</text></item>
<item><p>170b3</p><section>mdo sde</section><text>bsten cing bsgoms te/ mang du byas pas de sems can dmyal ba pa pad ma chen po ltar gas par skye bar 'gyur ba mthong ngo / /de la srog gcod pa dang / ma byin par len pa ni snga ma bzhin no/ /'dod pas log par g.yem pa ni dge sbyong dge sbyong du dam bcas pa gang zhig</text></item>
<item><p>170b4</p><section>mdo sde</section><text>tshul khrims ral la lud bong ltar spyod pa/ mya ngan las 'das par 'gro ba la smod pa ni 'di ltar tshangs par spyad pa spyod de 'dir bdag lha'am lha gzhan zhig tu 'gyur bar bya snyam ste/ bdag lha'i 'jig rten der lha mos yongs su bskor bar gyur cig snyam ste/ de ltar tshangs par</text></item>
<item><p>170b5</p><section>mdo sde</section><text>spyad pa de tshangs par spyod pa log par yongs su bsngo'o/ /de sred pa la spyod pa yin te/ de 'khor ba'i rgyur spyod cing sred pa'i rgyur spyod la de sdig pa spyod pa yin/ de na ba dang / rga ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang /</text></item>
<item><p>170b6</p><section>mdo sde</section><text>'khrug pa la sogs pa dag las yongs su thar bar mi 'gyur ro/ /shi ste lus dang bral nas kyang ngan 'gro log par lhung ba sems can dmyal ba pad ma chen po ltar gas par skye bar 'gyur ro/ /der gnod pa 'di dag 'byung bar 'gyur te/ 'di lta ste/ ba tshwa'i chu bo'i</text></item>
<item><p>170b7</p><section>mdo sde</section><text>rlabs zhes bya ba gang du ba tshwas gang bar ma gyur pa ni/ de na khab kyi bu ga tsam yang med pa/ zheng du dpag tshad lnga yod la/ chur dpag tshad brgya yod par 'jug go/ /sems can dmyal ba'i chu bo der de dag zhugs pa dang / tshor ba shin tu tsha ba/ shin tu rtsub pa/</text></item>
<item><p>171a1</p><section>mdo sde</section><text>shin tu bzod par dka' ba dag myong ste/ de'i rus pa gang yin pa de dag ni rdor gyur/ skra gang yin pa de dag ni nya lci bas su gyur/ sha gang yin pa de dag ni 'dam du gyur/ ro nye bskol ba gang yin pa de dag ni chur gyur/ sems can dmyal</text></item>
<item><p>171a2</p><section>mdo sde</section><text>ba gang yin pa de dag ni nyar gyur te/ chu bo des khas bub tu ded cing bskol to/ /'gram dag tu chags na khwa mchu rab tu 'bar ba rnams kyis za'o/ /gal te mgon 'dod pa/ skyabs 'dod pa dag chu bo de las thar nas 'bros pa na gshin rje'i mi rnams kyis</text></item>
<item><p>171a3</p><section>mdo sde</section><text>lcags kyi mdung rab tu 'bar ba dag gis btab nas chu bo'i rlabs de nyid kyi nang du 'jug par byed do/ /de ltar de dag steng du byung ba na/ rkang pa 'tshed par byed la/ brla'i sbubs dang / rgyab kyi sha dag 'tshed par byed/ mgul pa'i sha yang chad par 'gyur/ rus</text></item>
<item><p>171a4</p><section>mdo sde</section><text>pa yang bskol bar 'gyur/ mgo'i sha chad cing mgo'i thod pa yang chad par 'gyur te/ de ltar sems can dmyal ba pa de dag ji lta ji ltar chu bo der 'jug cing ji lta ji ltar zhugs pa de dag de lta de ltar lo 'bum phrag du mar sreg cing bskol la 'tshed do/ /yang sems</text></item>
<item><p>171a5</p><section>mdo sde</section><text>can dmyal ba de dag nyon mongs pa'i chu bo de las thar nas mtsho dang / me tog dang / pad ma sngon po yod par mthong ste/ mgon 'dod pa/ skyabs 'dod pa/ bde ba 'dod pa dag de'i drung du 'gro bar 'dod de de'i drung du dong ngo / /pad ma'i tshal de dag kyang lcags</text></item>
<item><p>171a6</p><section>mdo sde</section><text>kyi pad ma yin te/ de dag gi reg pa ni spu gri lta bu yin la sems can dmyal ba pa gang dag gis lus de la reg pa de dag ni gsheg par byed cing gcod par byed la za bar byed cing rdung bar byed do/ /de ltar gshin rje'i mi rnams kyis mngon par gtses pa dag pad</text></item>
<item><p>171a7</p><section>mdo sde</section><text>ma'i tshal de dag la 'dzeg par byed de/ pad ma de dag gi nang me ma dag gis rab tu gang ba yin la/ steng gi lo ma lcags la sa byas pa dag gis 'chums par byed de/ de'i nang du lan du mar sems can dmyal ba pa las byas pa de dag skye bar 'gyur te/ me mdag des</text></item>
<item><p>171b1</p><section>mdo sde</section><text>lan 'bum phrag du mar sreg go/ /khwa dag gis sems can dmyal ba pa de dag gi mig za bar byed cing lce gcod par byed/ rna ba 'bigs par byed/ lus rnam par zad par byed do/ /de ltar rang gi las kyi 'bras bu la spyod pa'i sems can dmyal ba pa de dag ji</text></item>
<item><p>171b2</p><section>mdo sde</section><text>srid du de'i sdig pa'i las bcom zhing spangs la zad par ma byas pa de srid du sems can dmyal ba chen po pad ma chen po ltar gas pa der 'tshed par byed do/ /de nas sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i</text></item>
<item><p>171b3</p><section>mdo sde</section><text>las kyis dang dud 'gro dag tu ma skyes la/ mi rnams dang skal ba mnyam par mir skyes na/ las de dang rgyu 'thun pa'i 'bras bus dmu rdzing can du 'gyur zhing / rtag tu bkres pa dang skom pas gdungs la/ khro bar yang 'gyur ba mthong ngo / /de nas gzhan yang dge</text></item>
<item><p>171b4</p><section>mdo sde</section><text>slong des sems can dmyal ba chen po bsdus gzhom gyi 'khor la brtags na/ des thos pa las byung ba'i shes pas sems can dmyal ba me thab ces bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang /</text></item>
<item><p>171b5</p><section>mdo sde</section><text>ma byin par len pa ni snga ma bzhin no/ /'dod pas log par g.yem pa ni dge sbyong dge sbyong du dam bcas pa des sngon gyi khyim na gnas pa'i bud med dag dang lhan cig tu dgod cing rtses pa dag de'i tshe de tshul bzhin ma yin pa yid la byed pas dran zhing yang dang yang du dran pa nyid du</text></item>
<item><p>171b6</p><section>mdo sde</section><text>byed/ de la chags shing yongs su rtog par byed/ de 'dod chags de nyid la yang dang yang du sems par byed cing / dge ba'i chos la sems par mi byed la chos dang 'thun pa'i chos mi sgrub/ sdug bsngal ba dang / kun 'byung ba dang / 'gog pa'i chos rjes su sems par mi</text></item>
<item><p>171b7</p><section>mdo sde</section><text>byed cing rjes su mi slob la rjes su mi sgrub/ der las su rung bar mi byed cing sangs rgyas dang / chos dang / dge 'dun rjes su dran par mi byed 'chi ba rjes su dran par mi byed cing / 'khor ba la yid 'byung bar mi byed la/ kha na ma tho ba rdul tsam la yang 'jigs par mi</text></item>
<item><p>172a1</p><section>mdo sde</section><text>lta/ gnas mal dang na ba'i gsos sman gyi rkyen mang po 'chang bar byed cing gnas mal dang / na ba'i gsos sman gyi rkyen mang po 'os pa ma yin pa'i gnas mal dang na ba'i gsos sman gyi rkyen rab tu mang po de dag des 'chang bar byed de/ rnam pa de lta</text></item>
<item><p>172a2</p><section>mdo sde</section><text>bu byas pa ni de lus dang bral nas ngan 'gro log par ltung ba sems can dmyal ba me thab tu skye bar 'gyur ro/ /me thab kyi sems can dmyal ba de 'bar rab tu 'bar/ kun tu rab tu 'bar zhing / me lce gcig tu gyur par sreg ste/ der gang 'bar/ rab tu 'bar/</text></item>
<item><p>172a3</p><section>mdo sde</section><text>kun tu rab tu 'bar zhing me lce gcig tu ma gyur pa ni skra'i rtse mo tsam yang med do/ /der sems can dmyal ba pa de dag shing ljon pa lta bur rab tu 'bar te/ de 'bar rab tu 'bar/ kun tu rab tu 'bar zhing me lce gcig tu gyur pa der skad 'byin to/ /de ltar skad 'byin pa</text></item>
<item><p>172a4</p><section>mdo sde</section><text>na khar mes bkang ngo / /de tshor bas nyam thag pa dang yang de skad 'byin to/ /de'i rna bar me 'bar ba 'jug ste/ bcug nas skad 'byin cing ngu la sme sngags 'don to/ /de'i rna bar yang me 'bar ba 'jug cing de'i lus kyang kun nas rab tu 'bar bar 'gyur te/ de</text></item>
<item><p>172a5</p><section>mdo sde</section><text>yang shin tu 'khrugs shing skad 'byin la smre sngags 'don to/ /gal te tshul khrims dang mi ldan par gyur pa zhig pha rol gyi bsod snyoms zos la de'i lce lcags rab tu 'bar ba'i glegs mas sreg go/ /gal te tshul khrims can tshul bzhin ma yin pa yid la byed pas bud med dag</text></item>
<item><p>172a6</p><section>mdo sde</section><text>mthong na de'i mig sreg par 'gyur ro/ /gang shin tu chags pa'i sems kyis bud med gzhan dag dgod cing glu dbyangs len la sgra 'byin pa dag thos na de'i rna ba ro nye rab tu bskol bas 'gengs par 'gyur ro/ /tshul khrims 'chal pa 'os par 'gyur ba ma yin pa gang</text></item>
<item><p>172a7</p><section>mdo sde</section><text>gis dge 'dun rnams kyi bdug spos yongs su bzung bas sna bcad cing sreg par 'gyur te/ de ltar tshul khrims 'chal pa de'i dbang po lnga car la sbyar te/ sems can dmyal bar las dang mtshungs pa'i chad pa drag po rab tu 'byung ngo / /las kyi mtha' nyes par spyad pa</text></item>
<item><p>172b1</p><section>mdo sde</section><text>byas pa de ni ji srid du de'i sdig pa'i las bcom zhing spangs la zad par ma byas pa de srid du sems can dmyal ba kun nas me lce 'bar ba'i phreng bas 'khrugs pa'i sems can dmyal ba me thab der sreg cing 'tshed do/ /de de las thar nas gal te lan grangs gzhan la</text></item>
<item><p>172b2</p><section>mdo sde</section><text>myong bar 'gyur ba'i las kyis dang dud 'gro dag tu ma skyes la mi rnams dang skal ba mnyam par mir skyes na de'i sdig pa'i las de dang rgyu 'thun pa'i 'bras bus de byad lag ngan cing long ba dang / zha zhing dbul bar 'gyur la dar la bab pa nyid kyi tshe 'chi bar 'gyur ro/ /de</text></item>
<item><p>172b3</p><section>mdo sde</section><text>nas gzhan yang dge slong las kyi 'bras bu rnam par smin pa shes pa des sems can dmyal ba chen po bsdus gzhom gyi 'khor la brtags na des thos pa las byung ba'i shes pas 'khor gzhan lcags kyi phye ma me mdag gi ra ba zhes bya ba yod pa mthong ngo / /der sems can dag</text></item>
<item><p>172b4</p><section>mdo sde</section><text>las kyi rnam par smin pa gang gis skye bar 'gyur snyam nas des thos pa las byung ba'i shes pas brtags na gang gis srog gcod pa dang / ma byin par len pa ni snga ma bzhin no/ /dge sbyong dge sbyong du dam bcas pa gang gis mo'i gar dang glu dbyangs dang rgyan dag gi sgra thos nas tshul</text></item>
<item><p>172b5</p><section>mdo sde</section><text>bzhin ma yin pa yid la byed pa g.yengs pa'i blos dgod pa dang / bsgegs pa dang / rtses pa de thos nas khu ba byung la byung nas kyang ro myong bar byed cing sogs na/ de lus dang bral nas ngan 'gro log par ltung ba sems can dmyal ba lcags kyi me mdag tu skye bar</text></item>
<item><p>172b6</p><section>mdo sde</section><text>'gyur ro/ /der gnod pa 'di dag 'byung bar 'gyur te/ 'di lta ste/ sems can dmyal ba pa de lcags kyi ra ba gru bzhi pas bskor ba/ 'khor dpag tshad lnga brgya yod pa de'i nang du sems can dmyal ba pa rang gi las kyis sreg cing der me'i char dang lcags kyi</text></item>
<item><p>172b7</p><section>mdo sde</section><text>char rgyun mi 'chad par 'bab bo/ /der sems can dmyal ba pa dag lcags kyi char pas yan lag dang nying lag thams cad phye mar rlog la/ me mdag gi char pas gdungs shing sreg go/ /der char pa gnyis kyis nyam thag pa dag gnod pa de dag myong bar 'gyur te/</text></item>
<item><p>173a1</p><section>mdo sde</section><text>ji ltar sems can dmyal ba pa'i myong ba de dag gi gnod pa gang yin pa de ni dpe bya bar sla ba ma yin no/ /ji srid du de'i sdig pa'i las bcom zhing spangs la zad par ma byas pa de srid du dus las 'da' bar mi byed de/ rtsub cing mi bzad pa tsha ba 'jig rten</text></item>
<item><p>173a2</p><section>mdo sde</section><text>thams cad 'jigs par byed cing mi 'dod la mi sdug cing yid du mi 'ong ba'i las byas pa'i tshor ba de lta bu myong bar 'gyur ro/ /de phyis de las yongs su thar bar 'gyur te/ gal te lan grangs gzhan la myong bar 'gyur ba'i las kyis dang dud 'gro dag tu</text></item>
<item><p>173a3</p><section>mdo sde</section><text>ma skyes la de mi rnams dang skal ba mnyam par mir skyes na las de dang rgyu 'thun pa'i 'bras bus de rtag tu chu bo chen po'i mnyan par 'gyur/ rtag tu 'jigs pa dang / nad bu can du 'gyur/ glang po che'i sos 'tsho zhing de rtag tu 'chi bas nyen par 'gyur ro/ /de</text></item>
<item><p>173a4</p><section>mdo sde</section><text>nas gzhan yang dge slong des sems can dmyal ba chen po bsdus gzhom gyi 'khor la brtags na/ de 'khor gzhan zhig pa bcu bdun pa ma mthong la/ sems can dmyal ba chen po bsdus gzhom gyi 'khor gyi nyen kor bcu drug pa las kyi chos kyi rnam par smin pa yod pa mthong</text></item>
<item><p>173a5</p><section>mdo sde</section><text>ngo / /de sems can rnams kyi las dang 'brel ba las kyi 'bras bu rnam par smin pa rnam pa sna tshogs dag mthong nas 'khor ba la yid byung ngo / /yang dge slong de ji ltar sems can dmyal ba chen po gsum gyi 'khor gyi las kyi 'bras bu'i de kho na nyid rig cing de las kyi</text></item>
<item><p>173a6</p><section>mdo sde</section><text>'bras bu rnam par smin pa dag 'dzin par byed la/ de lta zhing dmigs par byed de/ srid pa dag la yid byung ba thob cing bdud kyi yul gyi dngos po la mi 'dod pa rnal 'byor spyod pa nang gi chos la chos kyi rjes su lta zhing gnas so/ /de ltar brtson pa'i dge slong de sa bla'i</text></item>
<item><p>173a7</p><section>mdo sde</section><text>gnod sbyin dag gis mthong nas/ bar snang la spyod pa'i gnod sbyin rnams la bsnyad do/ /de dag gis kyang rgyal po chen po bzhi la bsnyad pa nas/ de ltar snga ma bzhin du sbyar te/ tshad med 'od kyi bar gyi lha rnams la bsnyad do/ /snga ma bzhin du sbyar te/</text></item>
<item><p>173b1</p><section>mdo sde</section><text>'dzam bu'i gling du rigs kyi bu grong khyer che ge mo zhig ces bya ba nas skra dang kha spu bregs/ gos ngur smrig bgos te/ dad pas khyim nas khyim med par rab tu byung nas/ de sa gzhan dgu pa'i bar la zhugs pa de tshad med 'od kyi lha dag gis thos nas</text></item>
<item><p>173b2</p><section>mdo sde</section><text>dga' bar gyur to/ /kye lha dag bdud kyi phyogs ni dma' bar 'gyur zhing dam pa'i chos kyi phyogs ni mtho bar 'gyur ba ni bdag cag dga'o zhe'o/ /de nas gzhan yang dge slong des sems can dmyal ba gsum mthong nas sems can dmyal ba bzhi pa ngu 'bod ces bya ba la</text></item>
<item><p>173b3</p><section>mdo sde</section><text>rtog par byed do/ /der sems can dag las gang gis skye bar 'gyur snyam nas/ des thos pa las byung ba'i shes pas brtags na/ srog gcod pa dang / ma byin par len pa dang / 'dod pas log par g.yem pa dang / chang 'thung ba bzhi kun du bsten cing</text></item>
<item><p>173b4</p><section>mdo sde</section><text>bsgoms te mang du byas pa dag gi las dang / nyer bsdogs dang / mjug byas shing bsags pa dag gis lus dang bral nas ngan 'gro sems can dmyal ba chen po ngu 'bod du skye bar 'gyur ba mthong ngo / /de la srog gcod pa dang / ma byin par len pa dang /</text></item>
<item><p>173b5</p><section>mdo sde</section><text>'dod pas log par g.yem pa'i 'bras bu rnam par smin pa ni sngar bshad pa bzhin no/ /chang dang sbyar ba'i chang kun tu bsten cing bsgoms te mang du byas pa ni sems can dmyal ba ngu 'bod du skye bar 'gyur ro/ /gang gis khyim gyi gnas nas byung ste/ sdom</text></item>
<item><p>173b6</p><section>mdo sde</section><text>pa blangs/ bsam gtan gyi bde bas sems sbyangs shing zhi ba'i dge slong gi dge 'dun dag gi 'khor du chang brims te ra ro bar byas na de lus dang bral nas ngan 'gro log par ltung ba sems can dmyal bar rab tu gdung ba chen pos byas pa'i tshor ba myong bar 'gyur</text></item>
<item><p>173b7</p><section>mdo sde</section><text>ro/ /der gnod pa 'di dag 'byung bar 'gyur te/ 'di lta ste/ phra skam gyis kha gdangs pa'i nang du/ zangs dmar po bskol ba rab tu 'bar ba ldugs so/ /de 'thung ba ni de'i tshe sngar mchu sreg go/ /mchu bsregs nas rkan sreg go/ /rkan bsregs</text></item>
<item><p>174a1</p><section>mdo sde</section><text>nas lce sreg go/ /lce bsregs nas mid pa sreg go/ /de bzhin du ol gong / de bzhin du gnye ma dang rgyu ma/ de bzhin du pho ba dang long ka bsregs nas ro smad du 'byung bar 'gyur la/ de ltar chang 'thung ba de ni mi dge ba myong bar</text></item>
<item><p>174a2</p><section>mdo sde</section><text>'gyur te/ de 'o dod 'bod cing ngu 'khrug cing smre sngags 'don to/ /de shin tu 'khrug pa na gshin rje'i mi dag gis rjes su bstan pa tshigs su bcad de smras pa/ sdig pa dag ni byed pa na/ /'bras bu tsha ba shes par gyis/ /rmongs pa gang zhig</text></item>
<item><p>174a3</p><section>mdo sde</section><text>bdag mi shes/ /phyi nas de ni yongs gdung 'gyur/ /ji ltar blo gros ngan pa dag /sdig pa dag gis las byas pa/ /ma ngu de ltar la gor spyod/ /smre sngags don med ci zhig 'don/ /sdig pa'i las kyi 'bras bu ni/ /mi ni kun gyis thob par</text></item>
<item><p>174a4</p><section>mdo sde</section><text>'gyur/ /gal te bdag nyid bde 'dod na/ /de ltar sdig pa bsten mi bya/ /dmyal ba drag po chen po pa/ /de dag las kyang sdig pa'i sems/ /thar kyang gti mug dbang song ba/ /yang dang yang du sdig pa byed/ /'di yis dmyal bar mi 'gro</text></item>
<item><p>174a5</p><section>mdo sde</section><text>zhes/ /sdig pa la ni yid ma rton/ /me chung bas ni ri dang tshal/ /ljon par bcas pa sreg pa bzhin/ /rmongs pa sdig pa byed 'dod la/ /gnod pa 'byung la 'dod mi byed/ /sdig pa'i rjes su 'bras bu 'jug /rgyu dang rkyen las byung ba mthong / /</text></item>
<item><p>174a6</p><section>mdo sde</section><text>chos ni ci phyir bsten mi bya/ /sdig pa'ang ci phyir rnam mi spong / /sdig pa spangs pa'i mi dag ni/ /sems can dmyal ba nyid mi mthong / /bdag gi sdig las 'bras bu dag /rmongs pa gang dag mi shes pas/ /de yis nyes pa 'di thob ste/ /blo</text></item>
<item><p>174a7</p><section>mdo sde</section><text>ngan khyod ni de dag spyod/ /sdig pas sems can dmyal bar 'gro/ /sdig pas yongs su sreg 'gyur te/ /sdig pas mya ngan 'das mi 'thob/ /sdig pa lta bu'i dgra gzhan med/ /sdig pas sngon ni bslus pa dag /sdig pas yongs su sreg</text></item>
<item><p>174b1</p><section>mdo sde</section><text>'gyur te/ /sdig pa dag ni mi byed pa/ /de yi mdun du 'gro mi 'gyur/ /lam 'di zhi ba gtso bo ste/ /gang dag sred dbang mi gnas pa'o/ /sred pa spangs pa'i mi dag ni/ /mya ngan 'das dang nye bar gnas/ /sdig pa dag ni byed ldan</text></item>
<item><p>174b2</p><section>mdo sde</section><text>zhing / /dge ba rnams kyang mi byed pa/ /sdig pas sreg 'gyur de lta bas/ /sdig pa yid la ma byed cig /sdig pa spyod pa'i mi dag ni/ /nams kyang bde ba mi 'thob bo/ /de ltar gal te bdag nyid kyis/ /bde 'dod chos la rtag tu sten/ /gang dag</text></item>
<item><p>174b3</p><section>mdo sde</section><text>sdig pa sten byed pa/ /sdug bsngal de las sdug bsngal med/ /de lta bas na sdig mi bsten/ /gal te sdug bsngal dag gis skyo/ /legs pas legs pa'i don bya 'o/ /legs la sdig pa'i bya ba dka'/ /sdig la sdig pa'i bya ba sla/ /'phags la sdig</text></item>
<item><p>174b4</p><section>mdo sde</section><text>pa'i bya ba dka'/ /de ltar gshin rje'i mi de rnams kyis sems can dmyal ba pa de dag la yang dang yang du bshad/ yang dang yang du bsgo zhing gnod pa rnam pa sna tshogs pa dag byed de/ 'di lta ste/ ri rab tu 'bar la kun du 'bar zhing mkhregs pa gnyis shugs kyis</text></item>
<item><p>174b5</p><section>mdo sde</section><text>rgyug ste/ phan tshun 'dus pa de gnyis kyi bar du sems can dmyal ba pa de dag 'jug ste/ 'di lta ste/ ri de gnyis kyis 'thag pa ni ji ltar mngon pa med par de ltar shin tu 'thag go/ /yang 'byung bar 'gyur te/ byung nas kyang yang ri de gnyis kyi dbus su bcug</text></item>
<item><p>174b6</p><section>mdo sde</section><text>nas 'thag go/ /de'i sdig pa'i las zad par ma gyur gyi bar du lo 'bum phrag du ma'i bar du byung zhing 'thag go/ /de sems can dmyal ba'i phyogs de nas thar nas skyabs 'dod pa/ mgon 'dod pa/ dpung gnyen 'dod pa dag gzhan du rgyug pa dang / de dag</text></item>
<item><p>174b7</p><section>mdo sde</section><text>gshin rje'i mi gzhan rnams dang phrad nas lcags kyi rdza ma'i nang du kha bub tu bcug go/ /ji srid du de'i sdig pa'i las bcom zhing spangs la zad par ma gyur pa de srid du de dag der kha bub tu lo 'bum snyed du sreg par 'gyur ro/ /skyabs 'dod pa/ mgon 'dod pa/ bde ba</text></item>
<item><p>175a1</p><section>mdo sde</section><text>'dod pa de dag rdza mar btso ba de dag las thar nas gar bab bab tu 'bros so/ /ji srid du de'i sdig pa'i las bcom zhing spangs par ma gyur pa de srid du lo 'bum phrag du mar de dag gi mdun du lcags kyi khwa rab tu 'bar ba de dag gis bzung nas de dag gi</text></item>
<item><p>175a2</p><section>mdo sde</section><text>yan lag dang yan lag /gnad dang gnad/ tshigs dang tshigs su brgya'am stong du za'o/ /skyabs 'dod pa/ mgon 'dod pa/ dpung gnyen 'dod pa de dag de las thar nas kyang gar bab bab tu 'bros so/ /bkres pa dang / skom pas gdungs pa</text></item>
<item><p>175a3</p><section>mdo sde</section><text>de dag mtsho'i chu rab tu dang ba zhig rgyang ring po nas mthong ste/ de dag der brgyugs pa dang / de dag kyang ro nye rab tu bskol bas gang ba yin te/ der khrus bya ba'i phyir 'jug go/ /gang gi tshe zhugs par gyur pa dang / sa phyogs de dag las kyis byas pa'i chu srin</text></item>
<item><p>175a4</p><section>mdo sde</section><text>rnams kyis bzung nas kha bub tu drangs te/ ji srid du de'i sdig pa'i las bcom zhing spangs la zad par ma byas pa de srid du lo 'bum phrag du mar de dag ro nye de'i nang du skol lo/ /phyis las kyis byas pa'i chu srin de dag las thar bar 'gyur te/ thar nas kyang tshor</text></item>
<item><p>175a5</p><section>mdo sde</section><text>bas nyen pa skyabs 'dod pa/ mgon 'dod pa/ dpung gnyen 'dod pa dag gar bab bab tu 'bros so/ /gal te mdun na 'khod pa'i gshin rje'i mi rnams kyis mthong na de dag der 'dzin te/ bzung nas kyang mdung rtse rab tu 'bar ba dag gis 'bigs par byed do/ /</text></item>
<item><p>175a6</p><section>mdo sde</section><text>de dag la mdung rtse de dag bar 'ga' rgyab tu phyung nas 'byung / bar 'ga' glor phug nas 'byung / bar 'ga' mgrin par phug nas 'byung ste/ sems can dmyal ba pa tshor bas nyen pa de dag gi sgra de sems can dmyal ba pa gzhan dag gis phyogs de nas glu dbyangs</text></item>
<item><p>175a7</p><section>mdo sde</section><text>kyi sgrar thos so/ /de yang ngu ba'i sgra yin na las kyi dbang gis snyan par thos te/ skyabs 'dod pa/ mgon 'dod pa/ dpung gnyen 'dod pa de dag gnas der 'gro'o/ /ji srid du de'i sdig pa'i las byas shing bsags pa bcom zhing spangs la zad par ma</text></item>
<item><p>175b1</p><section>mdo sde</section><text>byas pa de srid du lo 'bum phrag du mar de dag gshin rje'i mi de dag gis bzung nas mda' bo che dang mdung rab tu 'bar ba dag gis 'bigs par byed do/ /de dag de las thar bar 'gyur te/ thar nas kyang skyabs 'dod pa/ mgon 'dod pa dag gar bab bab tu</text></item>
<item><p>175b2</p><section>mdo sde</section><text>'bros so/ /de dag gis rgyang mi ring ba na grong dang khyim phun sum tshogs pa dang / chu bo dang lteng ka phun sum tshogs pa mthong ste/ de'i phyogs su de dag rgyug cing de dag grong de'i nang du 'jug go/ /grong de thams cad kyang rab tu bskol ba 'bar ba yin la/</text></item>
<item><p>175b3</p><section>mdo sde</section><text>nang na yang srog chags mar ko ta ka kha rdo rje lta bu la mche ba rno ba rnams kyis shin tu gang ba yin te/ de dag gang gi tshe grong de'i nang du zhugs par gyur pa dang / khyim de'i sgo gcod par gyur te/ de dag der srog chags mar ko ta ka kha mche ba rno la rab tu 'bar ba</text></item>
<item><p>175b4</p><section>mdo sde</section><text>rnams kyis ji srid du de'i sdig pa'i las bcom zhing spangs la zad par ma byas pa de srid du lo 'bum phrag du mar za bar byed do/ /gnod pa rgya mtsho lta bur gyur pa de las thar nas/ gal te lan grangs gzhan la myong bar 'gyur ba'i las kyis dang / dud</text></item>
<item><p>175b5</p><section>mdo sde</section><text>'gro dag tu ma skyes la/ mi rnams dang skal ba mnyam par mir skyes na/ chang btung ba ldud pa gang yin pa de'i nyes par byas pa'i las kyi rgyu 'thun pa des/ de sems 'khrul bar 'gyur zhing dbul ba dang / lam po che dang / bzhi mdo'i tshong pa dang / byis</text></item>
<item><p>175b6</p><section>mdo sde</section><text>pa thams cad kyi bzhad gad par gyur cing bzhin gyi mdog ngan pa dang / so 'ba' zhig snang ba dang / rkang pa shin tu rdol ba dang / lus rtag tu bkres pa dang skom pas gdungs pa dang / bu dang chung ma dang pha dang ma dang gnyen bshes rnams kyis btang bar 'gyur ro/ /</text></item>
<item><p>175b7</p><section>mdo sde</section><text>gang chang de sdom pa blangs pa dag gis 'thungs na de dag sems can dmyal ba chen po ngu 'bod du rnam par smin pa myong bar 'gyur bar rig par bya'o/ /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la</text></item>
<item><p>176a1</p><section>mdo sde</section><text>brtags na des 'khor sgra chen po zhes bya ba mthong ngo / /der sems can dag las gang gis skye bar 'gyur/ snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa dang /</text></item>
<item><p>176a2</p><section>mdo sde</section><text>chang 'thung ba kun tu bsten cing bsgoms te mang du byas par 'gyur ro/ /de la srog gcod pa dang / ma byin par len pa dang / 'dod pas log par g.yem pa ni snga ma bzhin no/ /chang 'thung ba ni gang gis gso sbyong ba rnams la chang blud na des ni lus dang bral nas ngan 'gro</text></item>
<item><p>176a3</p><section>mdo sde</section><text>log par ltung ba sems can dmyal ba sgra chen por skye bar 'gyur ro/ /der gnod pa 'di dag 'byung bar 'gyur te/ 'di lta ste/ ro nye rab tu bzhus pas thog ma nyid du khar ldugs so/ /ji ltar de dag gis gso sbyong ba rnams la blud pa de ltar lcags kyi phor bu</text></item>
<item><p>176a4</p><section>mdo sde</section><text>rab tu 'bar ba'i nang nas ldud pa na/ ji ltar sems can dmyal ba gzhan dag na med pa snying rje ba'i sgra de lta bu 'byung bar 'gyur ro/ /de ltar snying rje ba'i sgra kun du 'byin pa na gang sgra 'byung ba des nam mkha' de thams cad shin tu gang bar 'gyur ro/ /las kyi dbang</text></item>
<item><p>176a5</p><section>mdo sde</section><text>gis sems can dmyal ba pa de rnams de ltar khro ba na khro ba de gshin rje'i mi rnams kyis thos nas kyang nyis 'gyur gyis khro bar byed do/ /de ltar chang btung ba'i 'thung ba de ma legs pa thams cad byed pa yin te/ sems mnyam par bzhag pas dge ba'i tshogs 'dzin</text></item>
<item><p>176a6</p><section>mdo sde</section><text>par gyur pa'i sems de chang gis rnam par 'khrug par byed do/ /rnam par 'khrugs pa'i sems des ni bya ba dang bya ba ma yin pa so so'i ngo mi shes so/ /des na mi dge ba'i tshogs thams cad slong bar 'gyur ro/ /gang chang btung ba ldud pa ni de'i rgyu mi dge bar</text></item>
<item><p>176a7</p><section>mdo sde</section><text>'gyur te/ rgyu ji ltar byas pa de ltar 'bras bu nyes pa dang bcas par 'gyur la de gnod pa des shin tu rno ba dang shin tu yun ring bar gnod pa du ma 'byung ngo / /ji srid du de'i sdig pa'i las bcom zhing spangs la zad par ma byas pa de srid du/ sems can de dag</text></item>
<item><p>176b1</p><section>mdo sde</section><text>sems can dmyal ba sgra chen po der gnod pa chen po'i sgra 'byin pa du ma dag 'byung bar 'gyur te/ des na sems can dmyal ba de sgra chen po zhes bya'o/ /de dag phyis thar bar 'gyur te/ thar nas kyang gal te lan grangs gzhan la myong bar 'gyur ba'i</text></item>
<item><p>176b2</p><section>mdo sde</section><text>las kyis dang dud 'gro dag tu ma skyes la de mi rnams dang skal ba mnyam par gal te mir skyes na/ rgyu dang 'thun pa'i 'bras bus de yid mi gzhungs par 'gyur zhing de dus thung ngus kyang brjed par 'gyur/ de'i yid gzhungs pa chung bas longs spyod med par 'gyur</text></item>
<item><p>176b3</p><section>mdo sde</section><text>zhing skye bo yang dga' bar mi 'gyur/ de'i nor de dag med par 'gyur zhing nad chung ngus kyang 'chi bar 'gyur ro/ /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na des kye ma sems can</text></item>
<item><p>176b4</p><section>mdo sde</section><text>dmyal ba ngu 'bod kyi 'khor bcu drug mthong ste/ 'di lta ste/ sgra chen po dang / thams cad sgra 'byin pa dang / skra me 'bar ba dang / me'i phye ma srin bu dang / lcags kyi me 'bar ba'i gtun shing dang / rdo me 'bar ba char ltar 'bab pa dang / gsod med dang /</text></item>
<item><p>176b5</p><section>mdo sde</section><text>lcags tshal dgon pa dang / rab rib kun bsags dang / gshin rje'i mtshams kyi dgon pa dang / shing shal ma la'i tshal chen dang / chu shing bsregs pa dud pa'i tshal dang / me mdag dud pa'i tshal dang / glog gi na bun tshal dang / kun du rtog byed de/ de</text></item>
<item><p>176b6</p><section>mdo sde</section><text>dag ni sems can dmyal ba chen po ngu 'bod kyi 'khor bcu drug yin no/ /der las kyi rnam par smin pa gang gis skye bar 'gyur snyam nas dge slong des brtags na/ der sems can dmyal ba sgra chen po'i 'khor mthong nas 'khor gnyis pa thams cad sgra 'byin la rtog</text></item>
<item><p>176b7</p><section>mdo sde</section><text>par byed do/ /des brtags na srog gcod pa dang / ma byin par len pa dang / 'dod pas log par g.yem pa ni snga ma bzhin no/ /chang 'thung ba ni gang gis kun du bsten cing bsgoms te mang du byas pa dang / dang po sdom pa blangs ma thag la chang blud na de lus dang</text></item>
<item><p>177a1</p><section>mdo sde</section><text>bral nas ngan 'gro log par ltung ba sems can dmyal ba thams cad sgra 'byin du skye bar 'gyur ro/ /der gnod pa 'di dag 'byung bar 'gyur te/ ji lta ji ltar sems can dmyal ba pa rnams lcags kyi gtun shing gis rdeg pa na de lta de ltar sgra chen po</text></item>
<item><p>177a2</p><section>mdo sde</section><text>'byin te/ des sems can dmyal ba'i 'khor de dag thams cad gang bar 'gyur ro/ /gal te khor yug dang / khor yug chen po'i ri dag dang / chu bo'i 'khor dag med na/ sgra des 'dzam bu'i gling la sogs pa mi'i gnas bzhi po der thams cad</text></item>
<item><p>177a3</p><section>mdo sde</section><text>du 'byung bar 'gyur ro/ /de'i ngud mo'i sgra 'byin pa des ji srid du de'i sdig pa'i las bcom zhing spangs la zad par ma byas pa de srid du snying rje zhing de srid du ro med pa yin te/ de dag rang gi las dang 'thun par sems can dmyal ba pa de dag gis de srid du ngu ba'i</text></item>
<item><p>177a4</p><section>mdo sde</section><text>sgra 'byin to/ /de dag phyis sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la/ mi rnams dang skal ba mnyam par mir skyes na chu dkon</text></item>
<item><p>177a5</p><section>mdo sde</section><text>pa'i yul dang 'brog tu skye bar 'gyur te/ srog gcod pa dang / ma byin par len pa dang / 'dod pas log par g.yem pa'i 'bras bu ni snga ma bzhin no/ /de nas gzhan yang dge slong las kyi 'bras bu rnam par smin pa shes pa des/ sems can</text></item>
<item><p>177a6</p><section>mdo sde</section><text>dmyal ba ngu 'bod kyi 'khor la brtags na/ des thos pa las byung ba'i shes pas 'khor skra me 'bar ba zhes bya ba mthong ngo / /der sems can dmyal ba pa dag las kyi rnam par smin pa gang gis skye bar 'gyur snyam nas des brtags na/ gang gis srog</text></item>
<item><p>177a7</p><section>mdo sde</section><text>gcod pa dang / ma byin par len pa dang / 'dod pas log par g.yem pa kun tu bsten cing bsgoms te mang du byas pa ni snga ma bzhin no/ /dge bsnyen bslab pa'i gzhi lnga yod pa la chang 'thung ba yon tan yin par bslab pa'i gzhi 'dzin du bcug na/ de lus</text></item>
<item><p>177b1</p><section>mdo sde</section><text>dang bral nas ngan 'gro log par ltung ba sems can dmyal ba skra me 'bar bar skye bar 'gyur ro/ /der me'i char rab tu 'bar ba gang yin pa des sems can dmyal ba pa dag gi skra la sogs pa nas rkang pa'i bar dag tu sreg cing 'tshed la rab tu 'bar ro/ /sems</text></item>
<item><p>177b2</p><section>mdo sde</section><text>can dmyal ba pa de dag gi rkang pa dag la ni khyi dang / la ni bya rgod mchu rab tu 'bar ba dang / dbus su ni wa dag gis za ste/ de ltar rang gi mi dge ba'i las byas pas sreg cing za'o/ /nyon mongs pa de dag ngu bzhin du/ gshin rje'i mi rnams la 'di skad ces</text></item>
<item><p>177b3</p><section>mdo sde</section><text>smras so/ /bdag cag snying rje'i gnas su gyur/ /khyod la snying rje med dam ci/ /khyod la zhi ba med dam ci/ /bdag la khyed cag snying mi rje/ /de dag gis de skad smras pa dang / gshin rje'i mi dag gis slar smras pa/ /ji ltar khyed cag gti mug gis/ /</text></item>
<item><p>177b4</p><section>mdo sde</section><text>bsgribs pa'i sdig las mang po byas/ /mi bzad pa yis khyed cag bdas/ /de ni nged kyi rgyu ma yin/ /rmongs pas tshul khrims ma bsrungs shing / /sdig pa mang po bsags pa byas/ /sdig pa mang po bsags pa yi/ /'bras bu de ni nye bar gnas/ /de</text></item>
<item><p>177b5</p><section>mdo sde</section><text>la bdag cag rgyu med de/ /'di ni khyed cag nyid kyi rgyu/ /gang dag sdig pa'i las byed pa/ /de ni las de'i rgyu yin no/ /sred pa'i zhags pas bslus pa yi/ /khyed kyis sdig pa gang byas pa/ /de ni khyed la drag tu 'tshed/ /nged la ci zhig smra bar byed/ /</text></item>
<item><p>177b6</p><section>mdo sde</section><text>sdig pa rgyu med ma yin te/ /sdig ma byas la rnam mi smin/ /gang gis sdig pa gang byas pa/ /de la de ni yongs su smin/ /chang ni dug gi mchog yin te/ /chang 'thung ba la bsten mi bya/ /chang 'thung ba la bsten pa ni/ /dge ba'i chos rnams nyams par</text></item>
<item><p>177b7</p><section>mdo sde</section><text>'gyur/ /gang gis rtag tu chang bsten pa/ /de yi blo ni mi brtan zhing / /blo yo ba la chos med de/ /de lta bas na chang spongs shig /nyams byed nang na nyams mchog ni/ /chang zhes mkhas pa rnams kyis bshad/ /mi las nyams pas nyams byed pa//</text></item>
<item><p>178a1</p><section>mdo sde</section><text>de lta bas na chang mi bsten/ /chang 'thung ba la sten byed pa/ /mi sdug sdig pa'i chos yin te/ /de lta bas na dug lta bu'i/ /chang 'thung ba ni rnam par spongs/ /chang 'thung ba la gnas pa'i skyon/ /nor zad ngan par rjod byed cing / /</text></item>
<item><p>178a2</p><section>mdo sde</section><text>le lo shin tu skyed byed pas/ /de lta bas na de spongs shig /chang gis 'dod chags skyed byed cing / /de bzhin khro dang gti mug dag /yang dang yang du skyed byed pas/ /de lta bas na chang spongs shig /de ltar ji srid du de'i sdig pa'i las bcom zhing spangs</text></item>
<item><p>178a3</p><section>mdo sde</section><text>la zad par ma byas pa de srid du rang gi las kyi 'bras bu la spyod pa'i sems can dmyal ba pa dag sems can dmyal ba skra me 'bar bar 'tshe da do/ /de dag sems can dmyal ba de las thar bar 'gyur te/ thar nas kyang gal te lan grangs gzhan la myong bar</text></item>
<item><p>178a4</p><section>mdo sde</section><text>'gyur ba'i las kyis dang dud 'gro dag tu ma skyes la/ mi rnams dang skal ba mnyam par mir skyes na/ de dang rgyu 'thun pa'i 'bras bus gang du rnam pa thams cad du chang med pa'i yul de lta bur skye bar 'gyur zhing gzugs dang ro mngon par shes par mi</text></item>
<item><p>178a5</p><section>mdo sde</section><text>'gyur ro/ /de nas gzhan yang dge slong las kyi rnam par smin pa shes pa des sems can dmyal ba ngu 'bod kyi 'khor la rtog par byed de/ sems can dmyal ba chen po ngu 'bod kyi 'khor gzhan gang zhig yod snyam mo/ /des thos pa las byung ba'i shes pas</text></item>
<item><p>178a6</p><section>mdo sde</section><text>sems can dmyal ba me'i phye ma srin bu zhes bya ba mthong ngo / /der sems can dag las kyi rnam par smin pa gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa kun tu</text></item>
<item><p>178a7</p><section>mdo sde</section><text>bsten cing bsgoms te mang du byas pa ni snga ma bzhin no/ /chang 'tshong ba ni chu mang bar byed la rin thang gzhan yin na gzhan du 'tshong ste/ de la skyon kha na ma tho ba dang / ma byin par len pa dang / chang 'thung ba de dag byung ngo / /de lus dang bral nas ngan</text></item>
<item><p>178b1</p><section>mdo sde</section><text>'gro log par ltung ba sems can dmyal ba me'i phye ma srin bur skye bar 'gyur ro/ /der gnod pa 'di dag 'byung bar 'gyur te/ 'di lta ste/ nad bzhi brgya rtsa bzhi 'byung ste/ rlung las gyur pa brgya rtsa gcig dang / mkhris pa las gyur pa brgya rtsa gcig</text></item>
<item><p>178b2</p><section>mdo sde</section><text>dang / bad kan las gyur pa brgya rtsa gcig dang / 'dus pa las gyur pa brgya rtsa gcig ste/ sems can dmyal ba pa dag dang 'thun par 'byung ngo / /gang nad gcig gis nyi ma gcig tu 'dzam bu'i gling dang / byang gi sgra mi snyan dang / nub kyi ba lang spyod dang /</text></item>
<item><p>178b3</p><section>mdo sde</section><text>shar gyi lus 'phags kyi mi de dag kun ma lus par 'chi bar byed pa'i nad kyi rnam pa de lta bu dag sems can dmyal ba pa de dag la 'byung bar 'gyur ro/ /gnod pa gzhan dag yang dang yang du 'byung ste/ 'di lta ste/ sems can dmyal ba pa rang gi lus de dag la srin bu dag</text></item>
<item><p>178b4</p><section>mdo sde</section><text>'byung bar 'gyur te/ gang pags pa dang / khrag dang / sha dang / tshil dang / rus pa dang / rkang dag la phug cing phug cing 'thung ngo / /de ltar mgon med pa/ gshin rje'i mis 'jigs shing ngu skad 'byin pa na me'i gnod pa rnam pa du ma 'byung ste/ ji srid</text></item>
<item><p>178b5</p><section>mdo sde</section><text>du de'i sdig pa'i las bcom zhing spangs la zad par ma byas pa de srid du me des sreg cing 'tshed la rab tu 'bar bar byed do/ /de dag sems can dmyal ba de las thar bar 'gyur te/ gal te lan grangs gzhan la myong bar 'gyur ba'i las kyis dang / dud 'gro</text></item>
<item><p>178b6</p><section>mdo sde</section><text>dag tu ma skyes la/ mi rnams dang skal ba mnyam par mir skyes na/ de chang gi nyo tshong gi rgyu 'thun pa'i 'bras bus sdug bsngal ba dang dbul bar 'gyur ro/ /de nas gzhan yang dge slong las kyi 'bras bu rnam par smin pa shes pa des sems can dmyal ba ngu 'bod</text></item>
<item><p>178b7</p><section>mdo sde</section><text>kyi 'khor la brtags na sems can dmyal ba lcags kyi me 'bar ba'i gtun shing zhes bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log</text></item>
<item><p>179a1</p><section>mdo sde</section><text>par g.yem pa kun du bsten cing bsgoms te/ mang du byas pa ni sems can dmyal ba lcags kyi me 'bar ba'i gtun shing du skye bar 'gyur te/ snga ma bzhin no/ /seng ge dang / stag dang / gzig dang / ri skegs dang / shang shang te'u</text></item>
<item><p>179a2</p><section>mdo sde</section><text>dag chang gis brid de nyams par byas la bzung nas bsad pa gang yin pa de ni der skye bar 'gyur ro/ /der gnod pa 'di dag 'byung bar 'gyur te/ 'di lta ste/ lcags kyi gtun shing rab tu 'bar ba dag 'byung ngo / /las kyis byas pa'i gtun shing de</text></item>
<item><p>179a3</p><section>mdo sde</section><text>rnams kyis yan lag dang nying lag thams cad phye mar rlog cing gsod de ji ltar bye ma'i tshad tsam du de ltar yan lag dang nying lag thams cad phye mar rlog go/ /tshor ba des nyam thag pa dag 'o dod 'bod ngu skad 'byin/ smre sngags 'don cing phan tshun du rgyug ste/</text></item>
<item><p>179a4</p><section>mdo sde</section><text>brgyugs pa dang / gtun shing rab tu 'bar ba rnams kyis kun du 'tshog go/ /ji srid du de'i sdig pa'i las byas shing bsags pa bcom zhing spangs la zad par ma byas pa de srid du tshor bas nyen pa'i sems can de dag gshin rje'i mi rnams kyis bzung nas spu gri</text></item>
<item><p>179a5</p><section>mdo sde</section><text>dag gis yan lag dang nying lag thams cad 'jog cing gshog la 'dra la lo/ /de phyis sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes</text></item>
<item><p>179a6</p><section>mdo sde</section><text>la mi rnams dang skal ba mnyam par mir skyes na/ las de dang rgyu 'thun pas dreg can du skye bar 'gyur/ las de dang rgyu 'thun pas dbul bar 'gyur zhing sman pa dang / sman sbyor ba dang bral ba'i yul ngan pa dang / rtswa dang / mya ngam dang / mes tshig pas</text></item>
<item><p>179a7</p><section>mdo sde</section><text>'jig pa mang ba'i yul ngan pa dag tu skye bar 'gyur ro// //'phags pa dam pa'i chos dran pa nye bar gzhag pa/ bam po dgu pa/ de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu</text></item>
<item><p>179b1</p><section>mdo sde</section><text>'bod kyi 'khor la brtags na/ des thos pa las byung ba'i shes pas 'khor rdo me 'bar ba char ltar 'bab pa zhes bya ba mthong ngo / /der sems can dmyal ba dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa</text></item>
<item><p>179b2</p><section>mdo sde</section><text>dang / 'dod pas log par g.yem pa kun tu bsten cing bsgoms te mang du byas pa ni sems can dmyal ba rdo me 'bar ba char ltar 'bab par skye bar 'gyur ro/ /chang ni g.yul 'gyed pa'i don du ji ltar glang po che chen pos g.yul du mi mang po gsod par 'gyur te/ de</text></item>
<item><p>179b3</p><section>mdo sde</section><text>las bdag cag rgyal bar 'gyur bar bya'o snyam nas glang po che dag la chang blud de/ mi bsad na de dag las de'i rnam par smin pas sems can dmyal ba rdo me 'bar ba char ltar 'bab par skye bar 'gyur ro/ /der gnod pa 'di dag 'byung bar 'gyur te/ 'di lta ste/</text></item>
<item><p>179b4</p><section>mdo sde</section><text>sems can dmyal ba der las las skyes pa me rab tu 'bar ba'i glang po che srog thams cad 'phrog par byed pa 'byung ste/ des mi de bzung nas yan lag dang nying lag thams cad phug cing phye mar rlog par byed/ 'phen par byed cing rnam par</text></item>
<item><p>179b5</p><section>mdo sde</section><text>'tshe bar byed/ rnam par 'khrug par byed cing yan lag dang nying lag so sor 'byed par byed do/ /de nas de las thar bar 'gyur te/ phyi nas de gshin rje'i mi rnams kyis gzung ngo / /bzung nas zangs dmar po rab tu bskol ba'i nang du bcug ste/ ji srid du</text></item>
<item><p>179b6</p><section>mdo sde</section><text>de'i sdig pa'i las bcom zhing spangs la zad par ma byas kyi bar du de lo 'bum phrag du mar sreg cing 'tshed la gsod par byed do/ /de sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang /</text></item>
<item><p>179b7</p><section>mdo sde</section><text>dud 'gro dag tu ma skyes la mi rnams dang skal ba mnyam par mir skyes na/ las de dang rgyu 'thun pa'i 'bras bus des glang po che bsad par bshams kyang glang po che des gsod par 'gyur/ dbul zhing byad bzhin ngan la rkang pa dang lag pa bong bu'i rkang pa ltar 'gyur</text></item>
<item><p>180a1</p><section>mdo sde</section><text>zhing lus rtag tu rtsub par 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na/ des thos pa las byung ba'i shes pas sems can</text></item>
<item><p>180a2</p><section>mdo sde</section><text>dmyal ba chen po 'chi med ces bya ba mthong ngo / /der mi dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa kun tu bsten cing bsgoms te mang du byas</text></item>
<item><p>180a3</p><section>mdo sde</section><text>pa ni snga ma bzhin no/ /chang ni bud med gzhan 'os pa ma yin pa la blud de blud nas kyang myos pas 'khrul par byas la/ de dang lhan cig tu mi tshangs par spyad na de lus dang bral nas ngan 'gro log par ltung ba sems can dmyal ba 'chi med du skye bar 'gyur ro/ /der</text></item>
<item><p>180a4</p><section>mdo sde</section><text>gnod pa 'di dag 'byung bar 'gyur te/ 'di lta ste/ khyi rab tu 'bar ba dag gis rlig pa 'byin par byed do/ /phyung zhing bton nas kyang yang shin tu 'jam zhing sdug pa skye bar 'gyur ro/ /yang 'byin par byed de/ gnod pa don gyis byed pas ngu</text></item>
<item><p>180a5</p><section>mdo sde</section><text>skad 'byin par byed do/ /de ltar de dag de las thar nas gar bab bab tu 'bros so/ /de dag bros pa'i mdun na ngam grog chen po de la bya rog dang / bya rgod dang / 'ug pa dang / bya d+h+ya mi ka lcags kyi mchu dang sen mo rab tu 'bar ba rnams kyis</text></item>
<item><p>180a6</p><section>mdo sde</section><text>gang ba mthong ngo / /ngam grog de las sems can dmyal ba 'khams te bzhin gyur pa/ mgon 'dod pa/ skyabs 'dod pa de dag rab tu ltung ngo / /de nas bya rog dang / bya rgod dang / 'ug pa mchu dang sen mo rab tu 'bar ba rnams kyis yan lag</text></item>
<item><p>180a7</p><section>mdo sde</section><text>dang nying lag so sor phye ste za'o/ /ji srid du de'i sdig pa'i las bcom zhing spangs la zad par ma byas pa de srid du lo 'bum phrag du mar yang skye bar 'gyur ro/ /de dag sems can dmyal ba de las thar bar 'gyur te/ thar nas kyang lan grangs gzhan</text></item>
<item><p>180b1</p><section>mdo sde</section><text>la myong bar 'gyur ba'i las kyis dang / dud 'gro dag tu ma skyes la mi rnams dang skal ba mnyam par mir skyes na snga ma bzhin du sbyar te/ las de'i rgyu dang 'thun pa'i 'bras bus rgyal pos bzung zhing lus mdog ngan pa dang / bzhin mdog ngan par</text></item>
<item><p>180b2</p><section>mdo sde</section><text>gyur cing de nyid du 'chi ba'i dus byed par 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na/ gang gis srog gcod pa dang / ma byin par len pa dang / 'dod</text></item>
<item><p>180b3</p><section>mdo sde</section><text>pas log par g.yem pa kun du bsten cing bsgoms te mang du byas pa snga ma bzhin du des mthong ngo / /chang ni dug dang sbyar nas dgra gsad par bya ba'i phyir blud na de lus dang bral nas ngan 'gro log par ltung ba 'khor lcags tshal dgon par skye bar 'gyur ro/ /'di lta ste/</text></item>
<item><p>180b4</p><section>mdo sde</section><text>lcags kyi 'khor lo 'khor ba rab tu 'bar ba der sems can dmyal ba pa de dag lcags kyi thag pas bcings nas lcags kyi 'khor los skor bar byed do/ /skor ba na dgra gshin rje'i mi rnams kyis yan lag dang nying lag thams cad la mtshon cha dag gis 'debs par byed de/</text></item>
<item><p>180b5</p><section>mdo sde</section><text>ji ltar yungs 'bru tsam du sems can dmyal ba pa de dag gi lus kyi sha de dag la lhag ma ma lus par byed kyang de'i las nyes par byas pa'i rnam par smin pas dus las 'da' bar ni mi byed do/ /gal te de dag las zad nas 'khor lo 'khor ba de las thar nas gar bab bab</text></item>
<item><p>180b6</p><section>mdo sde</section><text>tu 'bros pa dang / de dag las kyis byas pa'i lcags kyi sbrul rnams kyis bzung bar 'gyur te/ ji srid du de'i sdig pa'i las bcom zhing / spangs la zad par ma byas pa de srid du lo 'bum phrag du mar za'o/ /de phyis sems can dmyal ba de dag las thar</text></item>
<item><p>180b7</p><section>mdo sde</section><text>bar 'gyur te/ thar nas kyang gal te lan grangs gzhan la myong bar 'gyur ba'i las kyis dang dud 'gro dag tu ma skyes la mi rnams dang skal ba mnyam par mir skyes na las de dang rgyu 'thun pa'i 'bras bus sbrul 'dzin pa'am mgo'i nor bu 'byin par 'gyur</text></item>
<item><p>181a1</p><section>mdo sde</section><text>yang las de dang rgyu 'thun pa'i 'bras bus sbrul rnams kyis srog dang 'bral bar 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na</text></item>
<item><p>181a2</p><section>mdo sde</section><text>des 'khor rab rib kun bsags zhes bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa kun du bsten cing bsgoms</text></item>
<item><p>181a3</p><section>mdo sde</section><text>te mang du byas pa ni snga ma bzhin no/ /sems can so so 'tsho bar bya ba'i phyir chang 'thung ba'i zong ngam rin byin na de lus dang bral nas ngan 'gro log par ltung ba sems can dmyal ba rab rib kun bsags su skye bar 'gyur ro/ /der gnod pa 'di dag 'byung</text></item>
<item><p>181a4</p><section>mdo sde</section><text>bar 'gyur te/ 'di lta ste/ sems can dmyal ba de thams cad mun pa yin te/ der gnod pa myong ba ni gshin rje'i mi dag kyang mi mngon la 'di dag sus byas zhes gnod pa yang mi mngon te/ mun gnag las byung ba'i me'i nang du 'jug go/ /</text></item>
<item><p>181a5</p><section>mdo sde</section><text>me de'i 'od kyang shin tu mi gsal ba yin te/ bar skabs skra'i rtse mo tsam yang med pa'i me de'i nang du de dag sreg cing 'tshed la gdungs so/ /ngu zhing skad 'byin pa na ji srid du de'i sdig pa'i las byas shing bsags pa bcom zhing spangs la zad par ma byas pa de srid du</text></item>
<item><p>181a6</p><section>mdo sde</section><text>sog le dag gis kyang mgo la sogs pa nas rkang pa'i bar du phyed mar gsheg go/ /phyis sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang dud 'gro dag tu ma skyes la</text></item>
<item><p>181a7</p><section>mdo sde</section><text>mi rnams dang skal ba mnyam par mir skyes na/ las de dang rgyu 'thun pa'i 'bras bus rtag tu skom pa dang bkres pas gdungs par 'gyur zhing der nor rdzas dang 'bral bar 'gyur la gang na bza' btung nyung ba'i gling de dag tu skye bar 'gyur ba mthong ngo / /de nas gzhan yang</text></item>
<item><p>181b1</p><section>mdo sde</section><text>dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na/ des thos pa las byung ba'i shes pas sems can dmyal ba gshin rje'i mtshams kyi dgon pa zhes bya ba mthong ngo / /der sems can dag las gang</text></item>
<item><p>181b2</p><section>mdo sde</section><text>gis skye bar 'gyur snyam nas des brtags na/ gang srog gcod pa dang / ma byin par len pa dang / 'dod pas log par g.yem pa kun tu bsten cing bsgoms te mang du byas pa ni snga ma bzhin no/ /gang gis nad mi bzad pas thebs pa dang / bu btsas</text></item>
<item><p>181b3</p><section>mdo sde</section><text>pa dag la chang 'thung ba'i zong dang rin gyi don du gos kyi rgyu'am zas kyi rgyu byin na/ de lus dang bral nas ngan 'gro log par ltung ba sems can dmyal ba gshin rje'i mtshams kyi dgon par skye bar 'gyur ro/ /der gnod pa 'di dag 'byung bar 'gyur te/ 'di lta ste/</text></item>
<item><p>181b4</p><section>mdo sde</section><text>rkang pa dang / sen mo la sogs pa gshin rje'i mi'i kha 'bar rab tu 'bar ba dag gis za bar byed do/ /zos nas kyang gnod pa 'byung bar 'gyur te/ 'di lta ste/ ji srid du de'i sdig pa'i las bcom zhing spangs la zad par ma byas pa de srid du mdung thung gi rtse mo rab</text></item>
<item><p>181b5</p><section>mdo sde</section><text>tu 'bar ba dag gis lo 'bum phrag du mar 'tshed cing sreg la gsheg cing gsod do/ /de sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang dud 'gro dag tu ma skyes la mi rnams</text></item>
<item><p>181b6</p><section>mdo sde</section><text>dang skal ba mnyam par mir skyes na las de dang rgyu 'thun pa'i 'bras bus de yul ngan pa dang / gnas ngan pa dang / ri brags ngan pa dag tu phag 'tsho ba dang long bar 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems</text></item>
<item><p>181b7</p><section>mdo sde</section><text>can dmyal ba chen po ngu 'bod kyi 'khor la brtags na/ des thos pa las byung ba'i shes pas sems can dmyal ba shing shal ma li'i tshal zhes bya ba yod pa mthong ngo / /der sems can dag las gang gis skye bar 'gyur snyam nas des brtags na gang gis srog</text></item>
<item><p>182a1</p><section>mdo sde</section><text>gcod pa dang / ma byin par len pa dang / 'dod pas log par g.yem pa ni snga ma bzhin no/ /chang 'thung ba ni mchog tu mang pos chang shin tu ra ro bar 'gyur ba'i rdzas de dag sbyor bar byed de/ de'i chang ji ltar kha cig ni dar ba lta bu dang / kha</text></item>
<item><p>182a2</p><section>mdo sde</section><text>cig ni chu lta bu dang / kha cig ni zhog chu lta bu de ltar bcos nas 'brog dgon par zhugs pa'i ded dpon dag la blud de/ de yang ra ro zhing shin tu ra ro bar 'gyur ba/ de kun gyis shin tu ra ro bar byas te ra ro ba de dag des bsad nas nor gang dang gang yod pa de</text></item>
<item><p>182a3</p><section>mdo sde</section><text>dang de dag phrogs na des bslus pa yin pas de 'jig rten na chom rkun pa zhes bya'o/ /de'i las kyis bskyod pas de lus dang bral nas ngan 'gro log par ltung ba sems can dmyal ba shing shal ma li chen po'i nags su skye bar 'gyur ro/ /der gnod pa 'di dag 'byung</text></item>
<item><p>182a4</p><section>mdo sde</section><text>bar 'gyur te/ 'di lta ste/ me rab tu 'bar ba'i rdo'i char gyi tshogs kyis lus dag kun du sreg cing 'bigs la gcod par byed de sa'i bar du sreg par byed do/ /chu bo rab tu bskol ba'i me mdag ma dmar po tsha bas bzhus pa'i chu rtag tu 'jigs pa zhes bya ba yod de/</text></item>
<item><p>182a5</p><section>mdo sde</section><text>ji srid du de'i sdig pa'i las bcom zhing spangs la zad par ma byas pa de srid du zangs dang ro nyer bsres pa rab tu bskol ba'i chu bo der lo 'bum phrag du mar sreg cing 'tshed la gshin rje'i mi rnams kyis kyang ral gri dang mda' bo che rab tu 'bar ba dag gis kun du 'debs par byed do/ /</text></item>
<item><p>182a6</p><section>mdo sde</section><text>de phyis thar par 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la mi rnams dang skal ba mnyam par mir skyes na las de dang rgyu 'thun pa'i 'bras bus mig gi mdog gnag cing rtag tu</text></item>
<item><p>182a7</p><section>mdo sde</section><text>khro la phrag dog mang por 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na/ des thos pa las byung ba'i shes pas shing shal ma li chen po'i tshal yod pa</text></item>
<item><p>182b1</p><section>mdo sde</section><text>mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa kun du bsten cing bsgoms te mang du byas pa ni de lus dang bral nas ngan 'gro</text></item>
<item><p>182b2</p><section>mdo sde</section><text>log par ltung ba sems can dmyal bar skye bar 'gyur te/ snga ma bzhin no/ /chang gi dbang du byas nas sings po ltar bcos te/ 'brog dgon pa'i skye bo mang po dag la blud na de lus dang bral nas ngan 'gro log par ltung ba sems can dmyal ba shing shal ma li chen por</text></item>
<item><p>182b3</p><section>mdo sde</section><text>skye bar 'gyur ro/ /de chang blud pa'i 'bras bus der gnod pa 'di dag 'byung bar 'gyur te/ 'di lta ste/ las kyis byas pa'i shing shal ma li'i 'phang du dpag tshad gcig tsam yod pa 'byung ste/ 'dab ma spu gri lta bu yin la/ yal ga me 'bar ba lta bu yin/</text></item>
<item><p>182b4</p><section>mdo sde</section><text>dud pa bdug cing rlung dug lta bu 'byung ste/ de ltar chang gi las kyis byas pa de 'byung ngo / /gang dpag tshad gcig tshun chad du rlung dug lta bus gnod par byed kyang srog dang 'bral bar ni mi 'gyur ro/ /ji lta ji ltar shing shal ma li chen po'i nags dpag tshad sum stong</text></item>
<item><p>182b5</p><section>mdo sde</section><text>yod par chud na/ de lta de ltar mdag ma dang du bar bsres pa dug lta bu'i shugs kyis sdug bsngal 'bum snyed myong yang dus las 'da' bar ni mi 'gyur ro/ /gang gi tshe shing shal ma li chen po'i tshal du sems can dmyal ba pa gshin rje'i mi rnams kyis 'jigs par byas pa</text></item>
<item><p>182b6</p><section>mdo sde</section><text>chud par gyur pa de'i tshe shing rnams las kun nas spu gri lta bu'i char rab tu 'bab ste/ gang lag na ral gri dang mda' bo che mang po thogs pa 'khrugs pa dag gis yan lag dang nying lag thams cad dang rgyus pa dang / gnad dang / ka rand ra dang / rus pa dang / rkang thams</text></item>
<item><p>182b7</p><section>mdo sde</section><text>cad yang dang yang du rnam par gsheg cing 'dral la dum bur byed do/ /gshin rje'i mis 'jigs shing skrag pa de dag lcags kyi shing shal ma li chen po'i nags khrod na kha cig ni grib ma'i nang na zhum zhum por 'dug /kha cig ni shing khar 'dzeg /kha cig ni gshin rje'i</text></item>
<item><p>183a1</p><section>mdo sde</section><text>mi de dag dang phrad nas ral gri dag gis 'debs shing gsheg go/ /de chang 'thung ba'i 'bras bus gang dag gi grib ma'i nang na zhum zhum por 'khod pa de dag gi mig kyang bya rgod kyis 'byin cing khu ba yang 'thung ngo / /chang 'thung ba de'i 'bras bus shing de la 'dzeg pa</text></item>
<item><p>183a2</p><section>mdo sde</section><text>de dag kyang shing de dag las yal ga lhung bas de dag dum bu brgya'am yang na stong du phye mar rlog go/ /gang dag tshal de'i thor to la 'dzegs pa de dag ba tshwa'i chu bo bzhus par 'jug ste/ ji srid du de'i sdig pa'i las bcom zhing spangs la zad par ma byas pa de srid du lo 'bum</text></item>
<item><p>183a3</p><section>mdo sde</section><text>phrag du mar rgyus pa dang / rus pa dang / lus nyid kyis gnod pa myong bar 'gyur te/ 'di ni de'i phyogs 'ga' zhig bstan pa yin no/ /de de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis de</text></item>
<item><p>183a4</p><section>mdo sde</section><text>dang dud 'gro dag tu ma skyes la/ mi rnams dang skal ba dang mnyam par mir skyes na las de dang rgyu 'thun pa'i 'bras bus de yid rnam par g.yengs shing nad drag po'am gal te snying nad dam/ gal te ngal skyen pa mang ba'am/ gal te rkang bam gyis 'debs par</text></item>
<item><p>183a5</p><section>mdo sde</section><text>'gyur zhing gal te long bas nyam thag par 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na des thos pa las byung ba'i shes pas sems can dmyal ba chu shing</text></item>
<item><p>183a6</p><section>mdo sde</section><text>bsregs pa'i dud pa'i tshal zhes bya ba mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ srog gcod pa dang / ma byin par len pa dang / 'dod pas log par g.yem pa kun du bsten cing</text></item>
<item><p>183a7</p><section>mdo sde</section><text>bsgoms te mang du byas pa ni snga ma bzhin no/ /chang 'thung ba ni bud med yon tan can dag la thabs gzhan gyi spyod pas brid de blud nas ra ro bar byas te sems 'khrul bar gyur na/ 'di lta ste/ sems can dmyal ba de ni las de'i rnam par smin pas kun nas</text></item>
<item><p>183b1</p><section>mdo sde</section><text>dpag tshad lnga yod pa de'i nang dud pas 'khrigs shing rgya mtsho'i klong gi me'i mun gnag gis gtibs pa zabs su kun nas rgyang grags gsum du sa brkos pa der me mdag khrol bu rab tu 'bar bas shin tu gang ba'i sa'i bu ga der sems can dmyal ba pa de dag</text></item>
<item><p>183b2</p><section>mdo sde</section><text>nyin gcig bzhin du 'jug ste ngu skad 'byin par yang mi nus shing de bzhin du 'dzag sgo thams cad kyang mes gang bar 'gyur ro/ /de las thar nas chu shing gi dud pa des de ltar yang dang yang du 'dzag sgo thams cad gang bar 'gyur la 'di ltar me de la bde bar sems te/</text></item>
<item><p>183b3</p><section>mdo sde</section><text>du ba de'i mthu ni de ltar shin tu rno ba nyid yin no/ /de las kyang thar nas ji srid du de'i sdig pa'i las bcom zhing spangs la zad par ma byas pa de srid du bya du ba'i mdog gi phreng ba zhes bya ba'i mchu shin tu rno ba de dag gis rus pa phug nas rkang dag la za bar byed do/ /de phyis</text></item>
<item><p>183b4</p><section>mdo sde</section><text>sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la mi rnams dang skal ba mnyam par mir skyes na/ las de dang rgyu 'thun pa'i 'bras bus glo dang mjug do</text></item>
<item><p>183b5</p><section>mdo sde</section><text>dag la gdon gyi nad kyis thebs shing dbul ba dang tshe thung bar 'gyur bar mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na/ des thos pa las byung ba'i shes pas</text></item>
<item><p>183b6</p><section>mdo sde</section><text>sems can dmyal ba me mdag dud pa'i tshal zhes bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa kun tu bsten cing bsgoms</text></item>
<item><p>183b7</p><section>mdo sde</section><text>te mang du byas pas ni snga ma bzhin no/ /chang 'thung ba ni dgra gsad pa'i phyir dang / chom rkun dang rgyal pos bkrabs pa gsad pa'i phyir blud na/ de lus dang bral nas ngan 'gro log par lhung ba sems can dmyal ba me mdag dud pa'i tshal du skye bar 'gyur ro//</text></item>
<item><p>184a1</p><section>mdo sde</section><text>der gnod pa 'di dag 'byung bar 'gyur te/ 'di lta ste/ der las kyis byas pa'i me mdag spu gri lta bu'i rlung ldang la/ rlung des sems can dmyal ba pa de dag phan tshun gyi shugs kyis thug cing shin tu thug go/ /de dag gi lus phan tshun thug pa</text></item>
<item><p>184a2</p><section>mdo sde</section><text>na ji ltar bye ma chang ba nas gtor ba bzhin du de ltar lus de dag phye mar zlog /rlog go/ /yang las kyi dbang gis skye bar 'gyur te/ ji srid du de'i sdig pa'i las bcom zhing spangs la zad par ma byas pa de srid du lo 'bum phrag du mar gnod pa thams cad myong bar 'gyur te/</text></item>
<item><p>184a3</p><section>mdo sde</section><text>'di lta ste/ spu gris gsheg cing me'i tshor ba dang / nad kyi tshor ba dang / mtshon cha'i tshor ba dang / ba tshwa'i tshor ba ste/ tshor ba mchog tu tsha ba/ mchog tu 'jigs pa de dag ji srid du de'i sdig pa'i las bcom zhing spangs la zad par ma byas pa de srid du lo</text></item>
<item><p>184a4</p><section>mdo sde</section><text>'bum phrag du mar myong bar 'gyur ro/ /phyis sems can dmyal ba de las thar bar 'gyur te/ thar nas kyang lan grangs gzhan la myong bar 'gyur ba'i las kyis/ dang dud 'gro dag tu ma skyes la/ gal te mi rnams dang skal ba mnyam par mir skyes na/</text></item>
<item><p>184a5</p><section>mdo sde</section><text>las de dang rgyu 'thun pa'i 'bras bus gzhang 'brum rim gsum pas thebs par 'gyur zhing / rtag tu grang ba'i rims kyis thebs par 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen</text></item>
<item><p>184a6</p><section>mdo sde</section><text>po ngu 'bod kyi 'khor la brtags na/ des thos pa las byung ba'i shes pas sems can dmyal ba glog gi na bun tshal zhes bya ba ji ltar 'dug pa mthong ngo / /der sems can dag las gang gis skye bar 'gyur snyam nas des brtags na/ gang gis srog</text></item>
<item><p>184a7</p><section>mdo sde</section><text>gcod pa dang / ma byin par len pa dang / 'dod pas log par g.yem pa kun du bsten cing bsgoms te mang du byas pa ni snga ma bzhin no/ /chang 'thung ba ni phyi rol la blo mngon par zhen pa'i ngang tshul can dag slu ba'i bsam pas blud na lus dang bral nas ngan</text></item>
<item><p>184b1</p><section>mdo sde</section><text>'gro log par ltung ba sems can dmyal ba glog gi na bun tshal du skye bar 'gyur ro/ /de dag la gnod pa 'di dag 'byung bar 'gyur te/ 'di lta ste/ sems can dmyal ba de khru nyis brgyar sems can dmyal ba pa'i mes rab tu gang ba der sems can dmyal</text></item>
<item><p>184b2</p><section>mdo sde</section><text>ba pa dag gshin rje'i mi rnams kyis bzung nas 'jug ste/ rkang pa nas mgo la sogs pa'i bar bteg cing bzhus so/ /las kyi rlung gis yang skye bar 'gyur la me de ni lo ma sdud pa lta bu yin te/ ji tsam du phyogs bcur thag pas dkris pa bzhin du sems can</text></item>
<item><p>184b3</p><section>mdo sde</section><text>dmyal ba pa de dag dkris nas ji ltar thal ba yang mi mngon pa de ltar sreg par byed do/ /yang 'byung bar 'gyur te/ ji srid du de'i sdig pa'i las bcom zhing spangs la zad par ma byas pa de srid du de ltar lo 'bum phrag du mar sreg go/ /de phyis sems can dmyal</text></item>
<item><p>184b4</p><section>mdo sde</section><text>ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang dud 'gro dag tu ma skyes la mi rnams dang skal ba mnyam par mir skyes na de chang 'thung ba'i rgyu 'thun pa'i 'bras bus yul ya ba na dang / ba lhi ka</text></item>
<item><p>184b5</p><section>mdo sde</section><text>der skyes shing bkol bas nyams par 'gyur te/ shugs drag pas bkol bar 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba ngu 'bod kyi 'khor la brtags na des 'khor kun du rtog byed ces bya</text></item>
<item><p>184b6</p><section>mdo sde</section><text>ba mthong ngo / /der sems can dag las kun du bsten cing bsgoms te mang du byas pa gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa ni snga ma bzhin no/ /chang 'thung</text></item>
<item><p>184b7</p><section>mdo sde</section><text>ba ni ji ltar 'di dag chang gis yid g.yengs na lam du 'jug pa la ngal bar mi 'gyur ro snyam nas lam du 'jug pa'i ched dang / rngon pa dag gsad pa la 'gro ba 'gyogs par 'gyur ro snyam nas blud na de lus dang bral nas ngan 'gro log par ltung ba sems can dmyal</text></item>
<item><p>185a1</p><section>mdo sde</section><text>ba kun du rtog byed du skye bar 'gyur ro/ /de dag la gnod pa 'di dag 'byung bar 'gyur te/ 'di lta ste/ 'dod pa gang dang gang nyid du kun du sems pa de dang de nyid gshin rje'i mi dag gis brgya'am yang na stong ngam/ bye ba brgya'am yang na stong du byed</text></item>
<item><p>185a2</p><section>mdo sde</section><text>de/ sems can dmyal ba'i 'khor gzhan du gnod pa gang dang gang 'byung ba de thams cad kyang bzhi 'gyur du der 'byung ste snga ma bzhin no/ /sems can dmyal ba pa rnams la gshin rje'i mi dag gis rjes su bstan pa'i tshigs su bcad de smras pa/ de yi las ni</text></item>
<item><p>185a3</p><section>mdo sde</section><text>rnam gsum gyis/ /gnas skabs dgur ni 'tshe da byed cing / /rnam par smin pa bzhi bcu tham/ /drag po rab tu g.yos par 'gyur/ /don med gzhi ni chang yin te/ /sems can dmyal ba'i bzhad gad pa/ /dbang po thams cad rnam nyams shing / /</text></item>
<item><p>185a4</p><section>mdo sde</section><text>don med pa yi rgyur gyur to/ /tshig la shin tu dga' ba dang / /chags pa dang ni 'jigs pa dang / /ngag gi skyon dang rlom pa dang / /tshig rtsub gzhi ni de yin no/ /chang gis kun du g.yengs pa'i yid/ /bya dang mi bya mi shes pa/ /mi de phyugs dang</text></item>
<item><p>185a5</p><section>mdo sde</section><text>mtshungs pa yin/ /de lta bas na chang spongs shig /chang gis g.yengs pa'i mi dag ni/ /gson yang shi ba dag dang mtshungs/ /gang zhig rtag tu gson 'dod pas/ /rtag par chang ni rnam par spongs/ /chang ni nyes pa kun gyi gzhi/ /rtag par don</text></item>
<item><p>185a6</p><section>mdo sde</section><text>kun med par byed/ /ngan song gsum gyi them skas te/ /mun nag gnas ni chen po yin/ /chang gis sems can dmyal bar 'gro/ /de bzhin 'jig rten dang / /chang gi skyon gyis bslus pa yi/ /mi dag dud 'gro rnams su 'gro/ /dug gi nang du dug</text></item>
<item><p>185a7</p><section>mdo sde</section><text>ni chang / /de bzhin dmyal ba'i nang na dmyal/ /nad kyi nang na nad mchog ni/ /chang zhes mkhas pa rnams kyis bshad/ /blo dang dbang po nyams byed cing / /rin chen chos ni zad byed la/ /tshangs par spyod pa 'jig byed pa/ /mi bzad chang ni skye gnas</text></item>
<item><p>185b1</p><section>mdo sde</section><text>gcig /rgyal po dang ni bstan bcos mkhas/ /chang gis yang bar byed 'gyur na/ /tha mal mi dag chang 'thung ba/ /bslus par 'gyur ba ci zhig smos/ /chang la bsten pa'i mi dag ni/ /chos rnams kun gyi sta re yin/ /ngo tsha med par byed</text></item>
<item><p>185b2</p><section>mdo sde</section><text>pa'i mchog /yang ba dag tu nye bar bstan/ /chang gis phrogs par gyur pa'i sems/ /bya ba dang ni mi bya ba/ /mi shes rnam par mi shes shing / /thams cad mi yis mi shes so/ /gang zhig chang la sten byed pa/ /skye bo res 'ga' dga' byed cing / /</text></item>
<item><p>185b3</p><section>mdo sde</section><text>res 'ga' yongs su gdung byed la/ /res 'ga' sdig pa byed pa yin/ /blo ni shin tu rmongs skyed cing / /'jig rten gnyis ni rnam 'jig byed/ /thar pa'i chos la me lta bur/ /sreg byed kho na chang yin no/ /mi gang dag ni chang spong ba/ /chos kyi ngang tshul</text></item>
<item><p>185b4</p><section>mdo sde</section><text>mnyam par bzhag /gang na 'chi ba med pa yi/ /gnas mchog dag tu de 'gro 'o/ /chang 'thung ba yis bslus pa dag /de ni byed pa dman pa yin/ /mi bzad sems can dmyal bar ltung / /don med ci zhig yongs su gdungs/ /'thung ba'i tshe na chang zhim</text></item>
<item><p>185b5</p><section>mdo sde</section><text>ste/ /rnam smin tshe na mchog tu tsha/ /kim pa ka nang kim pa ka/ /chang zhes mkhas pa rnams kyis bshad/ /bdag la 'di yis mi gnod ces/ /blo ldan chang la yid ma rton/ /myong na bsil yang rnam smin tsha/ /chang ni dmyal bar 'gro bar byed/ /sdig</text></item>
<item><p>185b6</p><section>mdo sde</section><text>pa'i chos rnams byed pa la/ /sems g.yeng ba dag dga' bar byed/ /phyi nas rnam smin tsha ba ru/ /blo ngan yongs su gdung bar 'gyur/ /'dod pa rnams la blo mi gtang / /'dod pa mchog tu slu ba yin/ /'khor ba'i 'ching ba drag po ste/ /sems</text></item>
<item><p>185b7</p><section>mdo sde</section><text>can dmyal ba kun gyi rgyu/ /gang zhig 'dod pa rnams la dga'/ /de yi sdug bsngal mtha' med do/ /'dod pa'i sbrul gyis zin pa la/ /bde ba nams kyang ga la yod/ /khyed cag 'dod pa mi bzad cing / /drag po sems can dmyal bar 'ongs/ /gnod</text></item>
<item><p>186a1</p><section>mdo sde</section><text>pa shin tu mi bzad la/ /don med ci zhig yongs su gdung / /gang tshe 'dod pas bslus pa yi/ /khyed cag gis ni sdig byas pa/ /de tshe ci phyir khro mi byed/ /de ring ci zhig yongs su gdung / /byas la bsags pa brtan pa yi/ /</text></item>
<item><p>186a2</p><section>mdo sde</section><text>las dag gi ni 'bras bu snang / /sdig pa'i tshor ba mi bzad pas/ /de lta bas na sdig mi bya/ /sdig pa sdig pa'i rnam smin de/ /rtag tu sdig pa rnams su smin/ /sdig mi byed la sdig med do/ /de lta bas na sdig pa spongs/ /sdig pa yongs su spangs</text></item>
<item><p>186a3</p><section>mdo sde</section><text>pa la/ /sdig pa'i 'jigs pa med pa yin/ /sdig pa rang gis byas pa gnod/ /gzhan gyis spyod par mi 'gyur ro/ /de ltar gshin rje'i mi de dag sems can dmyal ba pa de rnams la rjes su ston pa rjes su bstan nas ji srid du de'i sdig pa'i las bcom zhing</text></item>
<item><p>186a4</p><section>mdo sde</section><text>spangs la zad par ma byas pa de srid du gnod pa rnam pa sna tshogs dag byed du 'jug go/ /phyis sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang dud 'gro dag tu ma skyes la mi</text></item>
<item><p>186a5</p><section>mdo sde</section><text>rnams dang skal ba mnyam par mir skyes na las de dang rgyu 'thun pa'i 'bras bus de mchog tu khro bas khro bar 'gyur zhing bka' blo mi bde bar 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po</text></item>
<item><p>186a6</p><section>mdo sde</section><text>ngu 'bod kyi 'khor la rtog par byed kyi/ sems can dmyal ba chen po'i 'khor gyi nyen kor la kun du mi rtog ste/ las kyi 'bras bu rnam par smin pa yang mi mthong ngo / /de 'di snyam du sems te/ kye e ma sems can dmyal ba'i 'khor bcu drug po 'di yang</text></item>
<item><p>186a7</p><section>mdo sde</section><text>ji ltar yang sos dang / thig nag dang / bsdus gzhom bzhin te/ bye brag tu na sems can dmyal ba der gnod pa gzhan gang dang gang dag yod pa sems can dmyal ba de la tshor ba de dag thams cad bcu 'gyur du 'gyur te/ las byas pa'i rgyu gang brtan</text></item>
<item><p>186b1</p><section>mdo sde</section><text>pa srog gcod pa dang / ma byin par len pa dang / 'dod pas log par g.yem pa dang / sdom pa blangs pas chang ldud pa'am 'thung ba'i las ngan pa bzhi 'gyur byas pas der skye bar 'gyur te/ las de'i 'bras bu rnam par smin pa bzhi 'gyur gyis</text></item>
<item><p>186b2</p><section>mdo sde</section><text>tshe shin tu ring por de dag la tshor ba shin tu drag pa 'byung ngo / /dge slong des bzhi 'gyur mthong nas las kyi 'bras bu rnam par smin pa ji lta ba bzhin du rjes su bsams pa dang / 'khor ba la yid 'byung ba yang bcu 'gyur du yid 'byung ngo / /yang dge slong</text></item>
<item><p>186b3</p><section>mdo sde</section><text>de sems can dmyal ba ji lta ba bzhin mthong nas 'khor ba la shin tu 'jigs shing skrag ste/ sa gzhan bcu pa la zhugs pa/ rnal 'byor spyod pa nang gi chos la chos kyi rjes su lta zhing gnas so/ /de yang sa bla'i gnod sbyin dag gis shes nas/</text></item>
<item><p>186b4</p><section>mdo sde</section><text>bar snang la spyod pa'i gnod sbyin dag la mngon par bsnyad do/ /snga ma bzhin du sbyar te/ tshangs ris dang / tshangs pa'i mdun na 'don dang / tshangs pa chen po'i bar gyis thos nas bdud kyi phyogs ni dma' bar 'gyur zhing dam pa'i chos kyi phyogs ni mngon par mtho bar 'gyur ro</text></item>
<item><p>186b5</p><section>mdo sde</section><text>zhes tshangs pa chen po'i ris kyi lha dag dga' ste/ rgya cher snga ma bzhin du sbyar ro/ /de nas gzhan yang dge slong las kyi 'bras bu rnam par smin pa shes pa des sems can dmyal ba gzhan la brtags na/ de thos pa las byung ba'i shes pas sems can dmyal ba ngu 'bod chen po</text></item>
<item><p>186b6</p><section>mdo sde</section><text>zhes bya ba yod pa mthong ngo / /der sems can dag las gang gis skye bar 'gyur snyam nas/ des thos pa las byung ba'i shes pas brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang</text></item>
<item><p>186b7</p><section>mdo sde</section><text>'thung ba dang / smra ba kun tu bsten cing bsgoms te mang du byas pa rdzogs pa de ni sems can dmyal ba ngu 'bod chen por skye bar 'gyur te/ de la srog gcod pa dang / ma byin par len pa dang / 'dod pas log par g.yem pa dang / chang 'thung ba ni</text></item>
<item><p>187a1</p><section>mdo sde</section><text>snga ma bzhin no/ /mchog tu bya bar dka' ba skye bo mkhas pa kun gyis rab tu smad pa/ ngan song kun gyi sgor gyur pa rnam pa du zhig gis du smra ba rdzogs par 'gyur snyam nas/ 'di lta ste/ rgyal po'am/ blon po'am/ 'khor gyi nang du 'dug kyang</text></item>
<item><p>187a2</p><section>mdo sde</section><text>rung ste/ gnyis shig chos kyi srang la zhon nas rtsod pa'i tshe dpang po 'di ni tshad ma yin te/ gang 'dis smras pa de bdag cag gi tshad ma yin no zhes smras pa las de yang dran bzhin du don gzhan du smra'am/ gal te nor gyi phyir ram/ gal te phyogs bzung ngam/ gal te 'dod chags kyis</text></item>
<item><p>187a3</p><section>mdo sde</section><text>bdag la bdag nyid slu ba ni snga ma bzhin te/ 'di ltar 'di las kha na ma tho bar 'gyur ba kyang med de/ bdag gis de bya'o snyam nas/ de ltar de grub pa na nyes pa don med pa byas pa de las de gnyis kyi nang nas gcig la chad pas gcod</text></item>
<item><p>187a4</p><section>mdo sde</section><text>de/ gal te bsad du dgos pa'am/ gal te gsod pa'am/ gal te khyim 'phrog ste/ ji ltar nyes pa'i tshul dang 'thun par du smras na/ de'i rgyus sdig pa'i mi de lus dang bral nas ngan 'gro log par ltung ba sems can dmyal ba ngu 'bod</text></item>
<item><p>187a5</p><section>mdo sde</section><text>chen por skye bar 'gyur ro/ /der shin tu tshe ring bar 'gyur te/ gang 'phrul dga'i lha rnams kyi tshe ni lha'i lo brgyad stong ngo / /gang mi'i bgrang ba'i tshul gyis na/ mi lo brgyad brgya la nyin zhag gcig ste/ de 'phrul dga' ba rnams kyi nyin zhag gcig</text></item>
<item><p>187a6</p><section>mdo sde</section><text>yin no/ /de nyin zhag sum cu la zla ba gcig go/ /zla ba bcu gnyis la lo gcig ste/ lha de rnams kyi tshe ni lha'i lo brgyad stong yin la de ni sems can dmyal ba ngu 'bod chen po'i nyin zhag gcig yin te/ der smra ba sdig can rnams gnas</text></item>
<item><p>187a7</p><section>mdo sde</section><text>so/ /bdag dang gzhan la slu ba ni dge ba'i rtsa ba thams cad ma rung bar byed cing mun pa chen por gyur pa/ skye bo chen po'i yid ches par mi byed la skye bo mkhas pa kun dang lo stong du mi 'thun pa/ nyan thos dang rang sangs rgyas dang yang dag par rdzogs</text></item>
<item><p>187b1</p><section>mdo sde</section><text>pa'i sangs rgyas kyis smad pa/ 'jig rten pa dang 'jig rten las 'das pa'i lam gyis skyon du bgrang ba/ dge ba'i rtsa ba'i stegs thams cad la sta re lta bur gyur pa/ rtag tu gnod pas yongs su 'gyur ba/ ro myags pa snying po med pa las dug</text></item>
<item><p>187b2</p><section>mdo sde</section><text>lta bur langs pa/ 'khor ba'i 'gro ba ngan pa'i rgyur gyur cing nyal nyil du gyur pa/ kha nas dri mnam pa skyed pa/ rtag tu sdug bsngal gyi dra ba'i rgyur gyur pa/ mi 'dod cing mi sdug la yid du mi 'ong ba sems can dmyal ba 'jigs pa chen po'i pho nya/</text></item>
<item><p>187b3</p><section>mdo sde</section><text>'chi ba'i tshe rnam par sdangs pa chen por byed pa/ gshin rje'i mi'i yul du phyin pa rnams kyi mi mdza' ba chen por gyur pa/ dang / dud 'gro'i 'gro ba dag las g.yang sa lta bur gyur pa/ nyes par byas pa'i las kyi mtha'i rgyur gyur pa/ dbul po'i</text></item>
<item><p>187b4</p><section>mdo sde</section><text>rgyur gyur pa/ sems can dmyal ba'i 'jigs pa chen po byed pa/ dud 'gro dag gcig la gcig za ba'i rkyen du gyur pa/ thog ma med pa'i dus nas zhugs pa/ 'khor ba'i sa bon du gyur pa/ smra ba'i 'bras bus der skye bar 'gyur ro/ /sems can</text></item>
<item><p>187b5</p><section>mdo sde</section><text>dmyal ba chen po de'i 'khor ni 'di lta ste/ sgra 'byin shin tu sgra 'byin dang / tshor ba dpag tu med dang / tshor ba rtsub cing tsha la bzod par dka' dang / gnod pa dpe med pa dang / thams cad mun pa dang / 'jig rten bar gyi du ba dang / phye ma leb ltar rab tu ltung ba dang / srog 'chi ba dang bcas</text></item>
<item><p>187b6</p><section>mdo sde</section><text>pa dang / gzhan du 'gyur ba dang / bsam pa dga' med dang / phan tshun gnod pa 'jug pa dang / nags tshal mes mched pa'i rgyud lta bu dang / tshor ba ring ba dang / tshor ba mtha' yas dang / khwa'i mchu rdo rje lta bu dang / khrag dang</text></item>
<item><p>187b7</p><section>mdo sde</section><text>rkang za ba dang / me lce bcu gcig ste/ de dag ni sems can dmyal ba ngu 'bod chen po'i 'khor bcu drug yin no/ /sems can dmyal ba ngu 'bod chen po der sems can dag las byas shing bsags pa gang gis skye bar 'gyur snyam na las kyi nyer bsdogs dang</text></item>
<item><p>188a1</p><section>mdo sde</section><text>las kyi lam dang / las kyi mjug kun du bsten cing bsgoms te mang du byas pas so sor 'jigs pa chen po sems can dmyal ba ngu 'bod chen por skye bar 'gyur ro/ /der gnod pa 'di dag 'byung bar 'gyur te/ 'di lta ste/ lce pad ma'i</text></item>
<item><p>188a2</p><section>mdo sde</section><text>'dab ma ltar shin tu 'jam pa de kha nas drangs te rgyang grags gsum du brgyangs pa gshin rje'i mi 'jigs 'jigs ltar 'dug pas de bzung nas gshin rje'i mi rnams kyis lcags kyi thong gshol rab tu 'bar ba dag gis 'bugs shing rmed la yongs su 'dral lo/ /</text></item>
<item><p>188a3</p><section>mdo sde</section><text>zangs dmar po rab tu 'bar bas chag chag 'debs shing lce las byung ba'i srin bu kha rab tu 'bar ba dag skye ste/ gang lce dag la za yang smra ba des lce de dag phyir kha'i nang du gzhug par mi nus so/ /de'i kha'i nang gi so gang yin pa de dag la so srin u lu ka la zhes</text></item>
<item><p>188a4</p><section>mdo sde</section><text>bya ba byung ste/ de dag gis 'byin par byed cing de'i rkan yang las kyis byas pa'i rlung gis bye ma'i phye ma ltar phye mar rlog go/ /de'i mid pa yang spu gri lta bu'i rlung gis 'jog par byed la/ de'i snying yang srin bu'i mchu rab tu 'bar ba dag gis za bar byed do/ /</text></item>
<item><p>188a5</p><section>mdo sde</section><text>smra ba'i lus can ni sems can dmyal ba ngu 'bod chen po'i gzhir skyes nas sreg ste/ las byas pas kun nas bslang ba'i lus las byung ba'i srin bu rnams kyis lus rab tu 'bar ba'i rgyu ma dag la za'o/ /de'i nang na 'dug pa'i srin bu rnams dang / nad rnams kyis tshor</text></item>
<item><p>188a6</p><section>mdo sde</section><text>ba mi bzad cing tsha la drag pa rnams myong ngo / /phyi rol du yang sdug bsngal rnam pa gnyis kyis gnod de/ 'di lta ste/ me las byung ba'i sems can dmyal ba pa dag la gshin rje'i mi rnams kyis tshor ba'i rgyu rnam pa sna tshogs dag gis 'jigs pa bskyed do/ /</text></item>
<item><p>188a7</p><section>mdo sde</section><text>phur bu dag gis kyang yan lag dang nying lag thams cad dang / lus kyi rtsa dang / rgyus pa dang / rus pa'i gseb thams cad 'bugs par byed do/ /gzhan yang tshor ba rnams kyis mngon par gtses par 'gyur te/ 'di lta ste/ ste'u yis yan lag nas</text></item>
<item><p>188b1</p><section>mdo sde</section><text>rus pa la sogs pa'i bar thams cad 'jog go/ /smra ba smras pa de ni mchog tu don ma yin pa byed cing chos kyi stegs kun las rgal ba yin te/ smra ba ni don med pa thams cad kyi sgor gyur pa/ dge ba'i lo tog thams cad la ser ba lta bur gyur pa/</text></item>
<item><p>188b2</p><section>mdo sde</section><text>ngan 'gro thams cad kyi sgor gyur pa/ bya ba ma yin pa thams cad kyi gzhir gyur pa/ sems can thams cad kyi yid ches par 'gyur ba ma yin pa/ 'phags pa'i skye bo kun gyis mi gtsang ba dang 'dra bar smad par gyur pa/ rdzogs pa'i sangs rgyas dang nyan</text></item>
<item><p>188b3</p><section>mdo sde</section><text>thos dang rang sangs rgyas dang dgra bcom pa dag gis dug bzhin du rnam par spangs pa/ 'jig rten pa dang 'jig rten las 'das pa'i lam gyi mun par gyur cing su yang 'dod pa med pa/ gcig tu sems can dmyal ba mngon du gyur cing gzhan dang mtshungs pa med</text></item>
<item><p>188b4</p><section>mdo sde</section><text>pa/ mun nag tu gyur pa yin te/ rnam pa de dag tu gyur pa don med pa 'byung ba yin no/ /gang dag smra zhing gang dag smras pa na sems can dmyal ba ngu 'bod chen por rgyu de dang mtshungs par 'bras bu 'byung ste/ de'i rkang pa mes mar sar bzhin du 'ju zhing de'i bar yang</text></item>
<item><p>188b5</p><section>mdo sde</section><text>sog le rab tu 'bar bas gsheg go/ /de lus dang yid thams cad du sdug bsngal zhing don med pa rgyu 'thun pa'i 'khor de'i mes sems can dmyal ba chen po dag 'tshed pa na/ nad thams cad kyis sems can dmyal ba mtshungs par kun du ngu skad 'byin to/ /nad mi</text></item>
<item><p>188b6</p><section>mdo sde</section><text>bzad pa de dag gi ming gzung bar sla ba yang ma yin te/ de ni ji ltar bstan pa bzhin du ji srid du de'i sdig pa'i las byas shing bsags pa bcom zhing spangs la zad par ma byas pa de srid du lo 'bum phrag du ma brgya stong bye ba bye ba khrag khrig khrig tu sems can dmyal ba pa'i</text></item>
<item><p>188b7</p><section>mdo sde</section><text>sdug bsngal myong bar 'gyur ro/ /de phyis sems can dmyal ba las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la mi rnams dang skal ba mnyam par mir skyes na/ de</text></item>
<item><p>189a1</p><section>mdo sde</section><text>ltar srog gcod pa dang / ma byin par len pa dang / 'dod pas log par g.yem pa dang / chang 'thung ba dang / du smra ba dag gi rgyu 'thun pa'i 'bras bus de dbul zhing tshe thung la sems g.yengs pa/ ma ning skye bo kun gyis smad cing</text></item>
<item><p>189a2</p><section>mdo sde</section><text>yid brtan pa'i gnas su mi 'gyur ro/ /'dir tshigs su bcad pa/ lus can du smra ba yi/ /chos gcig las ni 'gal byas pa/ /'jig rten pha rol rnam rgal ba'i/ /sdig pa don med gang med min/ /kun la yid ches mi byed pa/ /</text></item>
<item><p>189a3</p><section>mdo sde</section><text>gyi tshig ni ma smra shig /'khor bar gang gis gnod pa ni/ /bde 'gro nyid ni mthong mi 'gyur/ /tshig rab tu 'jug pa ni/ /'jig rten gnyis la gnod byed cing / /kun gyi rnam par ldang byed la/ /chos rnams kun gyi dgon pa yin/ /gang gis</text></item>
<item><p>189a4</p><section>mdo sde</section><text>bdag nyid gcod byed pa/ /nyes smra gang dag smras pa ni/ /mi dag skyes ma thag tu ni/ /kha nas sta re lta bu 'byung / /gang dag tshig smra ba ni/ /de ni don med kun gyis brtags/ /ngan song kun gyi rgyud yin zhing / /de ni mun nag skye gnas</text></item>
<item><p>189a5</p><section>mdo sde</section><text>gcig /bden pas dman pa'i mi dag ni/ /mkhas pa kun gyis rnam par spangs/ /'jig rten 'dir ni rtswa ltar 'gyur/ /pha rol ngan song rnams su 'tshed/ /dpa' bo shin tu mi smra/ /nyon mongs tshig smra ba dag /kha nas rul ba'i dri 'byung</text></item>
<item><p>189a6</p><section>mdo sde</section><text>la/ /phyi nas lus kyis gdungs par 'gyur/ /bden pa rin chen rnam spangs pa/ /de la chos ni med pa yin/ /chos ni rnam par spangs pa la/ /sdug bsngal mtha' med gnas pa yin/ /chos rnams kun gyi sgron yin zhing / /mkhas rnams rin chen lta</text></item>
<item><p>189a7</p><section>mdo sde</section><text>bur dga'/ /mtho ris lam gyi dam pa ni/ /bden pa yin zhes rims bral gsungs/ /bden pa yis ni mtho ris dang / /bden par smra ba thar par 'gro/ /bden pas dman pa'i mi dag ni/ /khyi dang 'dra bar rab tu bsgrags/ /gang la bden pa med pa ni/ /</text></item>
<item><p>189b1</p><section>mdo sde</section><text>tha shal nang na de tha shal/ /bden pa chos kyi them skas te/ /snang ba'i 'byung khungs chen po yin/ /thar pa'i chos kyi lam yin zhing / /nor gyi nang na nor mchog la/ /skyabs kyi nang na skyabs mchog ni/ /bden pa yin zhes mkhas pas bshad/ /snang</text></item>
<item><p>189b2</p><section>mdo sde</section><text>ba'i nang na snang ba mchog /mig gi nang na'ang mig dang ldan/ /nor rdzas med la nor rdzas te/ /rgyan gyi nang na'ang rgyan bzang yin/ /bden pa mi zad gter yin te/ /rgyal po kun gyis dbrog mi nus/ /mi dag gang gis smra ba ni/ /'gro ba mchog</text></item>
<item><p>189b3</p><section>mdo sde</section><text>tu 'gro ba yin/ /ji ltar bden pas skyes bu dag /brgyan pa mdzes te lha 'dra 'o/ /sna tshogs rgyan gyis skyes bu dag /brgyan pa de ltar mdzes pa min/ /ji ltar 'jig rten pha rol du/ /pha med ma med don med cing / /bshes med gnyen med skyabs med</text></item>
<item><p>189b4</p><section>mdo sde</section><text>pas/ /de ltar rtag tu bden pa smros/ /me yi nang na me mchog la/ /dug gi nang na dug mchog ste/ /ngan 'gro rnams kyi them skas ni/ /pa yin zhes yongs su bsgrags/ /reg na dug dang me 'dra ba/ /pa rnam par spang bar gyis/ /gyis</text></item>
<item><p>189b5</p><section>mdo sde</section><text>bsregs pa'i mi dag ni/ /bsregs pa yin zhes mngon par brjod/ /de ltar mngon par 'bad kun gyis/ /mi dag ni ma smra shig /'jigs la sogs pa nyon mongs kun/ /las byung zhes yongs su brjod/ /de ltar dge slong de gyi las kyi</text></item>
<item><p>189b6</p><section>mdo sde</section><text>'bras bu'i de kho na lkog tu ma gyur pa mthong ba/ bden pa'i yon tan gyi de kho na mthong ba/ dge ba dang mi dge ba'i de kho na mthong ba/ sems can dmyal ba chen po ngu 'bod chen po'i 'khor la rtog par byed de/ des sems can dmyal ba sgra 'byin shin tu sgra 'byin</text></item>
<item><p>189b7</p><section>mdo sde</section><text>zhes bya ba mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ gang srog gcod pa dang / ma byin par len pa dang / 'dod pas log par g.yem pa dang / chang 'thung ba ni snga ma bzhin no//</text></item>
<item><p>190a1</p><section>mdo sde</section><text>smra ba ni rtsod pa'i tshe rang gi gnyen 'dab kyi phyir ram phyogs gzung ba'i phyir ram/ phyogs su gyur pas smras la/ de smras nas kyang 'chags par mi byed skyon du mi 'dzin la kun du bsten cing bsgoms te mang du byas na/ de lus dang bral nas</text></item>
<item><p>190a2</p><section>mdo sde</section><text>ngan 'gro log par ltung ba sems can dmyal ba sgra 'byin shin tu sgra 'byin du skye bar 'gyur ro/ /der gnod pa 'di dag 'byung bar 'gyur te/ 'di lta ste/ de'i lce gang gis smras pa de la chad pas gcod par byed de/ gshin rje'i mi rnams kyis spu</text></item>
<item><p>190a3</p><section>mdo sde</section><text>gris mid pa dral nas der 'byin te/ phyung nas ba tshwa'i chu rab tu tsha bas chag chag 'debs so/ /nang na yod pa'i lce la rul pa'i dri rab tu 'byung zhing srog chags mar ko ta ka'i kha rab tu 'bar bas kyang lce de la za'o/ /lus kyi tshor ba yang gang sems can</text></item>
<item><p>190a4</p><section>mdo sde</section><text>dmyal ba yang sos la sogs pa'i bshad pa de thams cad kyi mtha' dag snga ma bzhin du ji srid du de'i gyi las de bcom zhing spangs la zad par ma byas pa de srid du sems can dmyal ba pa de la 'byung bar 'gyur ro/ /de phyis sems can dmyal ba de las thar bar</text></item>
<item><p>190a5</p><section>mdo sde</section><text>'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la mi rnams dang skal ba mnyam par mir skyes na de smyon par 'gyur zhing dbul bar 'gyur/ sems rnam par g.yengs pa dang / tshe</text></item>
<item><p>190a6</p><section>mdo sde</section><text>thung ba dang / dbang po ma tshang ba dang / skye bo kun gyis smad pa dang / don thams cad med pa'i skal ba can du 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba ngu 'bod chen po'i 'khor la</text></item>
<item><p>190a7</p><section>mdo sde</section><text>brtags na/ des thos pa las byung ba'i shes pas ji ltar sems can dmyal ba ngu 'bod chen po'i 'khor tshor ba dpag tu med pa zhes bya ba yod pa mthong ngo / /der sems can dag las gang gis skye bar 'gyur snyam nas des thos pa las byung ba'i shes pas</text></item>
<item><p>190b1</p><section>mdo sde</section><text>brtags na/ 'di ltar gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba byas pa ni snga ma bzhin no/ /smra ba ni 'dod chags kyi rgyu'am zhe sdang gi rgyu mi bzad pas smras shing / gzhan</text></item>
<item><p>190b2</p><section>mdo sde</section><text>la yang 'di ltar 'di ni bdag cag gi mdza' bo mchog tu sdug pa bdag cag la byams pa yin te/ phyogs bzung bar bya yis/ bden par ma smra shig ces bsgo ste/ der gzengs bstod cing rab tu bkod de btsud na de lus dang bral nas ngan 'gro log par</text></item>
<item><p>190b3</p><section>mdo sde</section><text>ltung ba sems can dmyal ba tshor ba dpag tu med par skye bar 'gyur ro/ /der gnod pa 'di dag 'byung bar 'gyur te/ gang sems can dmyal ba yang sos la sogs pa'i bshad pa de mtha' dag sems can dmyal ba ngu 'bod chen por 'byung ste/ gang las kyi</text></item>
<item><p>190b4</p><section>mdo sde</section><text>rgyu lci ba'i phyir gnod pa yang lci ba nyid du 'gyur ro/ /gnod pa lci ba nyid kyis las kyi 'bras bu rnam par smin pa yang dag par ston to/ /de ltar 'di ni dus mtha' med pa nas 'jigs pa dang rab tu ldan pa'i las dang nyon mongs pa dang bcas pa zo chun gyi rgyun ltar 'khor</text></item>
<item><p>190b5</p><section>mdo sde</section><text>ba'i 'khor lor rab tu 'jug go/ /sdig pa gzhan thams cad kyi gnod pa gzhan du 'jug pa na du smra ba ni ches sdig pa che ba yin no zhes brjod do/ /du smra ba rdzogs pa ni dge ba'i rtsa ba rton pa gcod par byed de/ rgyu ji lta ji lta ba bzhin du 'bras bu yang</text></item>
<item><p>190b6</p><section>mdo sde</section><text>de lta de ltar 'gyur te/ rgyu 'dis sems can dmyal ba tshor ba dpag tu med par tshor ba 'byung ba gang yin pa de dag brjod par mi nus so/ /der gnod pa ni sems can dmyal ba pa gzhan thams cad dang yang mtshungs pa med de/ sems can dmyal ba pa</text></item>
<item><p>190b7</p><section>mdo sde</section><text>sdig po che'i tshor ba 'byung ba ni 'di lta ste/ srin bus bslang ba'i tshor ba dang / srin bu'i tshor ba dang / skom pa dang bkres pa'i tshor ba dang / re thag chad pa'i tshor ba dang / so so'i mun nag gi sdug bsngal mtha' yas pa'i tshor ba dang / phan tshun phog</text></item>
<item><p>191a1</p><section>mdo sde</section><text>pa'i tshor ba dang / sgra dang / reg pa dang / ro dang / gzugs dang / dri mi 'dod pa'i tshor ba dang / tshe rabs dran pa'i dgra bgegs kyi mtshon cha sa rab tu gcod pa'i tshor ba dang / ba tshwa'i chu bo las shin tu sgrol ba'i tshor ba dang / phur bu</text></item>
<item><p>191a2</p><section>mdo sde</section><text>rnams kyis 'debs pa'i tshor ba dang / rmog thag mes bsregs pa'i tshor ba dang / rtswa dar ba ltar gcod cing rdo rjes reg pa'i tshor ba dang / kun nas me dang tshal bsregs pa'i me 'bar ba'i phreng ba'i tshor ba ste/ de la sogs pa sems can dmyal ba dang</text></item>
<item><p>191a3</p><section>mdo sde</section><text>'thun pa'i tshor ba ji srid du smra ba nyes par spyad pa bcom zhing spangs la zad par ma byas pa de srid du g.yang sa chen po lta bu'i gyi 'bras bu sems can dmyal bar tshor ba dpag tu med pa 'byung ngo / /de phyis sems can dmyal ba de las thar bar 'gyur</text></item>
<item><p>191a4</p><section>mdo sde</section><text>te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la mi rnams dang skal ba mnyam par mir skyes na/ de smra ba'i rgyu 'thun pa'i 'bras bus de rtag tu nad kyis mngon par 'debs</text></item>
<item><p>191a5</p><section>mdo sde</section><text>shing sker bgegs pa dang / kha nad la sogs pa 'byung la/ dbul bar 'gyur/ sbyin pa po'am/ sbyin bdag la sman slong ba na de yid mi ches par 'gyur te/ 'di yang ngag log par smra'o snyam nas mi thob ste/ de ni nad mi bzad pas thebs nas 'chi ba'i dus byed</text></item>
<item><p>191a6</p><section>mdo sde</section><text>par mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba ngu 'bod chen po'i 'khor la brtags na/ des thos pa las byung ba'i shes pas sems can dmyal ba tshor ba rtsub cing tsha la bzod par dka' ba</text></item>
<item><p>191a7</p><section>mdo sde</section><text>zhes bya ba mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ rgyal po'am/ blon pos bdag rang gi don du rgyal srid kyi phyir ram/ nor rdzas kyi phyir ram/ srog gi phyir mngon sum</text></item>
<item><p>191b1</p><section>mdo sde</section><text>du yid ches par smras la/ shin tu mngon par gnod pa byas na/ de lus dang bral nas ngan 'gro log par ltung ba sems can dmyal ba tshor ba rtsub cing tsha la bzod par dka' bar skye bar 'gyur ro/ /der gnod pa 'di dag 'byung bar 'gyur te/ 'di lta ste/</text></item>
<item><p>191b2</p><section>mdo sde</section><text>rang gi lus las las kyis byas pa'i srin bu dag skye ste/ lus thams cad la zhugs shing gnad thams cad la zhugs la/ chu rgyus thams cad gcod cing rnam par gcod do/ /sems can dmyal ba grub pa dag /sha thams cad za zhing / glo ba za la</text></item>
<item><p>191b3</p><section>mdo sde</section><text>mi bzad par yongs su 'gyur ba dag/ sems can dmyal ba der tshor ba me ltar shin tu drag pa dag tshor ba chen po 'phel ba dang / dug gi tshor ba me lta bu dang / tshor ba shin tu drag pa ji skad bshad pa dag ni tshor ba rtsub cing tsha la bzod par dka' ba yin te/</text></item>
<item><p>191b4</p><section>mdo sde</section><text>sems can dmyal ba sdig pas 'tsho ba de'i mi bzad pa gang yin pa dag brjod par mi nus so/ /sems can dmyal ba pa de ji srid du de'i sdig pa'i las bcom zhing spangs la zad par ma byas pa de srid du 'tshed do/ /de phyis sems can dmyal ba de las thar bar 'gyur</text></item>
<item><p>191b5</p><section>mdo sde</section><text>te/ thar nas kyang gal te lan grangs gzhan la myong bar 'gyur ba'i las kyis dang dud 'gro dag tu ma skyes la gal te mi rnams dang skal ba mnyam par mir skyes na/ las de dang rgyu 'thun pa'i 'bras bus de ma'i mngal du zhugs nas de'i nyes par byas pa'i</text></item>
<item><p>191b6</p><section>mdo sde</section><text>las des ji srid du de'i nyes par byas pa'i las kyi mtha' spyad pa btsa' bar 'gyur ba de srid du/ ma yang rtag tu nad bu can du 'gyur/ gang gi tshe ma'i mngal de nas byung nas de phan chad de yang byis pa nas rtag tu nad bu can du 'gyur te/ sman pa thams cad kyis nad gso bar mi</text></item>
<item><p>191b7</p><section>mdo sde</section><text>nus pa mthong ngo // //'phags pa dam pa'i chos dran pa nye bar gzhag pa/ bam po bcu pa/ de nas yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na/ des sems can dmyal ba</text></item>
<item><p>192a1</p><section>mdo sde</section><text>gnod pa dpe med pa zhes bya ba mthong ngo / /der sems can dag las byas shing bsags pa gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa</text></item>
<item><p>192a2</p><section>mdo sde</section><text>dang / chang 'thung ba dang / du smra ba kun du bsten cing bsgoms te mang du byas pas 'gyur ro/ /'di lta ste/ bu ram shing dang / sa bsdu ba'i don du zhing gi rnang rgal la sogs pa dang g.yo thabs kyis 'phrog cing rtsod la gzhan la yang gyis slu</text></item>
<item><p>192a3</p><section>mdo sde</section><text>na de lus dang bral nas ngan 'gro log par ltung ba sems can dmyal ba gnod pa dpe med par skye bar 'gyur ro/ /der gnod pa 'di dag 'byung bar 'gyur te/ gang sems can dmyal ba yang sos la sogs pa de dag thams cad kyi snga ma bzhin du 'byung ngo / /</text></item>
<item><p>192a4</p><section>mdo sde</section><text>gang sems can dmyal ba pa rnams kyi yang gnod pa 'byung ba ni 'di lta ste/ lcags mgar sbud pa dbugs kyis bkang ba gnyis kyis lcags rdung zhing glebs pa de bzhin du gshin rje'i mi rnams kyis sems can dmyal ba pa de sems can dmyal ba der sbud pa</text></item>
<item><p>192a5</p><section>mdo sde</section><text>gnyis kyis 'bud cing 'ju'o/ /las kyis bsgrubs pa'i tsha ba thams cad kyis 'bud cing 'ju'o/ /brdung zhing glebs pa ni lcags bzhin kun du rdung ngo / /yang skye bar 'gyur te de nas phyung nas rdza ma'i nang du bcug ste/ ji srid du de'i sdig pa'i las bcom zhing</text></item>
<item><p>192a6</p><section>mdo sde</section><text>spangs la zad par ma byas pa de ji srid du mon sran gre'u bzhin du bskol to/ /de sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la</text></item>
<item><p>192a7</p><section>mdo sde</section><text>gal te mi rnams dang skal ba mnyam par mir skyes na/ las de dang rgyu 'thun pa'i 'bras bus de rtag tu skom pas gdungs shing khro la skye bo thams cad yid ches par mi 'gyur ba mthong ngo / /de nas gzhan yang dge slong las kyi 'bras bu rnam par smin pa shes</text></item>
<item><p>192b1</p><section>mdo sde</section><text>pa des sems can dmyal ba chen po ngu 'bod kyi 'khor la brtags na/ des sems can dmyal ba thams cad mun pa zhes bya ba mthong ngo / /der sems can dag las kun du bsten cing bsgoms te mang du byas pa gang gis skye bar 'gyur snyam nas des brtags</text></item>
<item><p>192b2</p><section>mdo sde</section><text>na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba kun du bsten cing bsgoms te mang du byas par 'gyur ro/ /smra ba yang gzhan gyi bud med la nyal nas de rgyal po'i pho brang 'khor du</text></item>
<item><p>192b3</p><section>mdo sde</section><text>'di ltar bdag gis bud med 'di la ma nyal zhes smra la/ bud med kyi khyim thab mi de la yang gnod pa byed par mngon par sgrub na/ de lus dang bral nas ngan 'gro log par ltung ba sems can dmyal ba thams cad mun par skye bar 'gyur ro/ /der gnod pa 'di dag</text></item>
<item><p>192b4</p><section>mdo sde</section><text>'byung bar 'gyur te/ 'di lta ste/ spyi bor phug nas der lce 'byin te phyung nas kyang ral gri dag gis gcod do/ /bcad cing bcad cing yang skye bar 'gyur ro/ /yang mtshon cha hu lu ka rab tu 'bar ba dag gis ji srid du de'i sdig pa'i las bcom zhing spangs la zad par ma</text></item>
<item><p>192b5</p><section>mdo sde</section><text>byas pa de srid du lo 'bum phrag du mar gcod do/ /de sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang dud 'gro dag tu ma skyes la/ mi rnams dang skal ba mnyam par mir skyes</text></item>
<item><p>192b6</p><section>mdo sde</section><text>na/ de las de dang rgyu 'thun pa'i 'bras bus de dmus long dang 'on par 'gyur zhing de skyes ma thag tu kha zas lam po che dang bzhi mdor sdug phongs pas 'tsho bar 'gyur/ khyim gyi sgo du mar kha zas slongs mos 'tsho zhing tshe thung la bu dang chung mas kyang spangs par 'gyur ba</text></item>
<item><p>192b7</p><section>mdo sde</section><text>mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor sems can dmyal ba mun pa dang dud pa zhes bya ba la brtags te/ der sems can dag las gang gis skye bar 'gyur snyam nas des thos pa</text></item>
<item><p>193a1</p><section>mdo sde</section><text>las byung ba'i shes pas brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba kun du bsten cing bsgoms te mang du byas par 'gyur ro/ /smra ba yang tshong pa khe</text></item>
<item><p>193a2</p><section>mdo sde</section><text>spogs kyis 'tsho ba'i phyir/ rdzas 'di ni tshong pa'i nang khrims kyis bdag dbang ste/ 'di gzhan mi dbang zhes des smra zhing g.yo thabs kyis rdzas 'phrog na de lus dang bral nas ngan 'gro log par ltung ba sems can dmyal ba'i 'jig rten mun pa dang</text></item>
<item><p>193a3</p><section>mdo sde</section><text>dud pa zhes bya bar skye bar 'gyur ro/ /der gnod pa 'di dag 'byung bar 'gyur te/ 'di lta ste/ snga ma bzhin du gang sems can dmyal ba yang sos la sogs pa la 'byung ba ltar yan lag dang nying lag shin tu 'jam pa thams cad bcad cing gtubs pa dang /</text></item>
<item><p>193a4</p><section>mdo sde</section><text>yang rab tu ngu'o/ /de'i sdig pa'i las kyi rgyu 'thun pa rnam par smin pa tsha ba rnam par smin pa chen pos shin tu 'jam pa de dag kyang bcad nas skye'o/ /sems can dmyal ba pa de cho nges 'debs pa na/ zla ba drug lus pa'i rus pa gang yin pa de dag kyang rang gi</text></item>
<item><p>193a5</p><section>mdo sde</section><text>lus las byung ba'i srin bu rdo rje mchu can la kha rab tu 'bar zhing kha dog sna tshogs can dag gis za la gnod pa sna tshogs dang / gnod pa'i tshor ba byed de/ de ltar ji srid du de'i sdig pa'i las bcom zhing spangs la zad par ma byas pa de srid du lo brgya stong phrag</text></item>
<item><p>193a6</p><section>mdo sde</section><text>du mar ro/ /de phyis sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la mi rnams dang skal ba mnyam par mir skyes na/ las de dang</text></item>
<item><p>193a7</p><section>mdo sde</section><text>rgyu 'thun pa'i 'bras bus de'i lus las dri nga ba 'byung / de'i mgo'am gos la yang drod gsher las skyes pa'i srin bu skye bar 'gyur zhing dbul bar 'gyur ro/ /mchu dang bzhin khab ltar phra la tshe thung bar yang 'gyur/ tshig yid mi ches shing skye bo thams cad</text></item>
<item><p>193b1</p><section>mdo sde</section><text>mi dga' la sdug phongs par 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags te/ der sems can dag las gang gis skye bar 'gyur snyam nas/ des</text></item>
<item><p>193b2</p><section>mdo sde</section><text>thos pa las byung ba'i shes pas sems can dmyal ba phye ma leb ltar 'jug pa dang 'dra ba zhes bya ba la brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba kun du bsten cing bsgoms te</text></item>
<item><p>193b3</p><section>mdo sde</section><text>mang du byas pas 'gyur ro/ /smra ba yang dge 'dun gyi rdzas kyi rnam pa nyo ba dang btsong ba zas sam gos cung zad cig blangs la/ dge 'dun gzhan la rin thang chen por 'debs shing chags pa dang ldan pa dag dge 'dun de dag la slu bar yang byed de/ 'di ltar</text></item>
<item><p>193b4</p><section>mdo sde</section><text>bdag gis nyos pa 'di de bzhin du khyod la sbyin no zhes kyang smra zhing skyes bu rmongs pa de tshong pa'i bde la chags nas smra'o/ /de lus dang bral nas ngan 'gro log par ltung ba sems can dmyal ba phye ma leb ltar 'jug pa dang 'dra ba zhes bya bar skye bar 'gyur ro/ /der</text></item>
<item><p>193b5</p><section>mdo sde</section><text>gnod pa 'di dag 'byung bar 'gyur te/ 'di lta ste/ khyis lto phug nas rgyu ma dag za'o/ /gshin rje'i mi rnams kyis ste'u rab tu 'bar ba dag gis rgyab kyi sha bzhogs nas srang gcig gam/ srang phyed du srang gis bcal nas/ khyi dag la sbyin par byed cing</text></item>
<item><p>193b6</p><section>mdo sde</section><text>rkang dbyung ba'i phyir ste'u rnon po dag gis rus pa yang 'jog par byed do/ /skam pa rab tu 'bar bas mgul ba'i phyogs phug nas lce 'byin to/ /yan lag dang nying lag thams cad la phur bu rab tu 'bar ba dag btsugs nas sha dag bcad cing rgyus pa 'byin te/</text></item>
<item><p>193b7</p><section>mdo sde</section><text>de nyes par byas pa'i las kyi mtha' spyad pa rang gis byas pa'i las spyod cing smra ba de rnam par 'tshed do/ /sems can dmyal ba pa dag gshin rje'i mi rnams las thar nas me rtag tu 'bar bas gang ba'i sems can dmyal ba der ji srid du de'i sdig pa'i las bcom</text></item>
<item><p>194a1</p><section>mdo sde</section><text>zhing spangs la zad par ma byas pa de srid du lo 'bum phrag du mar phye ma leb bzhin du skye zhing skye zhing sreg go/ /de phyis sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las</text></item>
<item><p>194a2</p><section>mdo sde</section><text>kyis dang / dud 'gro dag tu ma skyes la/ mi rnams dang skal ba mnyam par mir skyes na/ las de dang rgyu 'thun pa'i 'bras bus de dbul zhing dman la bkren pa dang / gzhan gyis bkol ba'i rigs su skye bar 'gyur/ de byis pa nas kun nas shin tu</text></item>
<item><p>194a3</p><section>mdo sde</section><text>bsrungs kyang mes tshig par 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na/ des sems can dmyal ba shi ma thag tu 'tsho zhes bya ba mthong ngo / /der</text></item>
<item><p>194a4</p><section>mdo sde</section><text>sems can dag las gang gis skye bar 'gyur snyam nas des thos pa las byung ba'i shes pas brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang du smra ba kun du bsten cing</text></item>
<item><p>194a5</p><section>mdo sde</section><text>bsgoms te mang du byas na/ de lus dang bral nas ngan 'gro log par ltung ba sems can dmyal ba shi ma thag tu 'tsho bar skye bar mthong ngo / /der sems can dmyal ba yang sos la sogs pa rnams kyi tshor ba gang yin pa de dag thams cad snga ma bzhin du 'byung ba'i</text></item>
<item><p>194a6</p><section>mdo sde</section><text>steng du khyad par du na tho ba dag gis kun du btags pa na/ phog ma thag tu 'chi bar 'gyur zhing / bteg pa dang yang 'tsho bar 'gyur la/ phog pa dang yang 'chi bar 'gyur te/ de ltar sems can dmyal ba pa dag lo 'bum phrag du mar skye zhing 'chi'o/ /de</text></item>
<item><p>194a7</p><section>mdo sde</section><text>nyes par spyad pa'i las kyi mtha' spyad pa de las thar nas/ me tog ud pa la'i tshal mthong ste/ skyabs 'dod pa de der brgyugs pa dang / me tog ud pa la dag me sngon pos shin tu gang bar gyur to/ /smra ba de'i 'bras bu de gang yin snyam na 'jigs sar</text></item>
<item><p>194b1</p><section>mdo sde</section><text>'gro ba'i tshong pa gsad pa'i phyir/ chom rkun pa gang zhig dge slong gi tshul du zhugs nas 'jigs sa na chom rkun med do zhes smras pa dang / de dag nang der dong ste phyin pa dang / rkyen des bcom pa'i las de'i 'bras bus me tog ud pa la gang yin pa de dag</text></item>
<item><p>194b2</p><section>mdo sde</section><text>mdag ma sngon pos gang bar zhugs pa yin te rkang pa med cing phyir 'byung bar mi nus so/ /de'i las kyi tshul de lta bu'i mthus de lag pa dang / rkang pa dang / mig dang bral zhing ji srid du de'i sdig pa'i las bcom zhing spangs la zad par ma byas pa de srid du lo 'bum phrag</text></item>
<item><p>194b3</p><section>mdo sde</section><text>du mar me tog ud pa la mdag mes gang ba der sreg cing 'tshed la gsod cing yang 'tsho bar byed do/ /de sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud</text></item>
<item><p>194b4</p><section>mdo sde</section><text>'gro dag tu ma skyes la/ mi rnams dang skal ba mnyam par mir skyes na las de dang rgyu 'thun pas de rtog pa po dang / g.yo thabs smra bar 'gyur/ de'i nor rdzas bsags pa rgyal pos 'phrog cing de yang bcings pa'i tshe 'chi ba'i dus byed par 'gyur ba mthong ngo / /de</text></item>
<item><p>194b5</p><section>mdo sde</section><text>nas gzhan yang dge slong las kyi 'bras bu rnam par smin pa shes pa des/ sems can dmyal ba chen po ngu 'bod kyi 'khor la brtags na/ des thos pa las byung ba'i shes pas sems can dmyal ba chen po ngu 'bod kyi sems can dmyal ba gzhan du 'gyur ba zhes</text></item>
<item><p>194b6</p><section>mdo sde</section><text>bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba kun tu bsten cing bsgoms te mang du byas pas 'gyur</text></item>
<item><p>194b7</p><section>mdo sde</section><text>ro/ /smra ba yang de dbye ba'am gsod pa'am pha rol las rgyal bar bya ba'i phyir g.yo sgyu smra ba yin na/ 'di lta ste/ bdag ni rtag tu bden par smra ba yin te/ bdag bden pa smra'o zhes 'jig rten kun dad pa bskyed nas/ de de'i tshe sna tshogs smras</text></item>
<item><p>195a1</p><section>mdo sde</section><text>pa gang gis yul 'khor 'joms par byed/ skyes bu dam pa gsod par byed/ dgra gzhan gyi nor rdzas 'phrog par byed do/ /sngon bden pa smra'o zhes 'jig rten yid ches pa thob par byas shing dad pa bskyed de/ de nas smra ba ni</text></item>
<item><p>195a2</p><section>mdo sde</section><text>de cha lugs bzang por bsgyur cing rkun ma smra ba yin te/ de lus dang bral nas ngan 'gro log par ltung ba sems can dmyal ba gzhan du 'gyur bar skye bar 'gyur ro/ /der gnod pa 'di dag 'byung bar 'gyur te/ 'di lta ste/ rgyang ring po nas de'i</text></item>
<item><p>195a3</p><section>mdo sde</section><text>ma dang pha dang bran dang bsten grogs dang sdug pa'i mi de dag mthong ngo / /sems can dmyal ba des mthong ba dang / de dag gi kha nas des tshig snyan pa dag thos pa dang / de dag gi drung du mgon 'dod pa/ skyabs 'dod pa/ dpung gnyen 'dod pa/ dpung gnyen</text></item>
<item><p>195a4</p><section>mdo sde</section><text>tshol bas rgyug go/ /de ji lta ji ltar de dag gi drung du rgyug pa de lta de ltar mdag me mtsho lta bu'i nang du nub ste/ ji ltar rdo chur bor ba bzhin du nub bo/ /de nas 'byung la yan lag dang nying lag thams cad shin tu bsregs te/ tshor bas nyam thag nas ngu</text></item>
<item><p>195a5</p><section>mdo sde</section><text>skad 'don pa na/ de'i pha dang ma dang bu dang bsten grogs dag mthong ba dang yang rgyug go/ /de nas yang las kyis byas pa'i gshin rje'i mi sog le thogs pa dag lam nas byung ste/ de gshin rje'i mi de dag gis bzung ngo / /bzung nas shing bzhin du dbus</text></item>
<item><p>195a6</p><section>mdo sde</section><text>gshog go/ /de res 'ga' de las thar na pags pa dang / rus pa tsam lus pa yan lag dang nying lag thams cad phug cing dral ba'i lus rma mtshan can dag gar thar thar du 'bros so/ /de bros na yang gshin rje'i mi gzhan dag gis bzung ngo / /bzung</text></item>
<item><p>195a7</p><section>mdo sde</section><text>nas las las byung ba'i zo chun rgyud ma'i nang rdos bkang ba der de bcug go/ /de nas zo chun rgyud mo rab tu 'bar ba 'khor lo ltar bskor te/ der smra ba de phye bzhin du 'thag cing phye mar rlog go/ /de zo chun rgyud mo de las byung ste/ thar nas ma dang pha dang /</text></item>
<item><p>195b1</p><section>mdo sde</section><text>bsten grogs dang / snying du sdug pa mthong ste/ mgon 'dod pa/ skyabs 'dod pa/ dpung gnyen 'dod pa de/ de dag gi drung du brgyugs rjes su brgyugs pa dang / las kyis byas pa'i lam du phur bu dang / las kyi stag byung ste/ de des bzung ngo / /</text></item>
<item><p>195b2</p><section>mdo sde</section><text>bzung nas khar bcug ste/ de 'gram so'i bar du bcug nas phur bu rno zhing rab tu 'bar ba rnams kyis gzer nas 'dren to/ /de sems pa dang ldan nas rgyug pa dang / de'i rkang pa yang gcog cing 'thub/ byin pa yang gcod cing 'thub la sreg go/ /de'i</text></item>
<item><p>195b3</p><section>mdo sde</section><text>yan lag dang nying lag thams cad phug cing dral la lus bsregs shing lus nyams la rnam par nyams pa dang / rtsa dang / rgyus pa dang / rus pa dang / lus kyi lhag ma lus pa dag shin tu rgyug ste/ de ltar smra ba kun tu bsten cing bsgoms te mang du byas pa'i</text></item>
<item><p>195b4</p><section>mdo sde</section><text>'bras bus rgyu dang 'thun pa'i 'bras bu grub bo/ /'di ltar de bden par smra bar bsgrubs la/ de nas smra zhing g.yo thabs smra la shur lung smra ba dag de ltar de ma dang pha dang / bsten grogs dang / snying du sdug pa mthong ngo / /smra ba de 'di ltar tshor ba rtsub</text></item>
<item><p>195b5</p><section>mdo sde</section><text>pa tsha ba/ tshor ba rno ba/ mtha' yas pa dag ji srid du de'i sdig pa'i las bcom zhing spangs la zad par ma byas pa de srid du lo 'bum phrag du mar sreg go/ /'tshed do/ /gcod do/ /gsod do/ /de sems can dmyal ba de dag las thar bar 'gyur te/ thar</text></item>
<item><p>195b6</p><section>mdo sde</section><text>nas kyang gal te lan grangs gzhan la myong bar 'gyur ba'i las kyis dang dud 'gro dag tu ma skyes la/ mi rnams dang skal ba mnyam par mir skyes na/ las de dang rgyu 'thun par de dbul zhing nad bu can dang / dman pa dang / dbang po ma tshang bar 'gyur/</text></item>
<item><p>195b7</p><section>mdo sde</section><text>skye bo thams cad la yid mi ches shing zhe 'gras pa dang mi 'thun par 'gyur/ de'i bsam pa thams cad mi 'grub cing log par 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor lo</text></item>
<item><p>196a1</p><section>mdo sde</section><text>brtags na/ des thos pa las byung ba'i shes pas/ sems can dmyal ba kun dga' la re ba med pa zhes bya ba mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ gang</text></item>
<item><p>196a2</p><section>mdo sde</section><text>gis srog gcod pa dang / ma byin par len pa dang / 'dod pas log par g.yem pa dang / chang 'thung ba kun du bsten cing bsgoms te mang du byas pa ni snga ma bzhin no/ /smra ba ni rnam pa 'di dag smra ba yin te/ sdug bsngal ba dang / nad bu can dang / ltogs</text></item>
<item><p>196a3</p><section>mdo sde</section><text>pa dang / dman pa dang / mgon med pa dang / bkren pa dag la nor rdzas sbyin par khas blangs pa las ma byin pa yin te/ 'bras sA lu'i bza' ba dang / btung ba dang / gos dang / mal cha dang / khyim sbyin par khas blangs pa las ma byin pa de ni rgyu des</text></item>
<item><p>196a4</p><section>mdo sde</section><text>re ba med par 'gyur te/ de lus dang bral ba'i 'og tu ngan 'gro log par ltung ba sems can dmyal ba kun dga' la re ba med pa zhes bya bar skye bar 'gyur ro/ /der gnod pa'i rnam pa 'di dag 'byung bar 'gyur te/ 'di lta ste/ gang gis bza' ba sbyin par</text></item>
<item><p>196a5</p><section>mdo sde</section><text>khas blangs pa las ma byin pa de ni sems can dmyal bar bza' ba dang / bca' ba zhim po dang / rgyan sna tshogs kyis bklubs pa dag mthong ngo / /sems can dmyal ba pa ltogs pas nyen pa de dag rgyang ring po na bza' ba nyams dga' zhing smon pa'i bza' ba</text></item>
<item><p>196a6</p><section>mdo sde</section><text>de dag mthong ste/ bza' ba de dag gi phyogs su rgyug pa dang / lam phur bu dang / spas gang zhing lam du sog le rab tu 'bar bas gsheg pa na phyogs der rgyug pa ni snga ma bzhin du sbyar ro/ /nam zas de thob pa dang / de dag lcags kyi thu lum rab tu</text></item>
<item><p>196a7</p><section>mdo sde</section><text>'bar ba lta bur gyur cing dri nga la mdog mi sdug pa las kyis byas pa tshul log par mthong ste/ de nye bar bltas pa dang / mig gi 'bras bu ltung ngo / /gang gi tshe bsnams pa dang dri des sna tshig nas byid do/ /reg pas yan lag dang nying lag thams cad rab tu</text></item>
<item><p>196b1</p><section>mdo sde</section><text>tshig ste/ de'i lus srin bu me khyer lta bur byed do/ /ro bro ba lcags kyi thu lum bsregs pa lta bus lce sreg go/ /de bsregs nas yang mid pa dang / snying dang / mchin pa dang / gnye ma dang / rgyu ma dang / pho ba dang / long ka nas ro smad kyi bar</text></item>
<item><p>196b2</p><section>mdo sde</section><text>du bsregs nas 'byung ngo / /yang gang gis mal cha dang / khyim sbyin par khas blangs pa las smras pa de grang ba dang tsha bas gdungs shing re ba med par byas so/ /sems can dmyal ba pa de sa gzhi zangs kyi glegs ma rab tu bzhus par bzhag ste/ des</text></item>
<item><p>196b3</p><section>mdo sde</section><text>yan lag dang nying lag thams cad rnam par 'ju zhing sreg go/ /des khyim sbyin par byas pa las ma byin pa de yang 'byung bar 'gyur te/ khyim gyi smra ba de lcags kyi khyim dga' ba dang / nye bar dga' ba tshad dpag tshad lnga bcu par lcags khu rab tu</text></item>
<item><p>196b4</p><section>mdo sde</section><text>bskol ba'i nang du 'jug go/ /de der 'og nas steng du/ steng nas 'og tu bskol ba na/ steng nas steng du 'byung zhing / 'og nas 'og tu 'byung bar bskol ba dang / rab tu tshos te yan lag dang nying lag thams cad rnam par zhigs shing sha dang / rgyus pa dang /</text></item>
<item><p>196b5</p><section>mdo sde</section><text>pags pa dang / rus pa dang / tshigs lhag ma lus pa thams cad kyang rnam par zhigs nas rab tu bskol bas gang ba'i rdza ma mun pa mun nag de gnyis kyi nang du 'byung ste/ gdungs shing rnam par khro la smre sngags 'don to/ /gang rdza ma gong ma der btsos pa dang /</text></item>
<item><p>196b6</p><section>mdo sde</section><text>de'i 'og tu lcags kyi rdza ma 'og ma der rab tu 'tshed de/ 'di ltar 'og tu 'byung zhing de dag gi shugs kyis gcig la gcig phog ste/ lus dum bu brgya'am gal te stong du gyes so/ /de nas yang 'byung ste/ sems can dmyal ba pa gzhan dag la phog ste/ ji</text></item>
<item><p>196b7</p><section>mdo sde</section><text>srid du smra ba de'i las bcom zhing spangs la zad par ma byas pa de srid du las kyi zhags pas bcings pa dag yang lan 'bum snyed du rnam par zhigs so/ /de de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis</text></item>
<item><p>197a1</p><section>mdo sde</section><text>dang dud 'gro dag tu ma skyes la/ mi rnams dang skal ba mnyam par mir skyes na las de dang rgyu 'thun pa'i 'bras bus de bran gyi rigs sam de dang 'thun par de nyid du skye bar 'gyur te/ gang khas blangs pa las du smras pa de ni de dang</text></item>
<item><p>197a2</p><section>mdo sde</section><text>'thun par las gzhan dang gzhan du 'gyur ro/ /de la 'khor ba thog ma med pa nas gnod pa gang zhugs pa thog ma med pa nas dge ba dang mi dge ba'i las kyis byas pa'i rgyud kyi 'khor ba'i mtha' kun tu zhugs pa las kyi rgyud kyis dga' ba'i 'dod chags kyi</text></item>
<item><p>197a3</p><section>mdo sde</section><text>mod la sred pa gang byung ba'i gnod pa des gzhan dag gi bran du 'gyur te/ bza' ba dang / btung ba dang / mal stan dang / nad kyi rkyen gsos sman med cing / jo bo des rtag tu spyo bar 'gyur ba mthong ngo / /de nas gzhan yang dge slong las kyi 'bras bu</text></item>
<item><p>197a4</p><section>mdo sde</section><text>rnam par smin pa shes pa des/ sems can dmyal ba chen po ngu 'bod kyi 'khor la brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba ni des snga ma bzhin du mthong ngo / /smra ba ni bzo bo</text></item>
<item><p>197a5</p><section>mdo sde</section><text>tshogs shing 'dus pa'i nang du song nas rgyags pa bdo ba'am zhe sdang ngam phan tshun mi 'thun pas gang du tshogs shing 'du ba'i khrims bcas te chad pas gcad par bya ba las/ de nyes pa med bzhin du bdag dang gzhan bslus nas chad pas gcod par byed cing de yang goms</text></item>
<item><p>197a6</p><section>mdo sde</section><text>par byed/ lan mang du byed la las kyi mjug bsags pa de ni lus dang bral nas ngan 'gro log par ltung ba sems can dmyal ba phan tshun gnod pa 'jug par skye bar 'gyur te/ gang gi tshe tshogs shing 'dus pa de dag gi nang du song nas gnod pa byas pa'i rgyu de dang rkyen</text></item>
<item><p>197a7</p><section>mdo sde</section><text>des lus dang bral nas ngan 'gro log par ltung ba sems can dmyal ba phan tshun gnod pa 'jug par skye bar 'gyur ro/ /der gnod pa 'di dag 'byung bar 'gyur te/ gang yang sos dang / thig nag dang / bsdus gzhom dang / ngu 'bod la sogs par bshad pa snga</text></item>
<item><p>197b1</p><section>mdo sde</section><text>ma bzhin du 'byung ba'i steng du bye brag tu 'byung ba ni 'di lta ste/ las byas pa'i sems can dmyal ba der seng ge mche ba rab tu 'bar ba 'byung ste/ de sems can dmyal ba pa smra ba de la sngon smras pa'i tshor ba dang ldan pas yang nas yang du za'o/ /de 'gram pa phye</text></item>
<item><p>197b2</p><section>mdo sde</section><text>ba dang 'tsho bar 'gyur la btsums pa dang yang lus thams cad za ste/ de sos pa dang za'o/ /de sos pa dang za bar 'gyur te/ de'i las kyis byas pa'i seng ge'i so gtams pa'i bar du chud pa dang / de'i kha mdag ma rab tu 'bar bas gang ste/ de sos ni za la</text></item>
<item><p>197b3</p><section>mdo sde</section><text>mes ni cig car sreg go/ /de ltar zer ba de srid du de'i sdig pa'i las bcom zhing spangs la zad par ma byas pa de srid du lo 'bum phrag du mar gnod pa dpe med pa rjes su myong bar 'gyur ro/ /de phyis sems can dmyal ba de las thar bar 'gyur te/ thar</text></item>
<item><p>197b4</p><section>mdo sde</section><text>nas kyang gal te lan grangs gzhan la myong bar 'gyur ba'i las kyis dang dud 'gro dag tu ma skyes la mi rnams dang skal ba mnyam par mir skyes na/ las de dang rgyu 'thun pa'i 'bras bus de sbrul lam seng ge'am stag gam dom gyis gsod par</text></item>
<item><p>197b5</p><section>mdo sde</section><text>'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na/ des thos pa las byung ba'i shes pas/ gang gis srog gcod pa dang / ma byin par len pa dang /</text></item>
<item><p>197b6</p><section>mdo sde</section><text>'dod pas log par g.yem pa dang / chang 'thung ba dang / zer ba mthong ste/ de skyes pa'i rigs gcig pa'i spun gyi nor gyi phyir ram/ pha dang mes po gcig pa'i spun de gnyis nor gyi phyir rtsod pa na/ de spun gnyis pa'am/ khu bo'am/ de dang</text></item>
<item><p>197b7</p><section>mdo sde</section><text>rigs gcig pa'i ched du g.yo thabs kyi blo dang / brgyad pa'i blos mngon du zer zhing shes par byas rig par byas la las dang las kyi mjug dang / nyer bsdogs dang ldan par gyur na de lus dang bral nas ngan 'gro log par ltung ba sems can dmyal</text></item>
<item><p>198a1</p><section>mdo sde</section><text>ba phan tshun gnod pa 'jug par skye bar 'gyur ro/ /der gnod pa 'di dag 'byung bar 'gyur te/ gang yang sos la sogs pa'i snga ma bzhin du 'byung ba'i steng du khyad par du 'byung ba ni las byas pas shan par 'gyur te/ gang rang gi gnyen</text></item>
<item><p>198a2</p><section>mdo sde</section><text>'dab de la bslus shing byas pas sha de bcad cing bcad cing bdag gi kha der 'jug ste/ sems can dmyal ba pa la de zar 'jug go/ /sems can dmyal ba pa nyes par byas pa'i las des rang gi sha de yang lcags ltar rab tu 'bar zhing ro bro ba med pa yin no/ /</text></item>
<item><p>198a3</p><section>mdo sde</section><text>de la gnod pa gnyis 'byung ste/ shan pa byas pas lus la tshor ba 'byung ba dang / bkres shing skom pa byas pa gnyis te/ der sha bcad pa dang / de las byung ba'i srin bu dag skyes te/ gang rus pa gzhan dag dang / rkang tshun chad la yang za'o/ /</text></item>
<item><p>198a4</p><section>mdo sde</section><text>de ltar nyes par byas pa'i las kyi mtha' spyad pa de srid du de'i sdig pa'i las bcom zhing spangs la zad par ma byas pa de srid du lo 'bum phrag du mar sems can dmyal ba phan tshun gnod pa 'jug par skye bar 'gyur ro/ /de sems can dmyal ba de las thar</text></item>
<item><p>198a5</p><section>mdo sde</section><text>bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la/ mi rnams dang skal ba mnyam par mir skyes na las de dang rgyu 'thun pa'i 'bras bus de rnams kyang pha dang mes po'i</text></item>
<item><p>198a6</p><section>mdo sde</section><text>nor 'thob par mi 'gyur/ yid ches pa'i gnas su mi 'gyur zhing dbul por 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na/</text></item>
<item><p>198a7</p><section>mdo sde</section><text>des thos pa las byung ba'i shes pas sems can dmyal ba nags tshal mes mched pa'i rgyud lta bu zhes bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par</text></item>
<item><p>198b1</p><section>mdo sde</section><text>len pa dang / 'dod pas log par g.yem pa dang / 'bru'i chang dang / sbyar ba'i chang myos par 'gyur ba blud pas 'gyur ro/ /smra bar 'gyur ba ni gyad tshogs shing 'du ba'i nang du song ste/ nyes pa byas nas chad pas 'jigs pa'i phyir bdag gis</text></item>
<item><p>198b2</p><section>mdo sde</section><text>nyes pa ma byas zhes smra na de lus dang bral ba'i 'og tu ngan 'gro log par ltung ba sems can dmyal ba nags tshal mes mched pa'i rgyud lta bur skye bar 'gyur ro/ /der gnod pa 'di dag 'byung bar 'gyur te/ 'di lta ste/ sems can dmyal ba yang sos la</text></item>
<item><p>198b3</p><section>mdo sde</section><text>sogs pa'i gnod pa bsdus pa gang yin pa de dag thams cad sems can dmyal ba 'dir 'byung bar 'gyur ro/ /khyad par du 'byung ba ni lcags kyi glegs ma rab tu 'bar bas 'khrigs te/ de kun nas khrag dang sha 'dam lta bur gyur cing shing ljon pa keng shu</text></item>
<item><p>198b4</p><section>mdo sde</section><text>ka ltar mtshon 'bab ste/ de'i tshe de'i lus de la lcags kyi glegs ma de 'byar bar 'gyur ro/ /gang gi tshe ngu skad 'don na de'i sha dang / tshil dang / khrag lcags kyi glegs ma de la 'khris pa gshin rje'i mi dag gi shugs kyis de'i lus las 'chu bar byed do/ /de</text></item>
<item><p>198b5</p><section>mdo sde</section><text>sems can dmyal ba de las thar ba dang / mgon 'dod pa/ skyabs 'dod pa/ kun nas gtses pa gshin rje'i mi rnams kyis 'jigs shing skrag pa/ lus shig shig por gyur pa des ba tshwa'i chu bo gnod skyes zhes bya ba mthong ste/ der rab tu 'jug go/ /de ltar gshin rje'i mi rnams kyis</text></item>
<item><p>198b6</p><section>mdo sde</section><text>'jigs pa'i zil gyis gnon pa de dag zhugs ma thag tu yan lag dang nying lag thams cad dang / lus chu rgyus mang pos brgyus shing sbrel ba dang / pags pa dang / rus pa kun rnam par nyams shing lus kyi sha snyil ba'i lus de mar sar gyi gong bu bzhin rab tu 'ju yang de'i nyes par byas</text></item>
<item><p>198b7</p><section>mdo sde</section><text>pa'i las kyi mthus de 'chi bar mi 'gyur ro/ /ji ltar 'od ma'i lo mas khengs pa/ bar med pa'i nags tshal mes mched pa'i rgyud kun nas rtag tu 'bar bar byas pas gang la mes ma mched pa'am/ gang du sems can mi sreg pa'am/ mi 'tshed pa med pa de ltar sems can dmyal ba nags</text></item>
<item><p>199a1</p><section>mdo sde</section><text>tshal mes mched pa'i rgyud lta bu la khab kyi bu ga tsam gyi phyogs kyang mi dmigs te/ gang du sems can dmyal ba pa mgon 'dod pa/ skyabs 'dod pa dag mi sreg pa'am/ mi 'tshed pa'am/ ngu skad mi 'don pa'am/ mi rgyug pa med</text></item>
<item><p>199a2</p><section>mdo sde</section><text>do/ /de dag ji srid du de'i sdig pa'i las bcom zhing spangs la zad par ma byas pa de srid du sdug bsngal de dag las re zhig thar bar mi 'gyur ro/ /de phyis sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur</text></item>
<item><p>199a3</p><section>mdo sde</section><text>ba'i las kyis dang / dud 'gro dag tu ma skyes la mi rnams dang skal ba mnyam par mir skyes na/ las de dang rgyu 'thun pa'i 'bras bus de'i kha nas tshig 'khums pa 'byung ste/ smra mi nus shing 'phral skad kyang smra bar mi nus na/ legs par sbyar te smra ba lta</text></item>
<item><p>199a4</p><section>mdo sde</section><text>zhig nus par lta ga la 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na/ des thos pa las byung ba'i shes pas sems can dmyal ba tshor ba ring ba zhes bya ba mthong ngo / /</text></item>
<item><p>199a5</p><section>mdo sde</section><text>der sems can dag las gang gis skye bar 'gyur snyam nas des brtags na/ mi dge ba srog gcod pa dang / ma byin par len pa dang / 'dod pas log par g.yem pa dang / chang 'thung ba byas shing bsags par 'gyur ro/ /smra ba yang rnam pa 'di dag smras par</text></item>
<item><p>199a6</p><section>mdo sde</section><text>'gyur te/ sngar dran bzhin du khas blangs pa ni/ dge 'dun la dngos po khas blangs pa'am/ de bzhin du sangs rgyas dang chos la gsal bar khas blangs la des phyis mi bzod pa byung nas bdag gis khas blangs pa med do zhes smra la dge 'dun la yang de'i khas</text></item>
<item><p>199a7</p><section>mdo sde</section><text>blangs pa gang yin pa des gnod par gyur na/ de'i du smra ba de byas shing bsags la 'dus byas pa'i 'bras bus sems can dmyal ba tshor ba ring ba zhes bya ba der skye bar 'gyur ro/ /der gnod pa 'di dag 'byung bar 'gyur te/ 'di lta ste/ sems can dmyal ba yang</text></item>
<item><p>199b1</p><section>mdo sde</section><text>sos la sogs par bshad pa gang yin pa de dag thams cad snga ma bzhin du 'byung ba'i steng du khyad par 'byung ba ni 'di yin te/ 'di lta ste/ gshin rje'i mi rnams kyis khab kyi rtse mo rab tu ring ba rno zhing phra la rab tu 'bar bdag gis 'bigs par byed de/ de tshor bas nyam</text></item>
<item><p>199b2</p><section>mdo sde</section><text>thag cing ngu skad 'byin to/ /de ngu skad 'byin pa ni 'di lta ste/ dong ba'i nang mdas bkang ba de ltar de'i kha dang lce la khab de dag nyid kyis rtag tu 'gengs te/ de tshor bas nyam thag par gyur kyang ngu skad 'don pa'am smre sngags 'don par mi nus so/ /rang gi sems la</text></item>
<item><p>199b3</p><section>mdo sde</section><text>smra bas bslang zhing bdag gzhan slu bar byed pa rtag tu tshor ba gzhan dang mi 'dra ba'i tshor ba myong bar 'gyur ro/ /sems can dmyal ba'i 'gro ba las thar nas kyang yan lag dang nying lag thams cad ba spu'i khung bu 'dra zhing lus thams cad nyams pa dag der gar bab</text></item>
<item><p>199b4</p><section>mdo sde</section><text>bab tu tshor ba ring bas nyam thag par ltung ngo / /de ji lta ji ltar ltung ba de lta de ltar khab shin tu rno bas de'i lus la 'dzugs par byed de/ de khab de dag gis yang dang yang du nyam thag par byed cing ches shin tu sgra 'byin par byed la kha bkab pas zil gyis non pa ni 'khun</text></item>
<item><p>199b5</p><section>mdo sde</section><text>zhing nang du 'khun par byed do/ /gal te khab de dag res 'ga' kha nas byung na de ngu skad 'byin par nus la/ gzhan du na kha bkab pas zil gyis non pa dag 'khun par byed do/ /lcags kyi sa gzhi rab tu 'bar ba dag la gred cing 'gre ldog /rab tu 'bying zhing rab</text></item>
<item><p>199b6</p><section>mdo sde</section><text>tu 'jug la g.yo bar byed de/ gshin rje'i mis nyam thag pa sta re dang / mdung thung dang / mda' bo che dang / gtun shing dang / mtshon cha sa lus thams cad shig shig por byas so/ /de ltar smras pa de ji srid du de'i sdig pa'i las bcom zhing spangs la zad par</text></item>
<item><p>199b7</p><section>mdo sde</section><text>ma byas pa de srid du lo 'bum phrag bye ba du mar tshor ba de dag myong bar 'gyur ro/ /de phyis sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la/</text></item>
<item><p>200a1</p><section>mdo sde</section><text>mi rnams dang skal ba mnyam par mir skyes na las de dang rgyu 'thun pa'i 'bras bus de dbul zhing tshig yid mi ches par 'gyur/ gang dang gang la don bcol ba'i de dang de khas len pa tsam du yang mi btub cing de shin tu dbul bar byas pas yid re ba med par</text></item>
<item><p>200a2</p><section>mdo sde</section><text>'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na/ des thos pa las byung ba'i shes pas/ sems can dmyal ba tshor ba mtha' yas pa zhes bya ba mthong ngo / /</text></item>
<item><p>200a3</p><section>mdo sde</section><text>der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung bas 'gyur ro/ /smra bar 'gyur ba ni 'di ltar tshong pa rgya mtshor zhugs pa dag</text></item>
<item><p>200a4</p><section>mdo sde</section><text>gis mnyan pa gdos pa 'dzin pa la chom rkun pa rnams kyis snying brkam bcug gam/ nor rdzas kyis dbyen byas pa yin te/ chom rkun pa de dag nyid kyis sam tshong pa de dag gi nang nas kha cig gis dbyen byas pas tshong pa de dag la gdos pa 'dzin pas/ 'di ltar khyed cag rin po</text></item>
<item><p>200a5</p><section>mdo sde</section><text>che'i gling du bkri'o zhes smras la de dag la de ltar dam bcas nas byas te/ thang gi gling la khrid pa las der gal te ba dan sngon po mthong bzhin du chom rkun pa 'ong ngo zhes tshong pa de dag la ma sbran te/ de dag kyang gdos pa 'dzin pa bden pa smra ba de bdag cag la slu bar mi byed do zhes</text></item>
<item><p>200a6</p><section>mdo sde</section><text>yid brtan cing 'dug 'dug pa las gdos pa 'dzin pa des chom rkun pa dag tshong pa de dag gi nor med par byed du 'jug cing bdag kyang nor rdzas de 'phrog par byed na smras pa de lus dang bral nas ngan 'gro log par ltung ba sems can dmyal ba tshor ba mtha' yas par skye bar 'gyur ro/ /</text></item>
<item><p>200a7</p><section>mdo sde</section><text>der gnod pa 'di dag 'byung bar 'gyur te/ 'di lta ste/ sems can dmyal ba yang sos la sogs par sngar bshad pa bzhin de dag thams cad der 'byung ba'i steng du khyad par du 'byung ba ni sems can dmyal ba pa der skyes pa de dag gi mig phra skam 'dren pa rab tu 'bar ba dag</text></item>
<item><p>200b1</p><section>mdo sde</section><text>gis 'dren to/ /mig 'dren pa dag gis drangs pa dang / de nas yang shin tu gzhon sha can sdug par skyes te/ gnod pa ches mang ba dag gis de 'byin par byed do/ /de dag gi rna ba yang ro nye rab tu bskol bas bkang la gshin rje'i mi rnams kyis yan lag dang nying lag</text></item>
<item><p>200b2</p><section>mdo sde</section><text>thams cad spu gri/ dag gis 'jog par byed do/ /srin bu tA la la lwa la ka zhes bya bas de'i gnye ma dang rgyu ma'i nang du zhugs nas rab tu za'o/ /phyi rol du ni mun pa kun nas shin tu gnag pa der 'jug la phyi nang de dag thams cad du yang las kyis byas pa'i chu</text></item>
<item><p>200b3</p><section>mdo sde</section><text>srin rab tu 'bar ba dag 'byung ste/ de dag gis za bar byed/ kha dang sen mo dang so rdo rje ltar rno zhing 'bar ba dag gis yan lag dang nying lag thams cad 'byed par byed/ phye mar rlog par byed de/ bye ma chang pa nas gtor ba bzhin byed do/ /de so'i bar de nas thar</text></item>
<item><p>200b4</p><section>mdo sde</section><text>nas chu srin rab tu 'bar ba de dag gi lto'i nang du 'jug par byed do/ /de ltar de dag chu srin gyi lto der lo 'bum phrag du mar lo bye ba phrag du mar chu srin de dag gi lto rab tu 'bar bar dbugs med pa'am/ dbugs chung bar sreg cing 'tshed do/ /smras pa dag</text></item>
<item><p>200b5</p><section>mdo sde</section><text>tshor ba drag pa tsha ba rtsub pa myong zhing las kyi rgyu smra ba rang gi lces kun nas bslang bas sreg la phyis sems can dmyal ba pa'i mes kun du sreg go/ /'di ltar chu srin de dag gis yan lag dang nying lag thams cad dkris nas lus phye mar byas pa kha nas 'byin te/</text></item>
<item><p>200b6</p><section>mdo sde</section><text>de nas yang phyi rol du me mdag sngon pos sreg go/ /bsreg pa na gshin rje'i mi rnams kyis tshigs su bcad de bstan pa/ sems can dmyal ba'i rgyur gyur pa/ /du smra ba ston pa yin/ /sngon chad rgyu ni bsten byas pa/ /don med smre sngags yongs su</text></item>
<item><p>200b7</p><section>mdo sde</section><text>'don/ /me yi nang na me mchog ste/ /rgya mtsho dag kyang sreg byed na/ /gang dag smra shing dang rdo/ /rang bzhin 'dra ba smos ci dgos/ /mi gang bden pa spangs nas su/ /du smra ba sgrub byed pa/ /de ni rin chen spangs nas su/ /sdig pa'i</text></item>
<item><p>201a1</p><section>mdo sde</section><text>bdag nyid rdo 'dra sgrub/ /bdag la sdug par mi byed gang / /de ni sems can dmyal la dga'/ /gyis rang lus me 'byung ste/ /blo dang mi ldan de bsten to/ /bden tshig legs par rnyed yin te/ /lus can kun gyi rgyan yin no/ /bden</text></item>
<item><p>201a2</p><section>mdo sde</section><text>pa spangs nas smra ba/ /blo med ci phyir chags par byed/ /bden pa yon tan bdag nyid mchog /smra dran pa skyon yin te/ /rmongs pa yon tan btang nas su/ /ci phyir skyon la yongs su rgyug /sems can dmyal bar rtag 'gro ba/ /skyon gyi 'bras bu</text></item>
<item><p>201a3</p><section>mdo sde</section><text>nyes pa yin/ /khyed cag yon tan de dang 'gras/ /mi bzad dmyal bar kun du gnas/ /sdug bsngal kun gyi sa bon ni/ /du smra bar rab tu grags/ /de bzhin bde ba bden yin te/ /de bas su zhig du smra/ /bden par smra ba'i mi dag ni/ /lus can</text></item>
<item><p>201a4</p><section>mdo sde</section><text>kun gyi dga' ba yis/ /smra mi dang 'gras pa ste/ /de bas su zhig du smra/ /bden par smra ba'i mi dag ni/ /lha ltar rtag tu dga' ba yin/ /dmyal bar de ltar rmongs pa dag /de bzhin sems kyis du smra/ /legs pa'i las ni ma byas la/ /sdig</text></item>
<item><p>201a5</p><section>mdo sde</section><text>pa du ma byas pas na/ /sdug bsngal mtha' yas skyes pa dag /ci zhig sdig pas yongs su gdung / /dge bas 'bras bu legs pa yin/ /sdig pas nyon mongs 'tshed par byed/ /blo ldan mi yis sdig byas kyang / /dge ba rjes su sten par byed/ /dge ba'i nang na bden</text></item>
<item><p>201a6</p><section>mdo sde</section><text>pa mchog /skyon gyi nang na de bzhin / /skyon spangs yon tan tshol byed pa/ /mi yi nang na mi mchog yin/ /bde 'byung bde ba'i 'bras bu ni/ /bden pas yongs su 'grub par 'gyur/ /bden pas bde ba 'thob 'gyur te/ /bden pas mya ngan 'das par 'gro/ /sdug</text></item>
<item><p>201a7</p><section>mdo sde</section><text>bsngal 'byung ba 'bras bu tsha/ /sdug bsngal mod la 'tshed par 'gyur/ /sdug bsngal kun mtha' yin na/ /mi yis ci phyir spang mi bya/ /bden pa don gyis 'thob min te/ /nyon mongs pas kyang 'thob med na/ /ci phyir bden pa yongs spangs nas/ /</text></item>
<item><p>201b1</p><section>mdo sde</section><text>smra ba la dga' bar byed/ /yul gzhan dag nas bden mi 'ong / /de ni gzhan du btsal ba med/ /chu la stegs btags stegs min te/ /bden pa stegs kun mchog yin no/ /sgron ma'i nang na sgron ma mchog /bden pa yin zhes sangs rgyas gsung / /sman gyi</text></item>
<item><p>201b2</p><section>mdo sde</section><text>nang na sman mchog ste/ /de yis rtag tu sdug bsngal sel/ /nged kyis sdig pa bzung ba med/ /khyed cag rmongs pa'i sems kyis su/ /ngan pa khyed kyis byas pas na/ /khyed cag yongs su gdungs pa yin/ /sems can dmyal bar skyes pa ni/ /sdig pa byang</text></item>
<item><p>201b3</p><section>mdo sde</section><text>bas rnam par 'grol/ /kun du ngu skad 'don pa'i mi/ /nams kyang thar bar ga la 'gyur/ /rang gi las kyis rnam bslus pa/ /rmongs pa khyed cag ci zhig ngu / /byis pa rang gi sems kyis bslus/ /blo med khyed cag ngu skad 'don/ /de ltar sems can dmyal</text></item>
<item><p>201b4</p><section>mdo sde</section><text>ba'i srungs ma de dag gis/ sems can dmyal ba pa de dag la so sor rjes su bstan nas ji srid du de'i sdig pa'i las bcom zhing spangs la zad par ma byas pa de srid du gnod pa mi bzad pa'i rnam pa brgya phrag du ma ji ltar sngar bshad pa bzhin du 'byung ngo / /de phyis sems can</text></item>
<item><p>201b5</p><section>mdo sde</section><text>dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la mi rnams dang skal ba mnyam par mir skyes na/ las de dang rgyu 'thun pa'i 'bras bus de rtag tu gzhan du zhugs</text></item>
<item><p>201b6</p><section>mdo sde</section><text>nas slu bar byed cing nor rdzas thams cad kyang 'phrog par byed/ de'i bya ba gzhan gang yin pa dag kyang tshegs chen por 'gyur zhing de'i tshig kyang 'jig rten pa yid ches par mi 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa</text></item>
<item><p>201b7</p><section>mdo sde</section><text>des/ sems can dmyal ba chen po ngu 'bod kyi 'khor la brtags na/ des thos pa las byung ba'i shes pas sems can dmyal ba khwa mchu rdo rje lta bu zhes bya ba mthong ngo / /der sems can dag las gang gis skye bar 'gyur snyam nas des thos pa las byung ba'i shes</text></item>
<item><p>202a1</p><section>mdo sde</section><text>pas brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba kun du bsten cing bsgoms la mang du byas pas 'gyur te/ de lus dang bral nas ngan 'gro log par</text></item>
<item><p>202a2</p><section>mdo sde</section><text>ltung ba sems can dmyal ba khwa mchu rdo rje lta bu'i nang du skye bar 'gyur ro/ /der gang sems can dmyal ba yang sos la sogs pa'i gnod pa de dag thams cad 'byung bar 'gyur ro/ /ni gang zhig dge 'dun gyi 'khor gyi nang du song nas nad kyi rkyen gyis gsos</text></item>
<item><p>202a3</p><section>mdo sde</section><text>sman sbyar bar khas blangs pa las ma byin na de lus dang bral nas ngan 'gro log par ltung ba sems can dmyal ba khwa mchu rdo rje lta bu'i nang du skye bar 'gyur ro/ /der gnod pa 'di dag 'byung bar 'gyur te/ 'das pa'i dus su las byas pa de dag khwa mchu rdo rje lta bus sha</text></item>
<item><p>202a4</p><section>mdo sde</section><text>bcad cing bcad cing za'o/ /gang gi tshe sha bcad par gyur pa'i skad cig de nyid dang gnas de nyid du yang ches shin tu gzhon sha can pad ma ltar 'jam pa skye bar 'gyur te/ de ci nas kyang tshor ba ches drag par bya ba'i phyir de nyid phyung zhing btogs pa dang / de nas yang ches shin tu gzhon</text></item>
<item><p>202a5</p><section>mdo sde</section><text>sha can sar pa gzhan dag skye bar 'gyur ro/ /de ltar sems can dmyal ba pa de dag lo 'bum phrag du mar khwa'i mchu rdo rje lta bus za bar byed do/ /de nas thar ba dang bye ma'i nang nas lcags rab tu 'bar ba 'byung la de bye ma de dag la rkang pas 'gro ste/ de ji ltar thal ba yang</text></item>
<item><p>202a6</p><section>mdo sde</section><text>mi mngon pa de ltar des sreg par byed do/ /de nas langs pa dang yang thams cad 'byung bar 'gyur te/ gang gis de smras shing sdig pa'i rjes su smras pa smra bas zer ba smras pa de yang 'byung zhing 'byung zhing bdag nyid kyi lce yang bdag nyid za'o/ /'dir tshigs</text></item>
<item><p>202a7</p><section>mdo sde</section><text>su bcad pa/ bdud rtsi dang ni dug nyid dag /mi rnams kyi ni lce la gnas/ /bden par smra ba bdud rtsi yin/ /gyi tshig ni dug dang 'dra/ /gang zhig bdud rtsi mngon 'dod pa/ /de ni rtag tu bden la gnas/ /gang zhig dug la mngon dga' ba/ /de ni</text></item>
<item><p>202b1</p><section>mdo sde</section><text>gyi tshig la dga'/ /dug gis gnod par nges med kyi/ /du smra bas nges par 'gyur/ /gang zhig ni sngon smra ba/ /skyes bu de ni 'chi bar 'gyur/ /gyis bdag la mi phan na/ /gzhan la phan par ga la 'gyur/ /bdag dang gzhan gang sdug bsngal</text></item>
<item><p>202b2</p><section>mdo sde</section><text>ba/ /de ni mi yis ci phyir bsten/ /de ltar la bsten pa ni/ /sdig pa sdig par 'grub 'gyur te/ /mtshon dang me dang ngam grog las/ /mi yi sdug bsngal de 'dra med/ /lus gcig 'phrog pa mthong ba ni/ /'chi ba dug las 'byung 'gyur te/ /tshe rabs</text></item>
<item><p>202b3</p><section>mdo sde</section><text>snga phyi stong dag tu/ /gyi tshig gis chud gzon to/ /btsun pa'i rigs la mthor byed cing / /dma' ba'i rigs la rgyan du byed/ /thar pa'i lam dag ston byed pa/ /bden pa yin zhes mngon par brtags/ /sems can rnams kyi rang gi las/ /sred pas khyer bar</text></item>
<item><p>202b4</p><section>mdo sde</section><text>gyur pa na/ /gzings 'dra bden smra mchog yin zhes/ /bde bar gshegs pas bka' stsal to/ /'jig rten thog ma tha ma med/ /sred pa'i zhags pa'i dbang du song / /'di ltar skyabs gzhan bden pa las/ /med ces chos la mkhas pas rig /gcer bu mtshon gyis</text></item>
<item><p>202b5</p><section>mdo sde</section><text>gcod pa ltar/ /bden pas rtag tu nyon mongs gcod/ /mtshon gyis btab pas ngu bar 'gyur/ /bden pas na mas kyang ngu ba med/ /'jig rten gnyis la phan byed pa/ /bden pa mi zad gter zhes bya/ /chos so cog gi khrims yin zhing / /nor gyi gzhi yi</text></item>
<item><p>202b6</p><section>mdo sde</section><text>mchog yin no/ /bden pa'i yon tan rab bsgrubs pa/ /bde 'byung 'bras bu chen po yin/ /blo ldan ngan g.yo rnams spongs shig /de nyid mthong bas spangs pa yin/ /bden pa spangs pa'i mi dag khwa mchu rdo rje lta bus ji srid du/ de'i sdig pa'i las bcom zhing</text></item>
<item><p>202b7</p><section>mdo sde</section><text>spangs la zad par ma byas pa de srid du lo 'bum phrag du mar 'tshed do/ /de phyis sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la mi rnams dang skal ba mnyam</text></item>
<item><p>203a1</p><section>mdo sde</section><text>par mir skyes na/ las de dang rgyu 'thun pa'i 'bras bu tshab sems can dmyal bar 'gro ba bden pa de dang mi 'thun par gyur pa smras pas/ de rtag tu 'thab pa dang / rtsod pa mang zhing rtag tu gzhan rgyal bar 'gyur la/ tshig gis 'jig rten pa'i yid mi</text></item>
<item><p>203a2</p><section>mdo sde</section><text>ches par 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na/ des thos pa las byung ba'i shes pas sems can dmyal ba khrag dang rkang za ba zhes bya ba mthong ngo / /sems</text></item>
<item><p>203a3</p><section>mdo sde</section><text>can dmyal ba khrag dang rkang za ba der sems can dag las gang gis skye bar 'gyur snyam nas/ des thos pa las byung ba'i shes pas brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra</text></item>
<item><p>203a4</p><section>mdo sde</section><text>ba byas shing bsags pas 'gyur te/ 'di lta ste/ rgyal po 'am/ blon po'am/ rje dpon du gyur pas dpya thang las lhag par phab la 'di ltar ngas lhag par phab pa med do zhes smra zhing dpya 'bebs na de lus dang bral nas ngan 'gro log par ltung ba sems can dmyal ba khrag dang zhag za</text></item>
<item><p>203a5</p><section>mdo sde</section><text>bar skye bar 'gyur ro/ /der gnod pa 'di dag 'byung bar 'gyur te/ 'di lta ste/ gang sems can dmyal ba yang sos dang thig nag la sogs par 'byung ba rnams 'byung ba'i steng du khyad par du 'byung ba ni 'di lta ste/ shing rab tu 'bar ba lo ma spu gri lta bu yod par smra ba de gshin rje'i mi</text></item>
<item><p>203a6</p><section>mdo sde</section><text>rnams kyis lcags kyi thag pa rab tu 'bar ba dag gis bcings nas kha sbub tu dpyangs so/ /kha sbub tu dpyangs pa de'i rkang pa dag la mchu dang sen mo rdo rje ltar rno ba dag gis za ste/ kha sbub tu dpyangs pa de dag khrag 'byung ba gang yin pa de la za ba des gnas par byed do/ /tshor ba thams cad kyi nang</text></item>
<item><p>203a7</p><section>mdo sde</section><text>na kha zas kyi tshor ba mi bzad par bshad de/ de rang gi khrag la 'thung ngo / /de tshor ba gnyis dag gis yongs su gnod de me'i tshor ba dang / bkres pa dang skom pa'i tshor ba'o/ /'dir tshigs su bcad pa/ ji ltar bkres shing skom pa ni/ /las kyis shin tu g.yengs pas gdungs/ /</text></item>
<item><p>203b1</p><section>mdo sde</section><text>de ltar sreg pas sreg min zhing / /rlung drag pa yis khyer mi byed/ /de ltar lo brgya stong phrag du mar de rang gi khrag dang rkang dag la za ste/ 'di ltar ro smad me mchog tu tsha bas bsregs so/ /de ji srid du de'i sdig pa'i las bcom zhing spangs la zad par ma byas pa de srid du/</text></item>
<item><p>203b2</p><section>mdo sde</section><text>sems can dmyal ba der sreg go/ /de phyis sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis dang / dud 'gro dag tu ma skyes la/ mi rnams dang skal ba mnyam par mir skyes na/ las de dang</text></item>
<item><p>203b3</p><section>mdo sde</section><text>rgyu 'thun pa'i 'bras bus de dbul bar 'gyur zhing ngag yid mi ches pa dang / rtag tu de'i sna nas khrag 'dzag cing so shing 'cha' ba na khrag 'byung bar 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi</text></item>
<item><p>203b4</p><section>mdo sde</section><text>'khor la brtags na/ des thos pa las byung ba'i shes pas sems can dmyal ba me lce bcu gcig pa zhes bya ba mthong ngo / /der sems can dmyal ba dag las gang gis skye bar 'gyur snyam nas/ des thos pa las byung ba'i shes pas brtags na/ gang gis srog gcod pa</text></item>
<item><p>203b5</p><section>mdo sde</section><text>dang / ma byin par len pa dang / 'dod pas log par g.yem pa dang / chang 'thung bas 'gyur ro/ /smra ba ni gnyis shig rtsod pa na rgyal po'am/ blon po'am/ gzhan yid ches pa'i gnas su bya bas nor blangs sam/ mdza' bshes sam/ 'dod chags sam/</text></item>
<item><p>203b6</p><section>mdo sde</section><text>zhe sdang gis phyogs bzung ste/ zhal ce yon por bcad na de lus dang bral nas ngan 'gro log par ltung ba sems can dmyal ba me lce bcu gcig pa der skye bar 'gyur ro/ /phyogs bzung ste/ smra ba de la gang sems can dmyal ba yang sos la sogs pa'i</text></item>
<item><p>203b7</p><section>mdo sde</section><text>tshor ba gnod pa 'di dag thams cad bcu 'gyur du 'byung ba'i steng du khyad par du 'byung ba ni 'di lta ste/ rang gi lus las phyogs bcur me lce'i phung po bcu gcig 'byung bar 'gyur ro/ /smra ba'i lce'i kha las bkres pa dang skom pa 'byung bar 'gyur te/ zhal ce yon por</text></item>
<item><p>204a1</p><section>mdo sde</section><text>gcod pa ni skad cig skad cig la skye zhing sreg go/ /sreg pa na tshor ba'i rnam pa de lta bu myong bar 'gyur te/ gang me lce'i phung po bcu gcig po de dag ni bcu drug gi char yang mi phod do/ /las kyis byas pa'i tshor ba de dag ji srid du de'i sdig pa'i las</text></item>
<item><p>204a2</p><section>mdo sde</section><text>bcom zhing spangs la zad par ma byas pa de srid du 'di ltar de sems can dmyal ba me lce bcu gcig par lo 'bum phrag du mar sreg go/ /'tshed do/ /de phyis sems can dmyal ba de las thar bar 'gyur te/ thar nas kyang gal te lan grangs gzhan la myong bar 'gyur</text></item>
<item><p>204a3</p><section>mdo sde</section><text>ba'i las kyis dang / dud 'gro dag tu ma skyes la/ mi rnams dang skal ba mnyam par mir skyes na de zhal ce yon por bcad pa'i rgyu mthun pa'i 'bras bus de rtag tu bkres pa dang skom pas gdungs shing yan lag thams cad rnam par sreg pa dang / dbul zhing tshe</text></item>
<item><p>204a4</p><section>mdo sde</section><text>thung ba dang / ngag yid mi ches pa dang / shin tu glen pa dang / gzugs mi sdug pa dang / rkang lag nyams pa dang / dri ma can dang / gnas ngan pa sum mdo dang / bzhi mdo'i khyim du 'jug cing tshe gcig gi bar du shin tu sdug bsngal bar 'gyur ro/ /de nas</text></item>
<item><p>204a5</p><section>mdo sde</section><text>gzhan yang dge slong las kyi 'bras bu rnam par smin pa shes pa des sems can dmyal ba chen po ngu 'bod kyi 'khor la brtags na/ des sems can dmyal ba chen po de'i 'khor bcu bdun pa ni gcig kyang ma mthong ngo // //'phags pa dam pa'i chos dran pa nye</text></item>
<item><p>204a6</p><section>mdo sde</section><text>bar gzhag pa/ bam po bcu gcig pa/ de nas gzhan yang rnal 'byor spyod pa nang gi chos la chos kyi rjes su lta zhing gnas pa'i dge slong de 'di ltar zhi ba/ rga ba med cing 'chi ba med pa/ zag pa med pa/ mya ngan las 'das pa'i lam la 'jug pa de'i brtson pas bla'i gnod</text></item>
<item><p>204a7</p><section>mdo sde</section><text>sbyin dag gis mthong nas bar snang la spyod pa'i lha rnams la bsnyad pa nas/ rgya cher sbyar te/ 'od chung gi lha rnams kyi bar la bsnyad de/ 'di ltar 'dzam bu gling du rigs kyi bu che ge mo zhig ces bya ba nas rgya cher sbyar te/ sa gzhan bcu pa'i bar la zhugs pa bdud kyi yul gyi gzhi la</text></item>
<item><p>204b1</p><section>mdo sde</section><text>mi 'dod cing / dga' ba'i 'dod chags kyi mod las byung ba'i sred pa'i dngos po dang lhan cig gnas pa dang / kun nas nyon mongs pa'i yul gyi dngos po rnams dang lhan cig mi gnas pa de 'od chung gi lha rnams kyis thos nas bdud kyi phyogs dma' bar 'gyur zhing / dam pa'i chos kyi phyogs</text></item>
<item><p>204b2</p><section>mdo sde</section><text>mngon par mtho bar 'gyur ro zhes yid dga' bar 'gyur ro/ /de nas gzhan yang dge slong las kyi 'bras bu rnam par smin pa shes pa 'khor ba'i 'ching ba gcod pa la brtson pa de 'di snyam du sems te/ kye ma sems can 'di dag ni sdug bsngal ba yin te sred pas bslus pa/ gti mug</text></item>
<item><p>204b3</p><section>mdo sde</section><text>gi kun du sbyor bas bcings pa/ sems bag la nyal rnams dang yang dag par ldan pa/ dus gsum du 'tshed kyang 'khor ba gcad pa'i phyir 'bad par mi byed pa'i sems can 'di dag la snying med dam ci/ 'on te snying la mi shes pa zhig yod dam/ 'on te shes pa yod kyang yid 'byung bar mi byed</text></item>
<item><p>204b4</p><section>mdo sde</section><text>dam/ sems can 'di dag gi rnam par shes pa de gang zhig yin/ gal te sems can 'di ltar mtho ris su yun ring du gnas kyang yid 'byung bar bya ba yin na/ 'di ltar sems sra zhing mkhrang ba de lta ci smos/ gang gnod pa'i rnam pa du ma kun gyis sdug bsngal rjes su myong yang skyo bar mi byed</text></item>
<item><p>204b5</p><section>mdo sde</section><text>do/ /yun ring po nas bag la nyal rjes su 'brang ba'i sems la mi 'thun pa lnga yod de/ 'di lta ste/ rga ba dang / na ba dang / 'chi ba dang / mi sdug pa dang phrad pa dang / sdug pa dang bral ba'o/ /gzhan yang nyes dmigs kyi gnod pa bcu 'byung ste/ bkres pa dang / skom pa'i nyes</text></item>
<item><p>204b6</p><section>mdo sde</section><text>dmigs dang / sdug pa dang bral ba'i nyes dmigs dang / yul nas yul du 'gro ba'i nyes dmigs dang / 'chi ba dang skye ba'i nyes dmigs dang / gzhan gyis brnyas pa'i nyes dmigs dang / gzhan gyis bcom pa'i nyes dmigs dang / grang ba dang tsha ba'i nyes dmigs dang / zlas</text></item>
<item><p>204b7</p><section>mdo sde</section><text>dbye ba'i nyes dmigs dang / 'byor pa rgud pa'i nyes dmigs dang / 'dod pa'i nyes dmigs te/ de ltar mdor na nyes dmigs bcu dag gis sems mngon par gnod par byas kyang / kye mi dga' bar mi byed pa'i sems can 'di dag ni/ e ma thog ma med pa'i dus nas sems</text></item>
<item><p>205a1</p><section>mdo sde</section><text>dgra lta bu g.yos pa dang / rna ba dang snying med cing rdo dang rdo rje lta bu'i sems yul rnam pa mang pos dam pa'i chos la nams kyang dga' bar mi byed pa/ yul gzugs dang / sgra dang / reg pa dang / ro dang / dri dug dang / mtshon dang me lta bu'i sred pas rtag tu chog</text></item>
<item><p>205a2</p><section>mdo sde</section><text>mi shes pas dug lta bu'i yul lnga dang / chom rkun lta bu'i skye mched drug dang / byang chub kyi yan lag bdun mi shes pa dang / 'phags pa'i lam yan lag brgyad par 'gro bar mi spro ba dang / sems can gyi gnas dgu mi shes pa dang / dge ba bcu'i las kyi lam mi shes pa</text></item>
<item><p>205a3</p><section>mdo sde</section><text>dang / sa bcu gcig gi rnam par dpyod pa la blun pa dang / skye mched bcu gnyis kyi skye ba dang gnas pa la rab tu rnam par spyod pa mkhas pa dang / mi mkhas pa la rnam par spyod pa/ sa gong ma bcu gsum gyi spyod pa la blun pa/ sems kyi dmigs pa bcu bzhi dang 'grogs pa/ gnod pa</text></item>
<item><p>205a4</p><section>mdo sde</section><text>bco lnga mi bzod pa/ gnod pa sdig pa'i mun pa bcu drug gis gnas pa/ byis pa'i shin tu rnam par dpyod pa bcu bdun dang / tshor ba rab tu 'byung ba'i bu ga brgyad dang / 'gro ba rnam par rgyu ba'i srang bcu dgu dang / dgra gnas pa nyi shus sems de rnam pa nyi shur bslus par rig nas de sems can la snying rje</text></item>
<item><p>205a5</p><section>mdo sde</section><text>bar sems so/ /dge slong de las kyi chos kyi rnam par smin pa la rab tu rnam par dpyod par byed de/ 'di ltar de bdud kyi 'ching ba gcod pa dag la rtag tu brtson par byed cing de nas yang blo skyed par byed de/ sems can dmyal ba ngu 'bod las gzhan pa sems can dmyal ba ches sdig pa che ba yod pa de'i thos</text></item>
<item><p>205a6</p><section>mdo sde</section><text>pa las byung ba'i shes pas sems can dmyal ba chen po gzhan tsha ba zhes bya ba nyes par byas pa'i las rab tu bdo bas kun nas bslang ba/ sems can dmyal ba chen po ngu 'bod las gnod pa bcu 'gyur gyis lhag pa zhig yod pa mthong ngo / /'khor bcu drug la 'di lta ste/ rab tu sreg pa chen po dang / pad</text></item>
<item><p>205a7</p><section>mdo sde</section><text>ma dkar po lta bu dang / sbrul 'khyil pa lta bu dang / zangs bzhus par nya 'khyug pa lta bu dang / lcags kyi bum pa dang / chu bo dmar po 'bab pa dang / rkang dang rus pa la srin bu mang ba dang / skye bo thams cad sreg pa dang / sar 'byin mtha' yas dang / pad ma chen po lta bu dang /</text></item>
<item><p>205b1</p><section>mdo sde</section><text>mtha' drag dang / rus pa rdo rje lta bu 'byung zhing 'du ba dang / lcags nag po'i skud pas 'dra la zhing gcod pa tsha ba dang / srin bu na kra dang / 'khor lo dang / me 'jigs 'jigs ltar skyes pa dang / nags tshal gyi me mun pa ltar 'khrigs pa dang / bung ba rdo rje lta bus gnod pa'i</text></item>
<item><p>205b2</p><section>mdo sde</section><text>go cha zhes bya ba ste/ 'di dag ni sems can dmyal ba chen po tsha ba'i 'khor bcu drug yin te/ der tshe ni bgrang du mi lang ngo / /der sems can dag las gang gis skye bar 'gyur snyam nas/ des thos pa las byung ba'i shes pas brtags na/ gang gis srog gcod pa dang /</text></item>
<item><p>205b3</p><section>mdo sde</section><text>ma byin par len pa dang / 'dod pas log par g.yem pa dang / chang 'thung ba dang / smra ba dang / log par lta ba kun du bsten cing bsgoms te mang du byas pas 'gyur la/ las kyi nyer bsdogs dang las kun gyi mjug kun tu bsten cing bsgoms te mang du byas</text></item>
<item><p>205b4</p><section>mdo sde</section><text>pas 'gyur ro/ /de lus dang bral nas ngan 'gro log par ltung ba sems can dmyal ba chen po tsha bar skye bar 'gyur ro/ /de la srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba rnams kyi 'bras bu rnam</text></item>
<item><p>205b5</p><section>mdo sde</section><text>par smin pa ni bshad zin to/ /log par lta ba ni gang gis kun du bsten cing bsgoms la pha rol la yang bstan pa yin te/ 'di lta ste/ sbyin pa med do/ /mchod sbyin med do/ /legs par byas pa dang / nyes par byas pa rnams kyi las kyi 'bras bu rnam par smin pa</text></item>
<item><p>205b6</p><section>mdo sde</section><text>med do/ /'jig rten 'di med do/ /'jig rten pha rol med do/ /ma med do/ /pha med do/ /zhes de skad chad par smra ba ni las yod pa 'jig pa yin te/ gzhan dag la yang ston cing yang dag par rab tu 'jog par byed la yang dag par rab tu dga' bar byed pa log</text></item>
<item><p>205b7</p><section>mdo sde</section><text>par lta ba bskyed nas/ pha rol dag la las kyi lam gyi rgyu med par ston pa ni chom rkun pa tshul bzang por 'chos pa yin te/ de lus dang bral nas ngan 'gro log par ltung ba sems can dmyal ba chen po tsha bar skye bar 'gyur ro/ de la las kyi lam dang / las</text></item>
<item><p>206a1</p><section>mdo sde</section><text>kyi 'bras bu yod bzhin du rnam par slu ba yin te/ de 'chi ba'i dus byas nas srid pa bar ma'i bar du skye ba na/ ltas ngan pa'i mtshan ma 'byung bar 'gyur ba ni 'di lta ste/ 'jigs pa mchog tu mi bzad pa mun par nges par gyur pa dang / so so</text></item>
<item><p>206a2</p><section>mdo sde</section><text>nas 'jigs par byed pa seng ge dang / stag dang / dred dang / gung dang / sbrul mang po phug dang / mun pa med pa na 'dug pa dang / des gzhan yang ri che zhing mtho ba de'i mgo'i steng du myur bar 'ong ba mthong ba dang / stag dang / seng ge de dag kyang so so</text></item>
<item><p>206a3</p><section>mdo sde</section><text>nas 'jigs par byed cing sgra 'byin pa thos pa dang / gzhan dag kyang gzugs mchog tu dman zhing snying rje rje ltar 'dug pa mthong ba dang / de dag la nag po lta bu mthong zhing me rab tu 'bar ba de'i steng na 'dug pa mthong ba dang / wa brgyal ba'i sgra drag po thos pa dang /</text></item>
<item><p>206a4</p><section>mdo sde</section><text>gshin rje'i mi gzugs mi sdug par bsgyur ba dag mthong ba dang de skrag go/ /log par smra ba/ rgyu ngan pa smra ba/ phyogs ngan pa smra ba/ lta ba ngan pa smra ba/ las kyi 'bras bu rnam par slu ba smra ba/ ngam grog dang g.yang sa'i rgyu smra ba/ bdag nyid la bdag slu bar byed cing sdig pa</text></item>
<item><p>206a5</p><section>mdo sde</section><text>chen po byed pa de'i las rtag tu bsten cing bsgoms te mang du byas la bsags pa'i 'bras bu ni 'chi khar mthong bar 'gyur te/ de 'jigs shing dbang po blong blong por 'gyur ba dang / bshang ba 'byung bar 'gyur ba'am/ de bzhin du gci ba 'byung bar 'gyur ba'am/ de bzhin du skad 'byin pa'am/ de bzhin du kha gdong</text></item>
<item><p>206a6</p><section>mdo sde</section><text>bar byed pa'am/ de bzhin du mal gyi mtha' la nom par byed do/ /ri de bdag gi steng du 'ong ba mthong nas lag pas gzung bar 'dod pa de la mi dag na re 'di ltar 'di ni nam mkha' la reg par 'dod do zhes smra ste/ 'di ltar ri 'ong ba de yang dang yang du mthong ba dang / bdag nyid kyi lus thams cad kyis</text></item>
<item><p>206a7</p><section>mdo sde</section><text>reg par byed do/ /'di ltar de nyes par byas pa'i las spyad cing las kyi 'bras bu bslus pa ni de ltar sems can dmyal ba yang dag par myong bar 'gyur ba'i ltas mang po 'byung bar 'gyur te/ 'di lta ste/ dper na mi zhig mi gtsang ba'i phung po da dung gi bar du ma mthong gis kyang dri nga</text></item>
<item><p>206b1</p><section>mdo sde</section><text>ba'i dri mnam pa de bzhin du sems can dmyal ba da dung gi bar du ma mthong gis kyang sems can dmyal ba chen po'i mtshan ma mchog tu 'jigs shing drag pa dag 'byung bar 'gyur ro/ /ngan par lta zhing smra ba thams cad skrag par byed de/ skye bo byis</text></item>
<item><p>206b2</p><section>mdo sde</section><text>pas bsgrubs pa nyes par byas pa'i zong / sems can dmyal bar brin pa'i rin/ der gnas pa'i rnam par smin pas de'i rlung pib pa la ka dang / su tsa ka shin tu drag pa dag gis yan lag dang nying lag rnam par skul bar byed/ rnam par rdung bar</text></item>
<item><p>206b3</p><section>mdo sde</section><text>byed/ rnam par gsheg par byed do/ /de'i lus bdo ba na/ de'i sems srid pa tha ma la tshor ba gnyis kyis gdungs pa yin te/ de srid pa tha ma pa la sems kyi dmigs pa legs par spyad pa'i 'du shes su byed do/ /de lta bas na mi'i 'jig rten nas rang gis byas shing</text></item>
<item><p>206b4</p><section>mdo sde</section><text>bslus pa srid pa bar ma la sems can dmyal bar myong bar 'gyur ba'i ltas dag 'byung bar 'gyur ba ni 'di lta ste/ snying gi lam la sgra dang / reg pa dang / ro dang / gzugs dang / dri mi 'dod pa dag 'byung bar 'gyur te/ sems can dmyal ba pa dag gi gzugs</text></item>
<item><p>206b5</p><section>mdo sde</section><text>mi sdug pa'i sgra skad thos pa dang / rlung reg pa spu gri lta bus reg par byed pa dang / ro tsha ba'i ro myong bar byed pa dang / gzugs 'jigs par ston pa rab tu gdung ba lta bur byas pa dag kyang mthong bar 'gyur/ dri nga ba'i rdzas bsags pa'i dri dag mnam par 'gyur ro/ /</text></item>
<item><p>206b6</p><section>mdo sde</section><text>de ltar yul thams cad kyis skrag pa sems can dmyal ba shin tu log par lta bas mthong bar 'gyur te/ ji ltar des chos log par bstan pa de ltar sems can dmyal ba des mthong bar 'gyur ro/ /de 'di snyam du sems te/ kye ma yul grong khyer gyi tshul dang</text></item>
<item><p>206b7</p><section>mdo sde</section><text>'thun pa 'di re dga' der bdag ji ltar 'dug par bya snyam ste/ de la 'dod par byed do/ /de srid pa'i yan lag myong bar 'gyur ba rig nas der skye bar 'gyur te/ nye bar len pa'i rkyen gyis srid pa 'byung ba der sems bskyed ma thag tu skye bar 'gyur ro/ /der</text></item>
<item><p>207a1</p><section>mdo sde</section><text>skyes ma thag tu gang sems can dmyal ba yang sos la sogs pa'i sdug bsngal de dag thams cad bcu 'gyur du 'byung ngo / /nad bzhi brgya rtsa bzhi yang 'byung ste/ drag pa sems can dmyal ba dang mtshungs pa/ gcig gi dper gcig rung ba/</text></item>
<item><p>207a2</p><section>mdo sde</section><text>don thams cad med par byed cing 'jigs par byed pa nyes par byas pa'i las kyi 'bras bur gyur pa dag yin no/ /me'i rnam pa 'di lta bu 'byung bar 'gyur te/ gang til 'bru tsam gyis ri dang nags tshal dang / tshong rdal dang gling dang bcas pa dag sreg na sems</text></item>
<item><p>207a3</p><section>mdo sde</section><text>can dmyal ba pa'i lus dag lta smos kyang ci dgos te/ des mar sar gyi gong bu bzhin du sreg go/ /de nas yang 'byung bar 'gyur te/ nyin dang mtshan mor mi mngon zhing mun par zhugs pa na lo 'bum phrag du mar gnod pa'i rgya mtshor bying ba thams cad mun pa mun</text></item>
<item><p>207a4</p><section>mdo sde</section><text>gnag tu gyur pa/ log par lta ba byas shing bsags la bsten pa dag gi 'bras bus de 'di ltar lo dpag tu med cing bgrang gis mi lang bar de'i sdig pa'i las bcom zhing spangs la zad par ma byas pa de srid du sdug bsngal dang tsha ba dpe med pas 'tshed do/ /sreg</text></item>
<item><p>207a5</p><section>mdo sde</section><text>go/ /de sems can dmyal ba'i yun ring po de las 'das nas gal te sems can dmyal ba de las thar bar 'gyur te/ thar nas kyang tshe rabs lnga brgyar ser sna can zhes bya ba der skye bar 'gyur ro/ /de nas thar nas kyang tshe rabs lnga brgyar dud 'gro thams</text></item>
<item><p>207a6</p><section>mdo sde</section><text>cad kyis sdug bsngal ba gang yin pa der skye bar 'gyur ro/ /gal te brgyal gnya' shing gi bu gar rus sbal 'jug pa lta bur lan grangs gzhan la myong bar 'gyur ba'i las kyis mi rnams dang skal ba mnyam par mir skyes na log par lta ba de dang rgyu 'thun pa'i 'bras bus de kla</text></item>
<item><p>207a7</p><section>mdo sde</section><text>klo'i rigs su skye bar 'gyur zhing dbul ba dang / nad dang / long ba dang / lag rdum dang / nad bu can du 'gyur/ tshe thung ba dang / tshig yid mi ches par 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal</text></item>
<item><p>207b1</p><section>mdo sde</section><text>ba chen po tsha ba'i 'khor la brtags na/ des thos pa las byung ba'i shes pas sems can dmyal ba rab tu sreg pa chen po zhes bya ba yod pa mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ gang gis srog</text></item>
<item><p>207b2</p><section>mdo sde</section><text>gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba dang / log par lta ba las dang 'bras bu mi 'thun par ston pa kun tu bsten cing bsgoms te/ mang du byas pas 'gyur ro/ /'di lta ste/ srog gcod pa byas na</text></item>
<item><p>207b3</p><section>mdo sde</section><text>srog gcod pa po tshe phyi ma la lha rnams su skye'o zhes zer ba de ni 'di ltar las dang 'bras bu mi 'thun par ston pa yin no/ /de ci'i phyir zhe na/ srog chags rnams kyi snying la ches sdug bsngal ba med pa ma yin la 'di ltar lha rnams su skyes pa dag la ches bde ba med pa ma yin te/</text></item>
<item><p>207b4</p><section>mdo sde</section><text>sdug bsngal gyi rgyu srog gcod pa dang yang dag par ldan pa ni bde ba'i rgyur mi 'gyur sdug bsngal yang bde ba'i las kyi 'bras bur mi 'gyur te/ log par lta ba'i rnam pa de dag ston par byed pa de ni las de dang 'bras bu mi 'thun par ston pa yin no/ /de lus dang bral nas ngan 'gro log</text></item>
<item><p>207b5</p><section>mdo sde</section><text>par ltung ba sems can dmyal ba rab tu sreg pa chen por skye bar 'gyur ro/ /der gnod pa 'di dag 'byung bar 'gyur te/ 'di lta ste/ gang sems can dmyal ba yang sos la sogs par ji ltar bstan pa'i sdug bsngal bsdus pa de dag thams cad bcu 'gyur du 'byung ngo / /rang gi</text></item>
<item><p>207b6</p><section>mdo sde</section><text>lus las kyang kun nas me 'byung ste/ rnam pa de lta bur rab tu sreg pa ni/ gang las byas pa'i sems can dmyal ba pa'i me'i phyi rol na gnas pa bcu drug gi char yang mi phod do/ /me de'i mdog kha ba 'dra la rnam pa de lta bus de rab tu sreg par byed de/ de'i phyi nang thams cad</text></item>
<item><p>207b7</p><section>mdo sde</section><text>rab tu tshig go/ /yid la gcags pa las byung ba'i me gzhan gsum pa 'byung bar 'gyur te/ des kyang sems can dmyal ba pa de sreg go/ /log par lta ba de phyis 'di ltar log par lta ba'i 'bras bu ni tsha'o/ /rnam par smin pa'i 'bras bu ni tsha'o/ /ro myang ba ni tsha'o zhes mngon</text></item>
<item><p>208a1</p><section>mdo sde</section><text>par shes par 'gyur ro/ /de me gsum gyis mngon par sreg pa ni skad cig tsam yang bde ba mi 'thob ste/ sems can dmyal ba tsha ba'i 'khor rab tu sreg pa chen por 'di ltar nyes par byas pa'i las kyi mtha' spyad pa de/ der lo grangs med par yun ring</text></item>
<item><p>208a2</p><section>mdo sde</section><text>mo zhig tu 'tshed de de'i sdig pa'i las bcom zhing spangs la zad par ma byas pa de srid du de sreg go/ /'tshed do/ /rnam par 'jig par byed do/ /de phyis sems can dmyal ba de las thar bar 'gyur te/ thar nas tshe rabs sum brgyar rnams su skye bar 'gyur ro/ /tshe rabs</text></item>
<item><p>208a3</p><section>mdo sde</section><text>nyis brgyar dud 'gro rnams su skye bar 'gyur ro/ /de de las thar nas gal te brgya la mi rnams dang skal ba mnyam par mir skyes na de pha ma la rim gro bya ba btang zhing sgra skad 'byin par 'gyur/ mi gtsang ba za zhing yul nas yul gzhan du rgyu ba dang / dam pa'i chos dang bral</text></item>
<item><p>208a4</p><section>mdo sde</section><text>ba dang / skye bo kun gyis smad pa dang / bza' ba dang gnas pa'i khyi'i spyod lam dang mtshungs pa dang / rkang lag la thor pa 'byung ba dang / pha rol gyi bsod snyoms kyi zas gsob gsog tu gyur pa zos nas mi'i tshe 'di nyid la 'chi bar 'gyur te/ de ltar log par lta ba ni thog</text></item>
<item><p>208a5</p><section>mdo sde</section><text>ma dang bar ma dang tha mar mi 'dod pa 'byung ba dge slong des mthong ngo / /yang dag pa'i lta ba ni blo'i sngon du 'gro zhing de kho na nyid mthong la yang dag pa'i lam la rab tu gnas pa mya ngan las 'das par 'gro ba na sngon du 'dren pa yin par mthong ngo / /de nas yang dge slong las kyi 'bras</text></item>
<item><p>208a6</p><section>mdo sde</section><text>bu rnam par smin pa shes pa des sems can dmyal ba chen po tsha ba'i 'khor la brtags na/ des thos pa las byung ba'i shes pas 'khor pad ma dkar po lta bu zhes bya ba mthong ngo / /der sems can dag las gang gis skye bar 'gyur snyam nas des thos pa las byung ba'i shes pas</text></item>
<item><p>208a7</p><section>mdo sde</section><text>brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba kun tu bsten cing bsgoms te mang du byas pas 'gyur ro/ /log par lta ba yang rnam pa 'di dag kun du bsten cing bsgoms te</text></item>
<item><p>208b1</p><section>mdo sde</section><text>mang du byas pas 'gyur ba ni 'di lta ste/ zas mi za bas mtho ris thob par 'gyur ro/ /snyam nas de gzhan yang 'dzin du 'jug cing rjes su dga' bar byed du 'jug la rab tu 'jog par byed pa/ rgyu ngan pa dang / lta ba ngan pa gzhan gyis sems bcings pa dag bstan bcos ngan</text></item>
<item><p>208b2</p><section>mdo sde</section><text>pa byed cing gzhan yang 'dzin du 'jug go/ /'dzin du bcug ste zas mi za ba la bkod nas srog dang bral bar byed do/ /de lus dang bral nas ngan 'gro log par ltung ba sems can dmyal ba pad ma dkar po lta bur skye bar 'gyur ro/ /de der skyes nas gang sems can dmyal</text></item>
<item><p>208b3</p><section>mdo sde</section><text>ba yang sos la sogs pa'i sdug bsngal de dag thams cad nyis 'gyur du 'byung ba'i steng du gnod pa khyad par du 'byung ba ni 'di lta ste/ yan lag dang nying lag thams cad rtag tu 'bar ba'i phreng bar 'gyur te/ lus de la rgyu las dang 'thun pa'i rno ba dpe med pa'i rgyu des me</text></item>
<item><p>208b4</p><section>mdo sde</section><text>rab tu 'bar ba yungs kar gyi tshad tsam yang ma khyab pa med de/ des rtag tu rab tu 'bar ro/ /ji ltar mi gtsang ba thams cad kyi nang na log par lta ba kun mi gtsang ba de bzhin du me thams cad kyi nang na me 'di kun tsha'o/ /me'i gnod pa dpe med pa des sems can dmyal ba pa de dag</text></item>
<item><p>208b5</p><section>mdo sde</section><text>la rgyu dang 'thun pa'i 'bras bu 'byung ste/ des yun ring du sreg go/ /de gal te las kyi dbang gis me tog pad ma dkar po'i tshal na bya'i tshogs du mas kun du bsten pa chu 'bab pa phun sum tshogs pa mthong ba dang / sems can dmyal ba pa gzhan dag la smras pa/ kye 'di ltar</text></item>
<item><p>208b6</p><section>mdo sde</section><text>rgyugs rgyugs/ pad ma dkar po'i tshal der bdag cag chu bsil ba btung bar bya'o/ /tshal grib bde ba dag bsten par bya'o zhes de dag gis de spro ba bskyed nas/ de dag nyid dang lhan cig tu pad ma dkar po'i tshal der rgyug go/ /brgyugs pa dang kha cig mdag me'i chu bo</text></item>
<item><p>208b7</p><section>mdo sde</section><text>gang ba dag tu bying ngo / /bying nas yan lag dang nying lag thams cad rnam par zhigs so/ /rnam par zhigs nas yang 'byung bar 'gyur te/ byung nas de ltar pad ma dkar po'i tshal la sreg pas de nyid du rgyug go/ /brgyugs pa dang / sba'i lcug ma rab tu 'bar ba dag</text></item>
<item><p>209a1</p><section>mdo sde</section><text>'byung bar 'gyur te/ de dag gis yan lag dang nying lag thams cad dkri dkris nas nyams rnam par nyams par byas te/ rus pa dang rkang tsam zhig yod par byas so/ /de nas yang skye bar 'gyur te/ skyes nas kyang de bzhin du pad ma dkar po'i tshal</text></item>
<item><p>209a2</p><section>mdo sde</section><text>du rgyug pa dang / de'i sha la las kyis byas pa'i srin bu dag byung ste/ de la za'o/ /de la de dag thams cad kyis snga ma bzhin du re zhig mig la 'phyang 'phyang nas mig za'o/ /sred pas nyam thag pa long bar gyur pa de der rgyug go/ /brgyugs pa na srin bu gzhan dag 'byung bar</text></item>
<item><p>209a3</p><section>mdo sde</section><text>'gyur te/ de dag gi lus mun par bsgribs pa ngu skad 'don pa de la rtag tu za'o/ /de nas yang mig nas byung ste/ de la yang za ste/ de ltar lo 'bum phrag du ma'i bar du za za nas skye bar 'gyur ro/ /yongs su rgyug pa na yang gal te yang pad ma dkar po'i</text></item>
<item><p>209a4</p><section>mdo sde</section><text>tshal de dag dang phrad na/ de'i bsam pa dang lus thams cad rab tu sim pa dang / bdag gi bsam pa bzhin du pad ma dkar po'i tshal de dang phrad do snyam du de'i sems skye'o/ /de der zhugs pa dang / pad ma dkar po de dag 'phang du dpag tshad lnga'o/ /rgyar dpag</text></item>
<item><p>209a5</p><section>mdo sde</section><text>tshad gnyis kyi tshad de me 'bar ba'i pad ma dkar po de la las kyis bslus pa dag 'dzeg go/ /lhag ma gzhan dag ni 'dzeg cing 'khod la sems can dmyal ba pa de dag gi lus 'bar ba'i phreng ba'i yan lag dang ldan par 'gyur te/ 'dzeg bzhin du de dag re ba med cing</text></item>
<item><p>209a6</p><section>mdo sde</section><text>shin tu sdug bsngal la bkres pa dang skom pas nyen pa de dag me mdag pad ma dkar po lta bus sreg go/ /'tshed do/ /'chi zhing skye'o/ /lus kyi yan lag dang / nying lag thams cad bsregs pa shing king shu ka lta bu'i lus dag ji srid du de'i sdig pa'i las bcom zhing</text></item>
<item><p>209a7</p><section>mdo sde</section><text>spangs la zad par ma byas pa de srid du yun ring por gnod pa myong bar 'gyur ro/ /de phyis sems can dmyal ba de las thar bar 'gyur te/ thar nas kyang tshe rabs bzhi brgyar bkres shing skom par 'gyur ro/ /de las thar nas kyang tshe rabs sum brgyar dud 'gro rnams</text></item>
<item><p>209b1</p><section>mdo sde</section><text>su skye bar 'gyur ro/ /gal te gnya' shing gi bu gar rus sbal 'jug pa lta bur lan grangs gzhan la myong bar 'gyur ba'i las kyis mi rnams dang skal ba mnyam par mir skyes na des log par lta ba spyad cing nyes par byas pa'i las de dang rgyu 'thun pa'i 'bras bus de mtshon gyis</text></item>
<item><p>209b2</p><section>mdo sde</section><text>'khrug cing mu ge dang chom rkun rab tu mang ba'i yul rnams su skye bar 'gyur/ der skyes nas kyang dbul zhing nad bu can dang gzhan gyis bkol cing sdug phongs par gyur la dbang po ma tshang bar 'gyur ba mthong ngo / /de nas yang dge slong las kyi 'bras bu rnam</text></item>
<item><p>209b3</p><section>mdo sde</section><text>par smin pa shes pa des sems can dmyal ba chen po tsha ba'i 'khor la brtags na/ des thos pa las byung ba'i shes pas sems can dmyal ba sbrul 'khyil ba lta bu zhes bya ba mthong ngo / /der sems can dag las gang gis skye bar 'gyur snyam nas des brtags na/ gang gis</text></item>
<item><p>209b4</p><section>mdo sde</section><text>srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba kun tu bsten cing bsgoms te mang du byas pas 'gyur ro/ /log par lta ba yang kun du bsten cing bsgoms te mang du byas pas 'gyur ba ni 'di ltar tsog tsog por</text></item>
<item><p>209b5</p><section>mdo sde</section><text>bsgyings par 'dug la skom 'thung zhing lag pa la ldag na mya ngan las 'das pa 'thob ste/ 'dod chags zhe sdang gti mug spangs pas ma yin zhing dbang po zhi bas ma yin no zhes smra na de lus dang bral nas ngan 'gro log par ltung ba'i sems can dmyal ba sbrul 'khyil pa lta bur skye bar 'gyur ro/ /</text></item>
<item><p>209b6</p><section>mdo sde</section><text>der gnod pa 'di dag 'byung bar 'gyur te/ 'di lta ste/ sems can dmyal ba de sbrul gdug pa gdengs ka can rab tu 'bar bas kun du gang ba de na sbrul dpag tshad tsam yod cing sbrul gdug pa dpag tshad tsam yod pas kyang shin tu gang ba yin la/ kha cig ni lta ba'i dug /kha</text></item>
<item><p>209b7</p><section>mdo sde</section><text>cig ni reg pa'i dug /kha cig ni mche ba'i dug ste/ de dag gis sems can dmyal ba de gang ngo / /der sems can dmyal ba kha cig gi nang du sbrul de dag 'byung bar 'gyur te/ gang dag nang du skyes pa la de'i tshe sbrul de dag gi lus reg pas chad pa'i phye bzhin 'thag</text></item>
<item><p>210a1</p><section>mdo sde</section><text>go/ /gang dag kha'i nang du skyes pa ni mche ba dang 'dres pa'i dug rab tu 'bar ba de dag gis skye zhing skye zhing yang 'chi'o/ /shi nas yang 'tsho ste/ de dag me gsum gyis sreg go/ /'di lta ste/ dug gi me dang / sems can dmyal ba pa'i me dang /</text></item>
<item><p>210a2</p><section>mdo sde</section><text>bkres pa dang skom pa'i mes de dag rang gi las dang 'thun par me gsum gyi dbus su bcug nas tshor ba tsha ba rtsub pa dag myong bar 'gyur ro/ /gzhan yang nad las byung ba'i tshor ba brjod par yang mi nus pa'i nad bzhi las byung ba'i mes de sreg go/ /de ltar nyes par byas pa'i</text></item>
<item><p>210a3</p><section>mdo sde</section><text>las kyi mtha' spyad pa dag ji srid du de'i sdig pa'i las bcom zhing spangs la zad par ma byas pa de srid du yun ring por me'i nang du bcug nas sreg go /'thag go/ /skems so/ /rnam par zhigs par byed do/ /de phyis sems can dmyal ba de las thar bar 'gyur te/</text></item>
<item><p>210a4</p><section>mdo sde</section><text>thar nas kyang tshe rabs brgya lnga bcur khab mgrin du skye bar 'gyur/ tshe rabs nyis brgyar me dang chu med pa'i gnas ri sul dpag tshad bcu gnyis par bkres pa dang / skom pa thams cad kyis yongs su gdungs pa'i dud 'gro seng ge dang / stag dang / dred dang /</text></item>
<item><p>210a5</p><section>mdo sde</section><text>gung du skye bar 'gyur ro/ /gal te gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ las de dang rgyu 'thun pa'i 'bras bus de 'brog dgon pa'i mir 'gyur te/ gang dag gis nam yang kha zas mthong bar mi 'gyur na bza' ba</text></item>
<item><p>210a6</p><section>mdo sde</section><text>lta smos kyang ci dgos te/ gzhan du na der rngad dang / rtswa dang / tshal gyi 'bras bus srog 'tsho bar 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des/ sems can dmyal ba chen po tsha ba'i 'khor la brtags na/ des</text></item>
<item><p>210a7</p><section>mdo sde</section><text>sems can dmyal ba zangs bzhus par nya 'khyug pa lta bu zhes bya ba mthong ngo / /der sems can dag las gang gis skye bar 'gyur snyam nas/ des thos pa las byung ba'i shes pas brtags na/ gang gis srog gcod pa dang / ma byin par len pa dang / 'dod pas log</text></item>
<item><p>210b1</p><section>mdo sde</section><text>par g.yem pa dang / chang 'thung ba dang / smra bas 'gyur ro/ /log par lta ba yang 'di ltar kun du bsten cing bsgoms la mang du byas pas 'gyur te/ 'dir 'gro ba 'di dag thams cad dbang phyug gis sprul te las kyis ma byas so zhes smra na/ de</text></item>
<item><p>210b2</p><section>mdo sde</section><text>lus dang bral nas ngan 'gro log par ltung ba sems can dmyal ba zangs bzhus par nya 'khyug pa lta bur skye bar 'gyur ro/ /sems can dmyal ba de yang zangs bzhus pa rab tu 'bar bas rgya mtsho ltar gang ba'i sems can dmyal bar skye bar 'gyur te/</text></item>
<item><p>210b3</p><section>mdo sde</section><text>der yang las kyis byas pa'i lcags kyi nya rab tu 'bar ba dag rnam par rgyu zhing zangs bskol ba de'i dbus su shing lo ma spu gri dang mdung thung lta bu dag 'byung ste/ der sems can dmyal ba pa de dag skyes nas 'chi zhing skye ste/ yan lag dang nying lag thams cad zhigs so/ /</text></item>
<item><p>210b4</p><section>mdo sde</section><text>zhugs pa na nub cing 'byung ste tshor bas nyen pa dag phan tshun rgyug cing ngu skad 'don to/ /gcig la gcig log par smras pas de dag de ltar ngu skad 'don pa na las kyis byas pa'i nya de dag sems can dmyal ba de dag gi drung du kha gdangs shing rgyug go/ /de nas nya de dag gis</text></item>
<item><p>210b5</p><section>mdo sde</section><text>sems can dmyal ba pa de dag kha chu'i zhags pas bzung ste za zhing / de'i tshe so'i bar du phye mar rlags so/ /de dag gi lus phyed nya rnams kyis zos shing / phyed zangs bskol bar 'tshed do/ /de dag tshor ba drag pas nyen la/ tsha ba rtsub pa'i tshor ba gnyis myong bar 'gyur</text></item>
<item><p>210b6</p><section>mdo sde</section><text>te/ de nya de rnams kyis phyed za ba dang / phyed zangs bskol bar 'tshed do/ /yun ring mo zhig 'das nas nya'i kha de nas thar ba dang / zangs bskol ba'i bum pa'i nang du 'jug go/ /zhugs pa dang / srin bu a pa mA si ka zhes bya ba rdo rje lta bur mche ba rno ba dug dpag tu</text></item>
<item><p>210b7</p><section>mdo sde</section><text>med pa yod pa de dag gis bzung ngo / /bzung ba rnams zangs bskol ba'i bum pa mun par gyur pa der phye mar rlog go /phye mar brlags nas phye ma'i dum bu tsam du za'o/ /gang tshor bas nyen pa ngu skad 'don pa dag zangs bskol bas kha 'gengs shing ngu skad 'don te/ de dag</text></item>
<item><p>211a1</p><section>mdo sde</section><text>gis 'dzag sgo zangs bskol ba des 'gengs shing 'gog la 'tshed cing rnam par zhigs par byed do/ /zangs bskol ba de las yun ring mo zhig 'das nas yang rkyal lo/ /rkyal nas kyang las kyis byas pa'i rlung spu gri lta bu rnams kyis ji srid du de'i sdig pa'i las</text></item>
<item><p>211a2</p><section>mdo sde</section><text>bcom zhing spangs la zad par ma byas pa de srid du log par smra ba las dang 'bras bu la slu bar zhugs pa dag phye mar rlog go/ /de phyis sems can dmyal ba de las thar bar 'gyur te/ thar nas kyang tshe rabs sum brgyar kha zas med pa rnams kyi nang du skye bar 'gyur ro/ /yi</text></item>
<item><p>211a3</p><section>mdo sde</section><text>dgas kyi yul de las thar nas kyang tshe rabs sum brgyar dud 'gro glang po che dang / dom dang grog sbur la sogs pa shin tu sdug bsngal ba rtag tu bkres pa dang / skom pa dang / grang ba dang / tsha ba dang / rlung dang / gdung ba rnams su skye bar 'gyur ro/ /dud 'gro de las thar</text></item>
<item><p>211a4</p><section>mdo sde</section><text>nas kyang gnya' shing gi bu gar rus sbal 'jug pa lta bur gal te lan grangs gzhan la myong bar 'gyur ba'i las kyis mi rnams dang skal ba mnyam par mir skyes na las de dang rgyu 'thun pa'i 'bras bus de khyis 'tsho ba'am shing thun nam nya bar skye bar 'gyur ba mthong ngo / /de</text></item>
<item><p>211a5</p><section>mdo sde</section><text>nas yang dge slong las kyi 'bras bu rnam par smin pa shes pa des sems can dmyal ba chen po tsha ba'i 'khor la brtags na/ des thos pa las byung ba'i shes pas sems can dmyal ba lcags kyi bum pa zhes bya ba mthong ngo / /der sems can dag las gang gis skye bar 'gyur snyam nas</text></item>
<item><p>211a6</p><section>mdo sde</section><text>des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba kun du bsten cing bsgoms te mang du byas pas 'gyur ro/ /log par lta ba ni 'di ltar mtho ris su mi 'di dbang du 'gyur</text></item>
<item><p>211a7</p><section>mdo sde</section><text>ro zhes mchod sbyin dag la mi dag gsod par byed pa dang / 'jig rten pha rol du dbang du bya ba'i phyir rus sbal dag gsod par byed cing gzhan dag kyang rab tu 'jog par byed pa nas skye ba'i bar du byed pa yin te/ lam bzang po sun par byed cing lam ngan pa la 'jog</text></item>
<item><p>211b1</p><section>mdo sde</section><text>par byed pa'i las kyi rnam pa 'di dag ni log par lta ba yin no/ /de lus dang bral nas ngan 'gro log par ltung ba sems can dmyal ba lcags kyi bum par skye bar 'gyur te/ der sems can dmyal ba yang sos la sogs pa'i gnod pa de dag thams cad bcu 'gyur du</text></item>
<item><p>211b2</p><section>mdo sde</section><text>'byung ngo / /bum pa dpag tshad bcu pa drug 'byung ste/ de dag gi ming ni 'di dag yin te/ 'di lta ste/ zhugs ma thag tu sdug bsngal ba dang / skyabs med pa dang / rtag tu mes bskor ba dang / chu sog le lta bu dang / spu gri'i phreng ba lta bu dang / chu bskol</text></item>
<item><p>211b3</p><section>mdo sde</section><text>ba'i nang du sbrul zhugs pa'o/ /der gang dag sdug bsngal mtshungs par 'tshed pa de dag la rnam pa de lta bu'i sdug bsngal 'byung ste/ gang du sems can dmyal ba pa de dag 'tshed pa na tshor ba'i sdug bsngal yang mtha' dag 'byung bar 'gyur ro/ /gang skyabs med pa/ 'tshed</text></item>
<item><p>211b4</p><section>mdo sde</section><text>pa de dag la lus kyi skyabs kyang med cing yid dang chos kyi skyabs kyang med de/ gang ngan 'gro'i skyabs can de dag thams cad de na skyabs med do/ /gang rtag tu mes bskol ba yun ring por 'tshed pa de dag ni mes bskol ba'i zangs bzhus pa las byung bas ji ltar thal ba yang mi mngon pa de</text></item>
<item><p>211b5</p><section>mdo sde</section><text>ltar lus rnam par zhigs par byed do/ /de nas yang lus de skye bar 'gyur te/ chu sog le lta bu der 'jug par byed do/ /zangs bskol ba'i chu de sog le lta bu yin te/ de dag thams cad me 'bar ba mched pa der bcug pa dang / 'og nas steng du 'byung zhing zangs bskol</text></item>
<item><p>211b6</p><section>mdo sde</section><text>ba'i chu sog le lta bur gnad dang gnad dag la gnod par byed/ gshig par byed do/ /de nas yang de las steng nas 'og tu 'byung ste/ sog le de dag nyid kyis gsheg cing 'dral lo/ /mon sran gre'u lta bu'i rigs de dag lus steng dang 'og dang sa'i ngos la yun ring du</text></item>
<item><p>211b7</p><section>mdo sde</section><text>'joms so/ /gsheg go /sreg go/ /spu gri'i phreng ba'i nang du 'jug pa de dag la gnod pa 'byung ste/ 'di lta ste/ bum pa de spu gri rnams kyis gang ba yin te/ der sems can dmyal ba pa dag spu gri dug gis gos pa de dag gis yan lag dang nying lag gsheg par</text></item>
<item><p>212a1</p><section>mdo sde</section><text>byed do/ /chu bskol ba'i nang du sbrul zhugs pa de dag la gnod pa 'byung ba ni 'di lta ste/ chu bskol ba dpag tshad phyed du bskol ba shin tu tsha ba 'byung ste/ der dbu ba'i nang na sbrul gnas pa mche ba mchog tu rno ba dag reg pa dang mthong bas me bzhin du sreg go /reg pas spu gri bzhin du</text></item>
<item><p>212a2</p><section>mdo sde</section><text>gcod do/ /sems can dmyal ba pa de dag sbrul de dag gis gcod par byed de/ reg pas rus pa tsam lus par byed cing mthong bas skol bar byed la dbu ba bzhin du zhu bar byed do/ /chu bskol bas skol bar byed de/ sems can</text></item>
<item><p>212a3</p><section>mdo sde</section><text>dmyal ba pa dag sdug bsngal shin tu tsha zhing rtsub pa dag myong bar 'gyur ro/ /gal te gshin rje'i mi dag gzhan du dong bar gyur na de'i tshe bum pa de dag gi kha 'og ma'i bu ga med par 'gyur te/ des sems can dmyal ba pa dag 'bros par byed mi nus so/ /de nas gshin rje'i</text></item>
<item><p>212a4</p><section>mdo sde</section><text>mi de dag 'di snyam du sems te/ 'di ltar sems can dmyal ba pa bu ga med pa'i bum pa'i nang 'dir zhugs pa dag rdo rje lta bu'i skyong nul gyis bu ga med par byas te/ gnod pa rnam pa sna tshogs kyis sems can dmyal ba pa dag 'bros mi nus par bya'o snyam du sems so/ /de nas</text></item>
<item><p>212a5</p><section>mdo sde</section><text>gshin rje'i mi de dag 'di snyam du sems te/ las kyis byas pa'i bum pa 'di dag thams cad kyi kha 'og ma bdag cag gis nges par yang me 'bar ba'i phreng ba mched pas nyis 'gyur du rab tu 'bar bar bya'o snyam nas/ de nas sems can dmyal ba pa de dag la gnod</text></item>
<item><p>212a6</p><section>mdo sde</section><text>pa de dag gis gnod par byed do/ /de nas gshin rje'i mi de dag khros nas yang bum pa de dag lcags kyi shing de dag gis nyis 'gyur du rab tu sreg par byed do/ /de nas sems can dmyal ba pa de dag gyen du 'gro ba na zangs dmar po bskol bas phan tshun gnod</text></item>
<item><p>212a7</p><section>mdo sde</section><text>par byed de/ sdug bsngal gyi gnod pa sna tshogs kyis nyam thag pa dag ji srid du de'i sdig pa'i las bcom zhing spangs la zad par ma byas pa de srid du kha cig ni rnam par zhigs so/ /kha cig ni sbrul gdug pa me ltar tsha bas skol cing sreg par byed do/ /de dag bum pa'i</text></item>
<item><p>212b1</p><section>mdo sde</section><text>gnod pa de las thar bar 'gyur te/ thar nas kyang tshe rabs sum brgyar dri za ba rnams kyi nang du skye bar 'gyur ro/ /gal te mi rnams dang skal ba mnyam par mir skyes na las de dang rgyu 'thun pa'i 'bras bus de bstan bcos ngan pa'i gtan tshigs kyis rmongs pa blo gros</text></item>
<item><p>212b2</p><section>mdo sde</section><text>ngan pas don gyi phyir ram mtho ris kyi phyir sha dag la sogs par byed do/ /sred pa'i bag la nyal gyis 'brel bas de dag yang sdug bsngal de nyid don du gnyer bar byed pa mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po tsha ba'i</text></item>
<item><p>212b3</p><section>mdo sde</section><text>'khor la brtags na/ des thos pa las byung ba'i shes pas sems can dmyal ba chu bo dmar po 'bab pa zhes bya ba mthong ngo / /der sems can dag log par lta ba'i las byas pa gang gis skye bar 'gyur snyam nas/ des thos pa las byung ba'i shes pas brtags na/</text></item>
<item><p>212b4</p><section>mdo sde</section><text>tshul khrims 'chal pa gang gis tshul khrims 'chal pa mang du byas nas phyis de 'di snyam du sems te/ bdag dka' thub dka' ba byas pa dang / bdag gis nyes par byas pa dang / nyes par ma byas pa de dag thams cad 'byang bar 'gyur ro snyam nas de tshal du song ste/ shing</text></item>
<item><p>212b5</p><section>mdo sde</section><text>la rkang pa btags nas mgo thur du dpyangs te/ mtshon cha sa sna'am dpral ba gcod de/ de las gang khrag byung ba de dag mer sreg lugs byed do/ /sreg pas mtho ris 'dod pa lam ngan par zhugs pa bye ma dag las til mar 'byung bar 'dod pa de khrag zad nas 'chi ste/ de</text></item>
<item><p>212b6</p><section>mdo sde</section><text>lus dang bral nas ngan 'gro log par ltung ba sems can dmyal ba chu bo dmar po 'bab par skye bar 'gyur ro/ /der gnod pa 'di dag 'byung bar 'gyur te/ 'di lta ste/ gang sems can dmyal ba yang sos la sogs pa'i sdug bsngal bsdus pa de dag thams cad lnga 'gyur du 'byung</text></item>
<item><p>212b7</p><section>mdo sde</section><text>ba'i steng du khyad par 'byung ba ni/ 'di ltar gshin rje'i mi dag tho ba dang / ral gri dang / mda' bo che dang / rdo rnams kyis ji ltar khrag dang / glad rgyas 'byung zhing 'bab pa de ltar phye mar rlog ste/ ji ltar chu bo des ded pa de ltar sems can dmyal ba pa skra dang rus pas mu</text></item>
<item><p>213a1</p><section>mdo sde</section><text>khebs pa gzhan dag kyang chu bo des ded do/ /zangs bskol ba'i chu bo rab tu mi bzad cing mchog tu 'jigs pa zhes bya ba gnyis pa 'bab ste/ chu bo de'i nang na srog chags kyi rigs lang ku di ka zhes bya ba reg na me ltar tsha ba zhig yod pa des sems can dmyal ba pa</text></item>
<item><p>213a2</p><section>mdo sde</section><text>de dag rab tu bsregs shing bsregs shing za'o/ /de ltar chu bo dmar po 'bab pa'i sems can dmyal ba pa dag gi lo bgrang gis mi lang ste/ ji srid du de'i log par lta ba sdig pa'i las bcom zhing spangs la zad par ma byas pa de srid du chu bo dmar po 'bab pa'i sems can</text></item>
<item><p>213a3</p><section>mdo sde</section><text>dmyal bar yun ring du gnod pa dag myong bar 'gyur ro/ /de phyis sems can dmyal ba de las thar bar 'gyur te/ thar nas kyang las de dang rgyu 'thun pas tshe rabs lnga brgyar bdug spos za ba rnams kyi nang du skye bar 'gyur ro/ /de las thar nas kyang tshe rabs</text></item>
<item><p>213a4</p><section>mdo sde</section><text>bzhi brgyar dud 'gro rgya mtsho'i byar skye ste/ de chu bo'i sgor gnas pa'am/ gal te mgo dmar por 'gyur ro/ /de gal te mi rnams dang skal ba mnyam par mir skyes na/ las de dang rgyu 'thun pa'i 'bras bus de dbul zhing nad bu can du 'gyur ba mthong ngo / /de</text></item>
<item><p>213a5</p><section>mdo sde</section><text>nas gzhan yang dge slong las kyi 'bras bu rnam par smin pa shes pa des sems can dmyal ba chen po tsha ba'i 'khor la brtags na/ des thos pa las byung ba'i shes pas sems can dmyal ba rkang dang rus pa la srin bu mang ba zhes bya ba ji ltar 'dug pa mthong ngo / /der</text></item>
<item><p>213a6</p><section>mdo sde</section><text>sems can dag las gang gis skye bar 'gyur snyam nas des thos pa las byung ba'i shes pas brtags na/ lus sam/ ngag gam/ yid kyi chad pa mi dge ba mang du byas nas/ de phyis thos pa ngan pas rmongs pa/ tshangs pa'i 'jig rten la sred pa/ lam ngan pa</text></item>
<item><p>213a7</p><section>mdo sde</section><text>la rab tu gnas pa/ tshul khrims rnam par spangs pa/ tshul khrims 'chal pa'i rang bzhin dang ldan pa/ g.yo can pha rol la gnod pa dag tshul khrims spangs nas lci ba'i me thab byed de/ sdug bsngal ba tshe 'di la mi'i mes sreg go/ /de lus dang bral nas ngan</text></item>
<item><p>213b1</p><section>mdo sde</section><text>'gro log par ltung ba sems can dmyal ba rkang dang / rus pa la srin bu mang bar skye bar 'gyur ro/ /der gnod pa 'di dag 'byung bar 'gyur te/ 'di lta ste/ lcags las byas pa'i brdung bas de'i mgo man chad kyi bar dag rdung bar byed do/ /ngu skad 'don</text></item>
<item><p>213b2</p><section>mdo sde</section><text>pa na ji ltar sbrang rtsi'i tshigs ma bzhin du byed de/ yan lag dang nying lag thams cad mngon par dmigs su med par byed kyang log par lta ba'i las de dang rgyu 'thun pa'i 'bras bus 'chi ba'i dus ni mi byed do/ /sems can dmyal ba pa de dag gi lus bsags</text></item>
<item><p>213b3</p><section>mdo sde</section><text>par gyur pa dag ji ltar rkang dang rus pa chen po'i tshogs kyi ri 'phang du dpag tshad lnga yod cing rgyar dpag tshad gsum yod pa de ltar bsags par gyur te/ de dag la srin bu drod gsher las skyes pa sems can gyi grangs su bgrang ba zhig 'byung bar 'gyur ro/ /gang dag las</text></item>
<item><p>213b4</p><section>mdo sde</section><text>ci zhig byas pas 'gyur snyam na/ skyes pa'am/ bud med gang dag gis rang gi lus sam/ gzhan gyi lus las byung ba'i shig gam/ srog chags mar ko ta ka'am/ rkang la za ba'am/ gzhan yang rnam pa de lta bu bsad par gyur na de dag kyang lus dang bral nas</text></item>
<item><p>213b5</p><section>mdo sde</section><text>ngan 'gro log par ltung ba sems can dmyal ba srin bu zhes bya ba der skye bar 'gyur ro/ /de dag gi 'du shes 'byung ba ni 'di lta ste/ las de dang rgyu 'thun pa'i 'bras bus lus 'byung zhes bya ba'i ri de la de dag skye bar 'gyur te/ de dag kyang sems can dmyal ba rkang dang rus pa la srin bu mang</text></item>
<item><p>213b6</p><section>mdo sde</section><text>ba'i gshin rje'i mi gzhan dag 'ongs nas las kyis byas pa'i mes rab tu sreg par byed do/ /lus 'byung ba zhes bya ba'i srin bu yod pa der sems can dmyal ba pa lci ba'i me thab kyi bslus pa de dag de ma thag tu mes sreg go /de'i ri de sreg pa na 'phang du mes dpag tshad bcu tsam du 'bar</text></item>
<item><p>213b7</p><section>mdo sde</section><text>bar byed de/ sems can dmyal ba pa de dag rang gi lus las byung ba'i me dang srin bu de dag gis lhan cig sreg par byed do/ /lus las 'byung ba'i srin bu bong chung ba dag 'byung bar 'gyur te/ de las sdug bsngal ches chung ba 'byung ba ni sems can dmyal ba pa dag bsdus nas</text></item>
<item><p>214a1</p><section>mdo sde</section><text>de dag mngon pa med par byed de/ phan tshun me 'bar ba'i phreng bas lus yongs su gdungs pa dag yun ji srid du de'i sdig pa'i las bcom zhing spangs la zad par ma byas pa de srid du lo bgrang gis mi lang bar sreg go/ /de phyis sems can dmyal ba de las</text></item>
<item><p>214a2</p><section>mdo sde</section><text>thar bar 'gyur te/ thar nas kyang las de dang rgyu 'thun pa'i 'bras bus tshe rabs lnga brgyar ri gseb tu khab mgrin du skye bar 'gyur ro/ /tshe rabs lnga brgyar rgya mtsho'i sa'i 'og gi chu grang mo ba tshwa'i chu'i nang gi nyar skye bar 'gyur ro/ /de dag de las thar nas gal</text></item>
<item><p>214a3</p><section>mdo sde</section><text>te brgya la gnya' shing gi bu gar rus sbal 'jug pa lta bur mi rnams dang skal ba mnyam par mir skyes na de tshal na spyod cing tshal gyi nang na gnas pa'am/ nags khrod na 'tsho ba'am/ dbul zhing de tshal gyi mes sreg par 'gyur ba mthong ngo / /de nas yang dge slong las kyi</text></item>
<item><p>214a4</p><section>mdo sde</section><text>'bras bu rnam par smin pa shes pa des sems can dmyal ba chen po tsha ba'i 'khor la brtags na/ des thos pa las byung ba'i shes pas sems can dmyal ba skye bo thams cad sreg pa zhes bya ba ji ltar 'dug pa mthong ngo / /der sems can dag las gang gis skye bar 'gyur</text></item>
<item><p>214a5</p><section>mdo sde</section><text>snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba snga ma bzhin kun du bsten cing bsgoms te mang du byas pas 'gyur ro/ /log par lta ba yang thos pa ngan pas</text></item>
<item><p>214a6</p><section>mdo sde</section><text>rmongs pa lus kyi chad pa dang / ngag dang / yid kyi chad pas rnam par rmongs pa/ rtag tu chad pa rnam pa gsum gyis nyam thag pa/ log par lta ba yang mtshungs par spyod pa dag tshal lam/ ri'am/ mtshams kyi bar ram/ chu'am/ lcug ma'i tshal dag la mes sreg par</text></item>
<item><p>214a7</p><section>mdo sde</section><text>byed pa dag 'di ltar me tshim par byas pas lha dag dga' bar 'gyur te/ de dag dga' ba dang / lha yul du khrid par byed de/ bdag lha'i 'jig rten de thob pa dang / me tshim par byas pas bdag der lha'i dga' ba thob par 'gyur ro snyam ste/ rmongs pa thos pa ngan pas bslus</text></item>
<item><p>214b1</p><section>mdo sde</section><text>pa de lus dang bral nas ngan 'gro log par ltung ba sems can dmyal ba skye bo thams cad sreg pa zhes bya ba der skye bar 'gyur ro/ /der gnod pa 'di dag 'byung bar 'gyur te/ 'di lta ste/ gang sems can dmyal ba yang sos la sogs pa'i gnod pa de dag thams cad lnga</text></item>
<item><p>214b2</p><section>mdo sde</section><text>'gyur du 'byung ba'i steng du khyad par du 'byung ba ni/ 'di ltar der skyes pa gang dag las kyis sprul pa'i bu dang / bu mo dang / chung ma dang / dga' ba'i bsten grogs dang / pha ma dang / de las gzhan pa dga' ba dang 'brel ba de dag der 'tshed pa na/ bu dang / chung</text></item>
<item><p>214b3</p><section>mdo sde</section><text>ma dang / bsten grogs dang / pha ma'i tshogs de dag thams cad mthong ngo / /de dag kyang de ltar sems can dmyal bar 'tshed pa mthong ste/ 'tshed pa de mthong ba dang / yid kyi sdug bsngal mi bzad pa tsha ba rtsub pa dag myong bar byed do/ /dga' ba'i tshogs de</text></item>
<item><p>214b4</p><section>mdo sde</section><text>dag thams cad mthong nas mya ngan gyi me'i rnam pa 'di lta bu 'byung bar 'gyur te/ gang sems can dmyal ba pa'i me de dag sreg pa'i me'i bcu drug gi char yang mi phod do/ /sems can dmyal ba pa'i me thams cad kyi nang na sred pa'i me thams cad ches shin tu tsha'o/ /me rnams</text></item>
<item><p>214b5</p><section>mdo sde</section><text>kyi nang na yang 'di me yin no/ /zhags pa rnams kyi nang na 'di zhags pa mchog yin no/ /'ching ba rnams kyi nang na 'di 'ching ba dam pa yin te/ 'ching ba dam pa des so so'i skye bo byis pa thams cad bcings so/ /gang log pa'i las kyis byas pa'i dga' ba'i tshogs sems can</text></item>
<item><p>214b6</p><section>mdo sde</section><text>dmyal ba pa dag mthong nas kyang sred pas de bzhin sreg ste/ gang me de dag las byung ba'i sems can dmyal ba pa kha ba lta bur gyur pa de yang de'i bu dang chung ma'i tshogs dang / pha ma'i tshogs ngu skad 'don te/ 'di ltar bdag cag la yongs su bskyab pa gyis snying rje rje</text></item>
<item><p>214b7</p><section>mdo sde</section><text>skad du ngu skad 'don kyang de dag yongs su bskyab par ga la nus te/ gang sems can dmyal ba pa dbang med pa mes sreg cing 'tshed do/ /de ltar ji srid du de'i sdig pa'i las bcom zhing spangs la zad par ma byas pa de srid du de yun ring po lo bgrang gis mi lang bar lus dang yid</text></item>
<item><p>215a1</p><section>mdo sde</section><text>kyis mes sreg go/ /de phyis sems can dmyal ba de las thar bar 'gyur te/ thar nas kyang las de dang rgyu 'thun pa'i 'bras bus de lo sum brgyar gtor ma za bar skye bar 'gyur/ tshe rabs lnga brgyar dung ma lta bu'i nang der de'i bus pa pho mo nya pa</text></item>
<item><p>215a2</p><section>mdo sde</section><text>dag gis gsod par byed do/ /gal te gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ de dbul zhing tshe thung ba dang / dbang po ma tshang ba dang / bu dang / chung ma dang bral zhing / gang dag tu bran g.yog tu 'gyur ba</text></item>
<item><p>215a3</p><section>mdo sde</section><text>mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po tsha ba'i 'khor la brtags na/ des thos pa las byung ba'i shes pas sems can dmyal ba sar 'bying mtha' yas zhes bya ba ji ltar 'dug pa mthong ngo / /der sems can</text></item>
<item><p>215a4</p><section>mdo sde</section><text>dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba kun du bsten cing bsgoms te mang du byas pas 'gyur te/ mdor na lus kyi chad</text></item>
<item><p>215a5</p><section>mdo sde</section><text>pa'am/ ngag gi chad pa'i las kyi nyer bsdogs dang / las kyi mjug kun du bsten cing bsgoms te mang du byas pas 'gyur ro/ /de lus dang bral nas ngan 'gro log par ltung ba sems can dmyal ba sar 'bying mtha' yas su skye bar 'gyur ro/ /der gang sems can dmyal ba</text></item>
<item><p>215a6</p><section>mdo sde</section><text>yang sos la sogs pa'i sdug bsngal bsdus pa de dag thams cad lnga 'gyur du 'byung ngo / /log par lta bar gyur pa ni thos pa ngan pa gang gis srin bu phre'u dang / grog sbur dang / sbrul dang / sbrul shin tu gdug pa dang / dang / bya rnams me'i nang du bcug na me de dag ni</text></item>
<item><p>215a7</p><section>mdo sde</section><text>dga' bar 'gyur ro/ /dga' nas kyang 'jig rten mtha' yas pa sbyin par byed de/ mer bsregs pa de dag gis kyang drag po'i 'jig rten mi bzad par byed do/ /gang mer bcug pa de dag de'i chos chen po thob par 'gyur ro zhes bsgrags shing / de ltar 'dzin du 'jug pa ni chos</text></item>
<item><p>215b1</p><section>mdo sde</section><text>log pas rnam par bslus pa log par lta ba yin te/ de lus dang bral nas ngan 'gro log par ltung ba sems can dmyal ba sar 'bying mtha' yas su skye bar 'gyur ro/ /der gnod pa 'di dag 'byung bar 'gyur te/ 'di lta ste/ mdag ma'i ri rgyar dpag tshad lnga yod pa kun nas</text></item>
<item><p>215b2</p><section>mdo sde</section><text>sems can dmyal ba pa'i mes rab tu 'bar ba de la sems can dmyal ba pa de dag gshin rje'i mi rnams kyis bteg cing 'dor bar byed de/ rkang pa dang / rked pa dang / mdoms dang / rgyab dang / dpung pa dang / mgrin pa dang / lag pa dang / mig dang / rna ba dang / mgo dang / 'i bar</text></item>
<item><p>215b3</p><section>mdo sde</section><text>bsregs nas de nas yang 'byung bar 'gyur te/ sreg pa na ji srid du de'i sdig pa'i las bcom zhing spangs la zad par ma byas pa de srid du/ dus du ma yun ring po lo bgrang gis mi lang bar sreg go/ /de phyis sems can dmyal ba de las thar bar 'gyur te/ thar nas</text></item>
<item><p>215b4</p><section>mdo sde</section><text>kyang log par lta ba mi bzad pas las de dang rgyu 'thun par tshe rabs lnga brgyar mi gtsang ba za ba lus thams cad rab tu 'bar ba mtshan mo rgyu ba na skye bo kun gyis mthong ba dang / las ngan pa byas pa dbang du gyur par skye bar 'gyur ro/ /kyi ris de las thar nas kyang</text></item>
<item><p>215b5</p><section>mdo sde</section><text>dud 'gro lus thams cad la srin bu me lce rab tu 'bar ba 'byung zhing nyin mtshan du skye bo kun gyi mngon sum du 'gyur ba dang / khong pa'i nang du me zhugs pas sreg cing nyi ma'i 'od zer dag gis zil gyis non par 'gyur ba mthong ngo // //'phags pa dam pa'i chos dran</text></item>
<item><p>215b6</p><section>mdo sde</section><text>pa nye bar gzhag pa/ bam po bcu gnyis pa/ de nas yang dge slong las kyi 'bras bu rnam par smin pa shes pa des sems can dmyal ba chen po tsha ba'i 'khor la brtags na/ des sems can dmyal ba pad ma chen po lta bu zhes bya ba mthong ngo / /der sems can dag las gang</text></item>
<item><p>215b7</p><section>mdo sde</section><text>gis skye bar 'gyur snyam nas des thos pa las byung ba'i shes pas brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba kun du bsten cing bsgoms la/ mang du byas pas 'gyur te/ mdor</text></item>
<item><p>216a1</p><section>mdo sde</section><text>bsdu na lus kyi chad pa dang / ngag gi chad pa'i las kyi nyer bsdogs dang / las kyi mjug dang ldan pa de ni lus dang bral nas ngan 'gro log par ltung ba sems can dmyal ba pad ma chen po lta bur skye bar 'gyur ro/ /log par lta ba yang rnam pa 'di dag byas</text></item>
<item><p>216a2</p><section>mdo sde</section><text>pas 'gyur te/ 'di ltar mis gsang gi mchod sbyin byas pas 'jig rten nyams pa med pa thob par 'gyur ro zhes zer ba de ni lus dang bral nas ngan 'gro log par ltung ba sems can dmyal ba pad ma chen po lta bur skye bar 'gyur ro/ /der gnod pa 'di dag 'byung bar 'gyur te/ 'di</text></item>
<item><p>216a3</p><section>mdo sde</section><text>lta ste/ sems can dmyal ba de'i byad gzugs pad ma lta bu yin te/ gang de dag gi ze ba'i bar rdo rje lta bu'i tsher mas gang ba der sems can dmyal ba dpag tshad lnga brgya tsam pa de tsher ma'i bar de dag tu skye bar 'gyur ro/ /skyes ma thag tu de dag gi lus thams cad tsher ma</text></item>
<item><p>216a4</p><section>mdo sde</section><text>rnams kyis shin tu phug ste/ gang ma phug pa gcig med pa ni der khab kyi bu ga tsam gyi phyogs kyang med de/ gang sems can dmyal ba pa'i mes rmas ma gang ba med do/ /de ltar ji srid du de'i srid pa'i las bcom zhing spangs la zad par ma byas pa de srid du yun ring por 'tshed</text></item>
<item><p>216a5</p><section>mdo sde</section><text>do/ /sreg go/ /de phyis sems can dmyal ba de dag las thar bar 'gyur te/ thar nas kyang las de dang rgyu 'thun pa'i 'bras bus tshe rabs nyis brgyar ljan ljin za bar 'gyur/ de de las shi nas kyang tshe rabs lnga brgyar rma bya dug za ba'i rigs su skye bar 'gyur ro/ /</text></item>
<item><p>216a6</p><section>mdo sde</section><text>gal te de nas shi nas gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ de rtag tu dbul zhing rtag tu phan tshun rag las pa mang ba dang / gal te ltad mo pas 'tsho ba'i gar mkhan nam/ gang rnam pa de las gzhan pa'i ltad mo pas</text></item>
<item><p>216a7</p><section>mdo sde</section><text>'tsho bar 'gyur te/ ji srid 'tsho'i bar du bkren pa rab tu 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po tsha ba'i 'khor la brtags na/ des thos pa las byung ba'i shes pas sems can dmyal ba mtha'</text></item>
<item><p>216b1</p><section>mdo sde</section><text>drag ces bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba kun du bsten cing bsgoms</text></item>
<item><p>216b2</p><section>mdo sde</section><text>te mang du byas pa ni snga ma bzhin no/ /log par lta ba kun du bsten cing bsgoms te mang du byas pas 'gyur ba ni 'di ltar chur zhugs pas nyes par byas pa thams cad 'byang bar 'gyur zhing khyab 'jug gi 'jig rten du skye bar 'gyur la gnas de nams kyang mi g.yo ste/ g.yo</text></item>
<item><p>216b3</p><section>mdo sde</section><text>ba med pa der skye bar 'gyur ro zhes de pha rol dag kyang de nyid la 'jog par byed cing yang dag par dga' bar byed la/ chur zhugs pas srog dang bral bar byed na/ de chur zhugs pas 'chi ba'i dus byas nas sems can dmyal ba mtha' drag tu skye bar 'gyur ro/ /lus kyi</text></item>
<item><p>216b4</p><section>mdo sde</section><text>chad pa dang / ngag gi chad pa dang / yid kyi chad pas nyams pa der skyes pa dag la gang sems can dmyal ba yang sos la sogs pa'i sdug bsngal de dag thams cad snga ma bzhin du 'byung ba'i steng du khyad par du 'byung ba ni/ sems can dmyal ba de kun nas rdo'i zur shin tu rno ba rnams</text></item>
<item><p>216b5</p><section>mdo sde</section><text>kyis khebs pa kun nas ri rad rod shin tu rno ba 'phang du dpag tshad bcu yod pas bsgribs pa de la bya yang 'gro bar mi nus na/ sems can dmyal ba pa dag ri de la rgal bar lta ga la nus te/ kun nas 'bar rab tu 'bar/ kun tu rab tu 'bar te/ ri de dag kun nas</text></item>
<item><p>216b6</p><section>mdo sde</section><text>me lce gcig tu gyur pa dang / sems can dmyal ba pa de las gcig gis sems can dmyal ba pa mtha' dag la/ kye grogs po dag ri'i rtse mor sems can dmyal ba 'di dag ri 'di dag las rgal ba dang / bde ba thob bo zhes smra</text></item>
<item><p>216b7</p><section>mdo sde</section><text>ste/ de ltar las ngan pas bskul ba'i sems can dmyal ba pa de sems can dmyal ba pa de dag la smra'o/ /smras ma thag tu sems can dmyal ba pa las ngan pas bskul ba de dag ri thag thug zar zur shin tu mi bde zhing kun nas rab tu 'bar ba ga la ba der de dag rgyug kyang de dag 'dzeg par</text></item>
<item><p>217a1</p><section>mdo sde</section><text>mi nus te/ de dag kha cig ni de nyid du mes 'tshig go/ /'jigs skrag pa kha cig ni de nyid du rdo rad rod la 'ju bzhin du sreg go/ /skrag cing dngangs pa'i sems can dmyal ba mgon 'dod pa/ skyabs 'dod pa/ dpung gnyen 'dod pa de kha cig ni gshin rje'i mi rnams</text></item>
<item><p>217a2</p><section>mdo sde</section><text>kyi lag pa nas ral gri dang / tho bas yang nas yang du btags te/ de ltar sems can dmyal ba pa lus kyi chad pa dang / ngag gi chad pa dang / yid kyi chad pas nyen pa dag ji srid du de'i sdig pa'i las bcom zhing spangs la zad par ma byas pa de srid du shin tu yun ring por 'tshed</text></item>
<item><p>217a3</p><section>mdo sde</section><text>do/ /sreg go/ /de phyis sems can dmyal ba de las thar bar 'gyur te/ thar nas kyang las de dang rgyu 'thun pa'i 'bras bus lo sum brgyar khrag za ba'i ris dang 'thun par skye bar 'gyur/ de las thar nas kyang lo sum brgyar dud 'gro sbrul chen po'i rigs su skye bar</text></item>
<item><p>217a4</p><section>mdo sde</section><text>'gyur ro/ /gal te mi rnams dang skal ba mnyam par mir skyes na de dbul zhing nad bu can dang / yul ngan par skye zhing dbang po ma tshang ba dang / rtag tu 'jigs pa mang ba'i yul dag tu skye bar 'gyur ba mthong ngo / /de nas yang dge slong las kyi 'bras bu rnam par smin pa shes pa</text></item>
<item><p>217a5</p><section>mdo sde</section><text>des/ sems can dmyal ba chen po tsha ba'i 'khor la brtags na/ des thos pa las byung ba'i shes pas sems can dmyal ba rus pa rdo rje lta bu 'byung zhing 'du ba zhes bya ba mthong ngo / /der sems can dag las gang gis skye bar 'gyur snyam nas des brtags na/ gang gis</text></item>
<item><p>217a6</p><section>mdo sde</section><text>srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba kun du bsten cing bsgoms te mang du byas pas 'gyur ro/ /log par lta ba yang kun du bsten cing bsgoms la mang du byas pas 'gyur te/ 'di ltar dngos</text></item>
<item><p>217a7</p><section>mdo sde</section><text>po dag ni 'dod rgyal las 'byung zhing 'dod rgyal las 'gag ste/ 'di ltar tsher ma rno ba dang / rma bya dag gi bkra ba dang / 'di ltar smig rgyu dang dri za'i grong khyer dag gi rgyu rkyen ni med kyi 'dod rgyal las 'byung zhing 'gag ste/ dngos po thams cad ni de lta bu yin no zhes de de</text></item>
<item><p>217b1</p><section>mdo sde</section><text>ltar gzhan dag kyang 'dod rgyal du lta bar gyur pa der rab tu 'jog par byed cing / yang dag par ston par byed la/ lus kyi chad pa dang / ngag gi chad pa dang / yid kyi chad pas nyams par byed pa de ni lus dang bral nas ngan 'gro log par ltung ba sems can dmyal ba rus pa</text></item>
<item><p>217b2</p><section>mdo sde</section><text>rdo rje lta bu 'byung zhing 'du bar skye bar 'gyur ro/ /der sems can dmyal ba yang sos la sogs pa'i sdug bsngal bsdus pa de dag thams cad 'byung ba'i steng du khyad par du 'byung ba ni 'di ltar gshin rje'i mi rnams kyis gang gi tshe sems can dmyal ba pa de dag mtshon cha hu lu</text></item>
<item><p>217b3</p><section>mdo sde</section><text>rnon po dag gis de'i sha med par byas la gang dgra gzhan byung bas rus pa de dag blangs te/ dgra des rus pa phan tshun btags so/ /rus pa de dag kyang de dag gi las nyes par byas pa des rdo rje lta bur gyur te/ kha cig gi mgo phug /kha cig gi rked pa phug /kha cig gi yan lag dang</text></item>
<item><p>217b4</p><section>mdo sde</section><text>nying lag thams cad thal bar rlog /kha cig gi khrag tsam lus par byed/ kha cig gi yan lag gcig 'jig par byed/ kha cig la phan tshun sbron par byed/ rus pa dang / rus pas sam/ rdo rab tu 'bar ba dag gis sems can dmyal ba pa de dag gcig la gcig rdeg cing</text></item>
<item><p>217b5</p><section>mdo sde</section><text>gsod de/ sems can dmyal ba pa las kyis bskul ba de dag 'di ltar ji srid du de'i sdig pa'i las bcom zhing spangs la zad par ma byas pa de srid du yun shin tu ring po/ lo bgrang gis mi lang bar sems can dmyal ba de dag gcig la gcig gsod do/ /de phyis sems can dmyal ba de</text></item>
<item><p>217b6</p><section>mdo sde</section><text>las thar bar 'gyur te/ thar nas kyang las de dang rgyu 'thun pa'i 'bras bus rang gi glad rgyas za ba'i nang du skye bar 'gyur/ de nas shi nas kyang tshe rabs sum brgyar dud 'gro'i 'jig rten rtsangs pa dang / skyin gor dang / srog chags b+hi la kar skye bar 'gyur ro/ /de nas</text></item>
<item><p>217b7</p><section>mdo sde</section><text>shi nas kyang gal te brgya la gnya' shing gi bu gar rus sbal 'jug pa lta bur mi rnams dang skal ba mnyam par mir skyes na de tshal du gnas pa dang / 'gro lding ba'i yul dang / an d+ha ka'i yul gyi dbus dag tu dbul ba dang / nad bu can dang / gzhan gyis bkol bar 'gyur ba mthong</text></item>
<item><p>218a1</p><section>mdo sde</section><text>ngo / /de nas gzhan yang dge slong las kyi 'bras bu rnam par smin pa shes pa des/ sems can dmyal ba chen po tsha ba'i 'khor la brtags na/ des thos pa las byung ba'i shes pas sems can dmyal ba skud pa nag pos 'dral zhing gcod pa tsha ba zhes bya ba mthong ngo / /</text></item>
<item><p>218a2</p><section>mdo sde</section><text>der sems can dag las gang gis skye bar 'gyur snyam nas des thos pa las byung ba'i shes pas brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba kun tu bsten cing bsgoms te mang du byas</text></item>
<item><p>218a3</p><section>mdo sde</section><text>pas 'gyur ro/ /log par lta bas ni mtshan ma dang mtshan ma las byung ba byas pa ston par byed/ sgom par byed/ mang du byed na/ de lus dang bral nas ngan 'gro log par ltung ba sems can dmyal ba lcags nag po'i skud pas 'dral zhing gcod pa tsha bar skye bar 'gyur ro/ /der gang</text></item>
<item><p>218a4</p><section>mdo sde</section><text>sems can dmyal ba yang sos la sogs pa'i gnod pa bsdus pa de dag thams cad lnga 'gyur du 'byung ba'i steng du khyad par du 'byung ba ni rang gis byas pa nyes par byas pa'i las las byung ba'i skud pa nag pos gcal nas gshin rje'i mi rnams kyis mtshon cha'i so rno zhing rab tu 'bar ba dag gis rkang pa la sogs</text></item>
<item><p>218a5</p><section>mdo sde</section><text>pa nas mgo'i bar du gcod do/ /de ltar de dag gcod pa na/ snying rje zhing rnam par khro la skad 'byin cing ngu'o/ /mtshon chas gsheg cing lcags nag po'i skud pas 'di ltar yungs kar tsam du yang mi mngon par ches phra bar gcod do/ /de ltar sems can dmyal ba pa de dag ji srid du</text></item>
<item><p>218a6</p><section>mdo sde</section><text>de'i sdig pa'i las bcom zhing spangs la zad par ma byas pa de srid du yun shin tu ring por gnod pa myong bar 'gyur ro/ /de phyis sems can dmyal ba de las thar bar 'gyur te/ thar nas kyang las de dang rgyu 'thun pa'i 'bras bus tshe rabs lnga brgyar gtor ma za ba rnams kyi nang</text></item>
<item><p>218a7</p><section>mdo sde</section><text>du skye bar 'gyur/ tshe rabs lnga brgyar dud 'gro chu'i srin bu dang / sdig pa dang / grog spur gyi skye gnas dag tu skye bar 'gyur/ gal te mi rnams dang skal ba mnyam par mir skyes na/ de de dag gi rgyu 'thun pas de tshe rabs su bkres pa dang / skom pas gdungs par 'gyur zhing</text></item>
<item><p>218b1</p><section>mdo sde</section><text>gang rgyal po gzhan gyis gnod pa byas par 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po tsha ba'i 'khor la brtags na/ des thos pa las byung ba'i shes pas sems can dmyal ba srin bu na kra dang /</text></item>
<item><p>218b2</p><section>mdo sde</section><text>'khor lo dang / me 'jigs 'jigs ltar skyes pa zhes bya ba mthong ngo / /der sems can dag las gang gis skye bar 'gyur snyam nas/ des thos pa las byung ba'i shes pas brtags na/ gang gis srog gcod pa dang / ma byin par len pa dang / 'dod pas log par</text></item>
<item><p>218b3</p><section>mdo sde</section><text>g.yem pa dang / chang 'thung ba dang / smra ba kun du bsten cing bsgoms te mang du byas pas 'gyur ro/ /log par lta ba yang bsams shing bsgoms la mang du byas pas 'gyur te/ 'di ltar 'jig rten 'di rtag go/ /'jig rten 'di ther zug go/ /chos thams cad rtag</text></item>
<item><p>218b4</p><section>mdo sde</section><text>go/ /chos rnams ni rtag ste/ phyin ci ma log pa'o zhes de ltar de phyin ci log tu lta ba ni log par lta ba yin te/ pha rol dag kyang log par lta ba de nyid la yang dag par 'jog par byed/ yang dag par 'dzin du 'jug par byed/ yang nas yang du ston cing 'khor la smra ba dang / rgyu ngan</text></item>
<item><p>218b5</p><section>mdo sde</section><text>pa dang lta ba'i mtha' 'khor 'dzin du 'jug cing chos ma yin pa chos kyi tshul du ston pa de lus dang bral nas ngan 'gro log par ltung ba sems can dmyal ba srin bu na kra dang / 'khor lo dang / me 'jigs 'jigs ltar skye bar 'gyur ro/ /der skyes nas gang sems can dmyal ba yang</text></item>
<item><p>218b6</p><section>mdo sde</section><text>sos la sogs pa'i gnod pa bsdus pa de dag thams cad 'byung ba'i steng du khyad par du 'byung ba ni 'di ltar lcags kyi ka ba 'byung bar 'gyur te/ de'i ra brgyab nas rkub tu 'byung ngo / /de nas byung nas kyang sa'i nang du lhan cig nub bo// //gsal shing gis phug nas srin bu</text></item>
<item><p>218b7</p><section>mdo sde</section><text>na kra zhes bya bas pags pa dang sha dang tshil thams cad za la/ de'i yan lag dang nying lag dag za zhing 'thung ste/ khrag 'byin par byed pa dang / lus sgul bar byed pa dang / sha gcod par byed pa dang / mig 'byin par byed pa dang / gzhungs pa dang / rgyus pa 'byin cing rtsa</text></item>
<item><p>219a1</p><section>mdo sde</section><text>yang gcod pa dang 'dzag sgo sreg pa dang / spu 'thog pa dang / pags pa 'dral ba dang / rgyus pa mang po'i nang du 'jug pa dang / snying dral nas 'thung ba dang / glo ba dang / rgyab dang / gnad dang / gnad dag la za bar byed do/ /de'i mid pa</text></item>
<item><p>219a2</p><section>mdo sde</section><text>dang / lce dag phra skam rab tu 'bar bas drangs nas khyi zar 'jug go/ /rgyu ngan pa dang / lta ba ngan pa'i mthar chud pa ngan par smras pa gang de de'i nyes pas de dag thams cad sdug bsngal gyi dra bar chud pa yin te/ sems can dmyal ba pa log par lta ba g.yo sgyu'i lta ba/</text></item>
<item><p>219a3</p><section>mdo sde</section><text>g.yo sgyus 'gyed pa de dag log par smra ba chen po yin te/ gang de dag des der rab tu btsud cing lus kyi chad pa dang / ngag gi chad pa dang / yid kyi chad pas nyams pa de dag thams cad ji srid du de'i sdig pa'i las bcom zhing spangs la zad par ma byas pa de srid du yun shin</text></item>
<item><p>219a4</p><section>mdo sde</section><text>tu ring zhing lo bgrang gis mi lang bar sems can dmyal bar sreg go/ /de phyis sems can dmyal ba de las thar bar 'gyur te/ thar nas kyang las de dang rgyu 'thun pa'i 'bras bus tshe rabs sum brgyar mi ro za bar skye bar 'gyur ro/ /de las thar nas kyang gal te</text></item>
<item><p>219a5</p><section>mdo sde</section><text>gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ las de dang rgyu 'thun pa'i 'bras bus gang rgyal po gzhan gyis nyes pa byas pa de de'i lus la 'bab pa dang / de dbul zhing nad bu can dang / gzhan gyis bkol bar 'gyur zhing mi'i</text></item>
<item><p>219a6</p><section>mdo sde</section><text>sha la za ba dang / lus snang ba'i 'du shes mi 'thob par 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po tsha ba'i 'khor la brtags na/ des thos pa las byung ba'i shes pas sems can dmyal ba</text></item>
<item><p>219a7</p><section>mdo sde</section><text>nags tshal gyi me mun ltar 'khrigs pa zhes bya ba mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ gang gis srog gcod pa dang / ma byin par len pa dang / 'dod pas log par g.yem pa dang /</text></item>
<item><p>219b1</p><section>mdo sde</section><text>chang 'thung ba dang / smra ba kun du bsten cing bsgoms la mang du byas pas 'gyur te/ las kyi nyer bsdogs dang las kyi mjug dang ldan pas 'gyur ro/ /de lus dang bral nas ngan 'gro log par ltung ba sems can dmyal ba nags tshal gyi me mun ltar 'khrigs pa</text></item>
<item><p>219b2</p><section>mdo sde</section><text>zhes bya bar skye bar 'gyur ro/ /log par lta ba kun tu bsten cing bsgoms te mang du byas pas 'gyur ba ni/ 'di ltar kha cig ni mi rtag go/ /kha cig ni rtag go/ /de la mi rtag pa ni lus yin no/ /rtag pa ni sa la sogs pa 'byung ba rnams yin te/ de mthar 'dzin pa</text></item>
<item><p>219b3</p><section>mdo sde</section><text>lta ba gnyis kyi rgyu ngan pa/ lta ba ngan pa'i mtha' gzhan dag 'dzin du 'jug cing yang dag par dga' bar byed du 'jug la yang dag par rab tu 'jog /'khor la chos ma yin pa'i tshul gyis chos ston cing rab tu 'jog par byed pa de lus dang bral nas ngan 'gro log par ltung ba sems</text></item>
<item><p>219b4</p><section>mdo sde</section><text>can dmyal ba nags tshal gyi me mun ltar 'khrigs par skye bar 'gyur ro/ /der gang sems can dmyal ba yang sos la sogs pa'i gnod pa de dag thams cad lnga 'gyur du 'byung ba'i steng du khyad par du 'byung ba ni 'di ltar gang gi tshe gshin rje'i mi'i gnod pa dag las gal te thar nas</text></item>
<item><p>219b5</p><section>mdo sde</section><text>kyang phyis de'i las kyis byas pa'i mun pa mun nag gi tshogs kyi rlung ldang ste/ des sems can dmyal ba pa de dag dmigs pa med pa nam mkha' la ji ltar de'i lus kyang mi mngon pa de ltar skor ro/ /yongs su bskor ba de yongs su skor ba dang rlung gzhan spu gri lta bur ldang ste/ des lus</text></item>
<item><p>219b6</p><section>mdo sde</section><text>de chang pa nas bye ma 'thor ba ltar phyogs bcur 'thor ro/ /de nas yang skye bar 'gyur te/ yang 'thor ro/ /de ltar ji srid du de'i sdig pa'i las bcom zhing spangs la zad par ma byas pa de srid du yun shin tu ring ba lo bgrang gis mi lang bar sdug bsngal drag cing tsha la rtsub pa dag myong</text></item>
<item><p>219b7</p><section>mdo sde</section><text>bar 'gyur ro/ /de phyis de las thar bar 'gyur te/ thar nas kyang las de dang rgyu 'thun pa'i 'bras bus tshe rabs bzhi brgyar skyugs pa za ba rnams kyi nang du skye bar 'gyur ro/ /de las thar nas kyang gang dud 'gro lhag ma za ba bkres pa dang skom pas yongs su gdungs pa'i</text></item>
<item><p>220a1</p><section>mdo sde</section><text>lus su 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba chen po tsha ba'i 'khor la brtags na/ des thos pa las byung ba'i shes pas sems can dmyal ba bung ba rdo rje lta bus gnod pa'i go cha zhes bya</text></item>
<item><p>220a2</p><section>mdo sde</section><text>ba ji ltar 'dug pa de mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba</text></item>
<item><p>220a3</p><section>mdo sde</section><text>kun du bsten cing bsgoms te mang du byas pas 'gyur ro/ /log par lta ba ni 'di ltar 'khor ba 'di ni thog ma yod cing rgyu yod pa'o/ /gang 'di dag thams cad kyi rgyu rtag pa dang mi rtag pa gnyis te/ des bskyed do zhes de rgyu ngan pa dang / lta ba ngan pa'i mthas bslad</text></item>
<item><p>220a4</p><section>mdo sde</section><text>pa de chos ma yin pa chos kyi tshul du ston cing pha rol rab tu 'jog par byed yang dag pa'i lam las bkol bar byed cing chos las phyir zlog par byed la log par lta ba yang dag par 'dzin du 'jug par byed kyang de de ltar ma yin te/ rgyur gyur pa rtag pa gang yang med do/ /rtag pa ni</text></item>
<item><p>220a5</p><section>mdo sde</section><text>dus dang bral ba/ 'gyur ba med pa/ de skyed pa ma yin pa/ nam mkha' lta bu yin na de yang gzhan du rtog ste/ de lus dang bral nas ngan 'gro log par ltung ba sems can dmyal ba bung ba rdo rje lta bus gnod pa'i go char skye bar 'gyur ro/ /de lus kyi chad pa dang /</text></item>
<item><p>220a6</p><section>mdo sde</section><text>ngag gi chad pa dang / yid kyi chad pas nyen pas nyams pa/ skyes bu ngan pa/ log par lta ba/ yang dag par smra ba phyir 'gog pa/ yang dag par ma yin pa smra ba la rab tu 'jog pa/ rmongs pas lam ngan par zhugs pa/ shes rab kyi nga rgyal can rang gis yongs su</text></item>
<item><p>220a7</p><section>mdo sde</section><text>brtags pa smra ba ni gnod pa dag dang phrad de/ gang sems can dmyal ba yang sos la sogs pa'i gnod pa bsdus pa dag lnga 'gyur du 'byung ba'i steng du khyad par du 'byung ba 'di lta ste/ gshin rje'i mi phra skam phra mo thogs pas sha ba spu tsam du btogs btogs nas de</text></item>
<item><p>220b1</p><section>mdo sde</section><text>nyid zar 'jug go/ /bung ba'i mchu rdo rje lta bu dag 'byung bar 'gyur la/ gang de'i lus la lan tshwa ltar drag par byed de de la khrag dron po 'byung ngo / /de gshin rje'i mi rnams kyis de nyid zar 'jug ste/ zas des de'i srog 'tsho bar byas so/ /nyes par byas pa'i las</text></item>
<item><p>220b2</p><section>mdo sde</section><text>kyis bslus pa de yang bkres pa dang / skom pas lus dang snying bcu 'gyur du gdungs so/ /de nas yang las de dang rgyu 'thun par rang gi sha dang khrag de nyid 'byung bar byed de/ rang gi las kyis 'chi ba'i dus mi byed do/ /de nas yang rang gi sha dang khrag de nyid 'byung</text></item>
<item><p>220b3</p><section>mdo sde</section><text>bar byed de/ ji srid du de'i sdig pa'i las bcom zhing spangs la zad par ma byas pa de srid du las kyis bslus pa de yun shin tu ring po lo bgrang gis mi lang bar gnod pa myong bar 'gyur ro/ /de phyis sems can dmyal ba de las thar bar 'gyur te/ thar nas kyang las</text></item>
<item><p>220b4</p><section>mdo sde</section><text>de dang rgyu 'thun pa'i 'bras bus tshe rabs bzhi brgyar lhag ma za bar skye bar 'gyur ro/ /tshe rabs lnga brgyar dud 'gro tsi lin da dang / ba lang gi nags tshal la sogs par bkres pa dang / skom pas gdungs pa'i lus su skye bar 'gyur ba mthong ngo / /de nas yang dge</text></item>
<item><p>220b5</p><section>mdo sde</section><text>slong las kyi 'bras bu rnam par smin pa shes pa des sems can dmyal ba chen po tsha ba'i 'khor la brtags na/ des bcu bdun pa ni gcig kyang ma mthong la/ 'di ltar sems can dmyal ba chen po tsha ba'i 'khor 'di'i mtha' ni 'di yin/ gnas pa ni 'di yin/ log par lta ba ngan</text></item>
<item><p>220b6</p><section>mdo sde</section><text>par byas pa'i las byas pa rnams kyi gnas ni 'di yin no snyam ste/ des sems can dmyal ba chen po bcu drug pa la brtags nas yang dag pa ji lta ba bzhin nang gi chos la chos kyi rjes su lta zhing gnas pa'i rnal 'byor spyod pa de rab tu dga' ba dang / sa bla ba'i gnod sbyin dag gis de</text></item>
<item><p>220b7</p><section>mdo sde</section><text>mthong nas/ kye e ma dge slong 'di ni brtson pa ma nyams pa sa gzhan bcu gcig pa la zhugs shing 'khor ba'i dus rnam par gcod par byed pa de yang shes nas dga' ste/ bar snang la spyod pa'i gnod sbyin dag la snga ma bzhin mngon par bsnyad nas/ 'od chung gi lha'i bar dag la</text></item>
<item><p>221a1</p><section>mdo sde</section><text>'di ltar rigs kyi bu che ge mo zhig ces bya ba snga ma bzhin du sbyar te/ sa gzhan bcu gcig pa la zhugs pa/ bdud kyi gzhi dang lhan cig gnas par mi 'dod pa/ nyon mongs pa 'dod chags rnams dang lhan cig rtse bar mi 'dod pa/ yul la gnas pa'i 'gro ba</text></item>
<item><p>221a2</p><section>mdo sde</section><text>sdug bsngal gyi gzhi mtha' yas pa mi 'dod pa'i bar dag bsnyad do/ /de nas yang dge slong des sems can dmyal ba yang sos dang / thig nag dang / bsdus gzhom dang / ngu 'bod dang / ngu 'bod chen po dang / tsha ba'i 'khor la brtags nas sems can dmyal ba gzhan dag</text></item>
<item><p>221a3</p><section>mdo sde</section><text>la yang brtags na/ des thos pa las byung ba'i shes pas sems can dmyal ba rab tu tsha ba zhes bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par</text></item>
<item><p>221a4</p><section>mdo sde</section><text>g.yem pa dang / chang 'thung ba dang / smra ba dang / log par lta ba kun tu bsten cing bsgoms te mang du byas pas 'gyur ro/ /dge slong ma gzhon nu sdom pa la gnas pa/ tshul khrims ma nyams pa/ brkam pa med par spyod pa/ 'dod pa med pa'i brtul zhugs</text></item>
<item><p>221a5</p><section>mdo sde</section><text>nyams par byas shing de bzhin gshegs pa'i bstan pa las 'khrul par byas la de sangs rgyas la mi dad par byas te/ 'di ltar sangs rgyas ni thams cad mkhyen pa ma yin na de'i dge slong ma'i dge 'dun rnam pa 'di lta bus ci zhig tu 'gyur/ de dag thams cad ni yin te/ bstan</text></item>
<item><p>221a6</p><section>mdo sde</section><text>pa de ni ngan pa yin zhing de ni dman pa yin te/ de la byin pas chos su mi 'gyur zhing de la byin pas mya ngan las 'das pa yang 'thob par mi 'gyur te/ dge 'dun 'di ni dmangs yin no zhes dge slong ma gzhon nu'i brtul zhu gsal sa bskyod cing chos ma yin pa med do zhes de de</text></item>
<item><p>221a7</p><section>mdo sde</section><text>ltar rjes su sems su bcug nas dge slong ma gzhon nu de brtul zhugs las skyod par byed/ chos ma yin pa med do zhes tshul khrims 'khrul pa dang lta ba 'khrul par byed na/ de lus kyi chad pa dang / ngag gi chad pa dang / yid kyi chad pas lus dang bral nas ngan 'gro log par</text></item>
<item><p>221b1</p><section>mdo sde</section><text>ltung ba sems can dmyal ba rab tu tsha bar skye bar 'gyur te/ lus kyi bong tshod dpag tshad tsam la mar sar 'ju ba lta bur lus shin tu gzhon sha can du 'gyur/ de bzhin du mig dang / sgra dang / reg pa dang / ro dang / gzugs dang / dri shin tu chung bas srog chad par</text></item>
<item><p>221b2</p><section>mdo sde</section><text>byed de/ ji lta ji ltar sdig pa'i shas cher byas pa de lta de ltar lus dang yid ches shin tu gzhon sha can du 'gyur ro/ /de'i las ngan pa byas pa dang mi dge ba'i las kyi mthus 'di ltar tshe 'di la sdug bsngal shin tu drag pa dag myong bar 'gyur te/ 'chi ba'i dus kyi tshe nges par</text></item>
<item><p>221b3</p><section>mdo sde</section><text>myong bar 'gyur ba ni/ ji ltar sems can dmyal ba yang sos su skyes pa de ltar 'chi ba'i dus kyi tshe myong bar 'gyur ro/ /nyi ma gsum lon nas 'chi ba'i bar du de'i lce lkugs par 'gyur zhing 'jigs pa'i 'du shes su 'gyur/ 'du byed rnams nyam chung bar 'gyur/ rnam par</text></item>
<item><p>221b4</p><section>mdo sde</section><text>shes pa shin tu skrag par 'gyur te/ tshul de lta bur 'byung ba chen po bzhi rnams kyis dkrugs nas shin tu sdug bsngal bar 'gyur ro/ /sa'i khams sra ba'i ngo bo 'khrugs pas lus dang rtsa dang / rgyus pa dang / mid pa thams cad shin tu 'gog par byed/ 'bugs par</text></item>
<item><p>221b5</p><section>mdo sde</section><text>byed/ rab tu 'bugs par byed/ rnam par tho 'tsham par byed/ mar sar gyi gong bu bzhin du gnod par byed/ shin tu 'thag par byed cing 'thas par byed do/ /chu'i khams 'khrugs pas kyang lus dang rtsa thams cad dang / rgyus pa brgya dag gis 'ching bar</text></item>
<item><p>221b6</p><section>mdo sde</section><text>byed/ ches mkhrang bar byed/ chu ser du byed/ lhod lhod por byed/ dri skyed par byed/ srin bu gsod par byed/ 'dzag sgo thams cad 'gag par byed/ sgra ngar ngar po 'byin par byed/ mid pa dang / lce'i 'dzag sgor gyur pa'i tshor ba gnod par byed/ yan lag dang nying</text></item>
<item><p>221b7</p><section>mdo sde</section><text>lag thams cad las rngul 'byung bar byed do/ /me'i khams 'khrugs pas kyang lus dang rtsa dang / rgyus pa thams cad sreg par byed/ 'tshed par byed/ sdug bsngal gyi nyam thag par byed/ pags pa zangs kyi mdog lta bur byed/ nang du sreg pa skyed par byed/ phyi</text></item>
<item><p>222a1</p><section>mdo sde</section><text>rol du rnam par sreg pa skyed par byed/ sred pa'i stobs rab tu skyed par byed/ kha skam par byed/ snying sreg par byed do/ /rlung gi khams 'khrugs pas kyang yang ba'i ngo bo g.yo ba las nam mkha' la bteg nas 'dor ba bzhin byed/ rtsub pa'i dngos pos</text></item>
<item><p>222a2</p><section>mdo sde</section><text>yan lag dang nying lag thams cad dang / khams thams cad shin tu rtsub par byed do/ /yan lag dang / nying lag thams cad dang / gnad thams cad kyi bar bar du rlung pib pa la ka dang / sU tsa ka khab lta bur gyur pa rgyu ste/ rlung pib pa la ka khab lta bu rab tu</text></item>
<item><p>222a3</p><section>mdo sde</section><text>'bar ba dag gis ba spu'i khung bu la sogs pa nas/ kha chu dang / pags pa dang / sha dang / tshil dang / rus pa dang / rkang pa dang / khu chu'i bar dag la 'jog par byed de/ ste'u bzhin du gcod par byed/ 'jog par byed/ dbang po'i lam thams cad 'gog par byed/</text></item>
<item><p>222a4</p><section>mdo sde</section><text>bshang ba dang / gci ba'i gnas 'gog par byed/ srog chags kyi dbugs yang dag par 'gog par byed/ mid par mid pa'i sgo'i lam log par byed/ lta bas 'du shes phyin ci log tu byed/ rna bas sgra mi snyan pa thos/ de'i snar chu 'byung zhing de'i sen mo dag sngon por</text></item>
<item><p>222a5</p><section>mdo sde</section><text>byed/ sna yon por byed cing rlig pa mdoms su 'phyang bar byed/ rkub kha na ba dang / pho mtshan na ba dang / reg pa mdag me dang mtshungs pas sdug bsngal bar byed/ pags par gtogs pa dang / pags pa dag skrangs par byed/ de'i skra dang / spu dag shig shig por</text></item>
<item><p>222a6</p><section>mdo sde</section><text>byed de/ nyes par byas pa mi 'thun par spyad pa dag 'chi ba'i dus su sdug bsngal mi bzad pa 'byung ba'i phyogs tsam zhig bshad pa yin te/ de ltar nyin zhag gsum du 'byung ba chen po bzhi 'khrugs pa rnams kyis rnam par 'tshe'o/ /gang gi tshe dus tha ma 'bab par 'gyur ba</text></item>
<item><p>222a7</p><section>mdo sde</section><text>na/ sems can dmyal ba pa de'i 'jig rten pha rol gyi mtshan ma 'di dag 'byung bar 'gyur te/ 'di lta ste/ de'i gnas thams cad phyar ba ngan pa rab tu 'bar bas khebs par snang zhing rmi lam gyi gzugs lta bu dag mthong ngo / /gnas med pa'i seng ge dang / stag gi</text></item>
<item><p>222b1</p><section>mdo sde</section><text>gzugs 'jigs 'jigs ltar 'dug pa'i rnam pa de lta bu dang / gzhan yang shin tu 'jigs 'jigs ltar 'dug pa mi sdug pa dag mthong ngo / /rna bas sgra 'ur 'ur po 'jigs shing mi dga' ba'i tshig dag thos so/ /de'i pags pa mtshon nyid kyis gcod do/ /srid pa tha ma par</text></item>
<item><p>222b2</p><section>mdo sde</section><text>bab pa na rlung de de'i steng du 'byung bar 'gyur te/ sen mo dag btang nas rkang pa dag gtong / rkang pa dag btang nas byin pa gtong / byin pa btang nas brla gtong / brla btang nas mdoms gtong / mdoms btang nas lto gtong / lto btang nas snying gtong / snying</text></item>
<item><p>222b3</p><section>mdo sde</section><text>btang nas sgra ngar ngar por byed/ mchil ma dag skams par byed la mig ya gcig dmar por byed do/ /gshin rje'i mi lag na ral gri dang / tho ba thogs pa nam mkha' la 'gro ba dag mthong ba dang / de'i mdza' bshes dang / nye du dag na re nam mkha' la reg par</text></item>
<item><p>222b4</p><section>mdo sde</section><text>'dod do zhes smra'o/ /de dbugs chen pos nyam thag cing lus dang bral/ dbugs chad nas mar me ngan pa snying po dri ma can bsregs pa ltar 'jig rten 'di nas srid pa bar mar skye ste/ rgyu dang mtshungs par 'bras bu dag 'byung ngo / /nyes par byas pa'i las kyi mtha' spyod</text></item>
<item><p>222b5</p><section>mdo sde</section><text>pa de srid pa bar ma pa'i sdug bsngal rnams kyis mngon par nyams par 'gyur ro/ /des bdag nyid ji ltar mi lo brgyad khri bzhi stong thub pa'i byis pa lo brgyad lon pa'i tshad de lta bur mthong ste/ skye bo dag ni thams cad nas thams cad du mi snang ngo / /'byung ba chen po phra ba</text></item>
<item><p>222b6</p><section>mdo sde</section><text>dang / rags pa dag 'byung ste/ phra mo bltar med cing thogs pa med pa de lta bu byung bas gang ri rab phug nas 'gro yang bdag nyid dang / ri rab la yang gnod pa med na/ ri gzhan dag la lta smos kyang ci dgos/ de ltar de dag nyid lcags nag po lta bu'i kha dog dang mun pa mun</text></item>
<item><p>222b7</p><section>mdo sde</section><text>nag gi rdzong gi nang du zhugs par mthong ste/ de bdag nyid kyis las byas pa/ des spu thams cad 'bar bar mthong ngo / /bdag nyid gshin rje'i mi rnams kyis lcags kyi thag pa nag pos phyin ci log tu dam par rab tu bcings par mthong ste/ rkang pa dag kyang shin tu drag cing</text></item>
<item><p>223a1</p><section>mdo sde</section><text>dug gis reg pa ltar mkhrang ba/ gzugs shin tu 'jigs 'jigs ltar 'dug cing thags thogs med par 'gro ba gzhan yod pas thams cad kyi nang na bcing ba dam pos bdag nyid bcings par mthong ste/ ji ltar skra'i rtse mo'i phyogs tsam yang bcings pa dam po</text></item>
<item><p>223a2</p><section>mdo sde</section><text>des de ltar ma bcings pa med do/ /sgra dang / reg pa dang / ro dang / gzugs dang / dri mi 'dod pa dag 'byung bar 'gyur te/ 'di lta ste/ mig gis gzugs mig dang mi 'thun pa/ kha dog mi sdug pa/ 'jigs 'jigs ltar 'dug cing rab tu 'bar ba mang po dag mthong</text></item>
<item><p>223a3</p><section>mdo sde</section><text>ngo / /rna bas kyang gang tshig de la dga' bar mi 'gyur ba mi snyan pa mi 'dod pa yid du mi 'ong ba dag thos so/ /'di lta ste/ nyes par byas pa'i las kyi mtha' spyad pa lus kyi chad pa dang / ngag gi chad pa dang / yid kyi chad pa mi phan pa byed pa dag 'dis 'thob ste/ mis legs</text></item>
<item><p>223a4</p><section>mdo sde</section><text>par byas pa'i rin po che'i gling gis bslus shing mi dge ba bcu'i las kyi lam mi gtsang ba bsams bzhin du spyod pa/ phyin ci log gis rin po che'i gling nyams pa/ mtshon dang / me dang / dug dang / g.yang sa lta bu'i 'dod pas bslus pa/ gzhan gyi bud med kyi tshig gis rnam</text></item>
<item><p>223a5</p><section>mdo sde</section><text>par bslus shing de la 'dod pa des mi dge ba rnam pa gsum byas so/ /blo ngan pas rang gi las nyes par spyad pa des de ltar sems can dmyal ba rab tu tsha bar sdug bsngal sna tshogs kyis nyam thag pa dag ji ltar bu dang chung ma mthong bas bslus pa nyes par spyad pa'i chad pa rnam pa 'di lta bu</text></item>
<item><p>223a6</p><section>mdo sde</section><text>yang mi 'byung bar bya ba'i phyir bdag cag gis rnam pa brgya stong phrag du mar gnod pa bya'o snyam nas gshin rje'i mi rnams kyis srid pa bar ma pa dag la rjes su bstan pa'i tshigs su bcad pa smras pa/ gnyen bshes tshul ni dgra yin te/ /mi phan phan pa'i tshul gyis khyod/ /bcom</text></item>
<item><p>223a7</p><section>mdo sde</section><text>nas mi yi 'jig rten nas/ /de ring mun nag chen por 'gro/ /ji ltar las ni rnam gsum byas/ /nyes gsum byas pa dgra gzhan med/ /las rnam gsum gyis khrid de 'ongs/ /gshin rje'i gnas su khrid par byed/ /las dag gcig cig byed pa ni/ /'bras bu</text></item>
<item><p>223b1</p><section>mdo sde</section><text>gcig cig myong bar 'gyur/ /skye bo skye bo'i grogs med par/ /rdzong ni gcig cig rgal bar 'gyur/ /skye bo gang zhig skye bo 'dod/ /nyes par byas pa mang du byed/ /skye bos skye bo skyob mi nus/ /skye bo rang gis byas la spyod/ /skye bo bu yi 'du shes kyis/ /</text></item>
<item><p>223b2</p><section>mdo sde</section><text>rmongs pa ci yi phyir na bslus/ /rmongs pas bslus pa khyod kyis su/ /sbyin la sogs pa'i blo ma bskyed/ /'jig rten 'di dang pha rol gyi/ /'jig rten de bzhin 'brang ba'i dgra/ /dgra yi nang na dgra dang po/ /ngan song thams cad rnam ston pa/ /dug dang me dang</text></item>
<item><p>223b3</p><section>mdo sde</section><text>mtshon lta bu/ /rang gis byas pa ngan pa yin/ /khyod kyis las ni byas pa dag /khyod nyid rjes su spyod pa yin/ /gzhan gyis byas pa'i las de ni/ /pha rol dag la 'pho ba med/ /mi yis nyes par spyad byas pa/ /'jig rten 'di dang pha rol dang / /thog ma bar</text></item>
<item><p>223b4</p><section>mdo sde</section><text>dang tha ma ru/ /bde 'byung bde ba'i ro mi myong / /de nyid 'dod par mi byed pa'i/ /sems ni rnam par dkrugs pa byas/ /byis pa'i sems dang yid 'phrogs pa/ /mi dge'i chos ni rnam par 'phel/ /yid kyis bslus pa'i sems can ni/ /yid kyis rab tu rnam</text></item>
<item><p>223b5</p><section>mdo sde</section><text>par chags/ /mun pa nas ni mun pa ru/ /sems can dmyal bar sdig can 'gro/ /'khor bar mun pas bsgribs pa dag /sangs rgyas bstan pa rnyed par dka'/ /gang dag chos ni mi 'dod pa/ /sdug bsngal shin tu sdug bsngal 'gro/ /gang zhig rtag tu sems</text></item>
<item><p>223b6</p><section>mdo sde</section><text>ma zhi/ /yul rnams kyis ni nges par 'joms/ /gnas 'di dag tu de 'gro ste/ /'di ltar khyod nyid rjes su ltos/ /de ltar nyes par byas pa'i las kyi mtha' spyad pa/ rang gi lus dang ngag dang sems kyis bslus shing nyes par byas pa ni gshin rje'i mi de dag gis rjes</text></item>
<item><p>223b7</p><section>mdo sde</section><text>su bstan nas sems can dmyal ba chen po rab tu tsha bar song ste/ snas ni ljan ljin dang rul pa dang mi gtsang ba'i tshogs kyi dri shin tu mi zhim pa dag mnom mo/ /lces ni zangs rab tu tsha zhing mkhrang la ro bro ba med pa dang / dri dang ro dang gzugs yid du mi 'ong ba dag myong ngo / /</text></item>
<item><p>224a1</p><section>mdo sde</section><text>sems can dmyal ba pa'i lus kyis kyang rlung spu gri dang me lta bu dang bcas pas reg go/ /yul 'jigs pa lngas mi 'jigs pa'i yid kyang sems can dmyal ba chen po sngar bstan pas shin tu rnam par slong bar byed do/ /mid pa yang gshin rje'i mis rab tu dam por bcings</text></item>
<item><p>224a2</p><section>mdo sde</section><text>shing las kyi rlung langs pa'i sems can dag gis dbang med par khrid do/ /gshin rje'i mi bzhin bsgyur cing lag pa dang rkang pa dang lto dang sen mo so so na 'jigs pa/ 'brug gi 'ur sgra 'jigs shing lag na mtshon cha thogs pa sprin nag po lta bu dang / mig 'bar zhing rab tu 'bar la mche ba 'khor</text></item>
<item><p>224a3</p><section>mdo sde</section><text>lo ltar rno ba/ gsus pa rab tu che zhing lag pa thung ba/ sen mo mkhrang zhing rno la rod pa/ lus thams cad rtsa sbom pos khyab par sbrel ba'i rnam pa de lta bu dag gis nyes par byas pa'i las kyi mtha' dpyad pa de de ltar dpag tshad bye ba sum cu rtsa drug dang / 'og tu dpag tshad bye ba bcu dang / sa dang rgya mtsho</text></item>
<item><p>224a4</p><section>mdo sde</section><text>dang gling dang tshong 'dus dang ldan pa dpag tshad stong phrag drug cu rtsa brgyad du khrid de rgya mtshor gtogs par de 'dug go/ /rnam pa 'di lta bu'i las kyi rlung gis 'phangs pa ni gang du yid kyis kyang dpe bya bar sla ba ma yin no/ /nyi ma dang / zla ba dang / rlung 'gro ba med de/ rlung rnams kyi nang na ni las kyi</text></item>
<item><p>224a5</p><section>mdo sde</section><text>rlung mchog yin te/ gzhan rlung ma yin pa de lta bur nyes par byas pa'i las kyi mtha' spyad pa de khrid de/ gshin rjes snga ma bzhin rjes su bstan to/ /nyes par byas pa'i las kyi zhags pas bcings pa gshin rje'i gnas de nas byung nas/ sems can du bgrang ba lus dang ldan pa'i</text></item>
<item><p>224a6</p><section>mdo sde</section><text>las mi gtsang ba rnams kyis bcings pa sems can dmyal ba rab tu tsha ba der khrid do/ /sems can dmyal ba de rgyang ring po na kun nas rab tu 'bar ba mun pa mun nag dang / rgyang ring po na me 'bar ba/ rang gi bong tshod dpag tshad lnga stong yod pa/ skye 'grib med pa/ ches nyung ba dang /</text></item>
<item><p>224a7</p><section>mdo sde</section><text>ches mang ba mthong ngo / /dpag tshad sum stong na sems can dmyal ba pa rnams kyi sgra 'byin pa thos te/ so so ni snying rje rje skad dang / 'jigs shing dman la gdangs mi snyan pa dga' ba med cing sdug bsngal tsha ba rtsub pa bzod par dka' zhing ro bro ba med pa rnam pa du ma dag lo 'bum</text></item>
<item><p>224b1</p><section>mdo sde</section><text>phrag bye ba du mar lo bgrang gis mi lang bar rgyun du sgra 'byin pa thos so/ /sems can dmyal ba pa de sems can dmyal ba pa rab tu tsha bar sgra 'byin pa des thos nas yid bcu 'gyur du 'jigs shing skrag go/ /sems can dmyal ba chen po rab tu tsha ba ga la ba de'i phyogs su yang</text></item>
<item><p>224b2</p><section>mdo sde</section><text>gshin rje'i mi rnams kyis khrid nas tshigs su bcad pa 'di dag smras so/ /'di ni sems can dmyal ba'i sgra/ /thos nas blo ngan khyod 'jigs sam/ /gang du khyod ni me yis su/ /shing ltar bsregs na ji ltar bya/ /me yis bsregs pa bsregs pa min/ /ngan par byas pas khyod</text></item>
<item><p>224b3</p><section>mdo sde</section><text>bsregs so/ /me ni zhi bar 'gyur srid kyi/ /nams kyang ngan byas me mi zhi/ /me yis 'jig rten mthar mi khyer/ /me yi phyi bzhin me mi 'brang / /ngan byas sdig pa'i me 'di yis/ /khyod dang bcas par myur bar sreg /ngan byas me yis gang bsregs pa/ /mi de dag</text></item>
<item><p>224b4</p><section>mdo sde</section><text>ni dmyal bar sreg /ngan byas me ni gang spong ba/ /de dag dmyal ba'i 'jigs pa med/ /gang dag bdag tu gces 'dod dang / /gal te dmyal bar rnam 'jigs na/ /sdig pa dag ni rnam par spangs/ /de las sdug bsngal 'byung mi 'gyur/ /sdig pa shin tu rnam spangs</text></item>
<item><p>224b5</p><section>mdo sde</section><text>pa/ /sems ni rtag tu gtsang ba dang / /lus dang ngag gi tshogs zhi ba/ /mya ngan 'das pa yong mi ring / /sems can rtag tu sdig sems pa/ /rtag tu gti mug dbang du song / /sems can dmyal ba drag po thob/ /ci phyir rab tu mchi ma 'byin/ /ngan byas</text></item>
<item><p>224b6</p><section>mdo sde</section><text>thog ma bar tha mar/ /sdug bsngal sdug bsngal rnam smin dang / /de bzhin sdug bsngal 'gro ba dang / /legs pa yongs su smin mi 'gyur/ /'jig rten pha rol khyod kyis sdig /sdig pa gang dag ngan byas mang / /de yi 'bras bu rnam smin ni/ /de ring mi bzad nye bar</text></item>
<item><p>224b7</p><section>mdo sde</section><text>spyod/ /mi yis ngan byed byas pa ni/ /mi bzad shin tu mi bzad 'gro/ /mi yis legs byed byas pa ni/ /bde las shin tu bde bar 'gro/ /sdig pa'i 'bras bu mi bzad pa/ /bde ba 'thob par 'gyur ba med/ /bde ba dag gi 'bras bu yang / /mi bzad log par smin mi 'gyur/</text></item>
<item><p>225a1</p><section>mdo sde</section><text>'khor ba thog ma med pa nas/ /legs byas 'bras bu bde ba dang / /ngan par byas pa'i las dag ni/ /de bzhin sdug bsngal 'bras bu dran/ /rgyu rkyen 'dra bar 'byung 'gyur gyi/ /log par rtog par mi byed de/ /ji ltar sngon gyi rgyu byas pa/ /de ltar 'bras bu thob par</text></item>
<item><p>225a2</p><section>mdo sde</section><text>'gyur/ /de ltar srid pa bar ma der las kyis byas pa'i gshin rje'i mi rnams kyis rjes su bstan nas de sems can dmyal ba der khrid do/ /thos na yang spu zing zhes byed cing shin tu 'jigs pa mthong na lta smos kyang ci dgos pa srid pa bar ma des mthong nas gzugs la sogs pa'i phung po de</text></item>
<item><p>225a3</p><section>mdo sde</section><text>dag ji ltar sems can dmyal bas byas pa dro ba 'dod pa de ltar grang bar byas pa'i sdug bsngal mi bzad pas sdug bsngal lo/ /de nye bar len pa nyid las srid pa 'byung la de ltar srid pa'i yan lag la gnas pa de las skye ba 'byung ste/ de'i mi dge ba'i las gang yin pa srog gcod pa dang /</text></item>
<item><p>225a4</p><section>mdo sde</section><text>ma byin par len pa dang / 'dod pas log par g.yem pa dang / chang 'thung ba dang / smra ba dang / log par lta bas dge slong ma zhe sdang med pa/ tshul khrims dang ldan pa/ 'dod pa med pa/ 'os pa ma yin pa la rung bar bzung ste/ sun phyung na de'i mi dge ba'i las byas shing</text></item>
<item><p>225a5</p><section>mdo sde</section><text>bsags pa'i rnam par smin pa lci ba'i shugs gang yin pa des me'i phung po 'bar ba rgyar dpag tshad lnga brgya yod cing 'phang du dpag tshad nyis brgya yod pa der las ngan pa byas pas 'phangs te/ ji ltar ri mthon po la lcags kyi mda' 'phangs pa thags thogs med par 'gro ba shugs kyis 'phen</text></item>
<item><p>225a6</p><section>mdo sde</section><text>pa de ltar sems can dmyal ba pa de me thab der 'dor ro/ /'dor ba na las kyis byas pa'i phur bu rnams 'byung bar 'gyur te/ gang byung ba tsam gyis kyang lus yongs su mi gtong ngo / /de ltar de'i mgo thur du dpyangs shing rkang pa gyen du bsgreng ste/ 'dor ba na dang po kho nar mes mig dang</text></item>
<item><p>225a7</p><section>mdo sde</section><text>mgo'i pags pa sreg go/ /de nas mgo'i thod pa/ de nas 'gram pa'i rus pa/ de nas so/ /so'i 'og tu so drung / so drung gi 'og tu mgrin pa'i rus pa/ mgrin pa'i rus pa'i 'og tu rgyab kyi rus pa dang / brang rus/ brang rus kyi 'og tu mgrin pa dang / mid pa/ de'i 'og tu</text></item>
<item><p>225b1</p><section>mdo sde</section><text>mchin pa/ mchin pa'i 'og tu mtsher pa'i 'og tu rgyu ma/ rgyu ma'i 'og tu gnye ma/ gnye ma'i 'og tu mdoms/ mdoms kyi 'og tu pho mtshan/ pho mtshan gyi 'og tu brla/ brla'i 'og tu pus mo'i lha nga / pus mo'i lha nga'i 'og tu pus mo gnyi ga /pus mo</text></item>
<item><p>225b2</p><section>mdo sde</section><text>gnyi ga'i 'og tu sor mo ste/ de ltar dang po las byed pa ngan pa byas pa de sems can dmyal ba pa'i me'i dong du 'dor ba na sreg cing 'tsho yang sdug bsngal rgyun mi chad par 'byung ste/ ji lta ji ltar ngan pa byas pa'i las yang dang yang du byas pa de lta de ltar sems can dmyal ba</text></item>
<item><p>225b3</p><section>mdo sde</section><text>pa'i sdug bsngal yang dang yang du 'byung la de shugs kyis 'bar ba'i phreng ba'i thab tu 'dor zhing sa gzhi rdo rje lta bu dag la phyer btags pa dang / skyes nas de nas yang ji ltar pho long dang por sa la brdabs nas/ bstud de brdabs pa de lta de ltar de'i ro stod snga la ro smad phyis 'dor</text></item>
<item><p>225b4</p><section>mdo sde</section><text>ba ngu skad 'don pa na de nas yang 'dor ro/ /'bar ba'i phreng bas phangs pa'i lus de de nas yang sreg pa na/ snga ma bzhin du me lce'i nang du 'jug go/ /de ltar de lo 'bum phrag du mar sems can dmyal ba'i me thab der sreg go/ /bsregs nas de nas yang dus zad kyi bar du 'byung ngo / /</text></item>
<item><p>225b5</p><section>mdo sde</section><text>de nas me thab de las sems can du bgrang ba ma yin pa gshin rje'i mi phra skam rab tu 'bar ba thogs pas mi de bzung nas 'dren to/ /phra skam rab tu 'bar ba'i rnam pa de lta bu de bas gang me thab ches grang ste/ phra skam nyis 'gyur gyis tsha ba gang yin pa de'i rgyu ni gang rkyen ni gang</text></item>
<item><p>225b6</p><section>mdo sde</section><text>yin snyam nas de la rgyu ni 'di yin te/ gang srog gcod pas me thab tu sreg la/ srog gcod pa dang / ma byin par len pa ngan pa byas pa dag phra skam gyis nyis 'gyur du rab tu sreg ste/ rgyu ni de yin rkyen ni de yin/ gzhi ni de yin no/ /phra skam gyis nyis 'gyur du rab tu sreg</text></item>
<item><p>225b7</p><section>mdo sde</section><text>pa gang yin pa'i phra skam des drangs nas sems can du bgrang ba ma yin pa gshin rje'i mi de rnams kyis lcags kyis gzhi rab tu 'bar ba'i steng du 'jog go/ /phur bu rab tu 'bar ba'i phur bu des de'i rgyab dang / mdoms snga ma bzhin phug nas de'i steng du bzhag la ral gri</text></item>
<item><p>226a1</p><section>mdo sde</section><text>shin tu rnon po rab tu 'bar bas rlig pa dang pho mtshan lhan cig gcod de sdug bsngal sum 'gyur du myong ngo / /de'i rgyu ni gang yin/ rkyen ni gang yin/ gzhi ni gang yin snyam na/ de la rgyu ni 'di yin/ rkyen ni 'di yin/ gzhi ni 'di yin te/ 'di lta ste/</text></item>
<item><p>226a2</p><section>mdo sde</section><text>srog gcod pa dang / ma byin par len pa dang / 'dod pas log par g.yem pa rgyu dang rkyen dang gzhir gyur te/ rgyu des sdug bsngal sum 'gyur du myong ngo / /'di lta ste/ lcags mgar gyi sa na lcags mgar ram/ lcags mgar gyi slob mas sbud pa blangs te dbugs kyis</text></item>
<item><p>226a3</p><section>mdo sde</section><text>bkang nas ji lta ji ltar dbugs kyis 'bud pa de lta de ltar nyes par byed pa'i las kyi mtha' byas pa de bzhin du sreg go/ /nyes par byas pa'i mgar ba ni las dang mjug ces bya ba'i tshig so/ /mgar ba'i slob ma nyes par byas pa'i las zhes bya ba ni las kyi nyer bsdogs zhes</text></item>
<item><p>226a4</p><section>mdo sde</section><text>bya ba'i tshig so/ /rlung zhes bya ba ni las kyi rlung zhes bya ba'i tshig so/ /sbud pa zhes bya ba ni lta ba ngan pa zhes bya ba'i tshig so/ /mdag ma rab tu 'bar ba zhes bya ba ni sems can dmyal ba pa zhes bya ba'i tshig so/ /ji lta ji ltar sbud pa 'bud pa de lta de</text></item>
<item><p>226a5</p><section>mdo sde</section><text>ltar sreg ces bya ba ni sems can dmyal ba pa dag kyang ji lta ji ltar shin tu mi dge ba'i las byas pa de lta de ltar sdug bsngal shin tu mi bzad pa myong bar 'gyur te/ de ni rgyu yin de ni rkyen yin no/ /ral gri'i gnod pa gang gis de shin tu mi bzad pa sum 'gyur du 'byung bar 'gyur te/</text></item>
<item><p>226a6</p><section>mdo sde</section><text>srog gcod pa dang / ma byin par len pa dang / 'dod pas log par g.yem pa kun tu bsten cing bsgoms te mang du byas pa rnams kyi 'bras bu de yin par rig par bya'o/ /sems can dmyal ba pa de 'jigs pas mig blong ba rnam par sgra 'byin cing 'phags pa ma yin pa'i las</text></item>
<item><p>226a7</p><section>mdo sde</section><text>kyis 'tshed pa na dris pa/ kye grogs po dag khyed cag la ni ci zhig gnod/ sdug bsngal de dag gis mngon par nyam thag pa des gshin rje'i mi rnams la 'di ltar sdug bsngal tsha ba dag gis nyam thag pa'i sdug bsngal 'di dag ni sdug bsngal ba med kyi 'di ltar bdag cag ni skom</text></item>
<item><p>226b1</p><section>mdo sde</section><text>pas gdungs so zhes smras pa dang / de gshin rje'i mi de dag gis thos nas 'jigs pa'i rlabs zhes bya ba zangs dang zha nye bsres pa rab tu bskol ba'i rlabs kyis 'gram gnyi ga gnod pa/ chu bo'i rlabs kyis sgra mthong zhing thos na/ 'jigs shing dngang ba de nas lcags kyi snod</text></item>
<item><p>226b2</p><section>mdo sde</section><text>kyi nang du zangs dang zha nyer bsres te bskol ba der blugs nas khyer te 'ongs nas/ 'di ltar kye grogs po dag 'thung zhes smras so/ /de skom pas gdungs pa'i bsam pas btung ba yin no snyam nas/ de lag pa gnyi gas blangs nas las kyis bsgribs pa skom pas gdungs pa</text></item>
<item><p>226b3</p><section>mdo sde</section><text>'thung ba dang de'i mchu sreg cing lce sreg pa nas mgul ba dang mid pa'i bar nas ro smad kyi bar du 'byung ste/ de sdug bsngal bzhi 'gyur du myong ngo / /bzhi 'gyur du bsregs pa de'i las kyi 'bras bu gang yin snyam na/ gang gis srog gcod pa dang / ma byin par len pa dang / 'dod</text></item>
<item><p>226b4</p><section>mdo sde</section><text>pas log par g.yem pa dang / chang 'thung ba ni sdom pa blangs pas 'thungs shing khyim gyi gnas nas byung ba sdom pa blangs pa'i dge slong ma dag la blud pa de'i 'bras bu ni 'di yin te/ 'di ltar sems can dmyal ba pa de zangs dmar po rab tu bskol ba de la 'thung ba'i bsam pas len pa de</text></item>
<item><p>226b5</p><section>mdo sde</section><text>yin no/ /de bzhin du dge slong tshul khrims dang ldan pas btung ba rung ba yin no snyam nas chang de yang dug ha la ha la lta bu yin te/ dge slong blo zhan pa des sbyin pa po dang sbyin bdag dag gis la dbo bar ma nus shing dge 'dun la 'jigs nas 'thungs pa de'i 'bras bu ni 'di yin te/ sems</text></item>
<item><p>226b6</p><section>mdo sde</section><text>can dmyal ba pa'i zangs bzhus pa de sa dag la dbo bar mi nus te/ las de'i 'bras bu ni de yin no// //'phags pa dam pa'i chos dran pa nye bar gzhag pa/ bam po bcu gsum pa/ de nas yang gshin rje'i mi de dag gis sems can dmyal ba pa de dag</text></item>
<item><p>226b7</p><section>mdo sde</section><text>la dris pa 'di ltar kye grogs po dag khyed la ci zhig gnod/ sems can dmyal ba pa de dag gis smras pa/ bkres pas rab kho nar gnod de sdug bsngal 'di yang bdag gi gnod pa de dag thams cad zil gyis non te/ bkres pa'i sdug bsngal gyis gnas so/ /de</text></item>
<item><p>227a1</p><section>mdo sde</section><text>nas gshin rje'i mi dag chu bo'i rlabs 'jigs pa nas lcags kyi thu lum lnga 'gyur du rab tu 'bar ba blangs te/ 'ongs pa dang / de nas sems can dmyal ba pa las kyis rnam par rmongs pa'i blo gros can de dag lcags kyi thu lum de dag bza' ba yin no snyam nas blangs te za ba dang /</text></item>
<item><p>227a2</p><section>mdo sde</section><text>snga ma bzhin du de'i mchu sreg pa nas ro smad kyi bar du byung gis kyang 'chi bar mi byed do/ /de'i las ngan par byas pa'i dbang gis lce de yang slar 'byung bar 'gyur la pad ma'i 'dab ma ltar shin tu 'jam zhing de'i lus kyang 'byung bar 'gyur te/ de'i las kyi 'bras bu ni de yin no/ /de nas yang dge</text></item>
<item><p>227a3</p><section>mdo sde</section><text>slong des thos pa las byung ba'i shes pas de bzhin gshegs pa'i sgron ma lta bur gyur pa la gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba de'i 'bras bu ni 'di yin te/ gang tshul khrims 'chal pa lud bong ltar</text></item>
<item><p>227a4</p><section>mdo sde</section><text>spyod pa tshul khrims dang ldan no snyam nas yul 'khor gyi bsod snyoms la yongs su spyod pa de'i 'bras bu ni de yin par shes so/ /de nas yang sems can dmyal ba pa de gshin rje'i mi de dag gis mthong nas de dag gi lce bsregs shing las kyis rnam par rmongs pa'i blo gros can de dag gi lce de kha de</text></item>
<item><p>227a5</p><section>mdo sde</section><text>nas 'byin par byed de/ de yang du smra ba'i rgyu des pad ma'i 'dab ma ltar shin tu 'jam pa rgyar dpag tshad phyed khebs so/ /de nas gshin rje'i mi de dag gis lce de bzung nas las kyis bsgrubs pa'i rmon pa brgya phrag du ma rnams kyis nyes par byas pa log par smra ba ngu zhing skad 'byin bzhin du shin</text></item>
<item><p>227a6</p><section>mdo sde</section><text>tu rmed do/ /de ltar lo 'bum phrag du ma lo bye ba brgya phrag bgrang gis mi lang ba'i bar du myong bar 'gyur te/ las byas shing bsags pa de dag gi 'bras bu rnam par smin pa dag ma myong bar sems can dmyal ba las thar pa med do/ /de nas gshin rje'i mi de dag gis sems can dmyal ba</text></item>
<item><p>227a7</p><section>mdo sde</section><text>pa de dag la tshigs su bcad pa 'di dag rjes su bstan to/ /ji ltar khyod la srog gces pa/ /gzhan la'ang de ltar rab tu gces/ /sdig pa dag gi rjes 'brang ba/ /khyod kyis ci phyir srog gcod byas/ /mi yis srog dang bsdos byas nas/ /nor ni gang zhig yang dag bsgrubs/ /</text></item>
<item><p>227b1</p><section>mdo sde</section><text>gzhan gyi nor la 'dod pas su/ /de ni khyod kyis ci phyir 'phrog /kun gyi nang na sdug pa ste/ /srog pas phongs pa'i chung ma de/ /khyod kyis 'dod chags chags pa yi/ /stobs kyis ci yi phyir na dbrog /skye bo rnam par rmongs pa'i blo/ /chos la mchog tu sun 'byin pa/ /sdig</text></item>
<item><p>227b2</p><section>mdo sde</section><text>pa'i chang ni 'thung ba dag /khyod kyis ci phyir yongs ma spangs/ /dug lta bu yi lce las byung / /gang kun yid ches mi byed pa/ /du smra ba'i sdig pa dag /khyod kyis ci phyir yongs ma spangs/ /de ltar sdig pa rnam lnga yis/ /gang phyir rjes su chags ldan khyod/ /de phyir ma ngu</text></item>
<item><p>227b3</p><section>mdo sde</section><text>legs par zo/ /smre sngags don med ci zhig 'don/ /dug lta bu yi sdig pa'i chos/ /gang phyir yongs su ma spangs par/ /de phyir 'bar ba'i phreng ba yis/ /dmyal ba 'khrugs pa chen po 'thob/ /de ltar sems can dmyal ba pa de dag la gshin rje'i mi de rnams kyis rjes su bstan</text></item>
<item><p>227b4</p><section>mdo sde</section><text>pa bstan nas/ rang gis byas pa'i las rgya'i 'bur lta bur gyur pa'i gnod pa drag pa sna tshogs dang rnam pa du ma dag gis rdeg cing gsod de ji ltar mi dge ba'i rnam pa du ma kun tu spyad pa de ltar sdug bsngal rnam pa du ma yang so sor myong bar 'gyur la rgyu dang mtshungs par 'bras bu 'byung</text></item>
<item><p>227b5</p><section>mdo sde</section><text>zhing sa bon dang mtshungs par 'bras bu 'byung ngo / /'di ltar sems can dmyal ba chen po rab tu tsha ba der mi dge ba'i las byed pas shin tu gang ba'i 'bras bu mi dge bas kyang shin tu gang ba de lta bu la spyod de/ de ltar lo 'bum phrag du mar sdig pa'i las dgra lta bur gyur cing mi phan par</text></item>
<item><p>227b6</p><section>mdo sde</section><text>'dod pa des sems can dmyal ba pa de 'tshed do/ /de gal te de las thar nas mgon 'dod pa/ skyabs 'dod pa/ dpung gnyen 'dod pa rgyug pa dang / des rgyang ring po nas khyi'i tshogs chen po dag kha gdang sa shing spro ba che la shin tu mgyogs pa so rdo rje ltar rno zhing shin tu</text></item>
<item><p>227b7</p><section>mdo sde</section><text>'jigs pa'i sgra 'byin pa'i khyi de khyi rnams kyis bskor nas rgyug cing 'ong ba mthong ngo / /mthong nas sems can dmyal ba pa de 'bros par brtsams pa dang / de nas khyi de dag thams cad kyis brgyugs nas de bzung ngo / /bzung nas kyang ma lus par za ste/ rgyus pa'i tshogs nas rgyus</text></item>
<item><p>228a1</p><section>mdo sde</section><text>pa'i tshogs dang / gnad kyi bar nas gnad kyi bar dang / rus pa'i tshigs nas rus pa'i tshigs te/ ji ltar de yungs 'bru tsam yang ma lus pa de ltar yan lag dang nying lag thams cad za'o/ /de nas yang 'byung bar 'gyur te/ de ltar de yun ring du khyi de rnams</text></item>
<item><p>228a2</p><section>mdo sde</section><text>kyis za'o/ /de'i las kyi 'bras bu de gang zhig yin snyam na gang des sha ston bya ba'i phyir sems can bsad cing srog bcad pa'i 'bras bu ni de yin no/ /ma byin par len pa'i 'bras bu 'byung ba yang 'di ltar sems can dmyal ba pa des las kyis byas par gyur pa'i nor rdzas dag mthong</text></item>
<item><p>228a3</p><section>mdo sde</section><text>ba dang / de dag kyang las las byung ba'i rmongs pa yin te/ 'di ltar 'di dag ni bdag gi yin na pha rol dag gis phrogs pa lta snyam du khong du chud nas de der rgyug pa dang / de gshin rje'i mi gzhan rnams kyis bzung ngo / /bzung nas kyang mtshon rnam par gcod pas gnad nas gnad</text></item>
<item><p>228a4</p><section>mdo sde</section><text>shin tu gcod cing sreg go/ /de sems can dmyal ba pa gzhan dag gi drung du rgyug la/ sems can dmyal ba pa de mthong nas de dag kyang gshin rje'i mi de rnams kyis bzung ste/ ral gri dang / mdung thung dang / mda' bo che dang / rdo rab tu 'bar ba rnams kyis rnam par gsheg par byed do/ /de</text></item>
<item><p>228a5</p><section>mdo sde</section><text>dag kyang ma byin par len pa de'i 'bras bus ji srid du ma byin par len pa'i 'bras bu bcom zhing spangs la zad par ma byas pa de srid du lo 'bum phrag du mar gsheg par byed do/ /de phyis de las thar bar 'gyur te/ 'dod pas log par g.yem pas bud med ba tshwa'i chu bos khyer zhing shin tu rtsub rtsub</text></item>
<item><p>228a6</p><section>mdo sde</section><text>skad smra la rlabs kyis bdas pa na bar 'ga' ni steng du 'byung / bar 'ga' ni 'og tu 'jug cing sems can dmyal ba pa de la 'di ltar bdag la mgon med pa de ba tshwa'i chu bo'i nyon mongs pa 'di las bdag yongs su skyobs shig ces smra ba mthong ngo / /de nas sems can dmyal ba pa des bud med</text></item>
<item><p>228a7</p><section>mdo sde</section><text>de'i sgra de thos nas las kyis rmongs pas ba tshwa'i chu bo der 'jug go/ /der zhugs ma thag nyid du de'i lus ba tshwa'i chu bo'i shugs kyis ji ltar rus pa yungs 'bru tsam yang ma lus pa de ltar khyer ro/ /de nas yang 'byung bar 'gyur te/ yang bud med de nyid rgyang ring po nas ba tshwa'i chu bo de nyid kyis</text></item>
<item><p>228b1</p><section>mdo sde</section><text>khyer ba na bdag la mgon med na bdag yongs su skyobs shig ces sgra 'byin pa mthong ngo / /de nas yang bud med de la dmigs pa de'i drung nyid du rgyug go/ /de nas bud med de de la 'ju ste/ de'i sen mo lcags las byas pa'i mtshon rnon po rab tu 'bar ba lta bu dag gis mi de la 'jus</text></item>
<item><p>228b2</p><section>mdo sde</section><text>pa dang / ji ltar de'i lus yungs 'bru tsam yang ma lus par de ltar rnam par 'thub bo/ /lus kun tu khrag gis chag chag ltar btab cing lus rgyus pa'i dra ba lus pa 'dod chags dag gi zil gyis non pa yang bud med de nyid kyi phyir rgyug ste/ de ba tshwa'i chu bo de'i nang du ji srid du</text></item>
<item><p>228b3</p><section>mdo sde</section><text>de'i sdig pa'i las bcom zhing spangs la zad par ma byas pa de srid du ded do/ /de phyis sems can dmyal ba de las thar bar 'gyur la/ thar nas de nas yang 'byung bar 'gyur te/ bkres pas yongs su gdungs pa'i lus de gar bab bab tu yongs su rgyug go/ /de phyis chu bsil ba</text></item>
<item><p>228b4</p><section>mdo sde</section><text>'dod pa'i phyir chu bo'i dngo rab tu dang ba der rgyug go/ /de gang gi tshe phyin pa dang / chu bo'i dngo de yang zha nye rab tu bskol ba 'jigs 'jigs ltar 'dug pa chen po yin zhing thams cad du dug rab tu drag pa dang / sbrul rnams kyis khebs te skom pas gdungs pa de dug dang sbrul de rnams dang</text></item>
<item><p>228b5</p><section>mdo sde</section><text>lhan cig 'dres pa'i zha nye de la 'thung ngo / /de dag kyang las las byung ba yin te/ sbrul phra mor gyur pa'i mgo mi de la rab tu 'jug go/ /gang gi tshe sems can dmyal ba pa'i lto der zhugs par gyur pa de'i tshe/ lus chen por 'gyur te/ de lus de'i nang na rgyu ma dang gnye ma la</text></item>
<item><p>228b6</p><section>mdo sde</section><text>sogs pa thams cad 'cha'o/ /'jib bo/ /za'o/ /chang 'thung ba'i sdom pa de las 'da' ba las kyis rmongs pa de lo 'bum phrag du mar de la 'thung zhing zha nye dang sbrul du 'dres pa des kyang sreg go/ /gsod do/ /shi zhing shi nas yang 'byung bar 'gyur la/ de'i chang gi sdom pa</text></item>
<item><p>228b7</p><section>mdo sde</section><text>las 'das pa'i nyes pas lce yang sbrul de rnams kyis za bar byed de/ de ni du smra ba'i 'bras bu yin no/ /de ltar de ji srid du de'i sdig pa'i las bcom zhing spangs la zad par ma byas pa de srid du lo 'bum phrag du mar sdug bsngal myong bar 'gyur ro/ /yang de nas thar nas gar</text></item>
<item><p>229a1</p><section>mdo sde</section><text>bab bab tu 'bros so/ /byams par mi lta ba'i 'bras bu ni 'di ltar sems can dmyal ba pa de'i las las byung ba'i sems can gyis smras pa/ 'di ltar khyod 'dir rgyu med par ci ste 'tshed gnas 'di las gzhan dag kyang yod la de ngas khyod la bstan par bya ste/ der</text></item>
<item><p>229a2</p><section>mdo sde</section><text>khyod bde ba 'thob par 'gyur ro/ /de nas mi des sems can dmyal ba pa de khrid de/ 'khor rnams kyi nang du 'jug par byed do/ /der yang mi des sems can dmyal ba pa de dag la gang gnod pa tha dad pa de dag myong bar byed de/ 'di lta ste/ phyogs thams cad rab tu sreg pa</text></item>
<item><p>229a3</p><section>mdo sde</section><text>gang du gnod pa mang po dag gi phyogs thams cad rab tu 'bar zhing sreg go/ /lus chen po shin tu sgra 'byin pa 'jigs 'jigs ltar 'dug pa gang du de'i lus dpag tshad bcu yod cing shin tu gzhon pa 'tshed do/ /me spyi gtsug lta bu gang du me lce las byung ba'i sreg pa gzhan thams</text></item>
<item><p>229a4</p><section>mdo sde</section><text>cad dang mtshungs pas 'tshed do/ /me mdag bye ma lta bu'i char rtag tu 'bab pa'i sgo gang du char rab tu 'bab pa ltar bye ma'i char rab tu 'bar ba 'bab pa'i nang na 'dug pa 'tshed do/ /me mdag gang du bus pa'i lus lta bu 'jug pa/ sems can dmyal ba pa'i mdag mes 'tshed do/ /sems</text></item>
<item><p>229a5</p><section>mdo sde</section><text>can dmyal ba a la la zer bar phan tshun gyi yan lag dang nying lag thams cad phan tshun gcad pa'i sdug bsngal myong ngo / /shar gyur pa thams cad sdug bsngal bas 'tshed do/ /der gang gzhan yang so sor 'jigs shing bag tsha ba/ khyi dang / seng ge dang / phag rgod dang / khwa</text></item>
<item><p>229a6</p><section>mdo sde</section><text>dang / bya rgod dang / sbrul dag gis de rnam pa thams cad du sdug bsngal bar byed do/ /chu bo rab med rab tu tsha bar yang 'tshed do/ /sreg go/ /ba tshwa dang / zangs dmar po dang / zha nye rab tu bskol ba'i chu bo gang du brgya'am yang na stong du rab tu ded cing de dag tu yang 'tshed do/ /rtag</text></item>
<item><p>229a7</p><section>mdo sde</section><text>tu mun pa mun nag las byung ba'i me'i gnod pa rnam pa sna tshogs dag gis kyang 'tshed do/ /sems can dmyal ba gnod pa'i phreng bar yang 'tshed do/ /mgo gang la 'khor lo rab tu 'bar ba 'khor zhing yan lag dang nying lag thams cad kyang sog le dag gis rnam par gsheg par byed do/ /</text></item>
<item><p>229b1</p><section>mdo sde</section><text>de las thar nas srad bu'i rgyud 'dre ba dud pa ltar 'khrigs pa der yang gnod par byed de/ gang du kun nas thig skud rab tu 'bar ba dag gis brgya'am yang na stong du btab btab nas gshin rje'i mi dag gis sems can dmyal ba pa de dag mtshon cha hu lu rab tu 'bar ba rnams kyis gcod par</text></item>
<item><p>229b2</p><section>mdo sde</section><text>byed do/ /de las rnam par thar nas sems can dmyal ba skra shad 'dzings pa dang / bya khwa yod par gnod pa byed de/ gang du lus tshal shing bsregs pa lta bu'i rang gi lus las byung ba'i mes sreg go/ /gcig la gcig kyang sems can dmyal ba pa'i lo 'bum phrag du mar mtshon</text></item>
<item><p>229b3</p><section>mdo sde</section><text>cha char ltar 'bab pas gcig la gcig 'jog go/ /de las thar nas kyang sems can dmyal ba snying rje rje skad sgra 'byin par 'tshed de/ gang du gnod pa'i rnam pa 'di lta bus nyam thag cing sgra 'byin par gyur pa ni gang sems can dmyal ba gzhan thams cad na yang rnam pa de lta bu med do/ /</text></item>
<item><p>229b4</p><section>mdo sde</section><text>de las thar nas kyang sems can dmyal ba snying rje chen por skye bar 'gyur te/ der chos ngan pa gang dag chos su ston cing lta ba ngan pa rab tu ston pa de der bu sdug pa'i gzugs de dag sreg cing bskul ba na de yongs su smre sngags 'don te/ 'di ltar pha dang spun dang bu dang mdza' ba mgon med na/</text></item>
<item><p>229b5</p><section>mdo sde</section><text>bdag la yongs su skyobs shig ces de'i lag pa gnyi ga stod nas shin tu snying rje rje skad 'byin pa mthong ngo / /de mthong nas mya ngan gyi me sreg pa'i bud shing gis sbar ba rnam pa de lta bu 'byung ste/ gang khyad par ni sems can dmyal ba pa'i me de kha ba dang mtshungs so/ /de shin tu tsha ba</text></item>
<item><p>229b6</p><section>mdo sde</section><text>rnam pa de lta bu gnyis kyis sreg cing shin tu tsha ba'i sgra skad 'byin pa na gshin rje'i mis rjes su bstan pa'i tshigs su bcad pa smras pa/ sred pa'i me 'di'i drung na ni/ /'bar ba dag ni grang zhes bya/ /dmyal bar dmyal ba pa yi me/ /khams gsum dag ni sreg pa'i me/ /sems</text></item>
<item><p>229b7</p><section>mdo sde</section><text>can dmyal bar gang 'byung ba/ /me 'di chung bar gyur pa yin/ /sreg pa'i rgyu las byung ba yi/ /me 'bar ba ni mang por mched/ /sems can dmyal ba sdig spyad pa/ /las zad nas ni rnam par grol/ /sred pa'i dbang du song ba'i me/ /khams gsum dag tu sreg par</text></item>
<item><p>230a1</p><section>mdo sde</section><text>byed/ /'khor ba thog ma med dus nas/ /sred pa'i me yi rjes 'brang ba/ /sems can dmyal ba sred pa'i me/ /ci phyir dmyal ba'i me mi 'byung / /sems can dmyal ba pa yi me/ /lus ni shin tu sreg par byed/ /sred pa'i me yis mi</text></item>
<item><p>230a2</p><section>mdo sde</section><text>rnams kyi/ /lus yid shin tu sreg par byed/ /de lta bas na sred rgyu las/ /byung ba'i me ni khyad par che/ /dmyal ba pa yi kha ba 'dra/ /sred pa'i me ni khyab par dran/ /sred 'brang rgyu ni gsum las byung / /las gsum dag ni yongs su bstan/ /dus</text></item>
<item><p>230a3</p><section>mdo sde</section><text>gsum 'byung bar shes par bya/ /de ltar sred me gzhan du min/ /'dod chags mes ni mtho ris sreg /zhe sdang mes ni dud 'gro dran/ /gti mug mes ni dmyal bar sreg /sred pa'i mes ni kun du gnas/ /de ltar sred pa'i me yis su/ /gnas gsum</text></item>
<item><p>230a4</p><section>mdo sde</section><text>thams cad rab 'bar bar/ /mthong nas chos ni ma spyad pa/ /de ring ci zhig yongs su gdungs/ /de ltar sems can dmyal ba snying rje chen por sems can dmyal ba pa gshin rje'i mi de rnams kyis rjes su bstan nas sdug bsngal dang gnod pa sna tshogs dag byed</text></item>
<item><p>230a5</p><section>mdo sde</section><text>do/ /de de las thar nas kyang sems can dmyal ba tsha ba pa'i sar 'tshed do/ /der yang sems can dmyal ba pa dag gi lus kun nas bsregs nas/ lus shing king shu ka ltar byas so/ /de las thar nas kyang sems can dmyal ba shing skam ltar 'jigs</text></item>
<item><p>230a6</p><section>mdo sde</section><text>par 'tshed de/ de ltar log par lta bas zin pa'i dge slong ma sun 'byin pa de 'khor bcu drug tu 'tshed do/ /de der ji srid du de'i sdig pa'i las bcom zhing spangs la zad par ma byas pa de srid du dus dpag tu med par sreg go/ /de phyis sems can dmyal ba de</text></item>
<item><p>230a7</p><section>mdo sde</section><text>las thar bar 'gyur te/ thar nas kyang dge slong ma sun phyung ba'i las de'i rgyu dang 'thun pa'i 'bras bus tshe rabs stong phrag du mar dang dud 'gro dag tu 'tshed par 'gyur te/ bkres pa dang / skom pas gcig la gcig za ba dang / lus brgya phrag stong</text></item>
<item><p>230b1</p><section>mdo sde</section><text>du dud 'gro dag gis za bar 'gyur/ log par lta ba dge slong ma sun phyung ba de 'on kyang gal te de gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ de tshe rabs lnga stong du mir gyur pa za mar 'gyur ba mthong ngo / /</text></item>
<item><p>230b2</p><section>mdo sde</section><text>de nas gzhan yang dge slong las kyi 'bras bu rnam par smin pa shes pa des sems can dmyal ba rab tu tsha ba'i 'khor la brtags na/ des thos pa las byung ba'i shes pas sems can dmyal ba phyogs thams cad rab tu sreg pa zhes bya ba mthong ngo / /der sems</text></item>
<item><p>230b3</p><section>mdo sde</section><text>can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba dang / log par lta ba ni snga ma bzhin no/ /dge bsnyen</text></item>
<item><p>230b4</p><section>mdo sde</section><text>ma bslab pa'i gzhi lnga yod pa sun phyung na de lus dang bral nas ngan 'gro log par ltung ba sems can dmyal ba phyogs thams cad rab tu sreg par skye bar 'gyur ro/ /der gnod pa 'di dag 'byung bar 'gyur te/ 'di lta ste/ sems can dmyal ba de ji ltar</text></item>
<item><p>230b5</p><section>mdo sde</section><text>khab kyi bu ga tsam yang med pa de ltar kun nas rtag tu nam mkha' la yang rab tu 'bar bar 'gyur ba der sngar de'i lag pa me'i nang du 'jug ste/ ngu skad 'byin pa na me tsha zhing rtsub pa shin tu drag pa'i stobs kyis ji ltar de'i thal ba yang mi mngon pa de ltar sreg</text></item>
<item><p>230b6</p><section>mdo sde</section><text>go/ /de nas yang 'byung bar 'gyur te/ lo 'bum phrag du mar sreg go/ /de las thar nas mgon 'dod pa/ skyabs 'dod pa/ de gar bab bab tu 'bros pa dang / gshin rje'i mi rnams kyis bzung ngo / /bzung nas kyang lcags kyi thag pa kun nas</text></item>
<item><p>230b7</p><section>mdo sde</section><text>rab tu 'bar bdag gis rkang mthil gyi bar nas mgo'i bar de dag 'ching ste/ de'i khrag de dag thams cad de'i mgo la bsdus so/ /de phyis sems can dmyal ba pa de dag la gzugs pa'i phur pa blangs te mgor btsugs nas shugs kyis btab ste/ 'di</text></item>
<item><p>231a1</p><section>mdo sde</section><text>ltar phur pa de mgul par byung ngo / /byung nas kyang shugs kyis phyung ba dang / de'i khrag de ji ltar sems can dmyal ba pa'i mgo las zangs bskol ba'i khrag 'byung ba de dang kyang khyad par med pa de ltar tsha ba 'byung ngo / /de rang gi lus</text></item>
<item><p>231a2</p><section>mdo sde</section><text>las byung ba'i khrag des lo 'bum phrag du mar 'khru'o/ /sreg go/ /'chi'o/ /de'i las kyi mthus 'byung bar 'gyur te/ ji srid du de'i sdig pa'i las bcom zhing spangs la zad par ma byas pa de srid du/ sdig pa'i las des sreg go/ /'tshed do/ /de phyis</text></item>
<item><p>231a3</p><section>mdo sde</section><text>sems can dmyal ba pa de las thar bar 'gyur te/ thar nas kyang las de dang rgyu 'thun pa'i 'bras bus lo 'bum phrag du mar dang dud 'gro dag tu skye bar 'gyur te/ der bkres pa dang skom pa'i sdug bsngal dag myong bar 'gyur ro/ /dud</text></item>
<item><p>231a4</p><section>mdo sde</section><text>'gro rnams su gcig la gcig lus brgya phrag du ma dag za zhing pha rol dag gis rnam par 'jig par 'gyur ro/ /de sdug bsngal de dag myong nas gal te gnya' shing gi bu gar rus sbal 'jug pa lta bur mi rnams dang skal ba mnyam par mir skyes na de dbul zhing</text></item>
<item><p>231a5</p><section>mdo sde</section><text>nad bu can dang / pha rol gyis gnod pa dang / sems g.yengs pa dang / tshe thung bar 'gyur zhing tshe rabs bzhi brgyar za mar 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po rab tu tsha ba'i</text></item>
<item><p>231a6</p><section>mdo sde</section><text>'khor la brtags na/ des thos pa las byung ba'i shes pas sems can dmyal ba lus chen po shin tu sgra 'byin 'jigs 'jigs ltar 'dug pa zhes bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog</text></item>
<item><p>231a7</p><section>mdo sde</section><text>gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba dang / log par lta ba ni snga ma bzhin no/ /gang gis tse lu ma rab tu sun 'byin par byed na/ de lus dang bral nas ngan 'gro log par ltung ba</text></item>
<item><p>231b1</p><section>mdo sde</section><text>sems can dmyal ba lus chen po shin tu sgra 'byin 'jigs 'jigs ltar 'dug par skye bar 'gyur ro/ /der gang sems can dmyal ba yang sos la sogs pa'i gnod pa 'byung ba bsdus pa de dag thams cad sems can dmyal ba lus chen po shin tu sgra 'byin 'jigs 'jigs</text></item>
<item><p>231b2</p><section>mdo sde</section><text>ltar 'dug par 'byung ba'i steng du khyad par du 'byung ba ni 'di ltar gang gi lus dpag tshad tsam la mar sar ltar shin tu snyi ba'i lus de de dag gis bzung nas spu 'byin pa'i phra skam gyis ji ltar yungs kar gyi 'bru tsam du de ltar sen mo la sogs pa nas rkang pa'i bar dag</text></item>
<item><p>231b3</p><section>mdo sde</section><text>gcod par byed do/ /sdug bsngal gyis nyam thag pa de ji ltar sgra sems can dmyal ba pa gzhan dag gi thos nas kyang snying zags shing rdol ba de ltar sgra skad 'byin to/ /thog ma med pa'i dus nas de'i las kyi 'bras bus bslus shing sems kyi dgras yongs su bslus</text></item>
<item><p>231b4</p><section>mdo sde</section><text>pa'i sems can dmyal ba pa shin tu sdug bsngal bas nyam thag pa de dag nyid mthong nas 'di ltar gshin rje'i mi rnams kyis rjes su bstan pa'i tshigs su bcad pa smras pa/ 'dod pa yang dag ston pa'i tshig /snyan cing yid 'ong sna tshogs dag /smras pa sdig pa</text></item>
<item><p>231b5</p><section>mdo sde</section><text>chen po yin/ /de yi 'bras bu 'dir 'ongs so/ /'dod par gyur pa'i tshig smra bas/ /spu gri rnon por brdar ba yi/ /so yis bdag rang bdag nyid kyi/ /lce ni yang dag bcad kyang sla/ /sems can 'dod chags kyis bslus shing / /zhe sdang gis ni yongs</text></item>
<item><p>231b6</p><section>mdo sde</section><text>gdungs la/ /gti mug dbang du song ba dag /tshig mi snyan par smra bar byed/ /'dod chags chung bas zin pa gang / /nyes par byed pa mang du byed/ /rmongs pa gti mug dbang song ste/ /sdug bsngal las ni sdug bsngal 'thob/ /'dod pa'i dga' ba yud</text></item>
<item><p>231b7</p><section>mdo sde</section><text>tsam ste/ /de ni bden med brtag pa'ang min/ /'gyur ba shin tu mi bzad de/ /de ltas de ni yongs su spongs/ /'dod chags zil gyis non pa'i mi/ /sems can dmyal ba'i gnas su gnas/ /gang dag 'dod chags dbang mi 'gro/ /de dag dmyal</text></item>
<item><p>232a1</p><section>mdo sde</section><text>ba'i 'jigs pa med/ /de ni sdig pa'i las byas pas/ /ngan song nges par myong ba yin/ /blong zhing dman pa snying rje'i skad/ /ci zhig de ring yongs su gdung / /sems can dmyal ba sdig byed pa/ /las zad nas ni thar 'gyur gyi/ /rnam</text></item>
<item><p>232a2</p><section>mdo sde</section><text>par sgra 'byin mang 'gyur ba/ /thar pa dag tu ga la 'gyur/ /mi 'dod ngan 'gror 'gro ba'i las/ /byas pas 'dod chags dbang du gnas/ /rmongs pa gang zhig smre sngags 'don/ /de ni don med yongs su 'don/ /gang zhig ma 'ongs 'bras bu</text></item>
<item><p>232a3</p><section>mdo sde</section><text>shes/ /da ltar byung ba'i dge la dga'/ /de ni dmyal bar skad mi 'byin/ /khyod ni ji ltar rjes su gdung / /de ltar yang de la ston pa dang / las byed pa ngan pa byas pa de gshin rje'i mi de rnams kyis rjes su bstan nas kyang ji srid du de'i sdig pa'i</text></item>
<item><p>232a4</p><section>mdo sde</section><text>las bcom zhing spangs la zad par ma byas pa de srid du gnod pa rnam pa tha dad pa sna tshogs du ma dag gis gnod par byed do/ /de sems can dmyal ba de las thar nas las de dang rgyu 'thun pa'i 'bras bus tshe rabs stong phrag du mar dud 'gror skye bar 'gyur/ gal</text></item>
<item><p>232a5</p><section>mdo sde</section><text>te brgya la gnya' shing gi bu gar rus sbal 'jug pa lta bur mi rnams dang skal ba mnyam par mir skyes na tshe thung zhing dbul ba dang / sems g.yengs pa dang / ngag skye bo kun gyi yid mi ches par 'gyur zhing tshe rabs bzhi stong du za mar 'gyur ba mthong ngo / /de</text></item>
<item><p>232a6</p><section>mdo sde</section><text>nas yang dge slong las kyi 'bras bu rnam par smin pa shes pa des sems can dmyal ba chen po rab tu tsha ba'i 'khor la brtags na des thos pa las byung ba'i shes pas sems can dmyal ba me spyi gtsug lta bu zhes bya ba mthong ngo / /der sems can dag</text></item>
<item><p>232a7</p><section>mdo sde</section><text>las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba dang / log par lta ba kun tu bsten cing bsgoms te mang du byas</text></item>
<item><p>232b1</p><section>mdo sde</section><text>pas 'gyur ro/ /gang gis zhe sdang ba med cing spyod pa dang ldan pa'i bu mo'i skye gnas ma yin pa'i sgo sun phyung na/ de lus dang bral nas ngan 'gro log par ltung ba sems can dmyal ba me spyi gtsug lta bur skye bar 'gyur ro/ /der gang sems can dmyal ba chen</text></item>
<item><p>232b2</p><section>mdo sde</section><text>po yang sos la sogs pa'i sdug bsngal de dag thams cad bcu 'gyur du 'byung ba'i steng du khyad par du 'gyur ba ni sems can dmyal ba me spyi gtsug lta bu de spyi gtsug 'dra la srog chags spyi gtsug ces bya ba byad gzugs gzhu rgyud ltar ring zhing dug shin tu drag pa yod</text></item>
<item><p>232b3</p><section>mdo sde</section><text>la mthong na yang shin tu drag pa gnas so/ /de nas sems can dmyal ba pa de/ gshin rje'i mi rnams kyis bzung nas lcags kyis gzhi rab tu 'bar bar phor bu'i nang du lus thams cad dang / lag pa dang / rkang pa thams cad nub par bcug cing me shin tu tsha</text></item>
<item><p>232b4</p><section>mdo sde</section><text>bas rgyab sreg pa na ngu skad 'byin cing cho nges 'debs so/ /de nas gshin rje'i mi de rnams kyis sa srog chags me spyi gtsug lta bu zhes bya ba de dag blangs nas sems can dmyal ba pa de rnams kyi rkub tu 'jug par byed do/ /de dag gi lus gzhu rgyud lta bu yin zhing dug</text></item>
<item><p>232b5</p><section>mdo sde</section><text>rnon po shin tu mkhrang la tsha ba yod pa'i lus can de 'jug par byed do/ /de rab tu 'jug pa na reg pa me lta bur tsha ste/ sems can dmyal ba pa de dag thog ma nyid du de'i rkub sreg par byed do/ /bsregs nas za'o/ /de zos nas nang du 'jug ste long ka sreg go/ /</text></item>
<item><p>232b6</p><section>mdo sde</section><text>bsregs nas kyang za'o/ /long ka zos nas lhag ma med par byas te/ gyen du byung nas pho ba sreg cing za'o/ /mcher pa sreg ste de bsregs nas za'o/ /de yang zos nas rgyu ma dang pho ba'i gnas ga la ba der 'gro'o/ /song nas pho ba'i gnas dang /</text></item>
<item><p>232b7</p><section>mdo sde</section><text>gzhan rgyu ma dang gnye ma dag 'cha' zhing za'o/ /thams cad lhag ma med par bsregs shing zos pa dang sems can dmyal ba pa de'i rus pa seng seng por byas kyang srog dang ni mi 'bral lo/ /de phyis mid pa ga la ba der song nas de snying la 'cha' zhing yongs su sreg par byed</text></item>
<item><p>233a1</p><section>mdo sde</section><text>do/ /de sreg cing kun nas za ba na ngu skad 'byin cing cho nges 'debs la yongs su smre sngags 'don to/ /de'i nang na me spyi gtsug lta bu 'bar zhing phyi rol tu sems can dmyal ba pa'i me ste me de gnyis kyis sreg cing za'o/ /de nas me spyi gtsug lta bu des</text></item>
<item><p>233a2</p><section>mdo sde</section><text>de'i mid pa'i nang zos nas kha ga la ba der song ste/ de dang por lce drung 'cha' zhing za'o/ /de zos nas rna ba'i phyogs su song ste/ de yang za'o/ /dang glad rgyas ga la ba der song ste/ des dang glad rgyas de dag zos shing thod pa dang mgor gtogs pa</text></item>
<item><p>233a3</p><section>mdo sde</section><text>zos nas thod pa dang mgor gtogs pa phug ste 'gro yang de'i las kyi mthus sems can dmyal ba pa de 'chi bar ni mi byed do/ /de'i lus kun nas bu ga yod de/ bu ga de dag tu zhugs nas sems can dmyal ba pa de mes sreg par byed cing rab tu 'bar bar byed</text></item>
<item><p>233a4</p><section>mdo sde</section><text>do/ /nyes par byas pa'i las kyi mtha' spyad pa de'i lus kyi nang dang phyi rol kun nas rab tu 'bar ba yin te/ de ltar lo 'bum phrag du mar za zhing za'o/ /de nas yang 'tsho bar 'gyur la de nas yang 'chi bar 'gyur ro/ /de nas yang 'tsho ste/ de ltar mi 'di</text></item>
<item><p>233a5</p><section>mdo sde</section><text>de'i nyes par byas pa byas shing bsags pa'i mthus gnod pa dag myong bar 'gyur ro/ /de de las thar nas gar bab bab tu 'bros pa dang / des sbrul chen po'i tshogs 'ong ba mthong ngo / /des de mthong nas shin tu skrag cing yi mug ste gar bab bab tu 'bros so/ /de nas</text></item>
<item><p>233a6</p><section>mdo sde</section><text>las kyis byas pa'i rlung gi shugs lta bu'i sbrul de dag mi de la 'dzin to/ /bzung nas mche ba chen po rno zhing dug chen po drag pas kun nas bskor nas sems can dmyal ba pa de lan brgya'am yang na lan stong du sreg par byed do/ /sdug bsngal gyis kun nas nyam thag</text></item>
<item><p>233a7</p><section>mdo sde</section><text>pa de bkres pa dang / skom pa'i me dang / sbrul gyi dug gi me dang / sems can dmyal ba pa'i me ste/ me gsum gyis sreg go/ /de ltar de ji srid du de'i sdig pa'i las bcom zhing spangs la zad par ma byas pa de srid du lo 'bum phrag du ma lo bgrang gis mi lang</text></item>
<item><p>233b1</p><section>mdo sde</section><text>bar sreg go/ /de phyis sems can dmyal ba de las thar bar 'gyur te/ thar nas kyang las de dang rgyu 'thun pa'i 'bras bus tshe rabs stong phrag du mar dang dud 'gro dag tu skye bar 'gyur te/ rnams su shin tu bkres pa dang / skom pas gdungs</text></item>
<item><p>233b2</p><section>mdo sde</section><text>par 'gyur/ dang dud 'gro dag tu dud 'gror 'gyur ba thams cad du yang tshe rabs tshe rabs su 'byung zhing za bar 'gyur ro/ /de de las thar nas kyang gal te gnya' shing gi bu gar rus sbal 'jug pa lta bur mi rnams dang skal ba mnyam par mir skyes na de tshe rabs</text></item>
<item><p>233b3</p><section>mdo sde</section><text>lnga brgyar ma ning du 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po rab tu tsha ba'i 'khor la brtags na/ des thos pa las byung ba'i shes pas sems can dmyal ba mdag me bye ma lta bu'i char rtag tu</text></item>
<item><p>233b4</p><section>mdo sde</section><text>'bab pa zhes bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba dang / log</text></item>
<item><p>233b5</p><section>mdo sde</section><text>par lta ba kun tu bsten cing bsgoms te mang du byas pas 'gyur ro/ /gang gis tse lu ma sun 'byin par byed cing sun phyung nas kyang rjes su dga' bar byed la de nyid la shin tu chags par byed na de lus dang bral nas ngan 'gro log par ltung ba sems can dmyal ba mdag me bye ma</text></item>
<item><p>233b6</p><section>mdo sde</section><text>lta bu'i char rtag tu 'bab par skye bar 'gyur ro/ /der gang sems can dmyal ba yang sos la sogs pa'i gnod pa bsdus pa de dag thams cad sems can dmyal ba 'dir 'byung ba'i steng du gnod pa khyad par du 'byung ba dag ni/ 'di lta ste/ sems can dmyal ba pa de'i</text></item>
<item><p>233b7</p><section>mdo sde</section><text>'khor ni dpag tshad lnga brgya yod la de thams cad rab tu 'bar ba/ bye ma rdo rje'i me mdag lta bu dag gis der dpe bya bar yang mi nus par gang ste/ 'di ltar 'tshed pa po yang nub par 'gyur na sems can dmyal ba pa las lci ba lta smos kyang ci dgos te/ de ji ltar</text></item>
<item><p>234a1</p><section>mdo sde</section><text>chu 'bab pa'i shugs kyis ded pa de ltar der 'jug go/ /de nas yang las kyis nub pa 'byung bar 'gyur te/ de bye ma rdo rje'i gzegs ma lta bur zur gsum yod cing so rno ba de dag gis ji ltar de'i rus pa lhag ma yang med pa de ltar 'thag go/ /de nas yang 'tsho</text></item>
<item><p>234a2</p><section>mdo sde</section><text>bar 'gyur la de nas yang 'thag ste 'chi zhing skye'o/ /de kun nas dga' ba med cing bye ma rab tu 'bar ba'i nang du nub ste/ sreg cing 'tshed pa dang skad 'byin cing yongs su smre sngags 'don te/ de las kyis bsgribs pa sdug bsngal de las bdag nyid thar bar mi nus so/ /de yun ring mo</text></item>
<item><p>234a3</p><section>mdo sde</section><text>zhig 'das la gal te las zad nas sems can dmyal ba de las thar bar 'gyur te/ de las de dang rgyu 'thun pa'i 'bras bus de tshe rabs stong phrag du mar dang dud 'gro dag tu bkres pa dang skom pas gdungs par 'gyur/ dud 'gro gcig la gcig za bar srog lan</text></item>
<item><p>234a4</p><section>mdo sde</section><text>stong 'chad par 'gyur/ de las thar nas kyang gal te gnya' shing gi bu gar rus sbal 'jug pa lta bur mi rnams dang skal ba mnyam par mir skyes na de tshe rabs lnga brgyar dbul zhing nad bu can dang / smyo ba dang / ngag yid mi ches pa dang / gzhan gyis bkol</text></item>
<item><p>234a5</p><section>mdo sde</section><text>ba dang / za mar 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po rab tu tsha ba'i 'khor la brtags na/ des thos pa las byung ba'i shes pas sems can dmyal ba nang na me mdag yod pa zhes</text></item>
<item><p>234a6</p><section>mdo sde</section><text>bya ba ji ltar 'dug pa mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba dang / log par</text></item>
<item><p>234a7</p><section>mdo sde</section><text>lta ba kun tu bsten cing bsgoms te mang du byas pa ni snga ma bzhin du 'gyur ro/ /gang gis dge bsnyen ma bslab pa'i gzhi lnga yod pa stobs kyis mnan nas mi tshangs par spyad pas bslab pa dral cing 'di snyam du srung ma mo bslab pa'i gzhi las 'das pa chos ma yin pa gang yang</text></item>
<item><p>234b1</p><section>mdo sde</section><text>med do snyam du blo skye zhing las kyi 'bras bu la yid mi ches na de lus dang bral nas ngan 'gro log par ltung ba sems can dmyal ba nang na me mdag yod par skye bar 'gyur ro/ /der gang sems can dmyal ba yang sos la sogs pa'i gnod pa bsdus pa de dag thams cad</text></item>
<item><p>234b2</p><section>mdo sde</section><text>sems can dmyal ba 'dir 'byung ba'i steng du khyad par du 'byung ba ni 'di ltar sems can dmyal ba de kun nas me mdag gi ri lnga la 'di lta ste/ kun sreg dang / gting zab dang / mun nag thibs dang / me mdag tsha ba lta bu dang / las mngon sum pa rnams kyis yongs</text></item>
<item><p>234b3</p><section>mdo sde</section><text>su bskor ba der sems can dmyal ba de kun nas dpag tshad stong yod la/ ri de dag kyang kun nas ri khor yug dang khor yug chen po dag dang ha cang mi ring ba na yod de/ der sems can dmyal ba pa des ri de dag me tog ud pa las gang ba lta bu dang / shing ljon pa</text></item>
<item><p>234b4</p><section>mdo sde</section><text>dang / nags tshal dang / lteng ka phun sum tshogs pa lta bur mthong ste/ de dag bde ba myang bar bya ba'i phyir de gang gi tshe brgyugs pa dang / de'i tshe las kyi rlung me lta bu langs pas bdas so/ /me mdag de dag kyang rlung des bus so/ /bus pa des sems</text></item>
<item><p>234b5</p><section>mdo sde</section><text>can dmyal ba pa de kun nas yongs su dkris so/ /lus thams cad yongs su bsregs pa de yang ri de dag gi gzugs sngon por mthong ste/ tsha bas gdungs pa mgon 'dod pa/ skyabs 'dod pa/ dpung gnyen 'dod pa de yang rgyug go/ /de gang gi tshe ri de'i drung</text></item>
<item><p>234b6</p><section>mdo sde</section><text>du phyin pa dang / de 'di ltar kun nas byi brun la lcags kyi mda' 'phen pa 'phangs pa tsam gyis 'gro ba mi mngon pa de ltar sems can dmyal ba pa de me mdag gi nang du 'gro ba'i 'gros kyang gar song gtol med par mi mngon no/ /de der song ma thag tu 'di ltar sreg cing</text></item>
<item><p>234b7</p><section>mdo sde</section><text>'tshed la skol ba na mun pa mun nag gi nang du song nas dbang po thams cad 'gags shing sdug bsngal thams cad kyi gzhir gyur te/ nyes pa byas pa'i 'bras bu thams cad mngon sum du byung la des gang mi dge ba byas shing bsags pa de dag de'i las kyi shugs kyis</text></item>
<item><p>235a1</p><section>mdo sde</section><text>'ongs pa'i 'bras bu la nye bar spyod do/ /de ltar de me mdag gi mun pa'i nang na dpung gnyen med cing grogs med pa sdug bsngal mi bzad pas nyam thag par gyur pa/ yun ring du rang gis byas pa'i las kyi 'bras bu la spyod par zhugs pa yun ring du 'tshed do/ /</text></item>
<item><p>235a2</p><section>mdo sde</section><text>de gal te yang las kyi rlung de dag nyid kyis me mdag de dag gi nang nas 'byin par byed de/ lus thams cad bskol cing sdug bsngal thams cad kyis nyam thag pa de rkang pa gar bab bab tu 'dor ro/ /de nas yang 'byung bar 'gyur te/ gshin rje'i mi rnams kyis bzung</text></item>
<item><p>235a3</p><section>mdo sde</section><text>ngo / /bzung nas kyang de'i rkub sog le rab tu 'bar bas gcod do/ /bcad cing gtubs nas yang shin tu gzhon sha can du skye bar 'gyur te/ de ltar lo 'bum phrag du mar de sog le'i sdug bsngal myong zhing de 'di skad du rnam par sgra 'byin par byed do/ /bdag gis</text></item>
<item><p>235a4</p><section>mdo sde</section><text>las dag byas pa yi/ /'bras bu de dag bdag nyid yin/ /'dod chags dgra yis gdungs pa na/ /phyi nas sems can dmyal bar 'ongs/ /'dod chags gdungs pa'i las can gyi/ /bag med sa na mi gtsang ba'i/ /zhags pa de yis bcings pa yis/ /</text></item>
<item><p>235a5</p><section>mdo sde</section><text>bdag ni gnas 'di dag tu 'ongs/ /sngon chad bdag ni 'dod chags kyi/ /'bras bu tsha snyam mi byed de/ /mi shes pa yis bdag bslus pas/ /'dir ni bdag gis byas la spyod/ /brtse med shin tu drag pa yi/ /sdig pa dag gi dbang du song / /</text></item>
<item><p>235a6</p><section>mdo sde</section><text>sdug bsngal rgya mtsho mtha' yas pa/ /'di las bdag nyid ji ltar thar/ /sdug bsngal dag las sdug bsngal las/ /'di yis bdag ni yongs su 'tshed/ /bdag ni sems dmyal zad pa 'am/ /bde ba 'thob pa ma mthong ngo / /de ltar sems can dmyal ba</text></item>
<item><p>235a7</p><section>mdo sde</section><text>pa de nang na me mdag yod pa'i sems can dmyal bar shin tu sdug bsngal bas nyam thag cing ngu skad 'don te/ sems can dmyal ba pa de ji srid du de'i sdig pa'i las bcom zhing spangs la zad par ma byas pa de srid du sdug bsngal myong bar 'gyur ro/ /de phyis sems can</text></item>
<item><p>235b1</p><section>mdo sde</section><text>dmyal ba de las thar bar 'gyur te/ thar nas kyang las de dang rgyu 'thun pa'i 'bras bus tshe rabs brgya phrag du mar dang dud 'gro dag tu skye bar 'gyur te/ rnams su bkres pa dang skom pas gdungs pa'i lus can dag gcig la gcig lta ba kho nar zad do/ /</text></item>
<item><p>235b2</p><section>mdo sde</section><text>dud 'gro rnams su gcig la gcig za ba lus lan brgyar 'chi bar 'gyur ro/ /de de las thar nas gal te gnya' shing gi bu gar rus sbal 'jug pa lta bur mi rnams dang skal ba mnyam par mir skyes na de'i las kyi mthus rtag tu rims nad kyis 'debs shing dbul ba dang /</text></item>
<item><p>235b3</p><section>mdo sde</section><text>nad bu can dang / yan lag ma tshang bar 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po rab tu tsha ba'i 'khor la brtags na/ des thos pa las byung ba'i shes pas/ sems can dmyal ba a</text></item>
<item><p>235b4</p><section>mdo sde</section><text>la la zer zhes bya ba mthong ngo / /der sems can dag las gang gis skye bar 'gyur snyam nas/ des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba dang / log</text></item>
<item><p>235b5</p><section>mdo sde</section><text>par lta ba kun tu bsten cing bsgoms te mang du byas pas 'gyur ro/ /des 'di ltar bslab pa'i gzhi gcig gam/ gnyis sam/ gsum mam/ bzhi'am/ lnga las gzhan pa blangs pa dang / bu sring ngam/ bu sring dang 'dra ba'am/ grogs kyi</text></item>
<item><p>235b6</p><section>mdo sde</section><text>chung ma 'os pa ma yin pa dag la des 'di ltar brda byas nas slu bar byed na de lus dang bral nas ngan 'gro log par ltung ba sems can dmyal ba a la la zer bar skye bar 'gyur ro/ /der skyes nas kyang gang sems can dmyal ba yang sos la sogs pa'i gnod pa bsdus</text></item>
<item><p>235b7</p><section>mdo sde</section><text>pa de dag thams cad 'byung ba'i steng du khyad par du 'byung ba ni 'di ltar rlung shin tu drag cing shin tu rtsub la shin tu mi bzad pa shugs kyis mgyogs pa dang ldan pa ldang la/ gang gis sems can dmyal ba de dag gi lus so sor khyer bar byed de/ ji ltar rlung chen po</text></item>
<item><p>236a1</p><section>mdo sde</section><text>shin tu mi bzad cing rtsub pas ras bal gyi spu'am/ spu'i snod glongs na spu rnams kyi gdags pa yang mi mngon par khyer ro/ /gang gis khyer ba'i ras bal de dag gi spu rnams rlung des phyogs bcur bdas shing khyer ba phan tshun thug pa de ltar</text></item>
<item><p>236a2</p><section>mdo sde</section><text>sems can dmyal ba de dag gi lus sems can dmyal ba'i rlung spu gri lta bu des 'di ltar bye ma'i tshad tsam du yang mi mngon par khyer ro/ /gang gis lus de dag spu tsam dang nyung ngu nyung ngur byed de/ yan lag dang nying lag thams cad gdags par yang mngon par mi byed</text></item>
<item><p>236a3</p><section>mdo sde</section><text>do/ /las ngan pa byas pas yang lus de dag 'byung bar 'gyur te/ de ltar ji srid du de'i sdig pa'i las bcom zhing spangs la zad par ma byas pa de srid du yang 'dod chags kyi dbang gis snga ma bzhin du khyer ro/ /yun ring mo zhig 'das nas gal te brgya la de'i rlung gi</text></item>
<item><p>236a4</p><section>mdo sde</section><text>gnod pa las thar na de la byi ba mche ba rdo rje lta bu yod pa 'byung la gang de'i rkub yungs 'bru tsam du rlog ste/ brlags nas ngu skad 'don bzhin du za bar byed do/ /de zos nas rgyu ma dag za'o/ /long ka thams cad kyang za'o/ /long ka de dag zos nas rgyab tu 'byung la de'i</text></item>
<item><p>236a5</p><section>mdo sde</section><text>rgal tshigs za ste/ de ltar de'i las kyi mthus sems can dmyal ba de lo 'bum phrag du mar sdug bsngal myong bar 'gyur ro/ /de gal te de las thar bar 'gyur te/ de yun ring mo zhig 'das nas gal te nyon mongs pa de las thar nas de gar bab bab tu 'bros</text></item>
<item><p>236a6</p><section>mdo sde</section><text>so/ /de nas rang gi lus las byung ba'i srog chags mar ko ta ka rnams kyis gang zhing de'i rkub kyang de nas 'cha' zhing za'o/ /de ji srid du de'i sdig pa'i las bcom zhing spangs la zad par ma byas pa de srid du srog chags mar ko ta ka de rnams kyi sdug bsngal mi</text></item>
<item><p>236a7</p><section>mdo sde</section><text>bzad pas ngu bar byed de/ 'o dod 'bod/ sgra skad 'byin/ smre sngags 'don to/ /de phyis sems can dmyal ba de las thar bar 'gyur te/ thar nas kyang las de dang rgyu 'thun pa'i 'bras bus tshe rabs stong phrag du mar rang gi sha la za bar skye bar 'gyur</text></item>
<item><p>236b1</p><section>mdo sde</section><text>te/ ji ltar de'i tshe des bdag nyid kyi bud med ma yin pa la mi tshangs par spyod pas rang gi sha la za ste/ des bdag nyid 'tsho bar byed do/ /gal te brgya la kyi 'jig rten de las thar nas kyang de phag gi skye gnas su skye bar 'gyur te/ ji ltar des rang</text></item>
<item><p>236b2</p><section>mdo sde</section><text>gi ma dag la chos ma yin pa byas pas gang du skyes par rang gi mas za bar byed do/ /de gal te de las thar nas gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ de rtag tu skyes pa'i nad kyis 'debs shing de nad drag po mi bzad</text></item>
<item><p>236b3</p><section>mdo sde</section><text>pas gnod pa byed la de'i pho mtshan gcod par byed do/ /gal te brgya la de'i chung ma zhig yod par gyur na yang ji ltar des pha rol gyi bud med 'os pa ma yin par phrogs pa ltar/ de yang rung ba ma yin pa'i mi dag gis de 'phrog par byed de/ mi'i don 'di thams</text></item>
<item><p>236b4</p><section>mdo sde</section><text>cad med par byed pa ni 'di lta ste/ 'jig rten dang 'jig rten las 'das pa'i chos rnams dang 'gal ba 'os pa ma yin pa'i drung du 'gro ba'o/ /de nas yang dge slong las kyi 'bras bu rnam par smin pa shes pa des sems can dmyal ba chen po rab tu tsha ba'i 'khor la</text></item>
<item><p>236b5</p><section>mdo sde</section><text>brtags na/ des thos pa las byung ba'i shes pas sems can dmyal ba chen po rab tu tsha ba'i 'khor sems can dmyal ba shar gyur pa thams cad sdug bsngal ba zhes bya ba ji ltar 'dug pa mthong ngo / /der sems can dag las gang gis skye bar 'gyur snyam nas des</text></item>
<item><p>236b6</p><section>mdo sde</section><text>brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba dang / log par lta ba kun tu bsten cing bsgoms te mang du byas pas 'gyur ro/ /bud med sdom pa blangs pa</text></item>
<item><p>236b7</p><section>mdo sde</section><text>gang gis 'os pa ma yin pa'i dge slong dbang du byas te/ chang blud nas de 'khrul par byas shing yid la gcags pa bskyed na/ de lus dang bral nas ngan 'gro log par ltung ba sems can dmyal ba shar gyur pa thams cad sdug bsngal bar skye bar 'gyur ro/ /der</text></item>
<item><p>237a1</p><section>mdo sde</section><text>gang sems can dmyal ba yang sos la sogs pa'i sdug bsngal dang gnod pa bsdus pa de dag thams cad 'byung bar 'gyur te/ gang gis rtag tu tshul khrims dang ldan pa 'os pa ma yin pa la 'os pa nyid du goms par byed na/ de rtag tu mi</text></item>
<item><p>237a2</p><section>mdo sde</section><text>dge bar zhugs pa des lam ngan pa de nyid rjes su sten par byed do/ /las kyi gzhi ngan pa byas pa'i ngang tshul can mi dge ba'i las kyi mtha' spyad pa des mi dge ba'i lam de rjes su sten cing goms par byed do/ /sems can dmyal ba de sdug bsngal ches drag pa dang /</text></item>
<item><p>237a3</p><section>mdo sde</section><text>sdug bsngal ches mi bzad pa dang / sdug bsngal ches rtsub cing tsha ba dag shin tu so sor myong bar 'gyur te/ der gang sems can dmyal ba yang sos la sogs pa'i sdug bsngal bsdus pa de dag thams cad 'byung ba'i steng du khyad par du 'byung ba ni 'di lta ste/</text></item>
<item><p>237a4</p><section>mdo sde</section><text>rkang pa'i mthe bo la sogs pa nas mgo'i bar du mtshon cha hu lu rab tu 'bar ba dag gis sha ma gtogs par pags pa gcod par byed de/ de ltar de'i yan lag dang nying lag thams cad dang / pags pa dag gcod par byed pa'i sdug bsngal shin tu mi bzad</text></item>
<item><p>237a5</p><section>mdo sde</section><text>do/ /de'i pags pa de dag kyang sa'i nang du bcug nas sreg par byed de/ de'i lus pags pa med pa'i lus de dag la gshin rje'i mi de rnams kyis lcags kyi snod kyi nang du ba tshwa rab tu skol ba khyer nas ldugs par byed de/ des de sreg par byed/ skol</text></item>
<item><p>237a6</p><section>mdo sde</section><text>bar byed do/ /sdug bsngal gyis nyam thag cing sdug bsngal tsha ba rtsub pas/ nyam thag pa de ngu skad 'byin cing cho nges 'debs la yongs su smre sngags 'don to/ /de ltar de lo 'bum phrag du mar sdug bsngal myong bar 'gyur zhing lo bgrang gis mi lang ba'i</text></item>
<item><p>237a7</p><section>mdo sde</section><text>bar du myong bar 'gyur te/ ji srid du de'i sdig pa'i las byas shing bsags pa bcom zhing spangs la zad par ma byas pa de srid du sdug bsngal tsha ba shin tu mi bzad pas gdungs so/ /de phyis sems can dmyal ba de las thar bar 'gyur te/ thar nas kyang gal te yi</text></item>
<item><p>237b1</p><section>mdo sde</section><text>dgas dang dud 'gro dag tu ma skyes la gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ las de dang rgyu 'thun pa'i 'bras bus de dbul zhing nad bu can dang / lus dag la nad shin tu mi bzad pas thebs par 'gyur/</text></item>
<item><p>237b2</p><section>mdo sde</section><text>de rgya mtsho'i nang gi bar dag tu gang ris 'thun par 'gyur ba mi ma tshang ba 'di lta ste/ rkang pa gcig pa dang / sna gcig pa dang / lag pa gcig pa dang / lus chung ba dang / tshe thung ba rnams te/ 'di lta ste/ der skyes pa nyi ma gcig cig thub par 'gyur</text></item>
<item><p>237b3</p><section>mdo sde</section><text>ba mthong ngo // //'phags pa dam pa'i chos dran pa nye bar gzhag pa/ bam po bcu bzhi pa/ de nas yang dge slong las kyi 'bras bu rnam par smin pa shes pa des sems can dmyal ba chen po rab tu tsha ba'i 'khor la brtags na/ des thos pa las</text></item>
<item><p>237b4</p><section>mdo sde</section><text>byung ba'i shes pas sems can dmyal ba chu bo rab med rab tu tsha ba zhes bya ba yod pa mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem</text></item>
<item><p>237b5</p><section>mdo sde</section><text>pa dang / chang 'thung ba dang / smra ba dang / log par lta ba kun tu bsten cing bsgoms te mang du byas pas 'gyur ro/ /stegs bu'i dbus su me bus nas lag pas bzung ste bskor nas sna blan pa grogs kyi chung ma nyams pa med pa la sun 'byin par byed cing</text></item>
<item><p>237b6</p><section>mdo sde</section><text>sun phyung nas kyang mngon par dga' bar byed/ yang dag par dga' bar byed la/ dga' bar byed pa mi dge ba de nyid la kun tu spyod na/ de lus dang bral nas ngan 'gro log par ltung ba sems can dmyal ba chu bo rab med rab tu tsha bar skye bar 'gyur ro/ /der</text></item>
<item><p>237b7</p><section>mdo sde</section><text>skyes nas gang sems can dmyal ba yang sos la sogs pa'i 'khor gyi gnod pa bsdus pa de dag thams cad 'byung ba'i steng du gnod pa khyad par du 'byung ba ni mun nag thibs pos nam mkha' gang ba nas las kyis byas pa'i dbyug pa dang / ral gri shin tu rno ba</text></item>
<item><p>238a1</p><section>mdo sde</section><text>dag rab tu 'bar ba der sems can/ dmyal ba pa de'i lus nang du nub bo// //nang du nub nas sreg par byed cing yan lag dang nying lag thams cad shin tu 'bugs par byed/ gsheg par byed/ sreg par byed/ 'tshed par byed/ yan lag dang / nying lag thams cad</text></item>
<item><p>238a2</p><section>mdo sde</section><text>phan tshun 'dral bar byed do/ /de'i phyi rol me'i sdug bsngal gyis kyang sreg par byed cing nang du dbyug pa dang ral gris gsheg pa'i sdug bsngal ba na/ sdug bsngal shin tu mi bzad cing tsha la rtsub pa gzhan dang mtshungs pa med pa'i sdug bsngal myong ngo / /sdug bsngal</text></item>
<item><p>238a3</p><section>mdo sde</section><text>des bsgribs pa de gar bab bab tu 'bros pa dang / des ngam grog chen po na chu bo rab med rab tu tsha ba zhes bya bar las las byung ba'i sbrul gdug pa rnams kyis rab tu gang bar mthong ngo / /der sdug bsngal gyis gdungs pa des 'khrul par mthong ste/ mi tho 'tsham</text></item>
<item><p>238a4</p><section>mdo sde</section><text>par byed pa de rnams kyis de rab tu so sor phye nas sbrul gdug pa rnams kyis za bar byed do/ /sbrul gdug pa'i mche ba rnon po rnams kyis kun nas shin tu sdug bsngal gyis nyam thag pa de/ der ji srid du de sdig pa'i las bcom zhing spangs la zad par ma byas pa de srid du</text></item>
<item><p>238a5</p><section>mdo sde</section><text>ngu skad 'byin cing cho nges 'debs la yongs su smre sngags 'don to/ /de phyis de las yun ring mo zhig 'das shing lo bgrang gis mi lang ba na thar bar 'gyur te/ thar nas kyang gal te dang dud 'gro dag tu ma skyes la gnya' shing gi bu gar rus sbal 'jug pa lta bur</text></item>
<item><p>238a6</p><section>mdo sde</section><text>mi rnams dang skal ba mnyam par mir skyes na/ las de dang rgyu 'thun pa'i 'bras bus de dbul zhing nad bu can dang / yongs su smre sngags 'don pa dang / gzhan gyis bkol ba dang / dbang po ma tshang bar 'gyur/ mi byad gzugs rta rgod ma 'dra zhing tshang</text></item>
<item><p>238a7</p><section>mdo sde</section><text>tshing gangs ri lta bu'i nang du skye la/ der kha zas 'bras bu'i rtsa ba 'ba' zhig gis 'tsho bar byed de/ de gzhan las skyes pa'i kha zas nams kyang mngon par shes par mi 'gyur ba mthong ngo / /de nas yang dge slong las kyi 'bras bu rnam par smin pa shes pa des</text></item>
<item><p>238b1</p><section>mdo sde</section><text>sems can dmyal ba chen po rab tu tsha ba'i 'khor la brtags na/ des thos pa las byung ba'i shes pas sems can dmyal ba rtag tu mun pa zhes bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod</text></item>
<item><p>238b2</p><section>mdo sde</section><text>pa dang / ma byin par len pa dang / 'dod pas log par g.yem pa dang / chang 'thung ba dang / smra ba dang / log par lta ba kun tu bsten cing bsgoms te mang du byas pas 'gyur ro/ /phyi rol pa'i 'dod chags dang bral ba de phyis 'dod chags mngon par</text></item>
<item><p>238b3</p><section>mdo sde</section><text>spangs te 'dod chags zhe sdang gti mug dang bral ba de bud med dag gis bslus nas yang 'dod pa rnams la 'jug par byed na/ de lus dang bral nas ngan 'gro log par ltung ba sems can dmyal ba rtag tu mun pa zhes bya bar skye bar 'gyur ro/ /der skyes nas kyang gang</text></item>
<item><p>238b4</p><section>mdo sde</section><text>sems can dmyal ba yang sos la sogs pa'i gnod pa drag pa bsdus pa de dag thams cad 'byung ba'i steng du khyad par du 'byung ba ni 'di ltar srin bu sa rko zhes bya ba dag gis de ji ltar dbu ba la 'bigs pa de ltar mchu rdo rje ltar rno ba de dag sems can dmyal ba pa de'i nyes</text></item>
<item><p>238b5</p><section>mdo sde</section><text>par byas pa'i las des 'byung bar 'gyur la gang dag pas ches mi bde ba byed pa yin te/ ches sdug bsngal ba yin no/ /sa rko de rnams kyis rus pa dag phug pa nas rkang gi bar du za ste/ ji ltar sems can dmyal ba pa'i sdug bsngal bsdus pa de dag thams</text></item>
<item><p>238b6</p><section>mdo sde</section><text>cad de ltar brgya'i cha dang / stong gi cha dang / brgya phrag stong gi char yang mi phod de/ de ltar bdag nyid de dag las thar bar byed mi nus so/ /de gang dang gang du 'bros pa de dang de nyid du srin bu dag gis mi gtong bar byed de/ de ltar de lo 'bum phrag du mar sreg</text></item>
<item><p>238b7</p><section>mdo sde</section><text>go/ /'tshed do/ /sems can dmyal ba pa'i sdug bsngal ches shin tu sdug bsngal ba dag gis nyam thag pa sems can dmyal ba der yun ring du sreg cing 'tshed kyang de'i las byas shing bsags pa sems can dmyal bar grub pa'i mthus 'chi ba'i dus ni mi byed</text></item>
<item><p>239a1</p><section>mdo sde</section><text>do/ /de ji srid du de'i sdig pa'i las byas shing bsags pa bcom zhing spangs la zad par ma byas pa de srid du 'tshed do/ /de gal te dang / dud 'gro dag tu ma skyes la gnya' shing gi bu gar rus sbal 'jug pa lta bur mi rnams dang skal ba</text></item>
<item><p>239a2</p><section>mdo sde</section><text>mnyam par mir skyes na/ las de dang rgyu 'thun pa'i 'bras bus de mdog ngan cing rkang lag rdol ba dang / tshong pa mo'i bran pho dang / bran mo bum pa thogs par 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can</text></item>
<item><p>239a3</p><section>mdo sde</section><text>dmyal ba chen po rab tu tsha ba'i 'khor la brtags na/ des thos pa las byung ba'i shes pas sems can dmyal ba gnod pa'i rgyud ces bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang /</text></item>
<item><p>239a4</p><section>mdo sde</section><text>ma byin par len pa dang / 'dod pas log par g.yem pa dang / chang 'thung ba dang / smra ba dang / log par lta ba kun tu bsten cing bsgoms te mang du byas pas 'gyur ro/ /tshul khrims dang ldan pa chos kyi lam las nyams pa med pa'i dge slong bag tsha</text></item>
<item><p>239a5</p><section>mdo sde</section><text>ba med pa'i sar song ba las/ bud med sbyar ma zhig na re bdag la ci dga' ba mdzod cig /gal te dge slong khyod bdag dang lhan cig mjal bar mi mdzad na de bdag gis dge slong 'di bdag la 'dod par byed pa las de kho mos ma 'dod do zhes smra bar bya'o/ /des na</text></item>
<item><p>239a6</p><section>mdo sde</section><text>khyod la chad pa chen pos gcod par 'gyur te/ gal te rgyal po'i 'khor nas sam/ gal te bdag gi khyim thab kyis gcod par byed do/ /gal te mdzad na de bdag gis khyod la bza' ba dang bca' ba mang po dbul bar bya ste/ de ltar 'o skol shin tu dgyes par</text></item>
<item><p>239a7</p><section>mdo sde</section><text>'gyur zhing gzhan gyis kyang mi tshor bar 'gyur ro/ /'jig rten pa dag la yang dge slong 'di ni shin tu tshul khrims dang ldan pa yin te/ 'di la mal cha dang / na ba'i rkyen gsos sman gyi yo byad mang po dag phul cig ces smra bar bgyi ste/ sbyin pa po dang / sbyin bdag</text></item>
<item><p>239b1</p><section>mdo sde</section><text>tu 'gyur ro zhes de ltar 'jigs pas bsdigs nas brid de dge slong yang dag pa'i lam las nyams par byed na/ bud med de lus dang bral nas ngan 'gro log par ltung ba sems can dmyal ba gnod pa'i rgyud ces bya ba der skye bar 'gyur ro/ /der gang sems can dmyal</text></item>
<item><p>239b2</p><section>mdo sde</section><text>ba chen po yang sos la sogs pa'i gnod pa bsdus pa de dag thams cad 'byung ba'i steng du gnod pa khyad par du 'byung ba dag ni 'di ltar gshin rje'i mi dag gis bud med de bzung ste btsir btsir nas pags pa 'thog par byed do/ /pags pa de dag btogs nas kyang</text></item>
<item><p>239b3</p><section>mdo sde</section><text>yang g.yogs par 'byung zhing yang shin tu gzhon nur skye ste/ kha dog shin tu mi sdug par skye'o/ /de gshin rje'i mi rnams kyis dam por bzung nas lcags kyi so rab tu 'bar ba blangs te de'i lus thams cad 'chad par byed/ rnam par gsheg par byed/</text></item>
<item><p>239b4</p><section>mdo sde</section><text>yongs su 'dral bar byed do/ /sdug bsngal gyis nyam thag pa'i bud med de nyes par byas pa'i las kyis bslus pa yun ring du ngu skad 'don cing cho nges 'debs la yongs su smre sngags 'don to/ /de ltar gnod pa myong bas gar bab bab tu 'bros pa dang / de nas</text></item>
<item><p>239b5</p><section>mdo sde</section><text>las kyis sprul pa'i dge slong 'ong ba mthong ste/ sems 'dod pas bsgribs pa sems kyis yongs su bslus pa de de'i drung nyid du rgyug la/ de ltar 'dod pa dgra lta bu las rgyal bar bya bar dka' ba gang de'i gnas su rgyug par byed la de de dang phrad pa dang yongs su 'ju</text></item>
<item><p>239b6</p><section>mdo sde</section><text>bar byed do/ /de yang me thab tu gyur nas kun nas rab tu 'bar ba der de rab tu 'jug par byed do/ /de mi des lo 'bum phrag du mar sems can dmyal ba gnod pa'i rgyud du ji srid du de'i sdig pa'i las byas shing bsags pa bcom zhing spangs la zad par ma byas pa de srid</text></item>
<item><p>239b7</p><section>mdo sde</section><text>du sdug bsngal drag cing rtsub la shin tu mi bzad pa myong bar 'gyur ro/ /de phyis sems can dmyal ba de las thar bar 'gyur te/ thar nas kyang las de dang rgyu 'thun pa'i 'bras bus tshe rabs lnga brgyar dud 'gro dag tu skye bar 'gyur ro/ /gal te gnya' shing gi bu gar rus</text></item>
<item><p>240a1</p><section>mdo sde</section><text>sbal 'jug pa lta bur mi rnams dang skal ba mnyam par mir skyes na de yang bud med du 'gyur te/ grong khyer dang / grong khyer thams cad kyi ljan ljin 'phyag pa dang / grong khyer pa thams cad kyis smad pa dang / dbul zhing mdog ngan la rkang lag</text></item>
<item><p>240a2</p><section>mdo sde</section><text>rdol ba dang / byad bzhin mthong na 'jigs su rung ba dang / pha ma dang / gnyen 'dab kyis spangs par 'gyur rtag tu chu phye bkra tsam gyis 'tsho zhing dri ma can dang / bgo ba ngan pa dang / lus kyi phyogs gcig nyams pa dang / lus shin tu chad pa dang / 'gro</text></item>
<item><p>240a3</p><section>mdo sde</section><text>ba na byis pa rnams kyis rdo dang / bong ba dag gis mngon par 'tshog ste/ sdug bsngal bas 'tsho bar 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po rab tu tsha ba'i 'khor la brtags na/</text></item>
<item><p>240a4</p><section>mdo sde</section><text>des thos pa las byung ba'i shes pas sems can dmyal ba srad bu'i rgyud 'bab pas dkrugs pa zhes bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas</text></item>
<item><p>240a5</p><section>mdo sde</section><text>log par g.yem pa dang / chang 'thung ba dang / smra ba dang / log par lta ba kun tu bsten cing bsgoms te kun tu byas pas 'gyur ro/ /rgyal po bsnyems pas sam rgyal srid gzhan gyi yul 'khor 'phrog pa'i tshe dge slong ma nyon mongs pa med pa mthus sun phyung</text></item>
<item><p>240a6</p><section>mdo sde</section><text>na de lus dang bral nas ngan 'gro log par ltung ba sems can dmyal ba srad bu'i rgyud dkrugs par skye bar 'gyur ro/ /der skyes nas kyang gang sems can dmyal ba yang sos la sogs pa'i gnod pa bsdus pa de dag thams cad 'byung ba'i steng du khyad par du 'byung ba ni ji</text></item>
<item><p>240a7</p><section>mdo sde</section><text>ltar sems can dmyal ba de thams cad 'di ltar dra ba rdo rje ltar sra ba'i nang du bcug nas der yan lag dang nying lag gi phyogs gang dang gang reg pa de dang der spu gri lta bus kun nas gcod par byed do/ /der yang ji ltar sbrang bu dag spu la rab tu 'phyang ba de ltar srad bu rdo rje lta</text></item>
<item><p>240b1</p><section>mdo sde</section><text>bu'i dra ba la 'phyang ngo / /de nyid du skye zhing skye zhing 'chi ste/ gshin rje'i mi rnams kyis yan lag dang nying lag thams cad mda' rab tu 'bar ba dag gis sdog par byed do/ /de dra ba rdo rje ltar sra ba'i nang du bcug cing mda' dag gis kyang sdog pa na sdug bsngal shin</text></item>
<item><p>240b2</p><section>mdo sde</section><text>tu tsha ba drag cing mi bzad pa dag myong bar 'gyur te/ de ngu skad 'don cing cho nges 'debs la yongs su smre sngags 'don to/ /sdug bsngal mtha' yas pa dag gis nyam thag cing kun nas dbyer med la bcing ba kun gyis bcings pa na/ de gal te las kyi rkyen gyis thar</text></item>
<item><p>240b3</p><section>mdo sde</section><text>na shin tu sdug bsngal ba yin te/ gar bab bab tu 'bros so/ /de me mdag gi rlung de dag gi nang du 'jug ste/ rab tu zhu zhing sreg la yongs su smre sngags 'don cing ngu skad 'byin pa na/ gnyis su med la grogs med pa des rgyang ring po na sgo chen po kun nas gsal</text></item>
<item><p>240b4</p><section>mdo sde</section><text>ba zhig mthong nas der rgyug cing der rab tu 'jug par byed do/ /de yang sbrul chen po shugs rab tu drag cing gdug pa zhig yin te des mid do/ /sems can dmyal ba pa de lus kyi nang der sreg pa na skad 'byin par yang mi nus so/ /sbrul de yang las</text></item>
<item><p>240b5</p><section>mdo sde</section><text>las byung ba yin te/ ji lta ji ltar bdag nyid yongs su dkri bar byed pa de lta de ltar sems can dmyal ba pa'i lus nang du zhugs pa de dag thams cad sgra skad 'byin par mi nus shing lus rtsa dang rgyus pa dang bral ba de dag thams cad bye ma ltar zhib mor byed de de ltar lo 'bum</text></item>
<item><p>240b6</p><section>mdo sde</section><text>phrag du ma lo bye ba grangs med par de sbrul gyi lto der 'tshed do/ /'thub bo/ /de gal te yang sbrul des skyugs pa dang / lus shin tu ma tshang ba/ lus rtsa dang / rgyus pa thams cad shig shig por gyur pa'i lus gar bab bab tu 'bros pa dang / des</text></item>
<item><p>240b7</p><section>mdo sde</section><text>gshin rje'i mi rnams 'ong ba mthong ste/ de dag gis bzung nas de mtshon rnon po rnams kyis yan lag dang nying lag thams cad chu srin byis pa gsod ltar rnam par zhigs par byed do/ /de ltar ji srid du de'i sdig pa'i las bcom zhing spangs la zad par ma</text></item>
<item><p>241a1</p><section>mdo sde</section><text>byas pa de srid du lo 'bum phrag du ma lo bgrang gis mi lang bar yun ring du sdug bsngal myong bar byed do/ /de phyis sems can dmyal ba de las thar bar 'gyur te/ thar nas kyang las de dang rgyu 'thun pa'i 'bras bus tshe rabs lnga brgyar dang dud 'gro dag</text></item>
<item><p>241a2</p><section>mdo sde</section><text>tu skye bar 'gyur ro/ /gal te gnya' shing gi bu gar rus sbal 'jug pa lta bur mi rnams dang skal ba mnyam par mir skyes na de dbul zhing nad bu can dang gzugs mi sdug par 'gyur/ rtag tu sgra mi snyan pa dag gis gnod par 'gyur la lus thams cad dug gis</text></item>
<item><p>241a3</p><section>mdo sde</section><text>yog cing nyam thag par 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po rab tu tsha ba'i 'khor la brtags na/ des sems can dmyal ba skra shad 'dzings pa dang / bya khwa yod pa zhes bya ba mthong</text></item>
<item><p>241a4</p><section>mdo sde</section><text>ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba dang / log par lta ba kun tu</text></item>
<item><p>241a5</p><section>mdo sde</section><text>bsten cing bsgoms te mang du byas pas 'gyur ro/ /sring mo chang gis ra ro bar gyur pa la mi rigs par byas na de lus dang bral nas ngan 'gro log par ltung ba sems can dmyal ba skra shad 'dzings pa dang / bya khwa yod par skye bar 'gyur ro/ /der gang sems</text></item>
<item><p>241a6</p><section>mdo sde</section><text>can dmyal ba chen po yang sos la sogs pa'i sdug bsngal bsdus pa de dag thams cad 'byung ba'i steng du khyad par du 'byung ba ni 'di lta ste/ zangs kyi zhi ga dag gi nang du 'jug par byed do/ /zhugs nas kyang der 'ju bar byed do/ /de nas yang 'tsho bar 'gyur</text></item>
<item><p>241a7</p><section>mdo sde</section><text>ro/ /de nas yang 'ju bar byed de/ zhi ga de dag gi nang du bcug nas 'tsho yang 'tsho la 'chi yang 'chi ste/ 'chi ba dang 'tsho bar byed do/ /de 'di ltar gshin rje'i mi rnams kyis sbud pa gnyis kyis 'bud de/ ji ltar de'i sol ba dang / de'i zhi ga dag dang /</text></item>
<item><p>241b1</p><section>mdo sde</section><text>sems can dmyal ba pa de'i lus kyang mi mngon par 'bud do/ /de ltar de lo 'bum phrag du mar zhi ga dag gi nang du bcug nas ji ltar mes gser 'ju ba ltar 'tshed do/ /de ltar de sems can dmyal ba der nyes par byas pa'i las kyi mtha' spyad pas 'tshed de/ de gal</text></item>
<item><p>241b2</p><section>mdo sde</section><text>te las zad pas zhi ga de dag gi zhabs kyi nang du lhung ste/ gshin rje'i mi rnams kyis bzung nas brdung ba rnams kyis ji ltar lcags mgar sa dag la lcags gong bur byas te/ lcags mgar gyis kun tu rdung ba de ltar kun tu rdung ngo / /de ltar kun tu rdung ba na brdungs pa dang srog chad la de nas yang brdung ba</text></item>
<item><p>241b3</p><section>mdo sde</section><text>bteg pa dang yang 'tsho ste/ de ltar sems can dmyal ba pa de yun ring du lo bgrang gis mi lang bar 'tshed do/ /de brgya la de las thar na gshin rje'i mi rnams kyis rnga bo che'i nang du 'jug par byed do/ /bcug nas kyang las kyis byas</text></item>
<item><p>241b4</p><section>mdo sde</section><text>pa'i rnga bo che'i sgra gang gis de'i snying zhigs par byed pa rnam pa de lta bu 'byung bar 'gyur te/ snying rnam par zhigs pa de yang 'tsho bar 'gyur la de nas yang 'chi bar 'gyur te/ de ltar de ji srid du de'i sdig pa'i las byas shing bsags pa bcom zhing spangs la zad par</text></item>
<item><p>241b5</p><section>mdo sde</section><text>ma byas pa de srid du 'tsho zhing 'chi'o/ /de phyis sems can dmyal ba de las thar bar 'gyur te/ thar nas kyang las de dang rgyu 'thun pa'i 'bras bus tshe rabs drug brgyar dud 'gro dag tu skye bar 'gyur ro/ /gal te brgya la mi rnams dang skal ba mnyam par mir skyes na de</text></item>
<item><p>241b6</p><section>mdo sde</section><text>rtag tu snying skrag par 'gyur/ kyi sems ltar rnam par 'khrul cing rgyal po'i 'khor nas rtag tu 'tshe bar 'gyur/ gzhan gyis sgra 'byin par byed cing bcing bas kyang tshe zad par byed de/ nams kyang sems bde bar mi 'gyur ba mthong ngo / /de nas yang dge</text></item>
<item><p>241b7</p><section>mdo sde</section><text>slong las kyi 'bras bu rnam par smin pa shes pa des sems can dmyal ba chen po rab tu tsha ba'i 'khor la brtags na/ des thos pa las byung ba'i shes pas sems can dmyal ba snying rje rje skad sgra 'byin pa zhes bya ba mthong ngo / /der sems can dag las gang gis</text></item>
<item><p>242a1</p><section>mdo sde</section><text>skye bar 'gyur snyam nas des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba dang / log par lta ba kun tu bsten cing bsgoms te mang du byas pas</text></item>
<item><p>242a2</p><section>mdo sde</section><text>'gyur ro/ /mchod sbyin gyi lam log par lta ba log par mthong ba'i lam gyis sring mo gzhon nu sun 'byin par byed pa ni ji ltar bram ze'i smrang las bud med gzhon nu 'dod chags langs pa gang bag mar ma blangs na des mi'i srog gcod pa dang 'dra ba 'thob par 'gyur ro zhes de</text></item>
<item><p>242a3</p><section>mdo sde</section><text>ltar smrang ngan pas bslus pas 'os pa ma yin pa la byed pa de lus dang bral nas ngan 'gro log par ltung ba sems can dmyal ba snying rje rje skad sgra 'byin par skye bar 'gyur ro/ /der gang sems can dmyal ba yang sos la sogs pa'i gnod pa bsdus pa de dag thams cad 'byung</text></item>
<item><p>242a4</p><section>mdo sde</section><text>ba'i steng du khyad par du 'byung ba ni 'di ltar gshin rje'i mi rnams kyis lag pa dag gis mde'u ste'u ka rab tu 'bar ba 'phen pa de ltar sems can dmyal ba pa 'phen te/ ji ltar bu sa la'i 'dab ma tsam du lus gang nyams pa dang rnam par nyams pa ma yin pa la lhag</text></item>
<item><p>242a5</p><section>mdo sde</section><text>ma med par byed de/ de ltar yan lag dang nying lag thams cad nyams rnam par nyams shing rab tu 'bar la kun nas sdug bsngal mi bzad pas nyam thag pa mgon med cing grogs med la gnyis su med pa yun ring du lo bgrang gis mi lang bar sdug bsngal tsha ba rtsub pa</text></item>
<item><p>242a6</p><section>mdo sde</section><text>myong bar 'gyur ro/ /gal te yang las zad pa'i rkyen gyi dbang gis mde'u ste'u ka dang / ral gri nyam nga ba de las thar na lcags kyis gzhi'i steng na me mdag rab tu 'bar ba'i phung por 'bying bzhin du 'bros so/ /sdug bsngal gyi gdung ba mang pos nyam thag cing ngu skad 'byin</text></item>
<item><p>242a7</p><section>mdo sde</section><text>pa'i tshe/ thag nye ba na nags tshal chen po sprin nag po lta bu yod de/ kun nas bya skad snyan pas yongs su bskor cing de'i thag nye ba zhig na mtsho chen po chu rab tu dang ba zhig yod pa mthong nas de 'di snyam du sems so/ /kye e ma nag po 'di ni nags tshal yin la mtsho sngon</text></item>
<item><p>242b1</p><section>mdo sde</section><text>po dang yang ldan pa zhig ste/ bdag ni 'dir bde ba thob par 'gyur ro snyam nas mgon 'dod pa/ skyabs 'dod pa/ dpung gnyen 'dod pa de nags tshal de'i drung du sa gzhi me mdag rab tu 'bar ba'i phung por 'bying bzhin du rgyug go/ /de gang gi tshe thag nye ba na/ nags</text></item>
<item><p>242b2</p><section>mdo sde</section><text>tshal yod pa de dang bya dag gis kyang bskor ba mthong ba dang / shin tu bde ba 'dod pa dpung gnyen 'dod pa de yang nags de dag nyid kyi drung du rab tu rgyug go/ /de gal te tshegs chen pos nags de'i drung du phyin pa dang / sngar gzhan du mthong la/ de gzhan zhig tu mthong ste</text></item>
<item><p>242b3</p><section>mdo sde</section><text>sbrul shin tu gdug cing rab tu 'jigs pa mgo stong yod pa/ mig rab tu 'bar ba/ byad bzhin 'jigs 'jigs ltar 'dug pa zhig dang / bya gang yin pa de dag kyang lus rab tu 'bar la de dag thams cad sems can dmyal ba pa'i sgra skad rab tu 'byin par mthong la sbrul</text></item>
<item><p>242b4</p><section>mdo sde</section><text>des mod bzhin du bzung nas za bar byed de/ sdug bsngal sna tshogs kyis nyam thag pa cho nges 'debs pa na de yang sbrul de'i kha rab tu 'bar bas bzung nas kha'i bar du bcug ste za bar byed do/ /de las kyis byas pa'i sbrul de nyid kyis za ba ni yun ring po lo bgrang gis mi</text></item>
<item><p>242b5</p><section>mdo sde</section><text>lang bar za bar byed do/ /de gal te las zad nas sbrul de'i kha de nas thar nas skom pas gdungs pas mtsho de'i drung du rgyug go/ /mtsho de yang dud pa nag pos bsgribs shing nang yang sems can dmyal ba pa'i mes gang ste de mtsho der nub bo/ /mtsho de zabs su dpag</text></item>
<item><p>242b6</p><section>mdo sde</section><text>tshad tsam ste/ der nub cing der sdug bsngal mi bzad pa myong ngo / /ji srid du de'i sdig pa'i las bcom zhing spangs la zad par ma byas pa de srid du rang gi las dang 'thun pa gzhan dang mi 'dra ba'i sdug bsngal myong bar 'gyur ro/ /de phyis sems can dmyal ba de</text></item>
<item><p>242b7</p><section>mdo sde</section><text>las thar bar 'gyur te/ thar nas kyang las de dang rgyu 'thun pa'i 'bras bus tshe rabs bdun brgyar dang / dud 'gro dag tu skye bar 'gyur ro/ /de gal te gnya' shing gi bu gar rus sbal 'jug pa lta bur mi rnams dang skal ba mnyam par mir skyes na de dbul</text></item>
<item><p>243a1</p><section>mdo sde</section><text>zhing nad bu can dang / gzhan gyis bkol ba dang / lam gyi bzhi mdo dang / lam po cher sprad pa dang / mi'u thung du 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba</text></item>
<item><p>243a2</p><section>mdo sde</section><text>chen po rab tu tsha ba'i 'khor la brtags na/ des thos pa las byung ba'i shes pas sems can dmyal ba snying rje chen po zhes bya ba mthong ngo / /der sems can dag las gang gis skye bar 'gyur snyam nas des brtags na/ gang gis srog gcod pa dang / ma</text></item>
<item><p>243a3</p><section>mdo sde</section><text>byin par len pa dang / 'dod pas log par g.yem pa dang / chang 'thung ba dang / smra ba dang / log par lta ba kun tu bsten cing bsgoms te mang du byas pas 'gyur ro/ /gang gis slob tu bcug la slob pa'i tshig de yang dag pa'i lam rab tu ston pa yin</text></item>
<item><p>243a4</p><section>mdo sde</section><text>na de 'dod chags bdo bas mkhan po de'i chung ma nyes pa med pa sun 'byin par byed cing 'jig rten pa dag la yang 'di ltar 'di ni mkhan mo ma dang 'dra ste/ bdag ni bu dang mtshungs so zhes kyang brjod la yid gcugs par 'dod na/ de lus dang bral nas ngan 'gro log</text></item>
<item><p>243a5</p><section>mdo sde</section><text>par ltung ba sems can dmyal ba snying rje chen por skye bar 'gyur ro/ /der gang sems can dmyal ba yang sos la sogs pa'i gnod pa bsdus pa de dag thams cad 'byung ba'i steng du khyad par du 'byung ba ni 'di ltar gong dang 'og na so mi 'thun pa'i kha gcod pa mtshon</text></item>
<item><p>243a6</p><section>mdo sde</section><text>'dzugs pa lta bus yang dang yang du gcod par byed do/ /de gcod pa na nang du gtogs pa'i sha dang / rgyus pa dang / pags pa dang / chu ser dang / rus pa dang / rkang gi bar thams cad mtshon cha dag gis gcod par byed de/ de ltar snying rje rje skad du ngu</text></item>
<item><p>243a7</p><section>mdo sde</section><text>zhing yongs su smre sngags 'don to/ /ji ltar sems can dmyal ba pa gzhan dag kyang ngus pa'i sgra des de ltar sdug bsngal mi bzad pas nyam thag ste/ shin tu snying rje rje skad nyam thag pa na sdug bsngal de dag thams cad myong ngo / /gcod pa na srog chad par mi</text></item>
<item><p>243b1</p><section>mdo sde</section><text>'gyur te/ de ltar des ji srid du de'i sdig pa'i las bcom zhing spangs la zad par ma byas pa de srid du lo 'bum phrag du ma kun tu bcad cing bcad cing yang 'byung bar 'gyur ro/ /de phyis sems can dmyal ba de las thar bar 'gyur te/ thar nas kyang las de dang rgyu 'thun</text></item>
<item><p>243b2</p><section>mdo sde</section><text>pa'i 'bras bus tshe rabs drug stong du sems can dmyal ba dang / dang / dud 'gro dag tu skye bar 'gyur ro/ /de las thar nas kyang gal te gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ de gal te mngal</text></item>
<item><p>243b3</p><section>mdo sde</section><text>du'am/ gal te btsas nas sam/ gal te gan rkyal du bzhag pa na'am/ gal te gog tsam na'am/ gal te rgyug nus tsam na 'chi bar 'gyur zhing gang dang gang du skyes par dbang po thams cad ma tshang bar 'gyur ba mthong ngo / /de nas yang dge slong las kyi</text></item>
<item><p>243b4</p><section>mdo sde</section><text>'bras bu rnam par smin pa shes pa des sems can dmyal ba chen po rab tu tsha ba'i 'khor la brtags na/ des thos pa las byung ba'i shes pas sems can dmyal ba snying rje med pa'i sa zhes bya ba mthong ngo / /der sems can dag las gang gis skye bar 'gyur snyam</text></item>
<item><p>243b5</p><section>mdo sde</section><text>nas des brtags na/ gang gis srog gcod pa dang / ma byin par len pa dang / 'dod pas log par g.yem pa dang / chang 'thung ba dang / smra ba dang / log par lta ba kun tu bsten cing bsgoms te mang du byas pas 'gyur ro/ /mna' ma la mi rigs</text></item>
<item><p>243b6</p><section>mdo sde</section><text>par byas na/ de lus dang bral nas ngan 'gro log par ltung ba sems can dmyal ba snying rje med pa'i sar skye bar 'gyur ro/ /der skyes nas gang sems can dmyal ba yang sos la sogs pa'i gnod pa bsdus pa de dag thams cad 'byung ba'i steng du khyad par du 'byung ba</text></item>
<item><p>243b7</p><section>mdo sde</section><text>ni 'di ltar de dag sa'i steng du phung po brtsegs mar byas te/ gshin rje'i mi rnams kyi zangs kyis gzhi rab tu bsregs par brgya'am yang na stong gcig gi steng du gcig phung por byas pa ni ji ltar skra'i rtse mo la skabs med pa de ltar gcig gi steng du gcig bsdus nas</text></item>
<item><p>244a1</p><section>mdo sde</section><text>sreg go/ /de ltar de dag gcig gi steng du gcig bcer bas gnod pa na ji ltar de dag gcig gi steng du gcig shin tu thags dam por bcer ba'i bar mi mngon pa de ltar bsdu bar byas nas gshin rje'i mi rnams tho ba thogs te kun tu 'tshog go/ /</text></item>
<item><p>244a2</p><section>mdo sde</section><text>de ltar ji srid du sdig pa'i las bcom zhing spangs la zad par ma byas pa de srid du lo 'bum phrag du mar sdug bsngal mi bzad pa tsha ba rtsub pa myong bar 'gyur ro/ /de phyis sems can dmyal ba de las thar bar 'gyur te/ thar nas kyang las de dang rgyu 'thun pa'i 'bras bus tshe</text></item>
<item><p>244a3</p><section>mdo sde</section><text>rabs dgu brgyar dang / dud 'gro dag tu skye bar 'gyur ro/ /de las thar nas gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ de dbul zhing nad bu can dang / 'gran zla gzhan gyis bsad par 'gyur/ yul</text></item>
<item><p>244a4</p><section>mdo sde</section><text>ngan par chu 'gram gyi mi kla klor skye bar 'gyur te/ der yang thams cad kyi tha mar 'gyur zhing tshe thung bar 'gyur ba mthong ngo / /de nas gzhan yang dge slong las kyi 'bras bu rnam par smin pa shes pa des sems can dmyal ba rab tu tsha ba'i 'khor la brtags na/ des</text></item>
<item><p>244a5</p><section>mdo sde</section><text>thos pa las byung ba'i shes pas sems can dmyal ba shing skam bsdus pa lta bu zhes bya ba mthong ngo / /der sems can dag las gang gis skye bar 'gyur snyam nas/ des brtags na gang gis srog gcod pa dang / ma byin par len pa dang / 'dod pas log par</text></item>
<item><p>244a6</p><section>mdo sde</section><text>g.yem pa dang / chang 'thung ba dang / smra ba dang / log par lta ba kun tu bsten cing bsgoms te mang du byas pas 'gyur ro/ /mi 'jigs pa sbyin pa byin pa'i chung ma nyes pa med par 'phrog pa ni de gsod pa'i sar khrid cing bsad du dogs pa na gang gis srog</text></item>
<item><p>244a7</p><section>mdo sde</section><text>phyung ste/ mi de btang ba las des kyang drin med par byas nas de'i chung ma 'phrog par byed na/ de lus dang bral nas ngan 'gro log par ltung ba sems can dmyal ba shing skam bsdus pa lta bur skye bar 'gyur ro/ /der skyes nas gang sems can dmyal ba yang sos la sogs</text></item>
<item><p>244b1</p><section>mdo sde</section><text>pa'i gnod pa bsdus pa de dag thams cad 'byung ba'i steng du khyad par du 'byung ba ni 'di ltar sems can dmyal ba de chu bo sgra chen zhes bya ba de'i nang du 'jug par byed do/ /der sems can dmyal ba pa brgya stong du ma dag kyang 'jug par byed do/ /sems can dmyal ba pa de</text></item>
<item><p>244b2</p><section>mdo sde</section><text>dag gi nang du 'jug par byed do/ /de de ltar de dag gi nang du zhugs shing shugs drag pos bdas pa rnams kyi 'og tu bcug nas de ji ltar skra'i rtse mo tsam yang mi mngon pa de ltar de dag gis steng nas steng du 'dug nas gnod par byed de/ de'i steng na sems can dmyal ba pa</text></item>
<item><p>244b3</p><section>mdo sde</section><text>rnams 'khod do/ /'og tu ni zha nye rab tu bskol bas 'tshed cing sreg la gsod do/ /cho nges 'debs shing rtag tu sdug bsngal bas nyam thag ste/ de ltar sdug bsngal bas nyam thag pa phyir zhing las kyis byas pa'i chu srin dag nye bar 'ong ste/ gang dag gis sems</text></item>
<item><p>244b4</p><section>mdo sde</section><text>can dmyal ba pa de yan lag dang nying lag thams cad za zhing 'byung ngo / /de shing skam ltar bsdus pa'i sdug bsngal myong ba na ji srid du de'i sdig pa'i las bcom zhing spangs la zad par ma byas pa de srid du yun ring por las kyis byas pa'i tshor ba shin tu mi bzad pa'i sdug</text></item>
<item><p>244b5</p><section>mdo sde</section><text>bsngal myong bar 'gyur ro/ /de phyis sems can dmyal ba de las thar bar 'gyur te/ thar nas kyang las de dang rgyu 'thun pa'i 'bras bus tshe rabs lnga brgyar dang dud 'gro dag tu skye bar 'gyur ro/ /de de las thar nas kyang gal te mi rnams dang skal ba mnyam</text></item>
<item><p>244b6</p><section>mdo sde</section><text>par mir skyes na/ de bud med kun gyi yid chags par mi 'gyur te/ de ji ltar bu'i ngo bo dang pha'i ngo bo dang / ming po'i ngo bo lta bu dang / tshe rabs lnga brgyar pho mtshan dang bral bar 'gyur ba mthong ngo / /de nas yang dge slong las kyi 'bras bu rnam par smin pa</text></item>
<item><p>244b7</p><section>mdo sde</section><text>shes pa des sems can dmyal ba chen po rab tu tsha ba'i 'khor la brtags na/ des 'khor bcu drug pa dag las bcu bdun pa ma mthong ste/ sems can dmyal ba chen po rab tu tsha ba ni 'khor bcu drug dag gis yongs su bskor to/ /sems can dmyal ba chen po</text></item>
<item><p>245a1</p><section>mdo sde</section><text>rab tu tsha ba'i mi bzad pa chen po ni de dag yin/ mjug ni de dag yin/ mtha' ni de dag yin te/ de rang gis byas pa'i las kyi 'bras bu'i sa la spyod pa'i mi dag 'tshed cing sreg ste/ 'di ltar gzhan gyis byas pa 'thob pa ma yin</text></item>
<item><p>245a2</p><section>mdo sde</section><text>pa las dang 'thun par gnod pa myong ngo / /rang gis byas pa chud za bar mi 'gyur la gzhan gyis byas pa dang phrad pa med de/ byas pa chud za bar mi 'gyur zhing rang gis byas pa dang 'thun par 'bras bu dag 'byung bar 'gyur ro/ /rang gis byas pa'i skye</text></item>
<item><p>245a3</p><section>mdo sde</section><text>gnas las skyes pa'i sems can dag ni rang gi las la spyod pa yin te/ 'di ltar dge ba'am sdig pa'i las su 'gyur ba de'i las kyi bgo skal la spyod pa yin no/ /de ltar dge slong de sems can dmyal ba rnams la sems can dmyal bar gtogs pa'i</text></item>
<item><p>245a4</p><section>mdo sde</section><text>las rjes su sems pa srid pa mngon par grub pa la cung zad kyang bde ba med de/ rtag pa med la ther zug pa med cing bdag dang bcas pa ma yin par mthong ste/ 'khor ba thams cad mi rtag pa dang / sdug bsngal ba dang / stong pa dang / bdag med par</text></item>
<item><p>245a5</p><section>mdo sde</section><text>mthong ngo / /de de ltar mthong ba na/ 'dod pa thams cad dang 'dod pa kun tu sbyor ba dang / 'dod pa so sor 'brang ba dang / 'dod pa la rnam par rtog pa dang / 'dod pa'i gzhi dag la rab tu 'dod chags dang bral bar 'gyur ro/ /de phyir zhing yang 'dod pa'i nyes</text></item>
<item><p>245a6</p><section>mdo sde</section><text>dmigs dag la ches shin tu 'jigs par yang 'gyur te/ de ltar lus dang ngag dang yid kyi g.yo ba shin tu bsdams pa de la bdud dang bdud kyi 'khor gyis rab tu mi tshugs so/ /de lta de ltar goms par byed pa de 'khor ba'i tshe rabs mang po'i rgyud zhigs par 'gyur/</text></item>
<item><p>245a7</p><section>mdo sde</section><text>bsrabs par 'gyur/ spangs par 'gyur/ lhod lhod por 'gyur ro/ /de nas yang rnal 'byor spyod pa nang gi chos la chos kyi rjes su lta zhing gnas pa'i dge slong 'di ni/ kye ma spro ba ma bri ba yin te/ sa gzhan bcu gcig pa la zhugs pa yin no snyam mo/ /</text></item>
<item><p>245b1</p><section>mdo sde</section><text>de ltar spro ba ma bri ba de la sa bla'i gnod sbyin dag dga' nas bar snang la spyod pa'i gnod sbyin dag la mngon par bsnyad do/ /de dag gis kyang rgyal chen bzhi pa dag la mngon par bsnyad pa nas snga ma bzhin du sbyar te/ tshangs ris kyi lha'i bar dag la 'di ltar 'dzam bu'i</text></item>
<item><p>245b2</p><section>mdo sde</section><text>gling du rigs che ge mo zhig las rigs kyi bu zhig grong che ge mo zhig dang / grong rdal mang ge mo zhig dang / ming ga ge mo zhig ces bya ba skra dang kha spu bregs nas gos ngur smrig bgos te dad pas khyim nas khyim med par rab tu byung ba de bdud kyi yul gyi dngos po mi</text></item>
<item><p>245b3</p><section>mdo sde</section><text>'dod cing 'dod chags kyi dga' ba'i mod las skyes pa'i sred pa'i dngos po dang lhan cig gnas par mi 'dod/ nyon mongs pa sbrul lta bu dang lhan cig dga' bar mi byed la/ gzhan gyi nyon mongs pa dag mthong nas 'khor ba thams cad las yid byung</text></item>
<item><p>245b4</p><section>mdo sde</section><text>ngo zhes mngon par bsnyad do/ /de thos nas tshangs chen gyi ris kyi lha rnams bdud kyi phyogs ni dma' bar gyur to/ /dam pa'i chos kyi phyogs ni mngon par mtho'o zhes dga' ba skyes so/ /de ltar sa gzhan bcu gcig pa la zhugs pa/ rnal 'byor spyod pa'i</text></item>
<item><p>245b5</p><section>mdo sde</section><text>lha'i mthong ba dang yang dag pa'i lam mthong ba/ las kyi chos kyi rnam par smin pa shes pa/ lus kyi chad pa dang / ngag gi chad pa dang / yid kyi chad pa'i de kho na nyid mthong ba de 'di snyam du sems te/ 'di ltar lus kyi chad pa dang / ngag gi chad</text></item>
<item><p>245b6</p><section>mdo sde</section><text>pa dang / yid kyi chad pa shin tu zhib mor rab tu rnam par 'byed pa na/ dge slong dag lha dang bcas pa'i 'jig rten dang / bdud dang bcas pa dang / tshangs pa dang bcas pa dang / dge sbyong dang / /bram ze dang / skye dgur bcas pa dang / lha dang mir bcas</text></item>
<item><p>245b7</p><section>mdo sde</section><text>pa dag gis de ltar rab tu rnam par 'byed pa mi shes na/ gzhan mu stegs can kun tu rgyu ba pa dag gis shes pa lta smos kyang ci dgos te/ gnas med cing skabs med la/ nga'i slob ma dang / gang nga las thos pa ni ma gtogs so snyam mo/ /de ltar</text></item>
<item><p>246a1</p><section>mdo sde</section><text>chad pa gsum shin tu phra ba rab tu rnam par 'byed pa de ni de ltar shin tu phra ba yin no/ /dge slong dag gzhan mu stegs can kun tu rgyu ba dag gis dris na lan de ltar gdab par bya'o/ /gzhan mu stegs can kun tu rgyu ba pa dag ni dris pa'i lan</text></item>
<item><p>246a2</p><section>mdo sde</section><text>la shin tu rmongs par 'gyur te/ de ci'i phyir zhe na/ dge slong dag 'di ltar 'khor bar gtogs pa'i sems can thams cad kyi yul ma yin pa'i phyir ro/ /de dag gi lus kyi chad pa dang / ngag gi chad pa dang / yid kyi chad pa rnam pa gsum po de ni rigs</text></item>
<item><p>246a3</p><section>mdo sde</section><text>pa yin te/ nyes pa dang bcas pa/ dri ma dang bcas pa/ khyad du gsod pa dang bcas pa la sems pa yin/ skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba rnam</text></item>
<item><p>246a4</p><section>mdo sde</section><text>par gcod pa ma yin/ 'phags pa rnams kyi chos mngon sum du byed pa yang ma yin/ mya ngan las 'das pa'i mthar thug pa ma yin/ gtan zad par byed pa ma yin/ zhi ba ma yin/ bde ba ma yin/ lha'i 'jig rten du skye bar byed pa yang ma yin te/</text></item>
<item><p>246a5</p><section>mdo sde</section><text>de dag lus kyi chad pa dang / ngag gi chad pa dang / yid kyi chad pa rnam pa gsum po la sems par byed do/ /dge slong dag gzhan mu stegs can kun tu rgyu ba pa dag ni rang gi lus kyis mgu nas nga rgyal 'ba' zhig byed par zad de/ /skyon dang yon tan</text></item>
<item><p>246a6</p><section>mdo sde</section><text>dpyod par mi byed do/ /de ltar lus kyi chad pa dang / ngag gi chad pa dang / yid kyi chad pa rnam pa gsum po de dag ni mi bzad pa chen po yin te/ de dag dang / nga'i dang / kyang 'dra ba med pa ni dper na mya ngan las 'das pa dang 'khor ba gnyis chung</text></item>
<item><p>246a7</p><section>mdo sde</section><text>zad kyang mi 'dra ba bzhin te/ de ltar de dag gi chad pa rnam pa gsum dang nga'i dang 'dra ba med do/ /dge slong dag de de ltar lan gdab par bya ste/ phas kyi rgol ba dag gi ni stong pa yin la/ nga'i lam ni bde ba yin no/ /mya ngan las 'das pa ni zhi ba'o/ /'dus</text></item>
<item><p>246b1</p><section>mdo sde</section><text>byas thams cad ni g.yo ba'o/ /'khor ba thams cad na bde ba med de/ gang rtag pa dang / brtan pa dang / ther zug dang / mi 'gyur ba'i chos can de dag la de ltar bsam par bya'o/ /dge slong dag de ltar lus kyi chad pa dang / ngag gi chad</text></item>
<item><p>246b2</p><section>mdo sde</section><text>pa dang / yid kyi chad pa rnam pa gsum gyi de kho na nyid mthong ba'i dge slong de ni che ba yin no/ /rnal 'byor spyod pa'i dge slong thar pa'i grong khyer gyi de kho na nyid mthong ba de yang rtog par byed de/ dge slong de ji ltar nas gzhan bcu gnyis pa la zhugs</text></item>
<item><p>246b3</p><section>mdo sde</section><text>zhig gu snyam nas rnal 'byor spyod pa des brtags na/ dge slong 'di ni brtson pa ma bri ba yin la da dung du las ngan pa byas pa rnams kyi rgyu dang 'bras bu'i de kho na nyid la rtog par byed de/ sems can dmyal ba chen po bdun gyi 'khor dmyal ba mnar med pa zhes</text></item>
<item><p>246b4</p><section>mdo sde</section><text>bya ba stong 'gyur du 'byung ba mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ gang gis bsams bzhin du ma bsad pa dang / pha bsad pa dang / bskal pa'i lhag mar gnas par</text></item>
<item><p>246b5</p><section>mdo sde</section><text>'gyur ba ni gang bskal pa'i tha mar nyes par byas pa'i las byas pa mnar med par 'grub par 'gyur ba de bskal pa'i lhag ma der smin to/ /gnod pa gang 'gags pa'i dus ni yang 'byung bar 'gyur ba med de/ de lta bas na byas pas bskal pa'i lhag mar smin te</text></item>
<item><p>246b6</p><section>mdo sde</section><text>las khyad par can byas pas gnod pa drag pa rtsub pa tsha ba khyad par can 'byung bar 'gyur ro/ /gang mnar med pa'i las gcig byas pas ni sems la gnod par mi 'gyur te/ 'jam zhing bsam pa 'jam par 'gyur la/ 'di ltar mnar med pa 'di'i</text></item>
<item><p>246b7</p><section>mdo sde</section><text>las gcig cig byas na gal te yang sems rtsub cing sems kyi bsam pa rtsub na/ de'i sdug bsngal drag pa dang rtsub par 'gyur te/ de'i gnod pa rnam pa de lta bur ni mi 'gyur ro/ /las kyi 'bras bu rnam par smin pa thams cad ni sems la rag las te</text></item>
<item><p>247a1</p><section>mdo sde</section><text>sems kyi dbang du song zhing sems kyi kun tu sbyor ba yin no/ /sems kyi kun tu sbyor bas 'ching ba'i sems can dag ni bcings pa yin la/ sems rnam par byang bas ni grol bar 'gyur ro/ /rim pa ji lta ba bzhin du mnar med pa rnams</text></item>
<item><p>247a2</p><section>mdo sde</section><text>kyi gnod pa'i rim pa yang de ltar 'byung ste/ de'i sdug bsngal ba yang lus sbom zhing gzhon sha can du 'byung ngo / /de la mtshams med pa lnga'i las kyis ni lus dpag tshad lngar 'grub bo// //las bzhis ni bzhi'o/ /las gsum gyis ni gsum mo/ /las gnyis kyis ni gnyis so/ /las</text></item>
<item><p>247a3</p><section>mdo sde</section><text>gcig gis ni lus dpag tshad gcig 'grub par 'gyur ro/ /de nas yang dge slong des sems can dmyal ba chen po mnar med pa'i 'khor la brtags te/ sems can dmyal ba chen po'i 'khor 'di ni spu zing zhes byed</text></item>
<item><p>247a4</p><section>mdo sde</section><text>pa yin no/ /des thos pa las byung ba'i shes pas sems can dmyal ba'i 'khor bcu drug pa ji ltar 'dug pa bzhin mthong ste/ gang dag gis sems can dmyal ba chen po de yongs su bskor ba ni/ 'di lta ste/ bya rog kha zhes bya ba dang / sa kun gyi</text></item>
<item><p>247a5</p><section>mdo sde</section><text>'og dang / tshor ba mtha' med ring dang / wa ltar sgra 'byin pa dang / lcags dang ce spyang za dang / bya rog lto dang / lus zhum dang / sgra 'jigs ston dang / me tog kha ma bye ba lta bu dang / ri brtsegs 'bab dang / chu sgra dang / 'gram dang ra dang /</text></item>
<item><p>247a6</p><section>mdo sde</section><text>sdug bsngal kun dkris dang / dri 'dod dang / lcags snam dang / 'gro ba mes 'jig ste/ 'di dag ni sems can dmyal ba chen po mnar med pa'i 'khor bcu drug yin no/ /de nas yang dge slong des 'chi ba'i dus la sogs pa nas srid pa bar</text></item>
<item><p>247a7</p><section>mdo sde</section><text>mar skye ba'i bar la rtog ste/ ji ltar na sems can dmyal ba pa mnar med par 'gro ba sdug bsngal las sdug bsngal nyid du 'byung bar 'gyur snyam nas des brtags na/ 'dod chags dang / zhe sdang dang / gti mug gi zil gyis non pa'i srog</text></item>
<item><p>247b1</p><section>mdo sde</section><text>chags ngan pa byed pa byas pa dag ni mnar med par 'gro'o snyam mo/ /de la mnar med par ni kha cig 'di ltar de lha'i 'jig rten 'dod pa'i phyir mer 'jug par byed/ gang dag ri ngos g.yang sa las 'dor bar byed/ gang dag chur 'jug par byed/ gang</text></item>
<item><p>247b2</p><section>mdo sde</section><text>dag zas mi sbyin pas gsod par byed de/ lam ngan pas rnam par rmongs pa thos pa ngan pas rnam par bslus shing gti mug pa dag ma gsod par byed do/ /kha cig mtho ris 'dod pas 'di ltar zas mi sbyin pas sam/ ri la g.yang du gtong bas sam/</text></item>
<item><p>247b3</p><section>mdo sde</section><text>mer 'jug pas sam/ chur 'jug pas ma bsad na mtho ris 'thob bo snyam nas de mtho ris la sred pas srog dang bral bar byed do/ /kha cig ni zhe sdang ba sems mi brtan pa'i ngo bo nyid kyi rkyen gyis te/ de ltar nyes pa gsum gyi zil gyis non pa'i srog chags</text></item>
<item><p>247b4</p><section>mdo sde</section><text>dag gis srog gcod par byed pa ni mnar med par 'gro'o/ /de la mnar med pa ni kha cig zhing chen por gyur pa de ma shes nas khrag 'byin par byed pa dang / de bzhin du dge 'dun dbyen byed pa dang / dgra bcom pa yang srog dang bral bar byed pa ni phyir zhing zhe sdang gi zil</text></item>
<item><p>247b5</p><section>mdo sde</section><text>gyis non pa yin te/ de ltar don thams cad med cing rab tu gcod par byed pa de dag ni sems can dmyal ba chen po mnar med par skye bar 'gyur ro/ /de dag 'chi ba'i dus kyi tshe kha cig rang gi lus nyid la mnar med pa'i me gnas shing 'byung bar 'gyur/ kha cig</text></item>
<item><p>247b6</p><section>mdo sde</section><text>'chi ba'i dus byas ma thag tu srid pa bar mar 'byung bar 'gyur la/ de'i 'og tu mnar med par skye bar 'gyur ro/ /gang gi tshe mnar med pa'i las byas pa de'i tshe de phan chad rab tu 'byung ba myong bar 'gyur ba'i las kyi skal ba nges par bsregs par 'gyur/ de'i</text></item>
<item><p>247b7</p><section>mdo sde</section><text>sdom pa so sor skye bar mi 'gyur/ dge ba'i las kyi mtha' spyad pa bsregs pa myong bar 'gyur bar ma nges pa dang / lan grangs gzhan la myong bar 'gyur ba dang / skyes nas myong bar 'gyur ba de nges par sems can dmyal bar 'byung bar 'gyur/ de tshe thung bar</text></item>
<item><p>248a1</p><section>mdo sde</section><text>yang 'gyur/ gang gis lo brgya thub par 'gyur ba de lo nyi shu zhig thub par 'gyur/ gang yid kyis rtog cing sems par byed pa de dag thams cad kyang ji ltar tshwa sgo la sa bon btab pa bzhin 'bras bu med par 'gyur/ de phan chad lha gang phyi bzhin</text></item>
<item><p>248a2</p><section>mdo sde</section><text>du 'brang ba des de yongs su spong bar byed/ de'i las kyi mtha' 'bras bu med par 'gyur/ de'i dbang po yul rnams la zhen par 'gyur/ rtag tu rmi lam ngan pa dag kyang mthong bar 'gyur/ don med pa kun la yang sbyor bar 'gyur/ gal te de'i bu</text></item>
<item><p>248a3</p><section>mdo sde</section><text>dang chung ma dang / bran dang bran mo dag yod na de thams cad kyis yongs su spong bar 'gyur/ rtag tu bkres pa dang / skom pas phongs par 'gyur/ gal te zas zhim po zhig sbyar na de yang ji lta ba bzhin du mi 'gyur skad kyang 'gag 'gag por 'gyur/</text></item>
<item><p>248a4</p><section>mdo sde</section><text>rtag tu ba zhin gyi mdog ngan cing rtsub pa dang / rtag tu sems 'khrul pa dang / rang gi nye du dang / gnyen 'dab kyi tshogs thams cad kyis kyang yongs su brnyas pa dang / de'i sems la glo bur du skrag pa 'byung bar 'gyur/ 'jig rten 'di dag thams</text></item>
<item><p>248a5</p><section>mdo sde</section><text>cad dud pas 'khrigs par mthong bar 'gyur/ de'i khams sngon ltar nams kyang mnyam par mi 'gyur/ rgyang ring po na gzugs mi sdug pa med bzhin du mthong bar 'gyur/ rlung chung ngus ded par 'gyur/ rtag tu bdag nyid tsha bas gdungs par</text></item>
<item><p>248a6</p><section>mdo sde</section><text>'gyur/ rtag tu mkhris pa'i nad kyis nyam thag par 'gyur/ de'i kha rtag tu kha ba dang / lan tshwa bro bar 'gyur/ mal gyi gzhi thams cad 'jam pa yin yang rtsub par 'gyur/ gling bu dang / khar rnga dang / rdza rnga dang / pi bang gi sgra dag kyang 'jigs</text></item>
<item><p>248a7</p><section>mdo sde</section><text>shing bag tsha bar thos par 'gyur na sgra gzhan dag lta smos kyang ci dgos/ de'i sna yang rtag tu nyams par 'gyur te/ des rdzas dri zhim po dag kyang mi tshor ro/ /de'i lus thams cad las kyang dri nga ba 'byung bar 'gyur/ de'i skra dang / spu thams cad 'byi zhing</text></item>
<item><p>248b1</p><section>mdo sde</section><text>de'i so dag mdog ngan par 'gyur/ rkang pa dang / lag pa rab tu rdol bar 'gyur bde ba thams cad las yongs su nyams par 'gyur/ rmi lam na lha dag gis rtag tu gtse bar 'gyur/ de rtag tu snying nad kyis 'debs par 'gyur/ de'i snying gas par 'gyur/</text></item>
<item><p>248b2</p><section>mdo sde</section><text>lus rnams kyang sdug par mi 'gyur/ gal te brgya la me tog dag btags na/ de dag myur du rnyis par 'gyur/ de'i gos dag kyang myur du zad par 'gyur te/ lus dang gos dag bkrus kyang dri ma can du 'gyur/ glo bur du lam gol bar 'gro na 'gyel bar</text></item>
<item><p>248b3</p><section>mdo sde</section><text>'gyur te/ de'i lus 'gyel bas nyams shing de'i lus la rma mang po 'byung bar 'gyur la yun ring pos 'tsho bar 'gyur/ gnyid log na mgul skams shing de sad nas kyang chu 'thung ba nyid du 'gyur/ sbyin byed ma'i bus gnod par gyur pa na grong dang grong khyer dag</text></item>
<item><p>248b4</p><section>mdo sde</section><text>stong pa nyid du mthong bar 'gyur/ gza' dang / skar ma dang / rgyu skar dag gi gzugs log par mthong bar 'gyur/ rlung chung ngu langs pa kun dang phrad na yang mtshon gyis btab pa lta bur drag par 'gyur/ me chung ngu dag gis reg na yang sreg par 'gyur/ nyi</text></item>
<item><p>248b5</p><section>mdo sde</section><text>ma yang nyis 'gyur gyis tsha bar 'gyur/ zla ba yang dro bar 'gyur te/ zla ba shin tu dro ba myong bar 'gyur/ chu bsil ba thams cad kyang dro bar 'gyur/ tshal dang nags tshal bde ba dag la 'jigs 'jigs ltar 'dug par mthong bar 'gyur/ bya'i skad snyan pa</text></item>
<item><p>248b6</p><section>mdo sde</section><text>dag wa skad 'jigs pa lta bur thos par 'gyur/ 'jig rten thams cad dur khrod lta bur rig cing rtag tu dga' ba med par 'gyur/ de chang gis mchog tu dga' bar skye bar mi 'gyur/ ngo tsha med cing tshul med par 'gyur te/ srang dang bzhi mdo dag tu skye bo'i mngon</text></item>
<item><p>248b7</p><section>mdo sde</section><text>sum du bshang gci byed par 'gyur// //'phags pa dam pa'i chos dran pa nye bar gzhag pa/ bam po bco lnga pa/ lha thams cad kyis kyang yongs su spangs par 'gyur/ don thams cad med pa'i skal ba can du 'gyur/ mdog tshal shing bsregs</text></item>
<item><p>249a1</p><section>mdo sde</section><text>pa lta bur 'gyur/ skye bo dang yul mi kun dang zhe 'gras par 'gyur te/ de dag ni mnar med pa de'i mtshan ma tshe 'di la sngar 'byung ba yin no/ /de'i 'og tu de 'chi ba'i mtshan ma 'byung ba ni nyin par zla ba mthong zhing mtshan mo nyi ma mthong bar 'gyur/</text></item>
<item><p>249a2</p><section>mdo sde</section><text>rang gi grib ma mi mthong bar 'gyur/ glo bur du sgra mi snyan pa thos par 'gyur/ de'i sna yon por 'gyur/ de'i skra dang kha spu 'dzings par 'gyur/ thog mar rims kyis 'debs shing 'chi ba'i bar du nad kyis 'debs te/ de kun nas me mdag rab tu</text></item>
<item><p>249a3</p><section>mdo sde</section><text>'bar ba lta bu'i rims kyis shin tu gdungs shing nad bzhi brgya rtsa bzhi lta bu ma yin pa dag gis nyam thag pa/ kun nas me mdag gi klung dag tu 'tshed pa na srin bu'i rigs brgyad cu dag la rlung brgyad cu dag lus dang rtsa dang / rgyus pa dang / pags pa</text></item>
<item><p>249a4</p><section>mdo sde</section><text>dang / rus pa dang / sha dang / tshil dag tu zhugs nas gnod par byed do/ /'di lta ste/ srin bu'i rigs brgyad cu dag la rlung brgyad cu dag gis gnod par byed do/ /srin bu spu can la rlung spu sun 'byin gyis gnod par byed do/ /srin bu kha gnag</text></item>
<item><p>249a5</p><section>mdo sde</section><text>la rlung dag gi rjes su 'thun pas gnod par byed do/ /srin bu sgro med la rlung mi lam 'khrul ston gyis gnod par byed do/ /srin bu rab phye byed la rlung bzod med kyis gnod par byed do/ /srin bu rnam par rmongs byed la rlung lces brjed pa mi bzod kyis</text></item>
<item><p>249a6</p><section>mdo sde</section><text>gnod par byed do/ /srin bu med mdog byed la rlung ro bro khrid byed kyis gnod par byed do/ /srin bu 'gred byed la rlung mchin pa 'jig byed kyis gnod par byed do/ /srin bu 'og 'gro la rlung bshang ba steng 'gros gnod par byed do/ /srin bu ud ting ga la</text></item>
<item><p>249a7</p><section>mdo sde</section><text>rlung gzhang rgyus gnod par byed do/ /srin bu kun rtog mthong la rlung dran pa nyams byed kyis gnod par byed do/ /srin bu dri nga la rlung pags pa 'jig byed kyis gnod par byed do/ /srin bu rus pa legs skyes la rlung ro bro ba 'jig byed kyis gnod par byed do/ /</text></item>
<item><p>249b1</p><section>mdo sde</section><text>srin bu kha dmar la rlung sha 'jig byed kyis gnod par byed do/ /srin bu brtson bcas la rlung rgyags pa 'jig byed kyis gnod par byed do/ /srin bu gnad rgyu za la rlung rus pa 'jig byed kyis gnod par byed do/ /srin bu mtshon cha kha la rlung rus kun 'jig byed kyis</text></item>
<item><p>249b2</p><section>mdo sde</section><text>gnod par byed do/ /srin bu spu gri kha la rlung gnyer mar song gis gnod par byed do/ /srin bu spu med la rlung mgo skya byed kyis gnod par byed do/ /srin bu khab gdong la rlung rdul 'jig gis gnod par byed do/ /srin bu spi spi dza la rlung gci ba shin tu</text></item>
<item><p>249b3</p><section>mdo sde</section><text>'jig byed kyis gnod par byed do/ /srin bu rkang med la rlung zas ldan gyis gnod par byed do/ /srin bu bshang ba g.yeng byed la rlung so 'gas byed kyis gnod par byed do/ /srin bu gsum byed la rlung rtse'u chu la sogs kyis gnod par byed do/ /srin bu rgyu</text></item>
<item><p>249b4</p><section>mdo sde</section><text>ma 'jig byed la rlung 'og tu 'gros gnod par byed do/ /srin bu dbos byed la rlung gyen du 'gros gnod par byed do/ /srin bu mdog bzang la rlung ngos ldang gis gnod par byed do/ /srin bu gzhang rkang la rlung mid par 'gros gnod par byed do/ /srin bu</text></item>
<item><p>249b5</p><section>mdo sde</section><text>lpags byed la rlung sems sun 'byin gyis gnod par byed do/ /srin bu tshil gnod la rlung 'khrug byed kyis gnod par byed do/ /srin bu bsags byung la rlung mig 'dzums 'byed byed kyis gnod par byed do/ /srin bu dri mi zhim la rlung phan tshun phrad pa lngas gnod</text></item>
<item><p>249b6</p><section>mdo sde</section><text>par byed do/ /srin bu sa ha tsu ra ba la rlung snying po 'jig byed kyis gnod par byed do/ /srin bu gnod byed la rlung snying po 'chags byed kyis gnod par byed do/ /srin bu snying po me tog skyed la rlung 'ong ba dang / 'gro ba dang gnas pa dang rgyug par byed pas gnod par</text></item>
<item><p>249b7</p><section>mdo sde</section><text>byed do/ /srin bu ku ha ka chen po dang / phag 'tshong dang / nag po dang / za chen dang / srin bu rkang dro dag la rlung mig dang rna ba dang / sna dang lce 'jig gis gnod par byed do/ /srin bu rus pa 'jig byed la rlung mkhris pa 'jig byed kyis gnod par</text></item>
<item><p>250a1</p><section>mdo sde</section><text>byed do/ /srin bu rkang gnag la rlung bad kan 'jig byed kyis gnod par byed do/ /srin bu tshigs gcod la rlung gzhungs pa 'jig byed kyis gnod par byed do/ /srin bu ra rgyu la rlung srin mo gnas kyis gnod par byed do/ /srin bu</text></item>
<item><p>250a2</p><section>mdo sde</section><text>glad rgyas za la rlung rkang pa ngos gnas kyis gnod par byed do/ /srin bu thod par rgyu la rlung sems med byed kyis gnod par byed do/ /srin bu skra za la rlung 'byed byed kyis gnod par byed do/ /srin bu rna rgyu la rlung 'gro ba nyams byed kyis gnod par byed do/ /</text></item>
<item><p>250a3</p><section>mdo sde</section><text>srin bu snabs 'khri la rlung long bu 'jig gis gnod par byed do/ /srin bu tshil nad rgyu la rlung 'byin pa 'jig byed kyis gnod par byed do/ /srin bu kha chu 'debs la rlung tshigs 'byed kyis gnod par byed do/ /srin bu so drung za la rlung 'byin pa 'jig pa tshor</text></item>
<item><p>250a4</p><section>mdo sde</section><text>med byed kyis gnod par byed do/ /srin bu kha chu za la rlung spro ba 'jig byed kyis gnod par byed do/ /srin bu bad kan rlan byed la rlung sna 'phul rengs byed kyis gnod par byed do/ /srin bu rab tu skyug byed la rlung ro bro ba bcu khyer ba nang du rgyu zhing du sh+ya ga ta ldog</text></item>
<item><p>250a5</p><section>mdo sde</section><text>byed kyis gnod par byed do/ /srin bu sbrang rtsi myos la rlung tshigs 'khrugs byed kyis gnod par byed do/ /srin bu ro drug sred la rlung spu dang sen mo dang bshang ba 'jig byed kyis gnod par byed do/ /srin bu bar bur la rlung kha chu 'khrul byed kyis gnod par byed</text></item>
<item><p>250a6</p><section>mdo sde</section><text>do/ /srin bu ro yid 'byung la rlung shig shig byed kyis gnod par byed do/ /srin bu rmi lam sred la rlung 'doms rengs kyis gnod par byed do/ /srin bu spu za la rlung bshang ba skams byed kyis gnod par byed do/ /srin bu so su ra la rlung rtsib logs 'ching</text></item>
<item><p>250a7</p><section>mdo sde</section><text>byed kyis gnod par byed do/ /srin bu skye ba'i ma la rlung khwa bu ga drug gis gnod par byed do/ /srin bu u ma ba ra la rlung yan lag dang nying lag 'thung byed kyis gnod par byed do/ /srin bu rab zag la rlung me 'jig byed kyis gnod par byed do/ /srin bu spu glong la</text></item>
<item><p>250b1</p><section>mdo sde</section><text>rlung yan lag dang nying lag kun byed kyis gnod par byed do/ /srin bu spu zan la rlung brtan 'gems kyis gnod par byed do/ /srin bu si mi si ma la rlung yan lag kun khyab kyis gnod par byed do/ /srin bu u ma bu ga la rlung sreg byed kyis gnod par byed do/ /</text></item>
<item><p>250b2</p><section>mdo sde</section><text>srin bu rmas bslad la rlung 'jig byed kyis gnod par byed do/ /srin bu tsun tsu sgra la rlung steng 'og gis gnod par byed do/ /srin bu rgyus pa gcod la rlung mi'i srog gang la song ba 'chi byed kyis gnod par byed do/ /srin bu rtsa gcod la rlung mig 'byed kyis</text></item>
<item><p>250b3</p><section>mdo sde</section><text>gnod par byed de/ ji ltar srog chags thams cad 'chi ba'i dus su srin bu dag la rlung dag gis so so nges par gnod pa byed pa de ltar mnar med pa'i ma yin te/ de'i las ngan pa byas pas 'og dang steng du mi 'thun pa'i las kyis byas pa'i rlung rab tu drag pa</text></item>
<item><p>250b4</p><section>mdo sde</section><text>dag so sor ldang ste/ de ltar rlung brgyad cu dag gis srin bu brgyad cu dag la gnod par byed do/ /rlung dag gis ji lta ji ltar srin bu dag la gnod par byed pa bzlog pa de lta bu mi byed do/ /dang por rlung pib pa la ka dri mi zhim pa dag gis de'i lus thams</text></item>
<item><p>250b5</p><section>mdo sde</section><text>cad ji ltar bu ram shing dbang shing gis btsir ba de ltar skams par byed do/ /khrag thams cad skams par byed/ gnad thams cad du gnod par byed/ rgyus pa thams cad gcod par byed/ sdug bsngal gyis rkang thams cad rab tu 'ju bar byed do/ /nyes par</text></item>
<item><p>250b6</p><section>mdo sde</section><text>byas pa las kyi mtha' spyad pa 'chi ba'i dus kyi tshe mnar med pa de'i khar srin bu gsal bar 'byung bar 'gyur ro/ /sems can dmyal ba pa de'i khyim ni 'di lta ste/ ko ba nag pos g.yogs shing phyogs gcig tu rab tu 'bar ba dang / yang ko ba nag po de'i</text></item>
<item><p>250b7</p><section>mdo sde</section><text>phyogs gcig nas me 'byung ste/ khang pa'i nang thams cad rab tu 'bar bar mthong ngo / /des khyim rab tu 'bar bar mthong nas bzhin mog mog por gyur te/ ngu zhing skad 'byin la lag pa g.yob par byed/ mig 'gul bar byed/ kha nas kha chu 'dzag par</text></item>
<item><p>251a1</p><section>mdo sde</section><text>'gyur/ so dag gis so dag la 'debs par byed/ mchus mchu la reg par byed do/ /snang ba gnyis pa mthong ba ni mun pa mun nag thibs por gyur cing ri brag chen po la so sor 'jigs pa chen po seng ge dang / stag dang / dred</text></item>
<item><p>251a2</p><section>mdo sde</section><text>dang / gung dang / sbrul 'jigs pas gang ba steng du 'ong ba mthong nas bshang ba 'byin to/ /de'i steng du ri de 'ong ba'i 'jigs pas lag pa rkyong bar byed pa dang / de nye du dag gis mthong nas nam mkha' la reg par 'dod do zhes smra'o/ /de'i 'og tu</text></item>
<item><p>251a3</p><section>mdo sde</section><text>de bzhin du ri brag dang / nags tshal dang / ri 'or dang / lcug tshal mang po 'bar ba'i phreng ba steng du 'ong bar mthong ste/ shin tu 'khrul pa ngu skad 'byin cing sgra ngar ngar po 'thon la bshang ba 'byin to/ /mig 'gyur bar byed cing 'jigs bzhin mog mog</text></item>
<item><p>251a4</p><section>mdo sde</section><text>por mchi ma 'byin par byed/ spu tsher ma ltar 'greng / de'i rlig pa yang gyen du 'greng la khu chu gtong bar byed do/ /de'i 'og tu yang de 'byung ba chen po bzhi dag kun tu 'khrugs par 'gyur te/ 'di lta ste/ sa'i khams dang / chu'i khams dang /</text></item>
<item><p>251a5</p><section>mdo sde</section><text>me'i khams dang / rlung gi khams so/ /de la sa'i khams 'khrugs pas yan lag dang nying lag thams cad sra ba'i ngo bos rdung bar byed de/ dper na rdo gnyis dag gi dbus su dbu ba'i gong bu bzhin gnod par byed pa dang / dper na bye ma chang pa nas</text></item>
<item><p>251a6</p><section>mdo sde</section><text>gtor ba bzhin lus kyi dbyibs thams cad dang / yan lag dang nying lag thams cad kun nas gnod par byed/ rnam par zhigs par byed/ rnam par gcod par byed de/ de'i sa'i khams 'khrugs pas de sdug bsngal shin tu tsha ba myong bar 'gyur</text></item>
<item><p>251a7</p><section>mdo sde</section><text>ro/ /de'i 'og tu de'i las nyes par byas pas chu'i khams kyang rab tu 'khrugs par 'gyur te/ de 'khrugs pas de ngu skad 'byin cing sgra ngar ngar po 'don to/ /de'i rgyus pa dang shar bcas pa rlan cing lhod lhod por 'gyur te/ chu'i rgyun mang du 'byung bar</text></item>
<item><p>251b1</p><section>mdo sde</section><text>'gyur/ de'i rna ba dang mig nas kyang chu'i rgyun mang po byung ba nub par 'gyur ro/ /de'i 'og tu me'i khams kyang 'khrugs par 'gyur te/ de me mdag gi tshogs mang po'i nang du bcug nas sreg go/ /de'i sdug bsngal ni yan lag dang nying lag thams cad</text></item>
<item><p>251b2</p><section>mdo sde</section><text>sdug bsngal drag cing tsha la rtsub cing gdung ba skye bar 'gyur te/ 'jigs pas nyam thag pa de ngu skad 'byin/ 'o dod 'bod/ glo g.yas g.yon 'gyur bar byed/ lag pa g.yob par byed de/ mgo skad cig kyang 'jog mi phod do/ /de'i 'og tu rlung gi khams</text></item>
<item><p>251b3</p><section>mdo sde</section><text>kyang 'khrugs par 'gyur te/ de'i rlung gi khams sra ba rtsub pa/ mang ba/ yang ba/ grang bas yan lag dang / nying lag thams cad mkhrang ba nyid kyis rdung bar byed/ mang ba nyid kyis gleb par byed/ yang ba nyid kyis nam mkha' la 'deg pa ltar</text></item>
<item><p>251b4</p><section>mdo sde</section><text>byed cing g.yang sa chen por 'dor ba ltar byed/ grang ba nyid kyis rgyus pa dag skum par byed do/ /de 'chi ba'i dus kyi tshe sbrul rab tu gdug pa lta bur 'byung ba chen po bzhi dag rab tu 'khrugs pa'i sdug bsngal gyi rnam pa de lta bu 'byung bar 'gyur te/ gang dpe bya</text></item>
<item><p>251b5</p><section>mdo sde</section><text>bar yang sla ba ma yin no/ /de'i lus thams cad dbu ba'i gong bu bzhin du myur du 'gyes par 'gyur/ rnam par 'jig par 'gyur/ sreg par 'gyur/ 'tshed par 'gyur te/ kun nas sdug bsngal gyi tshor ba mi bzad pas nyam thag pa mal gyi mtha'</text></item>
<item><p>251b6</p><section>mdo sde</section><text>ma nam mkha' la nyug ste/ de'i srid pa tha ma pa'i sems nye bar 'gyur ro/ /de ri brag che zhing mtho ba'i khar bteg bteg nas 'dor bar byed de bor nas de rten med pa nam mkha' la kun tu 'khyam zhing yongs su 'khyam mo/ /de nas rgya'i 'bur lta bur de srid pa tha ma'i</text></item>
<item><p>251b7</p><section>mdo sde</section><text>sems dang ldan par 'gyur te/ des gshin rje'i mi byad bzhin dang / rkang lag mi sdug par bsgyur ba/ kha gdong glang po che dang / rta dang / bong bu dang / phag dang / gung dang / seng ge dang / stag dang / gzig dang / ne'u le dang / wa dang / skyugs</text></item>
<item><p>252a1</p><section>mdo sde</section><text>pa za ba lag na mtshon cha sna tshogs thogs pa dag gis sems can dmyal ba pa de la bsdigs pa na/ de gcig pus mthong gi gzhan gang gis kyang de mi mthong ngo / /de 'jigs pa mi bzad pas mig 'gyur zhing mar me'i snum zad nas 'chi ba bzhin</text></item>
<item><p>252a2</p><section>mdo sde</section><text>du 'chi bar 'gyur te/ srid pa bar mar de'i gzugs bltar snang la thogs pa med pa byas pa byis pa lo brgyad lon pa lta bur skye bar 'gyur ro/ /'chi ba'i dus byas ma thag tu gshin rje'i mi rnams kyis 'dzin par byed de/ bzung nas kyang lcags kyi thag pa rab</text></item>
<item><p>252a3</p><section>mdo sde</section><text>tu 'bar bas mgul nas 'ching zhing lag pa gnyi ga phyin ci log tu bcings so/ /des phyogs dang phyogs mtshams dang sa gzhi dang nam mkha' dag rtag tu 'bar rab tu 'bar ba kun tu rab tu 'bar/ bar mthong ngo / /me'i nang de dag na gshin rje'i mi byad bzhin mi sdug</text></item>
<item><p>252a4</p><section>mdo sde</section><text>par bsgyur ba du ma dag kyang mthong ste/ me'i nang de dag tu 'dor bar byed do/ /'dor zhing sems can dmyal ba pa de dag la bsdigs pa na lag na mtshon cha sna tshogs pa de dag mthong nas thag pa'i bcing bas bcings te gshin rje'i mi mchog tu 'jigs shing skrag par</text></item>
<item><p>252a5</p><section>mdo sde</section><text>byed pa de dag gis spyo zhing lho phyogs dag tu khrid pa na/ 'di ltar snying rje rje skad yongs su smre sngags 'don to/ /ded dpon mi mkhas 'khrul pa ltar/ /gson pa'i sa nas bdag nyams so/ /byad bzhin bsgyur bas yongs bskor cing / /dbang med 'jigs</text></item>
<item><p>252a6</p><section>mdo sde</section><text>pa dag tu khrid/ /rtag tu bar snang phyogs dag dang / /phyogs mtshams nyid dang sa rnams dag /thams cad bar chad med par ni/ /'bar ba'i phreng ba dag gis 'khrugs/ /sdug bsngal dbang med gang du khrid/ /bdag gis gnas ni mi shes so/ /'brog</text></item>
<item><p>252a7</p><section>mdo sde</section><text>dgon dag tu bdas pa na/ /kun nas grogs ni byed pa med/ /sdug bsngal 'di las rnam grol bar/ /mgon skyabs byed pa gang yang med/ /nus pa med cing dbang med la/ /sdug bsngal me yis yongs gdungs so/ /bcing bas lag pa bcings nas su/ /</text></item>
<item><p>252b1</p><section>mdo sde</section><text>dbang med bdag ni gang du khrid/ /don rnams dang ni mdza' bshes dang / /bu dag dang ni chung ma la/ /kyi hud bdag drin chud zos te/ /sdug bsngal 'di las skyob mi byed/ /dga' ba med cing nyams gyur la/ /sems ni sdug bsngal dag gis nyams/ /'chi ba'i</text></item>
<item><p>252b2</p><section>mdo sde</section><text>zhags pas bzung ba yi/ /skyabs ni nye bar mi mngon no/ /bdag la khros ltar tshig smra ba/ /kun nas spyo ba brgyad par byed/ /'di gang yin zhig kun nas su/ /'ching ba 'di ni gang zhig yin/ /bdag gis gang dang gang mthong ba/ /yul dang de bzhin dgon</text></item>
<item><p>252b3</p><section>mdo sde</section><text>pa ste/ /de dang de dag kun gyi nang / /thams cad me yis yongs su bskor/ /phyogs rnams kun na dga' med de/ /'khrug pa dag gis yongs su bskor/ /skyabs su 'gyur ba yong med cing / /bdag la kun nas grogs med do/ /mun gnag mi</text></item>
<item><p>252b4</p><section>mdo sde</section><text>bzad nang du 'jug /me mdag phung por bcas pas bsgribs/ /nam mkha' rgyu skar gza' dag dang / /skar ma dag kyang mi mthong ste/ /'di dag thams cad log pa yin/ /mun gnag dag gis yongs su bskor/ /dbang po lnga ni thams cad dag /</text></item>
<item><p>252b5</p><section>mdo sde</section><text>kun nas phyin ci log tu gyur/ /bdag gi lus ni thams cad dag /sog les yongs su gsheg par byed/ /skyabs su 'gyur ba yong med de/ /bdag gi gnas ni gar 'gyur zhig /sdug bsngal tshogs ni 'phel 'gyur te/ /bdag ni kun nas yongs</text></item>
<item><p>252b6</p><section>mdo sde</section><text>su bskor/ /lus dang sems las skyes pa yi/ /sdug bsngal yang dang yang du 'phel/ /sdug bsngal gyis ni non pa na/ /de la kun nas grogs med do/ /rang gi las kyi 'bras bus dkrugs/ /las kyis bskyed pa'i gshin rje dang / /'khor dag</text></item>
<item><p>252b7</p><section>mdo sde</section><text>shin tu 'khrugs nas su/ /bltas te de nas tshig smras pa/ /sngon chad bya ba gang byed pa/ /de ni phyi nas yongs su sems/ /gti mug gis ni yongs bslus pa/ /phyi nas ci zhig yongs su gdung / /gnod las gnod pa gang che ba/ /sdig pa las ni</text></item>
<item><p>253a1</p><section>mdo sde</section><text>sdig pa che/ /khyod kyis ngan byas gang byas pa/ /sdug bsngal las ni sdug bsngal che/ /bskal pa'am bskal pa'i lhag ma ru/ /khyod ni me yis sreg par byed/ /ngan byas mang po ci byas pa/ /gti mug yongs su bsam par gyis/ /</text></item>
<item><p>253a2</p><section>mdo sde</section><text>las kyi zhags pas bcings pa la/ /lha dang lha min dri za dang / /sha za lto 'phye srin po dag /khyod la yongs su skyob mi byed/ /las kyi zhags pas gang bcings pa/ /mi de sems can dmyal bar bcings/ /rgyu dang rkyen gyis 'gro ba yi/ /thams cad</text></item>
<item><p>253a3</p><section>mdo sde</section><text>dbang med khrid par byed/ /las byas nges par 'gro ba ni/ /ma ni gsod par byed pa ste/ /sdig pa 'di ni shin tu sdig /sdig las sdig pa chen po yin/ /gang gis khyod ni sngon bskyed pa/ /pha yi khu chu las bskyed na/ /de la khyod kyis gnod byas shing / /</text></item>
<item><p>253a4</p><section>mdo sde</section><text>dbang med mtshon gyis srog bcad byas/ /gang zhig khams gsum khyad par 'phags/ /nyes pa thams cad rnam spangs shing / /'ching ba kun las nges grol ba/ /de la khyod kyis sdig pa byas/ /chos rnams kun gyi gter yin zhing / /thar pa'i sgo ni</text></item>
<item><p>253a5</p><section>mdo sde</section><text>rnam 'byed pa/ /khyod kyis dge 'dun dbyen byas sdig /de yi 'bras bu 'dir 'ongs so/ /sbyor ba thams cad las 'das shing / /bag la nyal ba kun spangs pa/ /rmongs pas dgra bcom gnod bskyed pa'i/ /de yi 'bras bu nye bar spyod/ /chos rnams kun</text></item>
<item><p>253a6</p><section>mdo sde</section><text>la me lta bu/ /bden pa rin chen rnam 'jig pa/ /rtag tu khyod kyis smras pa'i/ /de yi gnod pa spyad par gyis/ /phan tshun dbyen ni bya ba'i phyir/ /bsams bzhin du ni yang dang yang / /phra ma de ni mngon smras pa/ /de yi 'bras bu 'dir 'ongs so/ /gang</text></item>
<item><p>253a7</p><section>mdo sde</section><text>gi rgyud la gdung byed mchog /mtshon dang me dang dug lta bu'i/ /khyod kyis rtag tu tshig rtsub smras/ /de yi 'bras bu nye bar spyod/ /snga phyi 'brel ba med pa'i tshig /don med rigs pa med pa dang / /'brel med mang du smras pa yi/ /de yi 'bras bu 'dir thob</text></item>
<item><p>253b1</p><section>mdo sde</section><text>po/ /srog ni rtag tu lhur len pa/ /srog chags dbang med 'jigs byas shing / /khyod kyis mang du rnam par gtses/ /de yi 'bras bu mang po thob/ /chags pas non pa'i yid kyis su/ /khyod kyis gzhan gyi nor rdzas phrogs/ /gang dag 'dod pa'i dbang</text></item>
<item><p>253b2</p><section>mdo sde</section><text>song ba/ /de yi dus ni 'dir 'ongs so/ /rnam rtog bud shing byung gyur pa/ /me ni gnyis pa 'dra ba yin/ /'dod pa dag la log par spyad/ /don med ci zhig yongs su gdung / /gzhan gyi nor la chags sems pa/ /rang nyid kyi ni bsam pas</text></item>
<item><p>253b3</p><section>mdo sde</section><text>bsams/ /de la bya bar nus pa med/ /de yi 'bras bu de ring spyod/ /gang la gnod sems mang yod pa/ /de yis gnod sems yongs su bsams/ /dmyal dang nye ste de lta bas/ /nged cag gis ni yongs su 'dren/ /log par ston pa mi bzad</text></item>
<item><p>253b4</p><section>mdo sde</section><text>de/ /las gnyis rnam par 'jig byed pa/ /khyod kyis log par lta ba la/ /gzhan gyi yid dag mngon par bcug /lus dang ngag dang yid rnams kyis/ /sdig pa'i chos ni 'di dag ste/ /gti mug rjes su zhugs khyod kyis/ /byas shing gzhan</text></item>
<item><p>253b5</p><section>mdo sde</section><text>dag rab tu sbyar/ /byas pas nges par 'gro ba yi/ /dmyal ba drag po 'di thob ste/ /nged cag gis ni yongs bskor ba/ /gti mug ci zhig yongs su gdung / /rgya mtsho'i khyad par gang yin pa/ /gang gi khyad par chu thigs tsam/ /gang dag mi bzod thob</text></item>
<item><p>253b6</p><section>mdo sde</section><text>pa yi/ /sdug bsngal 'di ni de tsam mo/ /mi ni gang zhig sdig byed pa/ /de bdag nges par phangs mi byed/ /bdag gi yid la sdig pa byas/ /sdig pas sems can dmyal bar 'tshed/ /sdig pas sdig pa'i rjes su 'gro/ /de bzhin dge bas dge bar</text></item>
<item><p>253b7</p><section>mdo sde</section><text>mthong / /sdig byed dge la sdang ba ni/ /sems can dmyal bar skye bar 'gyur/ /mi dge'i blo yis dge ba dag /btang nas ci phyir sdig par 'gro/ /rmongs pas rin chen bor nas su/ /ci phyir rdo yi rjes su rgyug /sangs rgyas rin chen la sogs</text></item>
<item><p>254a1</p><section>mdo sde</section><text>pa/ /sna tshogs chos kyis mtshungs par gang / /mi yi chos ni thob pa dag /ci phyir mang du spyad mi bya/ /sdig pa yongs su spangs pa yi/ /sems ni rtag tu dge ba dag /mya ngan 'das pa lag na yod/ /rtog pa rnams</text></item>
<item><p>254a2</p><section>mdo sde</section><text>kyis mi mthong ngo / /thog ma dbus dang mthar dge ba/ /bde ba'i chos ni rtag tu 'byung / /thog ma dbus dang mthar mi dge/ /sdig pa'i las kyi 'bras bu yin/ /de ltar rtag tu sdig spangs shing / /rtag tu dge la dmigs par gyis/ /sdig pa</text></item>
<item><p>254a3</p><section>mdo sde</section><text>yongs su spangs pa ni/ /rtag tu bde la gnas pa yin/ /'khor ba thog ma med pa nas/ /yang dang yang du sdig pas gdungs/ /byis pa gti mug dbang song ba/ /ci yi phyir na skyo mi bya/ /sdig pa yis ni sngon bsregs shing / /phyi nas me yis</text></item>
<item><p>254a4</p><section>mdo sde</section><text>sreg par byed/ /sdig pa'i rgyu las byung ba'i dmyal/ /sdig pa rnams su yongs su 'tshed/ /sdig pa don med smra ba ni/ /sems ni yang bas smra bar byed/ /tsha ba gang gis yongs sreg pa/ /ci yi phyir na sdig par byed/ /khyod ni sgo dag du mar</text></item>
<item><p>254a5</p><section>mdo sde</section><text>gyur/ /de lta bas na sdug bsngal 'gyur/ /de ltar de ni bsdigs pa na/ /gshin rje'i pho nya du ma yis/ /las kyi zhags pa'i dbang song la/ /mi bzad dmyal bar 'khrid par byed/ /de yi yan lag dang nying lag thams cad</text></item>
<item><p>254a6</p><section>mdo sde</section><text>shing khong stong gi nang na me 'bar ba lta bus bsregs shing thag nye ba na sems can dmyal ba chen po'i sgo gang dpe bya bar yang mi nus pa mthong ngo / /'dir tshigs su bcad pa/ gru bzhi pa la sgo bzhi yod/ /dpag med sbrul gyis rnam par phye/ /sems can</text></item>
<item><p>254a7</p><section>mdo sde</section><text>dmyal ba du ma du ma dag /dbang med der ni 'tshed par byed/ /de ltar de sems can dmyal ba pa rnams kyi sgra chen po shin tu mi bzad pa rtsub pa tsha ba mi snyan pa tha dad pa 'jigs su rung zhing gzhan dang mtshungs pa med pa thos nas mi 'thun pa dag dpag tshad nyi khri lnga</text></item>
<item><p>254b1</p><section>mdo sde</section><text>stong nas de mngon par thos so/ /thos nas gang sems can dmyal ba gzhan du skyes pa'i sems can de dag kyang sems can dmyal ba'i sdug bsngal de thams cad brjed nas sems 'khrugs par gyur cing de las gzhan pa sems can dmyal ba pa thams cad kyang</text></item>
<item><p>254b2</p><section>mdo sde</section><text>byas pa'i sdug bsngal brjed nas 'chi ba'i dus byed na/ gang gis sngon gyi sgra de dag rnams kyang ma thos pa lta smos kyang ci dgos/ sems can dmyal ba pa'i snang ba byas pa'i srid pa bar ma la sdug bsngal sna tshogs kyis nyen pa de'i sems rnam par rmongs te/</text></item>
<item><p>254b3</p><section>mdo sde</section><text>yang phyir zhing sgra des bcu 'gyur du rnam par rmongs so/ /de'i sdug bsngal gyi rnam pa mtha' dang mu med pa lus dang yid la sdug bsngal gyis nyam thag pa'i sems de phyir zhing rmi lam gyi gzugs brnyan lta bur rnam par 'khrug par 'gyur ro/ /de mnar med pa dang</text></item>
<item><p>254b4</p><section>mdo sde</section><text>nye bar gnas pa de'i tshe/ las kyis bskyed pa las kyis byas pa'i rlung grang ba ldang ste/ khyad par gang sa'i 'og na chu yod cing / sa'i 'og gi bar na chu gnas pa bar gyi bskal pa'i nyi ma thams cad kyis kyang sngon ma reg pa de lta bu bas kyang de grang ste/ gang</text></item>
<item><p>254b5</p><section>mdo sde</section><text>mi'i chab ram shin tu grang ba dang 'dra'o/ /chu de dag pas shin tu grang ba las kyis byas pa'i spu gri lta bu'i rlung de ri dpag tshad bcu pa yang sgyel nus par ldang ste/ phal cher rlung de'i nang du bcug nas srid pa bar ma pa'i grang ba rnam pa de lta bus gzugs la sogs</text></item>
<item><p>254b6</p><section>mdo sde</section><text>pa'i phung po bdas so/ /'di ltar de dang 'thun pa'i nyi ma bdun shar ba'i tsha ba stong pas lhag par tsha ba'i me mngon par 'bar ro/ /srid pa'i yan lag ni 'di yin te/ 'di lta ste/ nye bar len pa'i rkyen gyis srid pa 'byung ngo / /de 'dod pa bskyed ma thag nyid du</text></item>
<item><p>254b7</p><section>mdo sde</section><text>srid pa bar ma'i phung po 'gag par 'gyur la srid pa gzhan du skye ba'i tshor ba'i phung po dag 'byung bar 'gyur te/ dper na sum cu rtsa gsum pa'i lha rnams kyi mig lnga dang / bzhi dang / gsum 'byung ba de bzhin du las kyi dbang gis mi 'dra ba'i lus dpag tshad gcig</text></item>
<item><p>255a1</p><section>mdo sde</section><text>pa mngon par 'grub par 'gyur ro/ /de mgo thur du bstan cing rkang pa gyen du bsgreng ste ltung ba na mnar med pa'i me lce rab tu 'bar ba'i shugs kyis brdabs shing rab tu nyams pa lo nyis stong du 'gro'o/ /de ltar spyi'u tshugs su de mnar med pa'i</text></item>
<item><p>255a2</p><section>mdo sde</section><text>sar song ste/ de'i 'og na de las gzhan pa 'di lta ste/ mnar med pa med do/ /'dod pa'i khams 'di'i mtha' ni mnar med pa yin la gzugs kyi khams kyi mtha' ni gyen du drangs te 'og min gyi lha'i bar yin te khams gnyis so/ /de ltar de ltung ba na skye</text></item>
<item><p>255a3</p><section>mdo sde</section><text>ba'i srid pa thob nas de ma thag pa'i rkyen gyis rtag tu gnod cing sdug bsngal gyi shugs rab tu 'byung ste/ de'i drung na rab tu tsha bar skyes pa'i sems can dmyal ba pa dag gzhan 'phrul dbang byed kyi lha dang 'dra bar mngon no/ /de 'bar ba 'khrugs shing mi bzad pa'i</text></item>
<item><p>255a4</p><section>mdo sde</section><text>sems can dmyal ba'i nang du skyes so/ /skyes ma thag tu sems can dmyal ba pa'i mes yud tsam zhig gdungs te/ de'i tshe lus yongs su bsregs shing tsha bar 'gyur ro/ /de'i gnas de yongs su tshol bar byed de/ gal te ri'i rgyal po ri rab la 'khyud</text></item>
<item><p>255a5</p><section>mdo sde</section><text>cing / de ltar de stong phrag drug cur yongs su bskor la/ de chu bo dang / shing ljon pa dang / lteng ka dang / nags tshal du bcas pa bskor ba tsam gyis sems can dmyal ba pa'i me du mas sreg par byed de/ de sems can dmyal ba pa gzhan yun ring</text></item>
<item><p>255a6</p><section>mdo sde</section><text>du skyes pa dag ni ma gtogs so/ /de ltar sreg pa 'di 'dra ba bstan pa ni 'di ltar me shin tu tsha bas dog le yongs su bsregs pa'i nang du snum gyi thigs pa gcig bsregs pa de bzhin du las kyi rgyu gcig gis mnar med par skyes pa'i lus las 'byung po'i</text></item>
<item><p>255a7</p><section>mdo sde</section><text>tshogs gnas dang bcas pa dang / ri dang / lha dang / lha ma yin dang / ri chen po dang / sman ljongs dang / gling dang / tshal du bcas shing rgya mtsho dang bcas pa sreg go /gang gis las gnyis byas na des rgya mtsho gnyis snga ma bzhin sreg go/ /</text></item>
<item><p>255b1</p><section>mdo sde</section><text>gang gis gsum byas na rgya mtsho gsum sreg go/ /de ltar bzhis rgya mtsho bzhi ste/ lus la dog le bsregs pa bzhin lhung ma thag tu sreg go/ /ri khor yug dang / khor yug chen po dang / rgya mtshor gtogs pa dag ni klu dang / lha ma yin dang /</text></item>
<item><p>255b2</p><section>mdo sde</section><text>dud 'gror skyes pa'i tshogs dang bcas pa dang / mi'i gnas bzhi dang / 'dod pa na spyod pa'i lha drug dag gi skyabs yin no/ /de ci'i phyir zhe na/ mnar med pa'i sems can dmyal ba pa dag gi lus dri nga ba des de dag thams cad ma rung bar 'gyur te/ de</text></item>
<item><p>255b3</p><section>mdo sde</section><text>ltar sems can dmyal ba pa dag dri nga ba'i lus las dri 'byung ngo / /ri mthon po dag gis dri de yong mi tshor te/ sems can dmyal ba pa de las byas shing bskyed pa dang / ma bskyed pa dang / rnam par phye ba'i dri nga ba de dri gzhan gyis dpe bya bar mi nus so/ /</text></item>
<item><p>255b4</p><section>mdo sde</section><text>de'i tshe sems can dmyal ba pa rnams kyi bya'i rigs dag 'byung bar 'gyur te/ mchu rab tu 'bar ba mkhrang zhing rno la shugs ser ba myur du 'bab pa lta bu'i shugs kyis sems can dmyal ba pa de dag thams cad kyi lus dang / pags pa dang / sha dang / tshil</text></item>
<item><p>255b5</p><section>mdo sde</section><text>dang / rus pa dang / rkang rnams rab tu 'dren te/ 'di lta ste/ me las me 'byung ba de bzhin du 'byung zhing der gnas der 'gro de la za'o/ /sems can dmyal ba pa rnams kyi sha zos/ rus pa phug /sha drangs nas khrag la 'thung ngo / /de dag kyang zos</text></item>
<item><p>255b6</p><section>mdo sde</section><text>nas rkang dag la za'o/ /de nas ngu zhing cho nges 'debs la yongs su smre sngags 'don cing rmongs pa na bya'i rigs gzhan dag 'byung bar 'gyur te/ 'di lta ste/ bya me lce spyod pa zhes bya bas gang me lce'i nang du zhugs nas sreg ste/ mthong ma thag tu sems can</text></item>
<item><p>255b7</p><section>mdo sde</section><text>dmyal ba pa rnams kyi phug nas khrag 'thung ngo / /bya 'i bar na rgyu zhes bya bas phug nas mchu rab tu 'bar bas glad rgyas 'thung ngo / /bya zas su lce za zhes bya bas lce kha gnyis su drangs nas rab tu za bar byed do/ /de yang zos shing</text></item>
<item><p>256a1</p><section>mdo sde</section><text>yang pad ma'i 'dab ma ltar shin tu 'jam pa skye'o/ /bya so 'byin zhes bya bas mchu gnyi ga phra skam ltar 'dzin cing rab tu 'bar bas so thams cad 'byin par byed do/ /bya mid pa la sogs pa 'dren pa zhes bya bas gang mid pa'i sha dag zhib mor 'thub</text></item>
<item><p>256a2</p><section>mdo sde</section><text>cing za bar byed do/ /bya glo ba za ba zhes bya bas gang glo ba dag za bar byed do/ /bya snying za ba zhes bya bas gang snying dag gshegs nas za bar byed do/ /bya pho ba za ba zhes bya bas pho ba gshegs nas der zhugs te ro bro ba za bar byed do/ /bya mchin pa 'jig byed ces bya</text></item>
<item><p>256a3</p><section>mdo sde</section><text>bas gang mchin pa dag za bar byed do/ /bya bu gar za ba zhes bya bas gang sems can dag gi bu ga za bar byed do/ /bya sgal tshigs za zhes bya bas gang sgal tshigs dag phug nas gzhungs pa dag zos te phyir 'byung ngo / /bya gnad gsang zhes bya bas gang gnad kyi</text></item>
<item><p>256a4</p><section>mdo sde</section><text>bar thams cad phug cing gnad dag phye ste/ bar du zhugs nas ngu bzhin ngu rkang gi bcud 'thung ngo / /bya khab ltar 'bigs zhes bya bas gang mchu khab lta bus khrag 'thung ngo / /de bzhin du bya 'gram rus kyi bar du zhugs shing rus pa gzhan dag phug nas rus pa'i bar</text></item>
<item><p>256a5</p><section>mdo sde</section><text>na gnas zhes bya bas phyi rol na yang za bar byed do/ /bya pags pa rnam drug za zhes bya bas gang pags pa rnam pa drug za bar byed do/ /bya sen mo 'byin zhes bya bas gang sen mo thams cad 'byin to/ /bya tshil za zhes bya bas gang pags pa dag phug nas tshil za bar byed</text></item>
<item><p>256a6</p><section>mdo sde</section><text>do/ /bya rgyus pa 'byin zhes bya bas gang rgyus pa thams cad phyung nas za'o/ /bya skra shad 'dzings zhes bya bas skra drung nas 'byin par byed do/ /de ltar de mnar med pa'i phyogs dpag tshad sum stong na bya 'jigs 'jigs ltar 'dug pa zhes bya ba des sems can</text></item>
<item><p>256a7</p><section>mdo sde</section><text>dmyal ba pa de las gzhan pa rnams kyis de ma thag tu lo 'bum phrag du mar za bar byed cing yang slar 'byung bar byed do/ /de gal te yang mnar med pa na bya 'jigs 'jigs ltar 'dug pa'i phyogs de dag las thar na sdug bsngal gyi dra ba thams cad kyis yongs su dkris pad ma</text></item>
<item><p>256b1</p><section>mdo sde</section><text>grog dang g.yang sa zhes bya ba'i phyogs gnyis pa yod de/ der mgon 'dod pa/ skyabs 'dod pa/ skyob par 'dod pa 'gro ba na/ kun nas me lce'i phung po bcu gcig gis khebs shing grogs med la las kyi zhags pa'i bcing bas bcings nas phyi nang kun tu dgras</text></item>
<item><p>256b2</p><section>mdo sde</section><text>gang ba'i dgon par zhugs so/ /sems can dmyal ba'i tshogs thams cad pas ches shin tu nyon mongs par zhus la ngam grog dang g.yang sa zhes bya ba'i phyogs su rgyug ste/ der lhung nas rkang pa rab tu sreg go/ /bteg pa dang shin tu 'jam zhing gzhon sha can du</text></item>
<item><p>256b3</p><section>mdo sde</section><text>'gyur te/ sdug bsngal tsha zhing mi bzad pa'i sdug bsngal gyis mngon par gdungs so/ /de ltar de 'jigs shing bzhin mdog mog mog por gyur pa'i rkang lag dang yan lag thams cad rab tu zhum pa na ngam grog dang g.yang sa zhes bya ba'i yul de 'byung bar 'gyur te/</text></item>
<item><p>256b4</p><section>mdo sde</section><text>ngam grog dang g.yang sa dpag tshad sum stong yod pa'i yul der de lhung bar 'gyur ro/ /yang las kyis byas pa'i rlung gis 'deg cing de 'dor ba na/ bya kang ka dang / khwa dang / bya rgod dang / 'ug pa rnams kyis za bar byed do/ /de nas yang rlung spu gri dang me</text></item>
<item><p>256b5</p><section>mdo sde</section><text>lta bus gyen du 'deg cing 'dor ba na/ de dag nyid kyis za bar byed de/ de ltar de 'deg cing 'dor ba lo 'bum phrag du mar byed do/ /de la gal te yang de las thar na 'khor lo ltar yongs su bskor ba mtshan ma'i bar zhes bya ba'i phyogs su rgyug go/ /phyogs der yang</text></item>
<item><p>256b6</p><section>mdo sde</section><text>'khor lo'i rtsibs stong yod la lte ba rdo rje las byas pa shin tu 'bar zhing myur bar 'khor ba 'byung ste/ de dang lhan cig 'gro ba nyid kyis 'khor lo de lus la bab nas 'khor ro/ /mgo'i 'khor lo gcig gis 'thag par byed/ de nas glad rgyas rab tu 'bar ba</text></item>
<item><p>256b7</p><section>mdo sde</section><text>dag 'byung ba nas mig gi bar du 'byung bar byed do/ /phrag pa gnyis ka la 'khor lo gnyis 'khor te des rus pa dang rkang dag phye mar rlog go/ /lag pa gnyis la yang 'byung ste/ des gtsub shing bzhin du lag pa gnyi ga la me 'byung la/ de me nyis 'gyur</text></item>
<item><p>257a1</p><section>mdo sde</section><text>gyis sreg go/ /de bzhin du de'i brang la 'khor lo rab tu 'bar ba yongs su 'khor te des de'i rus pa thams cad bcom bcom nas 'thag ste/ bye ma'i phye ma bzhin du byed do/ /de'i rgyab la yang lcags kyi me mdag gis reg cing 'khor lo</text></item>
<item><p>257a2</p><section>mdo sde</section><text>rtsibs stong pa 'khor te/ des brang gi phyogs dang / rgyab kyi rus par gtogs pa la sogs pa thams cad 'joms so/ /de nas de'i mdoms su lcags kyi mtshon brang kol li ka 'byung ste/ des mdoms thams cad gtsub shing bzhin du gtsubs</text></item>
<item><p>257a3</p><section>mdo sde</section><text>nas 'dren par byed cing de'i long ka thams cad 'bigs par byed do/ /phug nas kyang rgyu ma dag la yang 'bigs par byed do/ /pus mo'i lha nga la yang 'khor lo 'byung ste/ des pus mo'i lha nga de 'bigs par byed do/ /de bzhin du long bu la yang 'byung ste/ des</text></item>
<item><p>257a4</p><section>mdo sde</section><text>de'i rus pa dag phug nas rkang dag za bar byed do/ /de'i rkang mthil la yang phur bu rnams kyis 'bigs par byed de/ des kyang gdung ba cher byas shing sdug bsngal skyed par byed do/ /de ltar las kyi mtha' nyes par byas pa spyod pa mnar med pa'i sdug bsngal</text></item>
<item><p>257a5</p><section>mdo sde</section><text>rang gi las kyis byas pa thun mong ma yin pa mi bzad pa tsha ba rtsub pa'i gnod pa dag lo 'bum phrag du mar 'byung bar 'gyur ro/ /de gal te yang de las thar na gnod pa myong bzhin du 'bros par byed do/ /mgon 'dod pa/ skyabs 'dod pa/ dpung gnyen 'dod pa de</text></item>
<item><p>257a6</p><section>mdo sde</section><text>bros pa na ri chen po zhig yod par mthong nas de la rgyug go/ /ri de yang srin bu mar ko ta ka yan lag dang nying lag rab tu 'bar ba rnams kyis gang la/ de ltar de srin bu mar ko ta ka reg na rtag tu me ltar tsha ba rnams kyi nang du skye bar 'gyur te/ de rnams kyis de kun nas</text></item>
<item><p>257a7</p><section>mdo sde</section><text>yongs su bskor nas rdul phran tsam du za bar byed do/ /cho nges 'debs pa na srin bu mar ko ta ka kha'i nang du yang zhugs nas mid par song ste/ pho ba dang / long ka'i nang du zhugs nas za bar byed cing de sdug bsngal mi bzad pa tsha ba rtsub pa dag myong ngo / /gang sngon shin</text></item>
<item><p>257b1</p><section>mdo sde</section><text>tu nyes par spyad pa byas pa dang / gang mnar med pa byas pa dang / mi dge ba bcu'i las kyi lam dang ldan pa de ni rgyu de dang 'thun pa'i 'bras bu nye bar spyod par 'gyur te/ de ltar de srin bu mar ko ta ka'i ri der lo 'bum phrag du mar sdug bsngal myong bar 'gyur</text></item>
<item><p>257b2</p><section>mdo sde</section><text>ro/ /gal te yang de las thar na sha za ba seng ge dang / stag dang / dred dang / gung dang / dom gyis gang ba'i tshal du rgyug pa dang / de rnams kyis de bzung ngo / /bzung nas kyang yan lag rab tu za bar byed de/ la la ni brtol nas glad</text></item>
<item><p>257b3</p><section>mdo sde</section><text>rgyas za bar byed/ la la ni brla'i ngos la/ la la ni rgyu ma la/ la la ni gnye ma la/ la la ni long ka la/ la la ni pho ba la/ la la ni byin pa'i sbu gu la/ la la ni pus mo la/ la la ni rkang pa la/ la la ni rkang mthil la za ste/ de ltar de bza'</text></item>
<item><p>257b4</p><section>mdo sde</section><text>bza' nas yang shin tu gzhon sha can du 'byung bar 'gyur ro/ /shin tu gzhon sha can de la yang dang yang du lhag par sdug bsngal myong bar 'gyur la yang zos na yang de'i sha rdzogs par skye bar 'gyur te/ des srog gcod pa byas shing bsags pa'i 'bras bu</text></item>
<item><p>257b5</p><section>mdo sde</section><text>ni de yin no/ /de ltar de rang gis byas pa gzhan dang mi 'dra ba'i sdig pa'i las de lo 'bum phrag du mar myong bar 'gyur ro/ /de nas yang dge slong de ma byin par len pa kun tu bsten cing bsgoms te mang du byas pa'i 'bras bu so so yang dag par myong ba la rtog</text></item>
<item><p>257b6</p><section>mdo sde</section><text>par byed de/ des thos pa las byung ba'i shes pas brtags na/ 'di ltar de nyes par byas pa'i las kyi mtha' la spyod pa mgal me'i 'khor lo dang / dri za'i grong khyer dang / skom pa lta bu dag la don gyi rnam pa chen po dbyig dang / nor bu dang /</text></item>
<item><p>257b7</p><section>mdo sde</section><text>gos dang / nor dang / 'bru'i tshogs su lta'o/ /de ltar de chags pas zil gyis non la/ las kyi rmongs pa dag 'di snyam du sems te/ 'di dag ni bdag gi yin no snyam mo/ /de ltar rmongs pa sdig pa byed pa de me mdag rab tu 'bar ba'i chu bo dag las</text></item>
<item><p>258a1</p><section>mdo sde</section><text>rgal nas rdzas kyi rnam pa de dag gi drung du rgyug pa dang / las kyis byas pa'i gshin rje'i mi rnams kyis bzung ste/ de mtshon cha'i dra ba'i nang du bcug nas yan lag dang nying lag thams cad gsheg cing gcod la sreg ste rus pa'i lhag ma ma lus</text></item>
<item><p>258a2</p><section>mdo sde</section><text>par byed kyang de thog ma med pa'i dus nas zhugs pa de gnas skabs de dag tu yang 'dod pa de spong bar mi byed do/ /'dir tshigs su bcad pa/ bud shing lta bu'i rtog byung bas/ /nga rgyal phrag dog me ltar 'bar/ /shing gi mes ni mi sreg gi/ /'jig rten 'dod</text></item>
<item><p>258a3</p><section>mdo sde</section><text>pa'i mes sreg go/ /'dod pa'i dug gis zin pa gang / /de dag la ni bde ba med/ /'dod pa bsnyen cing bsten byas na/ /phyir yang de bzhin rab tu 'phel/ /ji lta ji ltar 'dod gyur na/ /'dod pa du ma 'phel bar 'gyur/ /me las 'bros par nus</text></item>
<item><p>258a4</p><section>mdo sde</section><text>srid kyi/ /'dod pa'i me las mi nus so/ /'dod pas yongs su bslus pa yis/ /'jig rten 'khor lo bzhin du 'khyam/ /thog ma med pa'i 'jig rten la/ /'dod pa lta bu'i dgra med do/ /'dod pas yongs su bslus pa dag /rgya mtsho'i chu nang 'jug</text></item>
<item><p>258a5</p><section>mdo sde</section><text>par byed/ /mtshon cha thibs po 'bab pa yi/ /g.yul du yang dag rab tu 'jug /'dod pa'i rgyu yis sa bdag rnams/ /phan tshun dag tu 'jig par byed/ /nor la sred pas ma bu yang / /'thab mo'i g.yul ni 'gyed par byed/ /sred pa'i dug las</text></item>
<item><p>258a6</p><section>mdo sde</section><text>rnam grol ba/ /'dod pa'i me mdag rnam par spangs/ /bong ba gser ltar mnyam pa de/ /mya ngan 'das pa'i mthar 'gro 'o/ /nor gyi nang na tshul khrims mchog /nyi ma 'od dang ldan pa bzhin/ /nor dang bral nas 'gro 'gyur gyi/ /tshul khrims 'di ni</text></item>
<item><p>258a7</p><section>mdo sde</section><text>mdun na gnas/ /tshul khrims kyis ni sum cu gsum/ /de bzhin bsam gtan spyod yul 'gro/ /'jig rten 'di dang pha rol du/ /tshul khrims gzi dang mtshungs pa med/ /mnar med par ni skyes pa dag /nor la 'dod pas bsregs pa yin/ /</text></item>
<item><p>258b1</p><section>mdo sde</section><text>'dod pa'i me ni gang 'byung ba/ /yul der me ni 'byung mi 'gyur/ /mkhas pa'i ye shes chu yis su/ /bsgrims te 'dod pa'i me mdag sod/ /'dod pa med par ma byas na/ /mya ngan 'das pa thag ring ngo / /de ltar sems can dmyal ba pa de 'dod pa'i me des</text></item>
<item><p>258b2</p><section>mdo sde</section><text>sreg pa na yang mnar med pa'i me gnyis pa mtshon 'bab pa dang bcas pas sum 'gyur du sreg go/ /der yang mgal me bskor ba dang / dri za'i grong khyer dang / skom pa lta bu'i nor dag la 'phrog par byed pa dang / log par bsgyur ba rmi lam gyi mi lta bu sems</text></item>
<item><p>258b3</p><section>mdo sde</section><text>can dmyal ba pa gshin rje'i mi de dag gis ma byin par blangs pa'i sems can dmyal ba pa de lo 'bum phrag du mar sdug bsngal myong bar byed do/ /de nas yang dge slong de 'dod pas log par g.yem pa'i mnar med pa de'i 'bras bu la rtog par byed de/ des brtags na/ 'di</text></item>
<item><p>258b4</p><section>mdo sde</section><text>ltar sdig pa byed pa de mtshon cha nyam nga ba de las thar na/ ji ltar yang las kyis 'khrul pa me mdag gi chu bo las rgal nas log par rnam par lta ba zhes bya ba'i phyogs gzhan du zhugs so/ /des las kyis byas pa'i bud med dag gang sngon gyi dran pa nyams pa des mthong</text></item>
<item><p>258b5</p><section>mdo sde</section><text>ngo / /de dag mthong nas de thog ma med pa'i dus nas goms pa'i 'dod chags kyi me 'byung ste/ de der rgyug par byed do/ /gang na bud med 'khor ba de dag las kyis byas pa/ lcags kyi bud med dag yin te/ de dag gis de bzung ngo / /bzung nas kyang lce la sogs pa</text></item>
<item><p>258b6</p><section>mdo sde</section><text>la za ste ji ltar de'i lus de la yungs 'bru tsam gyi lhag ma yang ma lus par de ltar za'o/ /de nas yang 'byung bar 'gyur te/ yang za'o/ /de sdug bsngal tsha ba rtsub pa myong bzhin du 'dod chags kyi me de dag las ldog par mi byed kyi/ gang na bud med de dag gnas pa der yang</text></item>
<item><p>258b7</p><section>mdo sde</section><text>dang yang shin tu rgyug par byed do/ /de ji ltar 'dod chags kyi mes gnod pa de ltar sdug bsngal gnod par mi rtsi'o/ /de nas bud med de dag yang lus rdo rje dang lcags rab tu 'bar ba'i lus kyis mi de bzung nas 'bar ba'i phreng ba 'khrugs pa'i lus kun gyis sems can dmyal</text></item>
<item><p>259a1</p><section>mdo sde</section><text>ba de bye ma chang pa nas gtor ba bzhin du gtor to/ /lus thams cad phye mar byas pa de slar yang 'byung bar 'gyur te/ de nas shin tu rgyug kyang de'i 'dod chags zhi bar mi 'gyur ro/ /de'i gnas de lta bu mthong nas dge slong des bsams te/</text></item>
<item><p>259a2</p><section>mdo sde</section><text>thos pa las byung ba'i shes pas 'di ltar tshigs su bcad de smras pa/ bud med ngan song gzhi yin zhing / /kun nas nor ni zad par byed/ /mi gang bud med tshig nyan pa/ /de la bde ba ga la yod/ /don med chos la dga' ba ni/ /bud med g.yo</text></item>
<item><p>259a3</p><section>mdo sde</section><text>dang phrag dog mang / /'jig rten gnyis ni rnam 'jig pa/ /skyes pa rnams kyi mdun na gnas/ /de'i tshig shin tu mi brtan te/ /rtag tu 'dod chags skyed la mkhas/ /de yi snying ni gzhan sems la/ /gzhan gyi tshul gyis smra bar byed/ /dang por mnyen</text></item>
<item><p>259a4</p><section>mdo sde</section><text>zhing srun byed la/ /phyi nas sems ni rdo rje 'dra/ /sems ni yang la phan pa med/ /bkur sti dag ni dran mi byed/ /legs pa brgya ni chud gzon la/ /ma legs gcig pu dran par byed/ /sdig pa'i sa gzhi bud med yin/ /snying ni glog gi ngo bo bzhin/ /</text></item>
<item><p>259a5</p><section>mdo sde</section><text>skyes pa chags pa'i sems yod pa/ /'jig pa'i rgyu ni bud med byed/ /'jig rten 'di dang pha rol tu/ /'jig byed nang na bud med 'jig /gal te bde ba'i mchog 'dod na/ /de ltar bud med rnam par spongs/ /bud med rtag tu spangs pa ni/ /'jig rten 'di</text></item>
<item><p>259a6</p><section>mdo sde</section><text>dang pha rol bde/ /gang zhig dbul ba spong 'dod cing / /gang zhig bdag ni 'byor 'dod dang / /gang zhig mya ngan 'das 'gro 'dod/ /mi des bud med spang bar byos/ /de ltar phyin ci log tu mthong ba snying rnam par rmongs pa de lo 'bum phrag du mar sreg go/ /gsheg</text></item>
<item><p>259a7</p><section>mdo sde</section><text>go/ /gsod do/ /de nas yang slar 'byung bar 'gyur te/ de gal te de las thar nas de nas yang me mdag gi chu bo'i nang du bying zhing 'tshed pa na bkres pa dang / skom pas gdungs te/ gar bab bab tu 'bros so/ /de nas yang dge slong de mnar med pa'i mi dge ba byed</text></item>
<item><p>259b1</p><section>mdo sde</section><text>pas gang du smra ba de kun tu bsten cing bsgoms te mang du byas pa'i 'bras bu la brtags na des thos pa las byung ba'i shes pas mthong ste/ 'di ltar sems can dmyal ba lus bkres pa dang skom pas 'khrugs shing gdungs pa de gshin rje'i mi stobs po che rnams</text></item>
<item><p>259b2</p><section>mdo sde</section><text>kyis bzung ngo / /bzung nas kyang kye grogs po dag khyed la ci gnod ces 'dri'o/ /las kyi dbang gis bskul ba de dag bdag cag bkres so zhes smra'o/ /de nas de dag gshin rje'i mi de rnams kyis bzung ngo / /bzung nas kyang de'i kha gsheg par byed de/ de</text></item>
<item><p>259b3</p><section>mdo sde</section><text>nas lce 'byin par byed do/ /lce de yang las kyi dbang gis dpag tshad lnga brgya tsam du 'gyur ro/ /du smra ba de'i 'bras bus de phyung ma thag tu/ de gshin rje'i mi rnams kyis bzung nas lcags kyis gzhi rab tu 'bar ba la ldag tu 'jug cing las kyis byas pa'i</text></item>
<item><p>259b4</p><section>mdo sde</section><text>thong gshol rtse mo rab tu 'bar ba dang bcas pa'i rmon glang stobs dang ldan pa stong byung ste/ lce de'i steng du song nas rmod par byed do/ /de las rnag dang khrag dang srin bu 'dzag pa chu bo ltar 'bab bo/ /rnag dang srin bur 'dres pa'i lce de yang ji ltar lha rnams kyi mig</text></item>
<item><p>259b5</p><section>mdo sde</section><text>bzhin du gzhon sha can du 'gyur te/ de'i lce'i phyogs la rmos pa de dag slar yang tha mal par 'gyur ro/ /de nas yang lo 'bum phrag du ma'am/ lo bye bar rmod de lce de la sdug bsngal mi bzad pa 'byung ngo / /tsha zhing rtsub la rab tu rtsub pa/ drag pas kyang</text></item>
<item><p>259b6</p><section>mdo sde</section><text>shin tu drag pa/ sdug bsngal mi bzad pa dag gis nyam thag pa de ku cho 'don/ cho nges 'debs ngu skad 'byin kyang de'i sdug bsngal de sus kyang sel bar mi byed do/ /gang bdag gis byas pa de dag ni pha mas ma byas/ lhas ma byas/ mi gzhan gyis ma byas/</text></item>
<item><p>259b7</p><section>mdo sde</section><text>'dod rgyal las ma byung / gzhan nas ma 'ongs/ byas pa chud mi za ste/ rang gis byas pa'i las kyi 'bras bu yod do/ /de nas de dag ngu skad 'byin bzhin du 'di ltar gshin rje'i mi rnams kyis rjes su bstan pa tshigs su bcad de smras pa/ rtsub shing drag la</text></item>
<item><p>260a1</p><section>mdo sde</section><text>bde med pa/ /du smra ba rnam par spongs/ /du smra ba'i mi rnams ni/ /sems dag la yang rnam par 'jig /de ni yid ches gnas ma yin/ /mkhas pa kun gyis rnam par spangs/ /bdag nyid la ni bslus byas nas/ /</text></item>
<item><p>260a2</p><section>mdo sde</section><text>pha rol la ni smra ba/ /skyes bu dpa' sems can dag gis/ /dgra bzhin du ni rnam par smad/ /gang tshe bdag dang gzhan 'jig pa/ /dang por mi 'thun kha nas smra/ /mi yis rnam par ma spangs na/ /lha rnams kyis kyang gtong bar byed/ /yid la</text></item>
<item><p>260a3</p><section>mdo sde</section><text>gyi tshig sems na/ /dma' zhing 'og mar 'gro bar 'gyur/ /mi gang log pas mngon nyams pa/ /de dag bde ba'i gnas med do/ /'jig rten 'jig rten 'das lam la/ /du smra ba rnam par smad/ /'byed pas 'byed pa'i rnam smin te/ /</text></item>
<item><p>260a4</p><section>mdo sde</section><text>du smra ba rnam par spongs/ /de ltar de la gnas pa'i mi/ /dmyal ba yin par nye bar brtag /mi mchog bden pa smra ba ni/ /'jig rten kun gyis mchod par 'gyur/ /du smra ba rnam par spongs/ /'on tang bden pa'i mchog tu 'gyur/ /'tshe</text></item>
<item><p>260a5</p><section>mdo sde</section><text>med bden tshig smra ba ni/ /'byung po kun la brtse zhing mnyen/ /bden pa mtho ris skas yin zhing / /chos rnams 'byung khungs chen po yin/ /mi gang gshin rje'i 'jig rten dang / /de bzhin dmyal bar 'gro ba yi/ /de'i rgyu du smra ba ste/ /mi</text></item>
<item><p>260a6</p><section>mdo sde</section><text>mkhas pa dag smra bar byed/ /dug dang zhags pa gdos 'dra zhing / /de ni mtshon dug me dang 'dra/ /du smra bar mi bya ste/ /de yi 'bras bu sdug bsngal mang / /de ltar las 'bras zhe 'gras pa/ /de ni rnam ston 'chi bar byed/ /zhi ba'i tshig ni smra bar</text></item>
<item><p>260a7</p><section>mdo sde</section><text>gyis/ /smad par bya ba rnam par spongs/ /de ltar sems can dmyal ba pa de sdug bsngal mi bzad pa myong ba na de lo 'bum phrag du mar de'i lce 'byin par byed do/ /de gal te yang sems can dmyal ba pa de'i kha'i nang du ldud par byed de/ 'jigs shing skrag la byad</text></item>
<item><p>260b1</p><section>mdo sde</section><text>bzhin mo ga mog po de me mdag gi chu bo'i nang du sreg bzhin du gar bab bab tu 'bros so/ /de ltar sdug bsngal gyis nyen cing mgon med/ skyabs med/ dpung gnyen med pa de la yang gshin rje'i mi rnams 'byung bar 'gyur te/ gshin rje'i mi lag na tho ba dang</text></item>
<item><p>260b2</p><section>mdo sde</section><text>ral gri thogs pa de rnams kyis mi de ngu skad 'don cing yang dang yang du mnar med pa'i mes sreg pa na la sogs pa nas rkang pa'i bar du phye mar byed do/ /de nas dge slong de phra ma kun tu bsten cing bsgoms te mang du byas pa'i rnam par smin pa la rtog par byed de/</text></item>
<item><p>260b3</p><section>mdo sde</section><text>des thos pa las byung ba'i shes pas brtags na/ 'di ltar phra ma'i las kyi 'bras bus bskul ba'i sems can dmyal ba pa de shin tu mi bzad pa'i sa gzhan la 'jug par byed de/ de gshin rje'i mi drag shul chen po ston pa gzhan rnams kyis bzung ngo / /bzung</text></item>
<item><p>260b4</p><section>mdo sde</section><text>nas sems can dmyal ba pa de la/ gshin rje'i mi rnams kyis smras pa/ grogs po dag khyed la ci gnod/ de dag gis smras pa/ bdag cag la bkres pa gnod do/ /de nas gshin rje'i mi de rnams kyis de'i kha de brgyangs nas lag pas lce 'byin par byed</text></item>
<item><p>260b5</p><section>mdo sde</section><text>do/ /de yang dpag tshad sum brgyar 'gyur te de ltar phyir zhing rgya cher 'gyur ro/ /gshin rje'i mi rnams ral gri so rab tu 'bar ba dag blangs te lce de la gcod par byed do/ /khyi dang wa rnams kyis kyang phyogs gzhan dag la za bar byed de/ de ltar sdug bsngal</text></item>
<item><p>260b6</p><section>mdo sde</section><text>mchog tu tsha ba myong ba dag so sor myong ngo / /de lce dang bral ba'i tshig mi gsal bas ngu skad 'byin cing cho nges 'debs te/ de ltar de ngu skad 'byin pa na 'di ltar gshin rje'i mi rnams kyis rjes su bstan pa tshigs su bcad de smras pa// //'phags pa</text></item>
<item><p>260b7</p><section>mdo sde</section><text>dam pa'i chos dran pa nye bar gzhag pa/ bam po bcu drug pa/ dbyen gyi bsam pa mang po yis/ /khyod kyis mang du gang smras pa/ /chos rnams kyi ni sdig par 'gyur/ /de yi 'bras bu 'dir 'ongs so/ /mi 'thun pa la gang dga' ba/ /de ni rtag tu mdza'</text></item>
<item><p>261a1</p><section>mdo sde</section><text>bshes dang / /gnyen 'dab rtsa lag 'byed pa yin/ /dam pas phra ma rnam par smad/ /srid pa nyam ngar gar skyes pa/ /rtag tu dman par skye bar 'gyur/ /phra ma la ni gang sbyor ba/ /phyir zhing gti mug dbang du 'gro/ /phra ma la ni</text></item>
<item><p>261a2</p><section>mdo sde</section><text>gang 'jug pa/ /sdig pa sten par byed pa ste/ /sdig pa'i las kyis dmyal ba ru/ /yang dang yang du 'tshed par byed/ /phra ma'i kha ni gnyis su mthong / /phyi ma'i sha la shin tu za/ /yid gcugs dam pa med par byed/ /gsang ba'i tshig ni sun</text></item>
<item><p>261a3</p><section>mdo sde</section><text>'byin to/ /gang dag phra ma spangs pa ni/ /de la rtag tu grub pa gnas/ /mdza' bshes gnyen 'dab rtsa lag dang / /de ni nams kyang 'bral mi 'gyur/ /phra ma spangs pa zhi ba ni/ /legs shing sdig dang bral ba yin/ /de ni rtag tu sa bdag gi/ /</text></item>
<item><p>261a4</p><section>mdo sde</section><text>gsang ba 'dzin par byed pa yin/ /chos ni ma spyad gang yang med/ /phra ma dag kyang ma spangs pa/ /phra ma'i 'bras bu myong bar gyis/ /de ring ci zhig yongs su smre/ /de ltar rjes su bstan cing lce'i sdug bsngal myong ba na de lo 'bum phrag du mar sdug</text></item>
<item><p>261a5</p><section>mdo sde</section><text>bsngal gyi nang du song ste bying ngo / /de sdug bsngal tsha ba rtsub pa myong ba na gal te yang de'i lce 'jam por 'gyur te gshin rje'i mi de dag kyang mi snang bar 'gyur ro/ /de dag de las thar na sems can dmyal ba pa shin tu mi bzad cing drag pa las kyi shing gi mthu dang /</text></item>
<item><p>261a6</p><section>mdo sde</section><text>rnam par smin pa'i rlung dmar langs pa'i mes sreg pa na gar bab bab tu 'bros so/ /de nas gshin rje'i mi gzhan dag gis sems can dmyal ba de bzung ngo / /bzung nas kyang smras pa/ grogs po dag khyed la ci zhig gnod/ las kyi 'bras bus bskul ba</text></item>
<item><p>261a7</p><section>mdo sde</section><text>de dag gis smras pa/ lce'i sdug bsngal gnod do/ /de nas lce de brgyangs nas bzung ngo / /bzung nas mtshon cha so brdar ba rnams kyis gtub gtub nas yang de nyid zar gzhug pa'i phyir kha'i nang du 'jug ste/ bkres pa dang skom pas gdungs shing kha gdong</text></item>
<item><p>261b1</p><section>mdo sde</section><text>nyams pa de rang gi khrag dang / kha chu 'dzag pa dang / rang gi lce de nyid la za'o/ /lce gtub gtub pa de las kyi dbang gis yang skye bar 'gyur te/ de nas yang sdug bsngal gyis nyam thag pa dag sa la 'phye zhing 'gre ldog la yongs su ngu skad 'byin to/ /de ltar</text></item>
<item><p>261b2</p><section>mdo sde</section><text>sdug bsngal gyis nyam thag pa de'i mig gi 'bras bu ni 'gyur/ sdug bsngal gyis nyam thag cing dman la grogs med pa gcig pu rang gis byas pa la nye bar spyod do/ /'di ltar gshin rje'i mi rnams kyis rjes su bstan pa tshigs su bcad de smras pa/ tshig rtsub</text></item>
<item><p>261b3</p><section>mdo sde</section><text>zhes bya gang mthong ba/ /mda' ltar rno ba khyod kyi tshig /gzhu lta bu yi lce las 'phangs/ /de yi 'bras bu 'dir 'ongs so/ /gang la tshig rtsub 'byung ba ni/ /dug lta bu yi lce las 'byung / /'jig rten la ni sha za 'dra/ /de dag yongs su spang bar gyis/ /</text></item>
<item><p>261b4</p><section>mdo sde</section><text>ji ltar yid 'byung 'gyur ba ni/ /nyam ngar tshig rtsub smra ba ste/ /me mtshon dug ni 'byung ba la/ /mi dge de ltar yid mi 'byung / /gtsub shing lta bu'i lce las byung / /shing lta bu yi snying gis spel/ /'jig rten tshig rtsub me ltar 'bar/ /shing skam lta</text></item>
<item><p>261b5</p><section>mdo sde</section><text>bur sreg par byed/ /gang dag snyan par smra la dga'/ /'jig rten kun gyis phyag byed do/ /'jig rten kun la ma dang 'dra/ /de ni pha dang 'dra bar dga'/ /dang por snyan par smra ba dge/ /bde 'jam bde ba 'byung ba yin/ /sdig pa mi zad sel ba dang / /</text></item>
<item><p>261b6</p><section>mdo sde</section><text>mi sdug sa kun sbyong ba yin/ /tshig snyan mtho ris skas yin te/ /tshig snyan dge ba'i gter yin no/ /tshig snyan 'jig rten gnyen yin te/ /tshig snyan legs pa mngon par 'grub/ /khyod kyis tshig rtsub de smras pas/ /sems can dmyal ba drag</text></item>
<item><p>261b7</p><section>mdo sde</section><text>por 'ongs/ /lce de dag la 'ang gnod par byed/ /de ring ci zhig yongs su smre/ /de ltar rjes su bstan pa na du smras pa de kun tu bsten cing bsgoms te/ mang du byas la rjes su yi rang zhing ma bshags pa dang / lo 'bum phrag du mar lhan cig gnas</text></item>
<item><p>262a1</p><section>mdo sde</section><text>so/ /de gal te yang de las thar na gar bab bab tu 'bros pa dang / de nas mdun nas gshin rje'i mi rnams kyis bzung ste/ de sdug bsngal mi bzad la drag pas yongs su gdungs shing tshor bar byed pa mthong ngo / /de nas yang dge slong de</text></item>
<item><p>262a2</p><section>mdo sde</section><text>tshig kyal pa kun tu bsten cing bsgoms te/ mang du byas pa'i sdig pa mi dge ba'i las kyi 'bras bu'i rnam par smin pa la rtog par byed de/ des thos pa las byung ba'i shes pas brtags na/ sems can dmyal ba pa 'di dag rang gi las kyi 'bras bu la spyod</text></item>
<item><p>262a3</p><section>mdo sde</section><text>pa sdug bsngal gyis nyam thag cing shin tu mi bde ba de dag gshin rje'i mi rnams las thar nas kyang gar bab bab tu 'bros so/ /de nas gshin rje'i mi gzhan dag gis bzung nas smras pa/ kye grogs po dag khyed la ci gnod/ de dag gis smras pa/ bdag</text></item>
<item><p>262a4</p><section>mdo sde</section><text>cag la bkres pa dang / skom pa gnod do zhes smras nas tshigs su bcad de smras pa/ tha mar gyur pa stong phrag dag /rang gi lus las gtsub shing 'byung / /bkres dang skom las byung ba'i mes/ /bdag la mi bzad sreg par byed/ /kha ba me ltar khyad</text></item>
<item><p>262a5</p><section>mdo sde</section><text>par che/ /de ni ri rab yungs 'bru bzhin/ /sems can dmyal bar sreg pa ni/ /bkres pa'i khyad par de 'dra 'o/ /sems can dmyal ba'i me byung ba/ /de ni gzhan du gnod par byed/ /bkres dang skom las byung ba'i me/ /lha dag la yang yod pa</text></item>
<item><p>262a6</p><section>mdo sde</section><text>min/ /gnod pa mi bzad gang yin pa/ /de dag dmyal bar bdag la byung / /bkres pa'i me yis gnod pa ltar/ /de dag de ltar mi gnod do/ /de'i tshig de thos nas gshin rje'i pho nya dag phra skam rab tu 'bar ba dag blangs nas kha gdangs pa'i nang du snod rab tu 'bar</text></item>
<item><p>262a7</p><section>mdo sde</section><text>bar zangs shin tu bzhus pa khyer nas blugs te/ tshig kyal pa smras pa'i 'bras bu des ji ltar kha ba chal chol me'i nang du 'ju ba de bzhin du de'i lce yang de ltar sreg go/ /de sreg pa mi 'dra ba gnyis kyis sreg pa na ngu skad 'byin cho nges 'debs ku cho 'don cing mig shin tu</text></item>
<item><p>262b1</p><section>mdo sde</section><text>'gyur bar byed de/ zangs dmar po rab tu 'bar ba des de'i lce sreg par byed do/ /lce bsregs nas mid pa sreg go/ /mid pa bsregs nas snying sreg go/ /snying bsregs nas rgyu ma sreg go/ /de dag kyang bsregs nas long ka sreg go/ /long ka yang bsregs</text></item>
<item><p>262b2</p><section>mdo sde</section><text>nas thur du byung ngo / /de ltar de sreg pa na 'di ltar gshin rje'i mi rnams kyis rjes su bstan pa tshigs su bcad de smras pa/ snga phyi 'brel ba med pa'i tshig /don med thog tu mi phebs te/ /'brel med khyod kyis gang smras pa/ /de yi 'bras bu 'di 'dra'o/ /</text></item>
<item><p>262b3</p><section>mdo sde</section><text>gang dag rtag tu bden mi smra/ /tshig don bzang po ma yin zhing / /lce de mkhas pas mi mthong ste/ /sha yi gong bu tsam du zad/ /gang dag rtag tu bden smra ba/ /yon tan brtan zhing rtag tu legs/ /de ni mtho ris skas yin te/ /de la lce zhes mi brjod</text></item>
<item><p>262b4</p><section>mdo sde</section><text>do/ /de nas gshin rje'i mi de dag gis sems can dmyal ba pa de la rjes su bstan nas zangs dmar po rab tu bskol ba de dag sems can dmyal ba pa'i khar ldugs te/ lo 'bum phrag du mar 'brel ba med par smra ba de'i rnam par smin pa snying rje rje ltar myong ngo / /</text></item>
<item><p>262b5</p><section>mdo sde</section><text>de nas gal te sems can dmyal ba pa de gshin rje'i mi de dag gis btang nas gar bab bab tu 'bros so/ /me mdag gi chu bo'i nang dag tu bying ste/ rab tu 'ju ba na rkang pa dang / byin pa dang rked pa dag me mdag gi chu bo de dag gi nang du mar sar gyi gong bu lta bur rab tu</text></item>
<item><p>262b6</p><section>mdo sde</section><text>'ju bar byed do/ /de nas yang 'byung bar 'gyur te/ de ltar mgon 'dod pa/ skyabs 'dod pa/ dpung gnyen 'dod pa de gar bab bab tu 'bros so/ /de nas las kyis byas pa'i nor rdzas mang po gsob gsog snying po med pa gzhan gyis yongs su bzung ba dag</text></item>
<item><p>262b7</p><section>mdo sde</section><text>las kyis bskul ba rmongs pa de 'di ni/ bdag gi yin no snyam mo/ /de nas sems can dmyal ba pa de nor rdzas ga la yod pa de nyid du rgyug go/ /de brnab sems mi dge ba kun tu bsten cing bsgoms te mang du byas pa'i 'bras bu 'di ni gang sems can dmyal ba pa</text></item>
<item><p>263a1</p><section>mdo sde</section><text>des de ltar log par mthong ba yin no/ /de ltar brnab sems mang por mthong ba de'i lag tu mtshon cha 'byung bar 'gyur te/ des brgyugs pa dang / sems can dmyal ba pa gzhan dag gis lag tu yang mtshon cha 'byung bar 'gyur te/</text></item>
<item><p>263a2</p><section>mdo sde</section><text>de dang de dag lhan cig mtshon gyis 'gyed do/ /sems can dmyal ba pa de dang de dag mtshon rnon po rnams kyis 'jog par byed do/ /bzhog pa de dag kyang rus gong gi lhag ma de tsam zhig lus par byed do/ /de nas yang slar skye bar 'gyur te/ yang de</text></item>
<item><p>263a3</p><section>mdo sde</section><text>bzhin du gzhog par byed cing de dag yang skye bar 'gyur ro/ /de nas lo 'bum phrag du ma 'das pa dang / las kyis byas pa'i gshin rje'i mi rnams 'ongs nas de dag gi mtshon cha rnon po blangs te/ sems can dmyal ba pa de rnams dang / sems can dmyal</text></item>
<item><p>263a4</p><section>mdo sde</section><text>ba pa gzhan de rnams la ji ltar yungs 'bru bas kyang phra ba de ltar lus kyi sha la 'jog ste/ de ltar rus gong gi lhag ma tsam zhig lus par byed do/ /de ngu skad 'byin cho nges 'debs/ ngu zhing smre sngags 'don pa bzhog bzhog nas yang skye bar 'gyur te/ ji</text></item>
<item><p>263a5</p><section>mdo sde</section><text>ltar chu srin byis pa gsod bzhog bzhog nas chu'i nang du bcug pa dang / de nas yang slar skye bar 'gyur ba de bzhin du sems can dmyal ba pa de dag la yang slar skye bar 'gyur ro/ /de ltar sdug bsngal gyis nyam thag cing ngu skad 'byin pa de dag la 'di ltar gshin</text></item>
<item><p>263a6</p><section>mdo sde</section><text>rje'i mi rnams kyis rjes su bstan pa tshigs su bcad de smras pa/ brnab sems kyis ni nyams pa'i mi/ /brnab sems kyis ni yongs su bslu/ /gzhan nor bdag gir bya snyam pa/ /de ltar de ni bslus pa yin/ /brnab sems sdig pa yid byed pa/ /</text></item>
<item><p>263a7</p><section>mdo sde</section><text>mdzangs pa rnams kyis ma bsten to/ /mar me 'bar ba'i me bzhin du/ /bdag gis byas pas sreg par byed/ /brnab sems sdig pa yid byed pa/ /gnod pa dag ni nye bar byed/ /tsha bar smin cing dug 'byung ba/ /gang yin de ni rtag tu spongs/ /gzhan</text></item>
<item><p>263b1</p><section>mdo sde</section><text>gyi phun sum tshogs mthong nas/ /bdag gir bya snyam bsams pa ni/ /brnab sems de yis bslangs pa yi/ /dug gi 'bras bu 'dir 'ongs so/ /de ltar de gshin rje'i mi de rnams kyis spyo spyo brgyad brgyad nas lo 'bum phrag mang por gnod pa nyid kyis</text></item>
<item><p>263b2</p><section>mdo sde</section><text>gnod par byed de/ de'i sdig pa'i las kyis 'byang bar mi 'gyur ro/ /de nas yun ring mo zhig 'das nas sems can dmyal ba pa de me mdag gi chu bo'i nang du bying zhing 'bros pa na gar bab bab tu 'bros pa dang / lcags kyis gzhi rab tu 'bar ba'i</text></item>
<item><p>263b3</p><section>mdo sde</section><text>steng du bab nas de nas yang dang yang du 'gre ldog ste/ langs nas kun tu rgyug pa na/ gcig pu gnyis su med cing grogs med pa las kyi dbang gis gyur pa'i sems can dmyal ba pa las kyis dgra'i nang du song ngo / /gal te yang gshin rje'i mi de dag las</text></item>
<item><p>263b4</p><section>mdo sde</section><text>thar nas gar bab bab tu 'bros so/ /de nas gnod sems kun tu bsten cing bsgoms te mang du byas pa de'i 'bras bu nye bar gnas pa ni mgon 'dod pa/ skyabs 'dod pa/ dpung gnyen 'dod pa de skyabs dang dpung gnyen 'dod cing las kyis byas pa'i</text></item>
<item><p>263b5</p><section>mdo sde</section><text>seng ge dang / stag dang / sbrul shin tu khros pa dag mdun du 'dug pa dang / de de dag la 'jigs nas gar bab bab tu 'bros kyang de mi dge ba'i las kyis 'bros par ga la nus te/ de de dag gis bzung ngo / /bzung nas kyang shin tu 'khrugs pa rnams kyis</text></item>
<item><p>263b6</p><section>mdo sde</section><text>dang por re zhig la za'o/ /de'i la za ba na ngu skad 'byin cing smre sngags 'don la 'gre ldog par byed do/ /de'i rtsib logs la yang mche ba dug ltar rno ba kun gyis brad brad nas za zhing stag dag gis kyang rgyab tu zos/ rkang pa ni mes bsregs shing</text></item>
<item><p>263b7</p><section>mdo sde</section><text>gshin rje'i mi rnams kyis kyang rgyang ring po la sogs par 'phangs so/ /de ltar snying rje chen po'i shugs thob pa de la 'di ltar gshin rje'i mi rnams kyis rjes su bstan pa tshigs su bcad de smras pa/ mi yi skyes bu tha ma la/ /gnod sems me 'dra yod pa ni/ /</text></item>
<item><p>264a1</p><section>mdo sde</section><text>sreg pa dag las sreg pa thob/ /don med ci zhig yongs su smre/ /sems can dmyal bar skye ba yi/ /rgyu ni mi bzad gnod sems yin/ /thag pa gang gis bcings pa yi/ /mi ni yongs su khrid par byed/ /gnod sems dag gis</text></item>
<item><p>264a2</p><section>mdo sde</section><text>rmongs pa'i mi/ /rtag tu de la yid 'jug pa/ /zhi bar shin tu mi 'gyur te/ /bu ga'i nang na sbrul 'dug bzhin/ /mi gang gnod sems mi bzad cing / /shin tu drag pa'i ngo bo ni/ /nyi ma la ni mun pa bzhin/ /de dag la ni bde ba med/ /gnod sems</text></item>
<item><p>264a3</p><section>mdo sde</section><text>snying la yod pa ni/ /kun gyis bsrung bar mi nus te/ /bshes grogs gnyen gyi mis ma yin/ /chos dang don gyi tshogs kyis min/ /gnod sems 'di ni mun pa yi/ /tshogs dang 'dra zhes brjod pa yin/ /gnod sems skyed par byed pa ni/ /gnod sems zhes ni yongs su sgrogs/ /gnod</text></item>
<item><p>264a4</p><section>mdo sde</section><text>sems med pa ji ltar 'gyur/ /gnod sems med pa mchog tu dge/ /gnod sems yod pa pha rol tu/ /mi bzad 'chi bar de dag 'gro/ /gnod sems kyis ni drangs pa dag /sems can dmyal ba drag por</text></item>
<item><p>264a5</p><section>mdo sde</section><text>'ongs/ /las zad nas ni thar 'gyur zhing / /dmyal bar 'gre ldog mi byed do/ /de ltar bstan cing rjes su bstan nas gshin rje'i mi rnams dang seng ge dang / stag gnod sems mang du yod pa rnams kyis 'thun par rdeg cing za bar byed de/ sa bon las 'bras</text></item>
<item><p>264a6</p><section>mdo sde</section><text>bu 'byung ba bzhin du de'i gnod sems dang 'thun par las kyi rnam par smin pa 'byung ste/ de ltar sems can dmyal ba pa de las de'i 'bras bus 'tshed cing za'o/ /de gal te yang de las thar na mgon 'dod pa/ skyabs 'dod pa/ gar bab bab tu 'bros so/ /</text></item>
<item><p>264a7</p><section>mdo sde</section><text>sdig pa chen pos bskul ba log par lta ba mtshams med pa lnga'i lam ni 'di yin te/ mnar med par skyes nas de nas nges par myong bar 'gyur ba'i mtshams med pa gzhan dag yod pa der skye la skyes ma thag tu las so sor myong bar 'gyur ro/ /sems can</text></item>
<item><p>264b1</p><section>mdo sde</section><text>dmyal ba pa de mu stegs kun tu rgyu dang / rdzogs byed dang / lhas byin dang / ko ka li ka gang du 'tshed pa'i gnas der sems can dmyal ba pa chen po 'di yang 'gro bar 'gyur te/ gang na sdug bsngal nges par myong bar 'gyur ba mi bzad pa tsha ba drag pa</text></item>
<item><p>264b2</p><section>mdo sde</section><text>bas kyang shin tu drag pa/ de dag rjes su myong ngo / /de'i sdug bsngal sems can thams cad kyis dpe bya bar sla ba ma yin te/ mnar med pa'i sdug bsngal de myong bar 'gyur ro/ /sdig pa byed pa de mun pa'i tshogs su gyur pa dang / sems can</text></item>
<item><p>264b3</p><section>mdo sde</section><text>thams cad spu zing zhes byed pa mnar med pa chen po ga la ba der de'i 'tshed do/ /sreg go/ /gsheg go/ /mtshon cha ra ltar 'bab pas bzhog go/ /de nas yang 'byung bar 'gyur te/ yang 'jog go/ /gsheg go/ /sreg go/ /mda' bo che</text></item>
<item><p>264b4</p><section>mdo sde</section><text>dang / rdo rje dang / ser ba dang / rdo char ltar 'bab pas gsod do/ /de ltar mtshams med pa lnga byed pa de dag sreg pa na/ me'i phung po chen po bcu gcig byung ste/ de dag shin tu sdug bsngal bar byed do/ /der phyogs bcu'i me 'bar ba bcu dang /</text></item>
<item><p>264b5</p><section>mdo sde</section><text>me'i phung po bcu gcig 'byung ste/ bkres pa dang / skom pa byas nas khar 'byung ngo / /de'i lus kyi steng 'og dang / rtsib logs su 'bar ba'i phreng ba mched pas ji ltar de'i lus kyi gseb phra mo yang mi mngon pa de ltar sreg go/ /me de yang ji ltar skra</text></item>
<item><p>264b6</p><section>mdo sde</section><text>de dag gi rtse mo'i bar yang mi mngon pa de ltar phan tshun shin tu nyon mongs par 'tshed pas mnar med do/ /bde ba'i bar skabs kyi dus kyang med pas mnar med do/ /dbang po thams cad yul kun la 'tshed cing yid dang 'gal bas mnar med de</text></item>
<item><p>264b7</p><section>mdo sde</section><text>'jig rten de nas shi nas sems can dmyal ba chen po mnar med pa ma gtogs par de las gzhan du mi skye ste/ mnar ba'i gzhi med cing gnod pa'i grangs kyi bar med pa'i phyir mnar med do/ /'dod pa'i khams su gtogs pa'i sems can thams</text></item>
<item><p>265a1</p><section>mdo sde</section><text>cad kyi 'og tu gyur pa ni mnar med pa de dag yin te/ gzhan dag mnar med pa yin pas mnar med do/ /sems can dmyal ba chen po de'i mgo la ji ltar steng nas gnod pas kun nas nyon mongs pa ltar de'i mgo la yang de'i bar skabs kyi gzhi</text></item>
<item><p>265a2</p><section>mdo sde</section><text>med pas mnar med do/ /sa gzhi zangs dmar po rab tu bskol ba dang / khrag dang / sha dang rus par 'dres shing 'khrugs pa dag la bar med pa de bzhin du mnar med pa yang pags pa dang / sha dang / tshil dang / rus pa dang / rkang du gtogs pa</text></item>
<item><p>265a3</p><section>mdo sde</section><text>thams cad rab tu 'bar te/ de ltar kun nas rab tu 'bar ba dag la mngon pa yang med cing mnar ba'i gzhi kyang med pa'i phyir mnar med do/ /ri las chu 'bab pa'i shugs ltar nyin gcig bzhin du gnod pa dpe med pa 'phel zhing 'byung ste/ de ltar</text></item>
<item><p>265a4</p><section>mdo sde</section><text>gnod pa rnams mnar ba'i gzhi cung zad kyang med pas mnar med do/ /srid pa bar ma 'gag pa dang / dus mnyam du lan grangs gzhan la myong bar 'gyur ba'i las kyis der skyes nas mnar ba'i gzhi'i bar shin tu chung ba yang med pa'i phyir mnar med de/</text></item>
<item><p>265a5</p><section>mdo sde</section><text>de ltar gnod pa brjod par mi nus kyang cig dper bya na rgya mtsho'i chu'i thigs pa bgrang bar sla ba ma yin pa de bzhin du mnar med pa rnams kyi las nyes par byas pa lnga'i gnod pa bgrang ba'am/ brjod par sla ba ma yin no/ /'di lta ste/ ji ltar mnar</text></item>
<item><p>265a6</p><section>mdo sde</section><text>med pa'i las lci ba'i mthus de'i tshe sdug bsngal gyi gnas gzhan ci yang med de sdug bsngal de yang de lta bu yin no/ /gang gis mnar med pa'i las gcig byas na/ de'i sdug bsngal chung bar 'gyur ro/ /gang gis las gnyis byas na de'i tshad pas lus che bar</text></item>
<item><p>265a7</p><section>mdo sde</section><text>'gyur te/ sdug bsngal yang de ltar rgyu dang rgyu yis 'bras bu lci bar 'gyur ro/ /bde ba dang sdug bsngal gyi rgyu ni dpe med par 'gyur te/ 'dod pa rnams kyi ni bde ba yin mi 'dod pa rnams kyi ni sdug bsngal ba yin te/ gnas 'di gnyis ni steng dang / 'og dang</text></item>
<item><p>265b1</p><section>mdo sde</section><text>mtha' dag tu dpe bya bar mi nus so/ /de ci'i phyir zhe na/ legs par byas pa dang / nyes par byas pa'i mtha' dag ni rgyu 'thun par 'bras bu 'byung ste/ sems can dmyal ba pa rnams kyang de dang 'dra bar dpe bya bar mi nus so/ /de ltar de bskal pa'am/</text></item>
<item><p>265b2</p><section>mdo sde</section><text>bskal pa las lhag par bsregs nas las de zad na thar bar 'gyur te/ rgyu rkyen zad na 'bras bu yang zad par 'gyur ro/ /ji ltar me shi na tsha ba med par 'gyur ba dang / sa bon zad na 'bras bu yang zad par 'gyur ba de bzhin du gang gi tshe mnar med pa'i mi dge</text></item>
<item><p>265b3</p><section>mdo sde</section><text>ba'i las de bcom zhing spangs la zad par gyur pa de'i tshe sems can dmyal ba de las thar bar 'gyur ro/ /thar nas kyang rgyu 'thun pa'i 'bras bu ri gseb khab rtse lta bu'i nang du rnams su skye bar 'gyur ro/ /der skyes nas bkres pa dang skom pas gdungs</text></item>
<item><p>265b4</p><section>mdo sde</section><text>shing lus tshal shing bsregs pa lta bur 'gyur ro/ /de las thar nas kyang dud 'gro'am chu srin byis pa gsod dag tu skye bar 'gyur ro/ /de bzhin du ljan ljin gyi tshogs phyi sa mi gtsang ba 'jig par byed pa'i srin bur 'gyur ro/ /tshe rabs nyis stong du yi</text></item>
<item><p>265b5</p><section>mdo sde</section><text>dgas bkres shing skom pa dag gis gdungs par 'gyur zhing bsregs par 'gyur/ tshe rabs nyis stong du dud 'gro rnams su skye ste/ yang las kyi dbang gis rgyu dang 'thun pa'i 'bras bus dud 'gro'i ris sdug bsngal rnam pa sna tshogs kun dang za ba dang gsad pa'i</text></item>
<item><p>265b6</p><section>mdo sde</section><text>bsam pa tha dad pa rnams kyi nang du skye bar 'gyur ro/ /de gcig la gcig za ba'i sdug bsngal de las thar nas gal te lan grangs gzhan la myong bar 'gyur ba'i las kyis mi'i nang du skyes na las de dang rgyu 'thun par tshe rabs lnga brgyar mngal du 'chi bar 'gyur ro/ /</text></item>
<item><p>265b7</p><section>mdo sde</section><text>tshe rabs lnga brgyar byung ma thag tu 'chi bar 'gyur/ tshe rabs lnga brgyar gog thal thul tsam na 'chi bar 'gyur ro/ /gal te yang phyis rgyu dang 'thun pa'i 'bras bu ma lus par 'byung ste de lus mtha' yas pa nas zhugs pa/ las kyi dra ba dang 'thun pa'i 'bras bu chung</text></item>
<item><p>266a1</p><section>mdo sde</section><text>ngu dang 'bring dang chen po dmigs par 'gyur ro/ /'dir dge slong gis tshigs su bcad de smras pa/ 'khor ba thog ma med pa nas/ /las kyi dra bas bsgribs pa'i mi/ /rang gi las kyi rgyu 'bras las/ /byung ba skye zhing 'chi ba yin/ /lha</text></item>
<item><p>266a2</p><section>mdo sde</section><text>las dmyal bar skye 'gyur zhing / /dmyal las de bzhin lha yul du/ /mi rnams yul du 'am/ /sems can dmyal bar rab tu 'gro/ /gzhan dang gzhan du 'byung zhing skye/ /gzhan dang gzhan du 'byung zhing bde/ /sred pa'i las kyis byung</text></item>
<item><p>266a3</p><section>mdo sde</section><text>ba'i tshe/ /dbang phyug la sogs de ma byas/ /'khor bar srog chags rnams kyis ni/ /rtag tu las ni grangs med byas/ /de bzhin gshegs pa ma gtogs pas/ /mkhas pas nam yang mi shes so/ /las de'i rnam pa bdag gis shes/ /rgyu</text></item>
<item><p>266a4</p><section>mdo sde</section><text>dang rkyen ni rtag tu rig /stobs de bdag dang ldan pas na/ /srog chags kun la so sor phan/ /dge slong dag de ltar dge slong des mnar med pa'i sdug bsngal dag so sor mthong ba na 'khor ba thams cad la yid 'byung zhing byams pa mchog gi bdag nyid dang /</text></item>
<item><p>266a5</p><section>mdo sde</section><text>snying rjes yongs su bsgos pa'i sems nye bar gzhag pas sa gzhan bcu gcig pa la zhugs so/ /de sa gzhan de la zhugs pa dang / sa bla ba dag dga' nas bar snang la spyod pa'i gnod sbyin rnams la mngon par bsnyad do/ /de dag gis kyang rgyal po chen po bzhi la</text></item>
<item><p>266a6</p><section>mdo sde</section><text>bsnyad do/ /de dag gis kyang rgyal chen bzhi'i lha rnams la bsnyad de/ de ltar snga ma bzhin du sbyar nas/ tshangs pa chen po'i lha rnams kyi bar dag gcig la gcig sgrogs te/ 'di ltar lha 'dzam bu'i gling na yul che ge mo zhig na rigs kyi bu mang ge mo zhig skra</text></item>
<item><p>266a7</p><section>mdo sde</section><text>dang kha spu bregs gos ngur smrig bgos nas dad pas khyim nas khyim med par rab tu byung ste/ de bdud dang lhan cig g.yul 'gyed par 'dod la de yul gyi dngos po la mi 'dod de/ kun nas nyon mongs pa'i shul rnams la dga' bar mi byed de/ des gzhan</text></item>
<item><p>266b1</p><section>mdo sde</section><text>bcu gcig pa la zhugs pa de thos nas lha tshangs pa chen po bdud kyi phyogs ni dmas so/ /dam pa'i chos kyi phyogs ni ma thos so/ /dge ba'i phyogs ni 'phel to/ /chos la chos kyi rjes su 'jug pa ni kun nas byung ngo zhes yid rab tu dga'o/ /dge slong</text></item>
<item><p>266b2</p><section>mdo sde</section><text>dag de nas yang rnal 'byor spyod pa nang gi chos la chos kyi rjes su lta zhing gnas pa mnar med pa ji lta ba bzhin mthong nas/ de'i 'khor ji ltar 'dug snyam nas rtog par byed de/ kye ma sems can dmyal ba chen po'i 'khor ji snyed cig yod snyam du yongs su rtog</text></item>
<item><p>266b3</p><section>mdo sde</section><text>par byed do/ /des thos pa las byung ba'i shes pa'am lha'i mig gis 'di ltar mnar med pa dge slong gi yid byung ba de mthong nas de'i 'khor gzhan la rtog par byed do/ /de nas yang dge slong las kyi 'bras bu rnam par smin pa shes pa des/ sems can</text></item>
<item><p>266b4</p><section>mdo sde</section><text>dmyal ba chen po mnar med pa'i 'khor la rtog par byed de/ kye ma sems can dmyal ba chen po'i 'khor ji snyed cig yod snyam mo/ /des thos pa las byung ba'i shes pas ji ltar sems can dmyal ba chen po gzhan dag gi 'khor bcu drug pa yod pa de bzhin du</text></item>
<item><p>266b5</p><section>mdo sde</section><text>mnar med pa yang 'khor bcu drug gi bar du yod par mthong ste/ 'di lta ste/ bya rog kha dang / thams cad sa 'og dang / sdug bsngal mtha' yas mang dang / wa skad 'byin dang / lcags kyi ce spyang gi zas dang / lto gnag dang / lus zhum dang /</text></item>
<item><p>266b6</p><section>mdo sde</section><text>rmi lam 'jigs byed ston dang / lus zhum mi bzad 'phyang dang / ri brtsegs char ltar 'bab dang / bya 'dzam pa skad 'byin dang / skar phreng dang / sdug bsngal kun gyis nyen dang / gos dri dang / lcags glebs dang / 'gro ba mes sreg ste/ 'di dag ni sems</text></item>
<item><p>266b7</p><section>mdo sde</section><text>can dmyal ba chen po'i 'khor bcu drug yin no/ /de la mi dge ba bcu'i las kyi lam dang / sems can dmyal ba chen por 'gro ba lnga dag gis mnar med pa 'grub pa mthong ste/ nang du lnga dag byas pas mnar med pa der skye bar 'gyur ro/ /de dang 'thun pa'i</text></item>
<item><p>267a1</p><section>mdo sde</section><text>las chung ngu byas pas ni de'i 'khor du skye bar 'gyur te/ ji ltar las byas shing bsags pa las kyi nyer bsdogs dang / las kyi mjug byas pa bsten cing bsgoms te mang du byas pa bzhin du sems can dmyal ba'i 'khor gzhan du skye bar 'gyur</text></item>
<item><p>267a2</p><section>mdo sde</section><text>ro/ /de la mang du mnar med pa lnga 'byung ste/ 'di lta ste/ bsams bzhin du ma la ngan sems kyis khrag 'byin par byed cing 'byin pa de la dga' bar byed/ goms par byed/ mang du byed/ pha rol dag la ston par byed/ de nyid la rab tu 'jog par byed cing</text></item>
<item><p>267a3</p><section>mdo sde</section><text>de nyid kyi las byed du 'jug na/ de lus dang bral nas ngan 'gro log par ltung ba sems can dmyal ba bya rog kha zhes bya bar skye bar 'gyur ro/ /der skyes nas mnar med pa ma gtogs par gang yang sos la sogs pa bdun gyi gnod pa thams cad brgya 'gyur du 'byung ngo / /</text></item>
<item><p>267a4</p><section>mdo sde</section><text>khyad par du 'byung ba ji ltar bya rog gi kha ltar gdangs nas gshin rje'i mi nag po zhes bya bas ba tshwa'i chu bo de dag len par byed do/ /ba tshwa'i chu bo de dag ni shugs drag pa yin te/ ba tshwa'i chu bo de la de'i kha zed du 'jug go/ /ba tshwa'i chu bo des mchu dang / rkan dang /</text></item>
<item><p>267a5</p><section>mdo sde</section><text>so dang / mid pa dang / rna ba dang / snying dang / mchin pa dang / rgyu ma dang / pho ba dang / long ka dang / glo ba dag bsregs nas thur du byung ngo / /de tsha ba'i chu bo'i nang du song ste/ khong ba'i nang du song zhing bu ga'i nang du song ba des gsog tu gyur cing phyi rol</text></item>
<item><p>267a6</p><section>mdo sde</section><text>'ba' zhig lus te las kyi chad pas bzung zhing sdug bsngal tsha ba rtsub pa dag myong ba na/ dus yun ring po lo bgrang gis mi lang bar 'tshed par byed de/ de ji srid du de'i sdig pa'i las bcom zhing spangs la zad par ma gyur pa de srid du 'tshed do/ /de de las</text></item>
<item><p>267a7</p><section>mdo sde</section><text>thar na las de dang rgyu 'thun par tshe rabs stong du lto gug tu skye bar 'gyur/ tshe rabs stong du dud 'gro glang po che dang / sri ma ra dang / d+hu na d+hu dang / ma ra dang / sre mo dang / sbrul dang / 'ga' la dang / go ta ka dang / sa rko dang / sbrang bu dang /</text></item>
<item><p>267b1</p><section>mdo sde</section><text>phye ba dang / bal glang gi rigs rnams su skye bar 'gyur ro/ /gal te yang de las thar nas mi rnams dang skal ba mnyam par mir skyes na/ de rngon pa'i rigs su skye bar 'gyur te/ tshe rabs nyis brgyar mngal du gnas pa nyid na'am/ gog thal</text></item>
<item><p>267b2</p><section>mdo sde</section><text>thul na'am/ kha spu skyes tsam na 'chi bar 'gyur te/ bag chags des de phyir zhing sdig pa byed pa mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po mnar med pa'i 'khor la brtags na/ des</text></item>
<item><p>267b3</p><section>mdo sde</section><text>thos pa las byung ba'i shes pas sems can dmyal ba thams cad sa 'og ces bya ba mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ gang gis bsams pa bzhin du dge slong ma dgra</text></item>
<item><p>267b4</p><section>mdo sde</section><text>bcom pa zag pa zad pa la spyad la kun tu bsten cing bsgoms te mang du byas na/ de lus dang bral nas ngan 'gro log par ltung ba sems can dmyal ba thams cad sa 'og tu skye bar 'gyur ro/ /der skyes nas kyang de la gang sems can dmyal ba yang sos</text></item>
<item><p>267b5</p><section>mdo sde</section><text>la sogs pa bdun gyis gnod pa bsdus pa de dag thams cad brgya 'gyur du 'byung bar 'gyur ro/ /khyad par du 'byung ba ni 'di ltar lcags kyis gzhi de brkos nas gshin rje'i mi rnams kyis mgo thur du bstan te sa brkos par de'i mgo gang yin pa thur du</text></item>
<item><p>267b6</p><section>mdo sde</section><text>bstan cing rkang lag gang yin pa de dag gyen du ston par byed do/ /de sdug bsngal gyis nyam thag nas ngu skad 'don mi nus/ cho nges 'debs mi nus/ ku cho 'byin mi nus so/ /de'i lus thur du bstan pa gang yin pa de dag thams cad gshin rje'i mi</text></item>
<item><p>267b7</p><section>mdo sde</section><text>rnams kyis ste'u thogs te rus pa lhag ma ma lus pa'i bar du 'jog par byed do/ /rus pa de dag la yang ba tshwa'i chus chag chag 'debs te de dag la chag chag btab nas kyang 'gre ldog go/ /de'i ba tshwa'i chag chag btab pa de dag las de phyung na srog gi lhag</text></item>
<item><p>268a1</p><section>mdo sde</section><text>ma cig lus pa zangs dmar po rab tu bskol ba 'khrigs pas bdas shing lcags kyi snod rab tu bsregs par 'jug par byed do/ /de der mon sran gre'u dang / rgya sran 'tshed pa ltar steng 'og tu 'byung ba na lcags kyi bum pa kun bltar mi snang bar</text></item>
<item><p>268a2</p><section>mdo sde</section><text>kun nas rlangs pas 'khrigs te/ ji srid du de'i sdig pa'i las bcom zhing spangs la zad par ma byas pa de srid du lo 'bum phrag du mar rdung zhing 'tshed do/ /de phyis sems can dmyal ba de las thar nas bskal pa'am bskal pa'i lhag mar sreg pa'i gnod pa bsam gyis</text></item>
<item><p>268a3</p><section>mdo sde</section><text>mi khyab pa cig 'byung bar 'gyur ro/ /de de las thar nas tshe rabs stong du kha zas med pa'i nang du skye bar 'gyur te/ de'i lus bkres pa dang / skom pas gdungs shing kun nas thams cad du mar me'i snying po 'bar ba ltar rab tu 'bar ro/ /de de las thar</text></item>
<item><p>268a4</p><section>mdo sde</section><text>na las de dang rgyu 'thun par tshe rabs stong du dud 'gro mya ngam gyi bya bkres pa dang / skom pas gdungs pa 'di lta ste/ bye'u mchil pa dang / wa dang / zin pa dang / 'ba' sa ka dang / skyin gor dang / tung ka dang / mA tri ka dang / ba ra po ta dang / khyi dang /</text></item>
<item><p>268a5</p><section>mdo sde</section><text>mche ba gtsigs la sogs pa'i dud 'gro rnams su skye bar 'gyur ro/ /de las kyang thar nas gal te mi rnams dang skal ba mnyam par mir skyes na de mi rta gdong can gyi yul du skye bar 'gyur/ tshe rabs nyis brgyar yang mngal du 'chi bar 'gyur/ gal te yang byang</text></item>
<item><p>268a6</p><section>mdo sde</section><text>nas 'tsho na de dbul zhing nad kyis nyon mongs par 'gyur/ de bzhin du tshe rabs lnga brgyar za ma dang ma ning du 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po mnar med pa'i 'khor la brtags</text></item>
<item><p>268a7</p><section>mdo sde</section><text>na/ des thos pa las byung ba'i shes pas sems can dmyal ba sdug bsngal mtha' yas mang zhes bya ba ji ltar gnas pa mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ shin tu</text></item>
<item><p>268b1</p><section>mdo sde</section><text>chags pa'i snying gis yul la sems 'jug pa'am/ sdig pa'i grogs po dang phrad pas sam/ ra ro ba'i nyes pas ma la 'khrig pa byas shing sad nas kyang shin tu chags pa'i 'dod chags dang ldan pas 'khrig pa byas la sdig pa'i grogs po'i tshig gis de nas chags</text></item>
<item><p>268b2</p><section>mdo sde</section><text>pas yang de nyid la 'khrig par byed/ kun tu sten cing sgom la mang du byed/ gzhan dag kyang de nyid la rab tu 'jog par byed na de lus dang bral nas ngan 'gro log par ltung ba sems can dmyal ba sdug bsngal mtha' yas mang du skye bar 'gyur ro/ /der skyes nas</text></item>
<item><p>268b3</p><section>mdo sde</section><text>kyang gang sems can dmyal ba yang sos la sogs pa'i gnod pa de dag thams cad brgya 'gyur du 'byung ngo / /khyad par du 'byung ba ni 'di ltar de'i rkub tu phur bu rab tu 'bar ba rnams dang / tsher ma gang yin pa dag 'jug par byed do/ /snar yang tho ba dag</text></item>
<item><p>268b4</p><section>mdo sde</section><text>blangs nas phur bu rnams 'debs par byed/ rna gung du yang tho ba dag gis phur bu rnams 'debs par byed/ khar yang tho ba blangs nas phur bu so rno zhing 'bar rab tu 'bar ba rnams kyis rab tu 'gengs par byed/ de'i 'og tu kha'i sdug bsngal rab tu 'bar ba dang /</text></item>
<item><p>268b5</p><section>mdo sde</section><text>'og tu gyur pa'i sdug bsngal dag gis sdug bsngal bar byed/ sreg par byed/ gsheg par byed/ rdeg par byed/ rngo bar byed do/ /nang gi mnar med pa'i kun nas rnam pa thams cad du sdug bsngal gyis nyen te ji ltar de dpe bya bar sla ba ma yin pa de ltar ji</text></item>
<item><p>268b6</p><section>mdo sde</section><text>srid du de'i sdig pa'i las bcom zhing spangs la zad par ma byas pa de srid du sdug bsngal myong bar 'gyur ro/ /de phyis sems can dmyal ba bskal pa'am/ bskal pa las lhag par bsregs pa de las thar na sdig pa'i las de dang rgyu 'thun pa'i 'bras bus tshe rabs</text></item>
<item><p>268b7</p><section>mdo sde</section><text>bzhi stong du kha thur du bltas pa mdag ma za ba'i nang du lus bkres pa dang / skom pas gdungs pa'i lus su skye bar 'gyur ro/ /mya ngam chu dang / grib ma med pa'i smyig ma'i tshal gyi dud 'gro dag tu yang skye bar 'gyur/ srog chags ri la gnas pa grib ma</text></item>
<item><p>269a1</p><section>mdo sde</section><text>'jigs byed dang / mun pa can dang / zin pa gnas pa de dag gi dud 'gro kha gdong nyams shing shi la thug pa'i rnam pa de lta bur skye bar 'gyur ro/ /gang 'od ma'i tshal du rlung gi drud pas me 'byung ste/ me des tshe rabs bzhi stong du sreg cing</text></item>
<item><p>269a2</p><section>mdo sde</section><text>'tshed do/ /de las kyang thar nas gal te mi rnams dang skal ba mnyam par mir skyes na/ de'i chung ma bsrungs par mi 'gyur/ gzhan gyi chung ma dang lhan cig 'dug par 'gyur/ de rgyal po'am/ blon pos de'i rlig pa 'byin par byed/ khyim thams</text></item>
<item><p>269a3</p><section>mdo sde</section><text>cad yongs su spangs par 'gyur/ lam po che'am/ bzhi mdo'am/ grong khyer ram/ gzhan gyi sgor rag lus par 'gyur/ rtag tu skom slong zhing bkres la lus chung bar 'gyur/ de yang dang yang du nad chen pos thebs par 'gyur te/ de srang</text></item>
<item><p>269a4</p><section>mdo sde</section><text>ngam bzhi mdo'am dur khrod du sdug bsngal mi bzad pas nyam thag nas 'chi bar 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po mnar med pa'i 'khor la brtags na/ des thos pa las byung</text></item>
<item><p>269a5</p><section>mdo sde</section><text>ba'i shes pas sems can dmyal ba wa skad 'byin zhes bya ba mthong ngo / /der sems can dag las gang gis skye bar 'gyur snyam nas/ des thos pa las byung ba'i shes pas brtags na/ gang thams cad mkhyen pa'am/ rang sangs rgyas sam/ dgra</text></item>
<item><p>269a6</p><section>mdo sde</section><text>bcom pa'am/ chos dang 'dul ba la ngan du brjod cing chos ma yin pa la chos lta bur brjod la gzhan dag kyang chos ma yin pa la rab tu 'jog par byed/ shin tu dga' bar byed/ rab tu dga' bar byed la/ de chos ma yin pa de nyid la yang dang yang du chos</text></item>
<item><p>269a7</p><section>mdo sde</section><text>lta bur ston par byed cing 'phags pa rnams la rtag tu mi snyan par brjod na de lus dang bral nas ngan 'gro log par ltung ba sems can dmyal ba wa skad 'byin par skye bar 'gyur ro/ /der skyes nas kyang sems can dmyal ba yang sos la sogs pa bdun gyi gnod pa</text></item>
<item><p>269b1</p><section>mdo sde</section><text>bsdus pa de dag thams cad rang gi las kyi 'bras bu dang 'thun par 'byung ngo / /khyad par du 'byung ba ni 'di ltar sems can dmyal ba de'i las kyis byas pa'i wa kha rab tu 'bar ba rnams kyis shin tu gang la der skyes ma thag tu wa mche ba rab tu 'bar ba rnams rgyug</text></item>
<item><p>269b2</p><section>mdo sde</section><text>ste/ 'phags pa la skur ba 'debs pa de la 'dzin par byed do/ /sdig pa byed pa de'i mgo yang gzhan/ lce yang gzhan/ yang gzhan/ brang zhol yang gzhan/ snying yang gzhan/ mcher pa yang gzhan/ rgyu ma yang gzhan/ gnye ma yang gzhan/ lto</text></item>
<item><p>269b3</p><section>mdo sde</section><text>ba yang gzhan/ sta zur yang gzhan/ brla'i rus sbubs kyang gzhan/ byin pa'i sbubs kyang gzhan/ pus mo'i lha nga yang gzhan/ lag pa dang rkang pa yang gzhan/ sor mo yang gzhan/ rkang pa'i sor mo yang gzhan du khyer te/ de ltar yan</text></item>
<item><p>269b4</p><section>mdo sde</section><text>lag dang nying lag zhigs pa thams cad so sor khyer ro/ /de nas yang de'i sdig pa'i las kyis byas shing bsags pa so so yang dag pa myong ba'i 'bras bu skye bar 'gyur te/ de ltar na yun ring du 'bras bu de myong bar 'gyur ro/ /de gal te yang thar</text></item>
<item><p>269b5</p><section>mdo sde</section><text>nas gar bab bab tu 'bros pa dang / gshin rje'i mi gzhan dag gis bzung nas de'i kha de gdangs te lce bzung nas mtshon hu lu dag gis dum bu dum bur gcod do/ /bcad nas kyang yang skye bar 'gyur te/ de'i ngag mi gtsang ba 'byin pa gang gis 'phags</text></item>
<item><p>269b6</p><section>mdo sde</section><text>pa la skur pa btab pa dang / pha rol dag la chos ma yin pa la chos lta bur bstan pa ni de ltar de yun ring du sdug bsngal gyi tshor ba tsha ba dag myong bar 'gyur ro/ /de gal te yang de las thar nas mgon 'dod pa/ skyabs 'dod pa/ dpung gnyen 'dod</text></item>
<item><p>269b7</p><section>mdo sde</section><text>pa/ gar bab bab tu 'bros pa dang / de'i las kyis byas pa gshin rje'i mi dag 'byung bar 'gyur te/ de dag gis yang bzung ngo / /bzung nas kyang phyin ci log tu smra ba dang / g.yo thabs smra ba/ sdig pa smra ba/ chos ngan pa'i chos kyis sems</text></item>
<item><p>270a1</p><section>mdo sde</section><text>can dag lam bzang po las skyod par byed cing smra ba de de rnams kyis bzung ste kha gdangs nas de'i lce phyung ngo / /de yang 'jam zhing zangs kyi mdog ltar dmar ba rgyang grags tsam du skyes te/ de yang lcags kyi sa gzhi rab tu 'bar ba</text></item>
<item><p>270a2</p><section>mdo sde</section><text>la ldag tu 'jug go/ /ldag tu bcug nas thong gshol gyi so rno zhing 'bar la rab tu 'bar ba brgya dang / rmon glang rmig pa 'dor ba rno zhing rab tu 'bar ba thong mkhan dang ldan pa rnams kyis don ma yin pa byed pa 'jig rten pha rol tu 'gro ba'i dbang du gyur cing don</text></item>
<item><p>270a3</p><section>mdo sde</section><text>ma yin pa'i skye gnas lcer ming btags pa de la rmed par byed de/ de ltar de yun ring du 'tshed cing sreg go/ /de'i lce gnod pa dang phrad pa de ngu bar byed/ 'khun par byed/ ku cho 'don par byed/ ngu skad 'byin par byed/ mig yongs su 'gyur bar byed</text></item>
<item><p>270a4</p><section>mdo sde</section><text>do/ /de ltar de ngu skad 'byin pa na 'di ltar gshin rje'i mi rnams kyis rjes su bstan pa tshigs su bcad de smras pa/ sdig tshig yid la bsams nas su/ /'phags la smod gang dmyal bar ni/ /bye ba lnga bcu rtsa drug dang / /de bzhin bye ba phrag drug</text></item>
<item><p>270a5</p><section>mdo sde</section><text>gnas/ /chos ma yin pa chos tshul dang / /sdig byed legs pa'i tshul du ni/ /khyod kyis sngon ni gang smras pa/ /me des khyod la skrag par byed/ /ji ltar sems can khyad par can/ /chos 'dod dag las khyod kyis su/ /nges par ngan 'gror 'gro ba</text></item>
<item><p>270a6</p><section>mdo sde</section><text>yin/ /bde med sdig pa rab tu smras/ /gang zhig rtag tu smra zhing / /chos ma yin smra chos ldan min/ /de yul kun gyi rkun ma yin/ /rkun ma tha mal rkun ma min/ /chos smra ba yi mi dag ga gang / /chos nyid la ni spyod pa ste/ /gang du 'gro ba</text></item>
<item><p>270a7</p><section>mdo sde</section><text>gnod med pa'i/ /rtag pa'i gnas su de 'gro 'o/ /'khrug med mi zad nor yin te/ /skye bo kun gyi jo bor che/ /bden pa mtho ris skas yin te/ /de nyid mya ngan 'das pa'i sgo/ /de ltar bden pa mchog brtags pa/ /rtag tu chos shes dran pa ni/ /</text></item>
<item><p>270b1</p><section>mdo sde</section><text>mya ngan dga' ba med gnas su/ /mi mchog 'di ni 'gro bar 'gyur/ /khyod kyis chos ni rnam spangs pa/ /mkhas pa rnams kyis smad pa yin/ /khyod kyis mi bzad gang bsgrags pa/ /de 'dir khyod la rnam par 'tshed/ /de ltar 'phags pa la skur pa 'debs</text></item>
<item><p>270b2</p><section>mdo sde</section><text>pa'i mi de gshin rje'i mi de rnams kyis rjes su bstan nas gnod pa snga ma dag pas mang bar gnod par byed de/ gang de'i ming yang shes par sla ba ma yin no/ /'phags pa la ngan du brjod pa de nyid kyi gnod pa mi bzad pa gang yin pa rgyu dang 'thun par 'bras bu</text></item>
<item><p>270b3</p><section>mdo sde</section><text>'byung ba ni de bzhin gshegs pas gsung ste/ de ltar ji srid du de'i sdig pa'i las bcom zhing spangs la zad par ma byas pa de srid du 'tshed do/ /de sems can dmyal ba de las thar na/ las de dang rgyu 'thun par tshe rabs 'bum du bzlums</text></item>
<item><p>270b4</p><section>mdo sde</section><text>pa'i nang du skye bar 'gyur la gang dag gi lus sha'i gong bu ltar bzlums par 'gyur te/ mthong ba med/ thos pa med/ mnom pa med/ smra ba med do/ /de de las thar nas kyang tshe rabs sum stong du ljan ljin gyi srin bur 'gyur/ de las kyang thar nas</text></item>
<item><p>270b5</p><section>mdo sde</section><text>gal te mi rnams dang skal ba mnyam par mir skyes na/ de tshe rabs lnga brgyar dbul zhing tshig kun gyis yid mi ches pa dang / brjed ngas pa dang / lkugs pa dang / 'on par 'gyur ba mthong ngo / /de nas yang dge slong las kyi 'bras bu rnam par smin</text></item>
<item><p>270b6</p><section>mdo sde</section><text>pa shes pa des/ sems can dmyal ba chen po mnar med pa'i 'khor la brtags na/ des thos pa las byung ba'i shes pas sems can dmyal ba lcags kyi ce spyang gi zas zhes bya ba mthong ngo / /der sems can dag las gang gis skye bar 'gyur snyam nas</text></item>
<item><p>270b7</p><section>mdo sde</section><text>des thos pa las byung ba'i shes pas brtags na/ gang gis shin tu 'khrugs pa'i sems dang sems rtsub mos bsams bsams te/ dga' nas dge 'dun gyi gtsug lag khang la me sbar la der yang sangs rgyas kyi sku gzugs bsregs shing dge 'dun gyi gnas</text></item>
<item><p>271a1</p><section>mdo sde</section><text>na mal stan dang / gos dang / nor dang / 'bru'i 'byor pa mang po dag me'i nyes pas tshig la tshig pa de la yang rjes su dga' bar byed cing 'gyod par mi byed/ gzhan dag kyang de nyid la 'jog par byed/ shin tu dga' bar byed/ yang dag</text></item>
<item><p>271a2</p><section>mdo sde</section><text>par rab tu dga' bar byed la las dang las kyi nyer bsdogs dang / las kyi mjug dang ldan par byed na/ de lus dang bral nas ngan 'gro log par ltung ba sems can dmyal ba lcags kyi ce spyang gi zas zhes bya bar skye bar 'gyur ro/ /der skyes nas kyang gang sems</text></item>
<item><p>271a3</p><section>mdo sde</section><text>can dmyal ba yang sos la sogs pa'i sdug bsngal bsdus pa gang yin pa de dag thams cad 'byung ste/ thams cad stong 'gyur du 'byung ngo / /khyad par du 'byung ba ni ji ltar las lci bas gnod pa yang lci bar 'gyur te/ gang gnod pa'i rgyu dang 'thun par 'bras bu</text></item>
<item><p>271a4</p><section>mdo sde</section><text>'byung zhing sa bon dang 'thun par 'bras bu 'byung ngo / /'di ltar der skyes pa'i las kyi rkyen gyis lus thams cad kun nas rab tu 'bar bar 'gyur lus de las mgo bcu gcig byung ba dpag tshad bcu bcu yod de/ sems can dmyal ba thams cad pas shin tu drag cing</text></item>
<item><p>271a5</p><section>mdo sde</section><text>mi bzad pa 'byung ngo / /de'i dbus na 'dug pa'i mi ri lta bur kun nas rnam pa thams cad du rab tu 'bar kun tu rab tu 'bar te/ bkres pa dang skom pas gdungs pa'i lus dag 'tshed do/ /sreg go/ /gsod do/ /kun nas lag pa gyen du bsgreng ste/ de'i</text></item>
<item><p>271a6</p><section>mdo sde</section><text>lag pa de yang dpag tshad lnga brgya tsam du 'bar ba'i phreng bas 'khrugs shing de rtswa'i ri ltar sreg go /de kun nas sreg pa na ngu skad 'byin 'o dod 'bod ku cho 'don cing yongs su smre sngags 'don to/ /de ngu skad 'don pa na me lce des de'i kha thams cad 'gengs par byed</text></item>
<item><p>271a7</p><section>mdo sde</section><text>do/ /de'i kha phye ba dang / phyi rol du kun nas rab tu 'bar zhing rtag tu me lce gcig tu gyur pa yang dang yang du 'phel ba'i mes sreg pa na yun ring du 'tshed do/ /de gal te yang de las thar nas gar bab bab tu 'bros so/ /mgon 'dod pa/ skyabs 'dod pa/ dpung</text></item>
<item><p>271b1</p><section>mdo sde</section><text>gnyen 'dod pa/ bde ba 'dod pa de 'bros pa dang / legs par byas pa dang / nyes par byas pa'i las kyis 'brel ba sems can dmyal ba de las gnas gzhan du 'byung ste/ mtshan mo ri la char 'bab pa'i chu ltar gnod pa 'phel lo/ /de'i lcags kyi rdo rgyang</text></item>
<item><p>271b2</p><section>mdo sde</section><text>grags tsam rab tu 'bab ste de dag gis de'i la sogs pa nas rkang pa'i bar ji ltar bca' sga btags pa lta bur de ltar phye mar byed de de'i lus mngon pa med par byed do/ /de ltar de lcags las byas pa'i rdo mi bzad pa char ltar 'bab pas btags pa na de nas yang</text></item>
<item><p>271b3</p><section>mdo sde</section><text>slar 'tsho bar 'gyur te/ ce spyang gi mche ba rab tu 'bar ba dag gis de'i lus bca' sga ltar srab mor byas shing za'o/ /de nas yang byung zhing skyes nas ce spyang mi bzad pa de dag gis za ste/ de ltar yang yun ring du 'tshed cing sreg go/ /slar yang skye bar 'gyur te/</text></item>
<item><p>271b4</p><section>mdo sde</section><text>de ltar de las de myong bar 'gyur/ so so yang dag par tshor bar 'gyur/ de sdug bsngal tsha ba rtsub pa gnod pa dag myong bar 'gyur te/ rang gis byas shing gzhan gyis ma byas pa ma byas pa dang phrad pa ma yin/ byung ba rnams kyis byas pa chud za ba ma yin/ rgyu med pa</text></item>
<item><p>271b5</p><section>mdo sde</section><text>ma yin/ 'dod rgyal las byung ba ma yin/ rgyu dang rkyen mi 'thun pa las byung ba ma yin/ byed pa pos byin gyis ma brlabs/ tshor ba pos byin gyis ma brlabs te/ ji srid du de'i sdig pa'i las bcom zhing spangs la zad par ma byas pa de srid du rang gi rgyu</text></item>
<item><p>271b6</p><section>mdo sde</section><text>rkyen gyis byas pa myong bar 'gyur ro/ /de sems can dmyal ba de las thar na las de dang rgyu 'thun par tshe rabs stong du mchog tu mi bzad par smin te/ lus kun nas rab tu 'bar zhing ngu skad 'byin ku cho 'don pa na skye bo kun gyi gnas grong du mtshan mo ngu zhing</text></item>
<item><p>271b7</p><section>mdo sde</section><text>nyin par yang nyi ma'i 'od mdag me char ltar 'bab pas ji srid du de'i sdig pa'i las kyi me 'byung ba bcom zhing spangs la zad par ma byas pa de srid du sreg par byed do/ /de las kyang thar na dgon pa'i dud 'gro rkang pa brgya bar 'gyur te/ rtag tu bkres pa dang / skom</text></item>
<item><p>272a1</p><section>mdo sde</section><text>pas gdungs la kha gnyis kyis bdag nyid nyon mongs par 'dren cing de'i lus thams cad srin bu mar ko ta ka rnams kyis za bar byed do/ /de gal te yang dud 'gro'i skye gnas de las thar la gal te mi rnams dang skal ba mnyam par so sor myong bar</text></item>
<item><p>272a2</p><section>mdo sde</section><text>'gyur ba'i las kyis mir skyes na/ de sprin nag po 'dra bar 'gyur zhing nyams par gyur pa yongs su spangs pa dbul ba yun ring du rnga mong gis nyon mongs shing gzhan la rag las pa mang zhing lus bkres pa dang / skom pas gdungs la de'i srog gi 'tsho ba yang gzhan la</text></item>
<item><p>272a3</p><section>mdo sde</section><text>rag las par 'gyur te/ de ltar tshe rabs stong du rnams dang / tshe rabs stong du dud 'gro rnams dang / gnas skabs de dag gi mir 'gyur ba mthong ngo // //'phags pa dam pa'i chos dran pa nye bar gzhag pa/ bam po bcu bdun pa/</text></item>
<item><p>272a4</p><section>mdo sde</section><text>de nas yang dge slong las kyi 'bras bu rnam par smin pa shes pa des/ sems can dmyal ba chen po mnar med pa'i 'khor la brtags na/ des thos pa las byung ba'i shes pas sems can dmyal ba lto gnag ces bya ba mthong ngo / /der sems can dag las gang</text></item>
<item><p>272a5</p><section>mdo sde</section><text>gis skye bar 'gyur snyam nas des thos pa las byung ba'i shes pas brtags na/ gang gis sangs rgyas kyi dkor nor ma byin par blangs te/ de la yang spyod la spyad nas kyang dag par mi byed/ las de'i 'bras bu la yid mi ches te/ de nas yang spyod par byed gzhan</text></item>
<item><p>272a6</p><section>mdo sde</section><text>dag kyang de nyid la rab tu 'jog par byed/ sangs rgyas kyi ra gtogs pa sangs rgyas kyi dkor nor yon la yang bar sems na/ de lus dang bral nas ngan 'gro log par ltung ba sems can dmyal ba lto gnag tu skye bar 'gyur ro/ /der skyes nas kyang gang sems</text></item>
<item><p>272a7</p><section>mdo sde</section><text>can dmyal ba yang sos la sogs pa bdun gyi gnod pa de dag thams cad brgya 'gyur du 'byung ngo / /khyad par du 'byung ba ni 'di ltar lus bkres pa dang skom pas gdungs te/ rang gi sha nyid la za'o/ /de nas yang slar skye bar 'gyur te/ de ltar de lo brgya stong bye</text></item>
<item><p>272b1</p><section>mdo sde</section><text>ba phrag du mar za zhing slar skye bar 'gyur ro/ /sdug bsngal nyis 'gyur gyis gdungs pa de'i sdug bsngal gyi las byas pa de brgya 'gyur du 'gyur te/ bkres pa dang skom pa'i sdug bsngal gyis kyang sdug bsngal lo/ /rang gi lus las byung ba'i sdug bsngal gyis kyang</text></item>
<item><p>272b2</p><section>mdo sde</section><text>sdug bsngal te/ de ltar de rang gi sha dag la za bar byed cing gar bab bab tu 'bros pa dang / de sbrul po che lto gnag la mdog sprin ltar 'dug pa dang phrad de/ des de'i sen mo la sogs pa dang rus pa la sogs pa mthar chags kyis za'o/ /de nas sos pa</text></item>
<item><p>272b3</p><section>mdo sde</section><text>dang yang za ste/ de ltar gang zhig thams cad kyi mchog tu gyur pa sangs rgyas kyi ma rung bar byas pa'i las des yun ring du sdug bsngal myong bar 'gyur ro/ /de gal te de las thar nas phyogs seng ldeng gi mdag ma rab tu 'bar ba'i gong bu bsags pa dpag tshad tsam</text></item>
<item><p>272b4</p><section>mdo sde</section><text>gyi nang du 'jug ste/ de mdag ma de'i nang du song nas lo brgya stong bye ba phrag du mar sreg cing 'tshed do/ /de nas yang slar skye bar 'gyur te/ de ltar des mthong nas gal te thar na mgon 'dod pa/ skyabs 'dod pa/ dpung gnyen 'dod pa'i drung du gshin rje'i</text></item>
<item><p>272b5</p><section>mdo sde</section><text>mi dag 'ongs nas phra skam rab tu 'bar ba de dag gis bzung ngo / /des bzung nas lcags kyi bum pa 'bar ba'i nang du bcug ste/ de der mon sran dang / sran chung bzhin du sreg cing 'tshed la yongs su skol te/ steng 'og tu 'byung ba'i sdug bsngal shin tu</text></item>
<item><p>272b6</p><section>mdo sde</section><text>'jigs shing tsha ba myong ba ni de'i dpe bya bar yang sla ba ma yin no/ /sems can dmyal ba pa de'i sdug bsngal ni khams gsum thams cad kyi rgyu 'bras 'thun pas kyang brgya dang stong gi char yang mi phod de/ de ltar de gnod pa brgya phrag stong yod la sdug bsngal gyi</text></item>
<item><p>272b7</p><section>mdo sde</section><text>rgya mtsho shugs dang ldan pa shin tu tsha bar bdas pa na/ rang gi las kyi 'bras bu mngon sum du gyur te/ ji srid du de'i sdig pa'i las bcom zhing spangs la zad par ma byas pa de srid du 'tshed par byed do/ /de phyis sems can dmyal ba lto gnag de las thar bar</text></item>
<item><p>273a1</p><section>mdo sde</section><text>'gyur te/ thar nas kyang las de dang rgyu 'thun par tshe rabs nyis brgyar kha zas mi gtsang ba za ba rnams su skye bar 'gyur/ de gal te de las thar nas kyang tshe rabs bdun brgyar dud 'gro skyugs pa za bar skye bar 'gyur/ de las thar nas kyang gal</text></item>
<item><p>273a2</p><section>mdo sde</section><text>te gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ de yang ba lang rdzir gyur nas mi gtsang ba za bar 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po mnar</text></item>
<item><p>273a3</p><section>mdo sde</section><text>med pa'i 'khor la brtags na/ des thos pa las byung ba'i shes pas sems can dmyal ba lus zhum zhes bya ba mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ gang gis chos kyi dkor</text></item>
<item><p>273a4</p><section>mdo sde</section><text>nor la spyad cing byas pa bsags la/ las dang las kyi nyer bsdogs dang las kyi mjug dang yang bcas par gyur/ gzhan dag kyang de la gzengs stod par byed na/ de lus dang bral nas ngan 'gro log par ltung ba sems can dmyal ba lus zhum du skye bar 'gyur ro/ /</text></item>
<item><p>273a5</p><section>mdo sde</section><text>der skyes nas kyang gang sems can dmyal ba yang sos la sogs pa'i gnod pa de dag thams cad brgya 'gyur du 'byung ste/ gang de dag gi ming yang shes par sla ba ma yin no/ /khyad par du 'byung ba ni 'di ltar lcags kyi ljon shing rab tu 'bar zhing rab tu mched</text></item>
<item><p>273a6</p><section>mdo sde</section><text>pa gnyis 'byung ste/ de dag kyang las kyi rlung gi shugs drag pos phan tshun 'drud par byed do/ /de gnyis kyi dbus su sems can dmyal ba pa'i lus de g.yas g.yos su shugs drag po kun gyis gnod par byed/ rnam par zhum par byed/ ta la'i 'dab</text></item>
<item><p>273a7</p><section>mdo sde</section><text>ma ltar byed do/ /de nas yang slar 'byung ste yang rnam par zhum par byed do/ /de tshal chen po'i shing ljon pa shin tu mi bzad pa gnyis kyi bar du bcug nas phan tshun bsgul ba dang lus las byung ba'i sdug bsngal myong bar 'gyur la/ gal te ma bsgul na rnam par</text></item>
<item><p>273b1</p><section>mdo sde</section><text>zhum par byas pa ltung bar 'gyur ro/ /de de las ltung ba dang / lcags kyi bya rdo rje'i mchu can dag shing de dag gi yal ga la gnas te/ de dag gis sems can dmyal ba pa de'i mgo dang btog btog nas 'bigs par byed do/ /phug nas mig dag la</text></item>
<item><p>273b2</p><section>mdo sde</section><text>za bar byed do/ /snying rje rje skad du ngu skad 'byin cing smre sngags 'don pa na de'i mig zos nas mgo dang 'bigs so/ /de phug nas glad rgyas la za'o/ /glad rgyas kyang zos nas snying gsheg par byed do/ /de yang gshegs nas nang du song ste/ khrag 'thung</text></item>
<item><p>273b3</p><section>mdo sde</section><text>ngo / /'thungs nas rgyu ma la za'o/ /de dag kyang zos nas mcher pa la za'o/ /mcher pa zos nas long ka la za'o/ /de dag kyang zos nas mdoms la za'o/ /brla'i sbubs la yang za'o/ /pus mo'i lha nga la yang za'o/ /rkang pa dag gi sor mo la</text></item>
<item><p>273b4</p><section>mdo sde</section><text>yang za la de ltar de sdug bsngal drag po de dag yun ring po lo bgrang gis mi lang bar myong bar 'gyur te/ gang gi ming lo brgyar yang shes pa slab ma yin no/ /phyogs gcig cig shes par bya na/ ji ltar rgya mtsho'i chu khyor gang blangs pa de'i phyogs tsam du</text></item>
<item><p>273b5</p><section>mdo sde</section><text>brjod pa de bzhin du 'di yang phyogs gcig tsam zhig brjod de/ de ltar de ji snyam du de'i sdig pa'i las byas shing bsags pa so sor myong bar 'gyur ba bcom zhing spangs la zad par ma byas pa de srid du sdug bsngal de dag myong bar 'gyur ro/ /de sems can dmyal</text></item>
<item><p>273b6</p><section>mdo sde</section><text>ba de las thar bar 'gyur te/ thar nas kyang las de dang rgyu 'thun par tshe rabs stong du mchil ma za ba rnams su skye bar 'gyur ro/ /de gal te srog gis 'tsho ba tsam du 'gyur zhing lus shin tu bkres pa dang / skom pas gdungs pa kyi</text></item>
<item><p>273b7</p><section>mdo sde</section><text>'jig rten de las shi nas kyang ba tshwa'i chu'i rgya mtsho'i nang du dud 'gro nyar skye bar 'gyur/ rtag tu rgya mtsho'i chu'i gseb kyi nang na spyod pa'i chu srin na kra'am/ ma ka ra'am/ rus sbal du 'gyur/ tshe rabs stong du kun du rtag tu bkres pa dang / skom pas</text></item>
<item><p>274a1</p><section>mdo sde</section><text>gdungs shing ba tshwa'i chu la yongs su spyod par 'gyur/ de las kyang thar nas gal te so sor myong bar 'gyur ba'i las kyis mi rnams dang skal ba mnyam par mir skyes na/ de de'i tshe yul gnyis kyi bar du skye bar 'gyur te/ gang du sa bdag gnyis kyi mtshams</text></item>
<item><p>274a2</p><section>mdo sde</section><text>phan tshun thab mo 'gyed pa'i yul du skye bar 'gyur ro/ /der de'i nor rdzas bsags bsags pa de dag gzhan gyis 'phrog par byed cing rgyal po'i chad pas kyang de bzung ngo / /bzung nas kyang btson rar 'jug par 'gyur/ lus bkres pa dang skom pas gdungs par 'gyur/</text></item>
<item><p>274a3</p><section>mdo sde</section><text>srog tsam gyis 'tsho ba gzhan la rag las shing shin tu sdug bsngal bar 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po mnar med pa'i 'khor la brtags na/ des thos pa las byung ba'i shes</text></item>
<item><p>274a4</p><section>mdo sde</section><text>pas sems can dmyal ba rmi lam 'jigs byed ston ces bya bar mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ gang gis lo nyes byung ba'i tshe dge 'dun gyi 'du ba'i sgo la dge slong zas 'dod pa</text></item>
<item><p>274a5</p><section>mdo sde</section><text>dag nye bar lhags pa'i zas dang skom zos shing nye bar spyad la mi sdig pa byed pas de yang phrogs te kha zas de dag kyang bcad/ kha zas bcad pas de dag gi lus la gnod cing dge ba'i chos yid la byed mi nus par gyur/ bsam gtan la dga' ba med par</text></item>
<item><p>274a6</p><section>mdo sde</section><text>gyur/ sems mi sbyong bar gyur/ mi sdig pa byed pa de yang dge 'dun gyi 'du ba'i sgo de phrogs nas 'chags par mi byed cing 'gyod par mi byed la de nas slar yang 'du ba'i sgo de nyid la mi dge ba'i las mngon par byed par dga' zhing gzhan dag kyang de nyid la byed</text></item>
<item><p>274a7</p><section>mdo sde</section><text>du 'jug rjes su dga' bar byed cing de'i las dang las kyi nyer bsdogs dang / las kyi mjug byas na de lus dang bral nas ngan 'gro log par ltung ba sems can dmyal ba rmi lam 'jigs byed ston du skye bar 'gyur ro/ /der skyes nas kyang gang sems can dmyal ba</text></item>
<item><p>274b1</p><section>mdo sde</section><text>yang sos la sogs pa'i gnod pa bsdus pa de dag thams cad 'byung ngo / /khyad par du 'byung ba ni byas pa brgya 'gyur du 'byung ste/ gang de ltar sems can thams cad kyi gnod pa de dag de ltar mi bzad pa de ltar rtsub pa de ltar bzod par dka' ba de ltar sdug bsngal mtha' med pa</text></item>
<item><p>274b2</p><section>mdo sde</section><text>rang gis byas pa'i las las byung zhing bslang ba de'i ming yang shes par sla ba ma yin te/ de'i phyogs tsam zhig brjod na 'di lta ste/ rgya mtsho las chu skyor gang blangs pa de bzhin du de brjod do/ /ji ltar mi dag gi rmi lam du 'jigs pa dag mthong ba de bzhin du sems</text></item>
<item><p>274b3</p><section>mdo sde</section><text>can dmyal ba rmi lam 'jigs byed ston der yang / /gshin rje'i mi lag na tho ba sna tshogs thogs pa de dag 'byung ste/ sdig pa byed pa'i mi de bzung nas lcags kyi sa gzhi'i steng du 'jog par byed do/ /lcags kyi lung pa'i nang du yang de'i lus bcug nas</text></item>
<item><p>274b4</p><section>mdo sde</section><text>gtun shing gis phye mar rlog ste rus pa de 'di ltar sbrang rtsi'i tshigs ma'i gong bu ltar byed do/ /de nas yang slar skye bar 'gyur te/ yang tho ba rnams kyis phye mar rlog ste/ de'i sdig pa'i las byas shing bsags pa so so yang dag pa myong bar 'gyur ba'i mthus</text></item>
<item><p>274b5</p><section>mdo sde</section><text>'bras bu de nye bar spyod do/ /lung pa gnod pa de las thar na gal te yang rang gi las kyis mtshon cha'i nags tshal gyi nang du khrid nas 'gro ste/ mtshon cha'i nags tshal der phyin nas lus la mtshon 'bab pas gnod pa mang du byed/ gsheg par byed/ 'joms par</text></item>
<item><p>274b6</p><section>mdo sde</section><text>byed/ phye mar rlog par byed/ de'i lus kyi pags pa thams cad hral hrol du byas nas rgyug par byed do/ /mgon 'dod pa/ skyabs 'dod pa/ dpung gnyen 'dod pa de rgyug pa de dang / der mtshon cha chen po char ltar 'bab pas gsheg par byed/ 'joms par</text></item>
<item><p>274b7</p><section>mdo sde</section><text>byed do/ /rtsa dang rgyus pa thams cad shad shad por byas te/ lus gang la pags pa bya sgro tsam yang ma lus par byas nas lus kyi rus pa'i dra ba tsam zhig 'jog go/ /rgyus pa sbrel ba'i gnad de dag tu yang mtshon char ltar 'bab pas gcod cing gsheg par byed de/</text></item>
<item><p>275a1</p><section>mdo sde</section><text>de gcod pa na snying rje rje skad du ku cho 'don cing yongs su smre sngags 'don la thams cad du 'bros so/ /rang gi lus dang yid kyis kun nas bslang ba'i mi dge ba'i las kyis bslus pa de bdag nyid thams cad du las des shin tu 'tshed par byed do/ /rnam</text></item>
<item><p>275a2</p><section>mdo sde</section><text>par smin pa ma myong bar de dag 'gag par mi 'gyur zhing mi dge ba'i las de ma myong bar thar ba med de/ gang gi tshe so sor myong na de sems can dmyal ba de las thar bar 'gyur ro/ /thar nas kyang las de dang rgyu 'thun par tshe rabs stong du mchil ma za ba rnams kyi</text></item>
<item><p>275a3</p><section>mdo sde</section><text>nang du skye bar 'gyur ro/ /de las thar nas kyang tshe rabs lnga brgyar 'od ma'i tshal du srin bur skye bar 'gyur te/ gang dang gang du skyes par rdo 'bab pas 'dam bu srab mor brdungs pa ltar lus shin tu srab mor rdung ba'i gnod pa myong bar byed do/ /de las thar nas kyang</text></item>
<item><p>275a4</p><section>mdo sde</section><text>gal te mi rnams dang skal ba mnyam par mir skyes na/ de dbul zhing nad bu can dang / gzhan gyis mngag pa dang / yul bye ma can dang / mya ngam dang / g.yangs dang / chu med pa dang / rtswa med pa dang / nags tshal med pa dang / ne'u gsing med pa dang /</text></item>
<item><p>275a5</p><section>mdo sde</section><text>lteng ka med pa'i 'khor rtag tu gnod par skye bar 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po mnar med pa'i 'khor la brtags na/ des thos pa las byung ba'i shes pas sems can dmyal</text></item>
<item><p>275a6</p><section>mdo sde</section><text>ba lus zhum mi bzad 'phyang zhes bya ba mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ sbyin pa po'am sbyin bdag gang gis 'di ltar rdzas 'dis nad pa de dag nyid kyi don du 'gyur bar</text></item>
<item><p>275a7</p><section>mdo sde</section><text>bya'o snyam nas gus pa dang / dad pa dang / dang ba dang / yid gsal bas nad pa khyim gyi nang nas byung ba de'i nad zhi bar bya ba'i phyir rdzas byin pa sdig pa can lung bong ltar spyod pa khong gsog tu 'dug pa gos ngur smrig bgos pa des nad pa'i gsos sman gyi rkyen</text></item>
<item><p>275b1</p><section>mdo sde</section><text>gyis yo byad du byas pa 'phrog par byed do/ /phrogs nas kyang rang nyid za'o/ /zos nas kyang 'chags par mi byed/ 'gyod par mi byed/ /sbyong bar mi byed cing de nas yang byed la gzhan dag kyang dad par byed/ rab tu 'jug par byed/ rjes su dga' bar byed cing yang</text></item>
<item><p>275b2</p><section>mdo sde</section><text>dang yang du sems kyis ro myong bar byed na de lus dang bral nas ngan 'gro log par ltung ba sems can dmyal ba lus zhum mi bzad 'phyang du skye bar 'gyur ro/ /der skyes nas kyang gang sems can dmyal ba yang sos la sogs pa'i gnod pa bsdus pa de dag thams cad 'byung ngo / /</text></item>
<item><p>275b3</p><section>mdo sde</section><text>khyad par du 'byung ba ni 'di ltar sems can dmyal ba de na lcags kyi shing ljon pa yal ga rab tu rgyas shing rab tu 'bar ba dpag tshad tsam yod de rab tu mched cing 'bar ba'i rnam pa de lta bu de khong pa'i nang du 'tshed do/ /gang gis sems can dmyal ba de rdo reg na rdo rje</text></item>
<item><p>275b4</p><section>mdo sde</section><text>ltar sra zhing rab tu 'bar bas yal ga rgyas shing rab tu 'bar bas yang brgya 'gyur du rab tu sreg ste shing gi me de'i rnam pa ni de lta bu yin no/ /shing de'i rtsa ba'i 'og tu sems can dmyal ba pa de skye bar 'gyur te/ nad bzhi brgya rtsa bzhis gnod par byas shing 'phel</text></item>
<item><p>275b5</p><section>mdo sde</section><text>bar byed pa na/ gcig pu zla med cing grogs med par sdug bsngal myong ngo / /gang de'i mgo de thur du bstan cing rkang pa gyen du bsgreng ba'i shing de'i me'i mthu de ni me gzhan gang yin pa de dag chu bsil ba dang 'dra ste/ de'i rtsa bar de de ltar gnod par byed de/ ji ltar skra'i</text></item>
<item><p>275b6</p><section>mdo sde</section><text>rtse mo'i bar tsam yang med pa de ltar gnod par byed do/ /de nad de dag gis kyang nyon mongs shing me brgya 'gyur gyis sreg la shing gi 'og tu song bas kyang shin tu gnod pa na yun ring po lo bgrang gis mi lang bar gnod pa myong ngo / /de ltar de gnod pa myong ba na yang gshin rje'i</text></item>
<item><p>275b7</p><section>mdo sde</section><text>mi lag na mtshon cha thogs pa dag mtshon cha blangs nas/ gnad dang / gnad dag gcod par byed cing pags pa 'dral bar byed do/ /de gnod pa lnga yis gnod par byed de/ nad dang / shing gi me dang / mtshon cha dang / bkres pa dang / skom pas yun ring po</text></item>
<item><p>276a1</p><section>mdo sde</section><text>lo bgrang gis mi lang bar sdug bsngal myong ngo / /spu zing zhes byed pa brgya phrag khri dang ldan pa de mngon par brjod pa des ji srid du de'i sdig pa'i las bcom zhing spangs la zad par ma byas pa de srid du sdug bsngal tsha ba mi bde ba rtsub pa dag myong bar 'gyur</text></item>
<item><p>276a2</p><section>mdo sde</section><text>ro/ /gang gi tshe las de zad na sems can dmyal ba de las thar bar 'gyur la thar nas kyang de las de dang rgyu 'thun par me mdag dang dud pa za ba rnams kyi nang du skye bar 'gyur te/ lus bkres pa dang skom pas gdungs shing lus tshal shing bsregs pa lta bur</text></item>
<item><p>276a3</p><section>mdo sde</section><text>'gyur/ kyi 'jig rten de las thar nas kyang tshe rabs lnga brgyar dud 'gro me mdag char ltar 'bab pa dang bye ma char ltar 'bab pas sreg cing 'tshed do/ /dud 'gro'i 'jig rten de las thar nas kyang gal te mi rnams dang skal ba mnyam par mir skyes na 'du ba'i</text></item>
<item><p>276a4</p><section>mdo sde</section><text>gzhir gnas shing rdo la za ste/ skyes nas shin tu sdug bsngal la nams kyang lto 'grangs par mi 'gyur lce'i rtse mos kyang zas zhim po myong bar mi 'gyur te thos pa tsam 'ba' zhig tu zad do/ /gzhan gyis bkol zhing dbul ba dang / nad bu can dang smad par 'gyur ba</text></item>
<item><p>276a5</p><section>mdo sde</section><text>mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po mnar med pa'i 'khor la brtags na/ des thos pa las byung ba'i shes pas sems can dmyal ba ri brtsegs char ltar 'bab pa zhes bya ba mthong ngo / /</text></item>
<item><p>276a6</p><section>mdo sde</section><text>der sems can dag las gang gis skye bar 'gyur snyam nas des thos pa las byung ba'i shes pas brtags na/ gang gis rang sangs rgyas bkres/ pa'i zas phrogs na de lus dang bral nas ngan 'gro log par ltung ba sems can dmyal ba ri brtsegs char ltar 'bab pa zhes bya</text></item>
<item><p>276a7</p><section>mdo sde</section><text>bar skye bar 'gyur ro/ /der skyes nas kyang sems can dmyal ba yang sos la sogs pa'i gnod pa bsdus pa de dag thams cad brgya 'gyur du 'byung ngo / /khyad par du 'byung ba ni 'di ltar/ tho ba dang / mdung thung dang / rdza ma dang / lung pa'i sdug bsngal dang /</text></item>
<item><p>276b1</p><section>mdo sde</section><text>mtshon cha 'bab pa'i sdug bsngal sna tshogs myong bar byas shing ri brtsegs char ltar 'bab pa de'i steng du bab bo/ /de'i steng du ri brtsegs pa dpag tshad tsam yod pa bab pa gang gis de bye ma chang pa nas gtor ba bzhin phye mar rlog go/ /phye mar brlags pa dang yang</text></item>
<item><p>276b2</p><section>mdo sde</section><text>slar skye bar 'gyur ro/ /de nas yang phye mar rlog par byed do/ /me'i phung po bcu gcig gi dbus su bcug nas me thab kyi nang du lus ma lus par bsregs so/ /de'i mig skyes pa yang phyung nas gtubs shing bcad de gtor to/ /de'i lce yang gshin</text></item>
<item><p>276b3</p><section>mdo sde</section><text>rje'i mi rnams kyis bcad do/ /bcad nas kyang slar skye'o/ /de'i sna yang bcad cing zha nye rab tu bskol bas 'gengs so/ /de'i rna ba yang zangs dmar po bzhus pas 'gengs so/ /ba tshwa rab tu bskol bas lcags kyi snod rab tu bsregs pa bkang ste/ khyer</text></item>
<item><p>276b4</p><section>mdo sde</section><text>nas de la chag chag 'debs shing yang spu gri rnams kyis shin tu 'jog par byed do/ /nad bzhi brgya rtsa bzhi rnams kyis rtag tu gnod par byed do/ /de kun nas sdug bsngal gyis nyam thag cing thams cad nas rab tu 'bar ba me lce gcig tu gyur pa na sems can dmyal</text></item>
<item><p>276b5</p><section>mdo sde</section><text>ba pa'i sdug bsngal tsha bas rtsub pa dag ji srid du de'i sdig pa'i las byas shing bsags pa so sor myong bar 'gyur ba bcom zhing spangs la zad par ma byas pa de srid du yun ring po lo bgrang gis mi lang bar myong bar 'gyur ro/ /de phyis sems can dmyal ba de las</text></item>
<item><p>276b6</p><section>mdo sde</section><text>thar bar 'gyur te/ thar nas kyang las de dang rgyu 'thun par tshe rabs lnga brgyar grog sbur yan lag rno ba 'bab pas nyam thag cing tsan da ni ka za ba'i nang du skye bar 'gyur ro/ /de gal te de las thar nas kyang tshe rabs bdun brgyar tsi ri ka dgon pa na</text></item>
<item><p>276b7</p><section>mdo sde</section><text>gnas pa ma rungs pa sgra 'byin pa'i nang du ru rur skye bar 'gyur te/ lus rtag tu bkres pa dang skom pas gdungs par 'gyur te/ /gal te de las thar nas kyang gal te mi rnams dang skal ba mnyam par mir skyes na/ de rtag tu khur 'khur zhing gzhan gyis</text></item>
<item><p>277a1</p><section>mdo sde</section><text>bkol bar 'gyur/ gnod pa sna tshogs kyis lus shig shig por gyur cing mtshan mo dang nyin par bde bar gnas par mi 'gyur/ rkang pa dang lag pa dag rdol cing gdong rtag tu rtsub par 'gyur/ lus kyi mdog ngan pa dri ma can la rtag tu gos dang</text></item>
<item><p>277a2</p><section>mdo sde</section><text>bral bar 'gyur/ las de dang rgyu 'thun par mir gyur na yang tshe rabs lnga brgyar mi kyi gzugs lta bur 'gyur/ mtshan mo dang nyin par lus dang yid bde bar gnas par mi 'gyur ba mthong ngo / /de nas yang dge slong las kyi 'bras bu rnam par smin pa shes</text></item>
<item><p>277a3</p><section>mdo sde</section><text>pa des sems can dmyal ba chen po mnar med pa'i 'khor la brtags na/ des thos pa las byung ba'i shes pas sems can dmyal ba bya 'dzam pa sgra 'byin ces bya ba mthong ngo / /der sems can dag las gang gis skye bar 'gyur snyam nas des thos pa las byung ba'i</text></item>
<item><p>277a4</p><section>mdo sde</section><text>shes pas brtags na/ gang gis yul dgon dung na chu nyung ngu zhig yod pa dang srog chags rnams su 'brel te/ de la srog ltos/ de la rag las shing / 'dren pa srog 'tsho ba de dag dang 'brel ba'i chu de mi ngan pa sdang ba'i sems kyis bcad do/ /de'i chu</text></item>
<item><p>277a5</p><section>mdo sde</section><text>bcad pas yul de thams cad ma rung bar byas pa nas dang bya'i bar thams cad kyang shi la grong dang / grong khyer gyi dge sbyong dang bram ze kun la gnod par byas/ skom gyis gdungs par byas shing de'i chu bcad pas yul ma rung bar byas pa de lus dang bral</text></item>
<item><p>277a6</p><section>mdo sde</section><text>nas ngan 'gro log par ltung ba sems can dmyal ba bya 'dzam pa sgra 'byin du skye bar 'gyur ro/ /der skyes nas kyang gang sems can dmyal ba yang sos la sogs pa'i gnod pa bsdus pa de dag thams cad 'byung ngo / /khyad par du 'byung ba ni 'di ltar dgon pa dpag</text></item>
<item><p>277a7</p><section>mdo sde</section><text>tshad bdun brgya yod pa dang / lcags kyi shing ljon pa dang / ri brags rab tu 'bar zhing mi bzad pa de la sems can dmyal ba des phyin ci log tu chu dang shing ljon pa dang nags tshal dang lteng ka phun sum tshogs par mthong ngo / /de yang bkres pa dang skom pa dpe</text></item>
<item><p>277b1</p><section>mdo sde</section><text>med cing shin tu mi bzad pa'i me des bsregs nas ngu skad 'byin yongs su smre sngags 'don bzhin du chu de bdag gis btung ngo snyam nas lteng ka de'i drung du rgyug pa dang / de yang ba tshwa rab tu bskol bas gang ngo / /de nas yang gshin rje'i mi lag na mtshon thogs pa brgya 'byung</text></item>
<item><p>277b2</p><section>mdo sde</section><text>ste/ de dag gis de bzung ngo / /bzung nas kyang mtshon cha rnams kyis gshegs shing 'dral to/ /de sdug bsngal gnyis kyis sdug bsngal ba yin te/ mtshon cha dang bkres skom gyi sdug bsngal gyis sdug bsngal lo/ /de ltar de yun ring du mtshon cha dang dgon</text></item>
<item><p>277b3</p><section>mdo sde</section><text>pa'i sdug bsngal myong ngo / /de gal te de las thar nas kyang bkres pa dang / skom pas nyen pas gar bab bab tu 'bros pa dang / des chu bsil ba dag cig mthong nas der song ngo / /der song ba dang chu de dag kyang bya 'dzam pa skad 'byin ces bya ba glang po che tsam la</text></item>
<item><p>277b4</p><section>mdo sde</section><text>mchu rno ba zhig yin te des bzung ngo / /bzung nas kyang gnam du 'phangs so/ /'phangs pa na 'khrul cing dran pa dang bral bas slar log pa dang sa gzhi rab tu 'bar la sra zhing reg par mi bzod pa'i steng du rdo bzhin du lhung ste/ de der dum bu brgyar gyes so/ /de nas</text></item>
<item><p>277b5</p><section>mdo sde</section><text>yang slar 'dus te sos pa dang / bya dag gis bzung nas de sngon bzhin du sdug bsngal bar byed do/ /nad thams cad kyis kyang thebs nas de ltar sngon bzhin du lo bye ba 'bum phrag du mar byas pa'i sdug bsngal gyi rnam pa de dag myong ngo / /de gal te de las thar nas kyang</text></item>
<item><p>277b6</p><section>mdo sde</section><text>yang gshin rje'i mi rnams kyis bzung ngo / /bzung nas kyang zangs dmar po rab tu bskol ba chu bo'i klong lta bur bcug go/ /de bcug nas dbu ba'i gong bu bzhin du rab tu bzhus so/ /de nas yang slar 'byung ste/ nyes par byas pa'i las kyi mtha' spyad pa de de ltar</text></item>
<item><p>277b7</p><section>mdo sde</section><text>yun ring du lo bgrang gis mi lang bar 'tshed do/ /de gal te de las thar nas kyang lus bkres pa dang / skom pas gdungs pa yul ma rung bar byed pa de rang gi las kyis byas pa myong bzhin du gar bab bab tu 'bros pa dang / lam du phur bu rtse mo shin tu brdar cing rno</text></item>
<item><p>278a1</p><section>mdo sde</section><text>ba byung ste/ des de'i rkang mthil la sogs pa brtol ba nas pus mo'i lha nga'i bar du brtol to/ /rkang pa brtol ba de lus ni rab tu 'bar/ sdug bsngal gyis nyam ni thag /snying rje rje skad du ku cho ni 'byin/ yongs su smre sngags ni 'don/ ngu</text></item>
<item><p>278a2</p><section>mdo sde</section><text>zhing rang gi khrag gi nang du lhung zhing bying ngo / /de nas yang lus kyi yan lag thams cad bsregs pa las langs nas de ltar sems blong blong por gyur pa de 'gro ba dang / khyi so rab tu 'bar ba dag 'ongs nas de dag gis bzung ste/ de'i yan lag dang nying lag thams cad</text></item>
<item><p>278a3</p><section>mdo sde</section><text>dang / /pags pa dang khrag dang sha dang tshil dang rkang yan chad la za'o/ /de ltar yul ma rung bar byed pa de ji srid du de'i sdig pa'i las byas shing bsags pa so sor myong bar 'gyur ba ma zad cing ma spangs pa de srid du rang gi gnod pa yun ring du myong bar 'gyur ro/ /</text></item>
<item><p>278a4</p><section>mdo sde</section><text>de phyis las de dang 'thun par tshe rabs lnga brgyar dud 'gro 'phye bo rnams kyi nang du skye bar 'gyur te/ gar skyes par ser bas sam/ sbrul dag gis gsod pa'am/ rlung dag gis gsod par 'gyur/ de de las thar nas kyang gal te mi rnams dang skal ba mnyam</text></item>
<item><p>278a5</p><section>mdo sde</section><text>par mir skyes na de ri khrod pa'i rigs su skye zhing skye bo kun gyis smad par 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po mnar med pa'i 'khor la brtags na/ des thos pa las byung ba'i shes pas</text></item>
<item><p>278a6</p><section>mdo sde</section><text>sems can dmyal ba skar phreng zhes bya ba mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ gang nyon mongs pa thams cad zad par byed 'dod pa 'gog pa las langs pa'i dge slong dang po shin tu</text></item>
<item><p>278a7</p><section>mdo sde</section><text>bkres pa de'i kha zas phrogs te phrogs nas kyang mgu zhing yid rab tu dga' la yang dang yang du ro myong bar byed/ legs par sems pa de nyid la gzhan dag kyang gzengs stod par byed la las dang las kyi nyer bsdogs dang / las kyi mjug dang yang dag par ldan pa byas shing</text></item>
<item><p>278b1</p><section>mdo sde</section><text>bsags pa'i las mi bzad pa rnam pa de lta bu byed na/ de lus dang bral nas ngan 'gro log par ltung ba sems can dmyal ba skar phreng du skye bar 'gyur ro/ /der skyes nas kyang gang sems can dmyal ba yang sos la sogs pa'i gnod pa bsdus pa de dag thams cad brgya</text></item>
<item><p>278b2</p><section>mdo sde</section><text>'gyur du 'byung ngo / /khyad par du 'byung ba ni 'di ltar sems can dmyal ba de'i gnas grwa gnyis pa yod de kun nas rdza mas yongs su bskor to/ /grwa gcig na rdza ma rab tu 'bar ba skar ma bkram pa lta bur lo bye ba khrag khrig sum cu rtsa dgu dang / ther 'bum dgu stong</text></item>
<item><p>278b3</p><section>mdo sde</section><text>dang / bye ba dung phyur phrag drug cu dang / skyang 'phyes bye ba sum cu sa dzA li ni dang / kod TU di kod TU dang / ke sa ra stong phrag nyi shu ste/ grangs kyi tshad de snyed kyi bar du 'tshed cing sreg ste/ nya ltar 'gre ldog go/ /zangs dmar po bskol ba rab tu 'bar ba rdza mar</text></item>
<item><p>278b4</p><section>mdo sde</section><text>blugs par nyin gcig bzhin du tsha bar byas shing sdug bsngal drag pa rtsub pa mi bzad pa 'phel te ngu skad 'don cing cho nges 'debs so/ /de ltar de nyes par byas pa'i las smad par bya bar nga gi sems las byung bas yun ring du snga ma bzhin du 'tshed do/ /de gal te phyogs</text></item>
<item><p>278b5</p><section>mdo sde</section><text>gcig las thar nas kyang rlung sems dang phrag par 'jug ces bya ba spu gri lta bus gnad thams cad dang / gnad so so dag bcad nas des sems can dmyal ba pa de'i steng du phyung ste/ sems can dmyal ba pa'i grwa gnyis pa der bcug go/ /sems can dmyal ba pa</text></item>
<item><p>278b6</p><section>mdo sde</section><text>rlung gis bdas nas grwa gnyis su bcug pa'i lus kyi khams su gtogs pa thams cad bye ma snyed du gtubs shing bcad de lus la rtsa rgyus tsam lus par byed do/ /de ltar de bcad pa'i lhag ma de gshin rje'i mi rnams kyis bzung ngo / /bzung nas rdza ma skar ma'i phreng ba lta bur</text></item>
<item><p>278b7</p><section>mdo sde</section><text>rlung gis bdas te bcug go/ /de yang dang yang du der bcug pa na rkang pa gyen du bsgreng zhing mgo thur du bstan pa dang thog ma nyid du mgo ltung ngo / /de'i 'og tu zangs dmar po rab tu bskol bas mig ltung bar byed do/ /de'i 'og tu de'i kha'i pags pa ltung bar byed do/ /</text></item>
<item><p>279a1</p><section>mdo sde</section><text>de'i mid par zangs dmar po bzhus pas gang ste/ de'i mid pa thams cad khyab par sreg pa na ngu skad 'byin pa'am 'bros par mi nus so/ /de ltar de'i lus kyi sdug bsngal gyis nyam thag pa yang dang yang du gshin rje'i mi de dag gis/ tho ba</text></item>
<item><p>279a2</p><section>mdo sde</section><text>blangs nas mgo slar byung ba dag la rdeg par byed do/ /nyams pa des de'i lus thams cad khyab ste mgo dang lus dang khog pa yun ring du nya 'gre ldog pa ltar 'gre ste/ de ltar de sems can dmyal ba skar phreng gi grwa gnyis par ji srid du de'i sdig pa'i las</text></item>
<item><p>279a3</p><section>mdo sde</section><text>byas shing bsags pa bcom zhing spangs la zad par ma byas pa de srid du 'tshed do/ /de'i las byas shing bsags pa zad nas de de las thar bar 'gyur te/ thar nas kyang las de dang rgyu 'thun par tshe rabs stong du zas la re bar skye bar 'gyur te/ de ltar tshe</text></item>
<item><p>279a4</p><section>mdo sde</section><text>rabs bdun brgyar tshegs chen pos lo brgyar bsgrubs na zas lan gcig cig rnyed par skye bar 'gyur/ tshe rabs lnga brgyar ri 'or na gnas pa'i rnams kyi nang du skye bar 'gyur te/ rtag tu 'khrul pas 'jigs shing skye bo kun gyis 'jigs pa dang / ri 'or gyi</text></item>
<item><p>279a5</p><section>mdo sde</section><text>gseb mi med par yang rtag tu 'khrul cing lus skem la mdog ngan par 'gyur ro/ /de phyis las kyi lhag ma des lings pa dag 'ong ba'i gnod pas srog dang bral bar 'gyur ro/ /de de nas shi nas kyang gal te so sor myong bar 'gyur ba'i las kyis mi rnams dang skal</text></item>
<item><p>279a6</p><section>mdo sde</section><text>ba mnyam par mir skyes na/ de rtag tu tshong pa'i lam ston par byed par 'gyur/ rtag tu lus bkres shing skom la dub pa dang / yi chad pa dang / gzhan la rag las pa mang ba dang / srog tsam gyis 'tsho ste/ de ltar mi'i gzugs brnyan du gyur pa/ rtag</text></item>
<item><p>279a7</p><section>mdo sde</section><text>tu sdug bsngal gyis sdug bsngal bar gyur pa mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po mnar med pa'i 'khor la brtags na/ des thos pa las byung ba'i shes pas sems can dmyal ba sdug bsngal</text></item>
<item><p>279b1</p><section>mdo sde</section><text>kun gyis nyen zhes bya ba mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ gang gis thams cad mkhyen pa'i gsung rab glegs bam la bris pa sdang ba'i sems dang log par lta ba dang / log</text></item>
<item><p>279b2</p><section>mdo sde</section><text>par 'khu ba'i sems kyis 'di ltar sangs rgyas la srog chags dag chos de nyan pa dad pa med par bya ba'i phyir chos kyi gzhi bshig ste btang ngo snyam nas bor na de log par lta ba byas shing bsags pa'i las kyis sems rnyog par byas shing gzhan dag kyang de la rab tu 'jog</text></item>
<item><p>279b3</p><section>mdo sde</section><text>par byed/ yang dag par rab tu dga' bar byed la de nas yang chos kyi glegs bam du gtogs pa sdang ba'i sems kyis 'dor bar byed de/ las dang las kyi nyer bsdogs dang las kyi mjug la phyi phyir zhing de nyid la dga' bar byed na/ de lus dang bral nas ngan</text></item>
<item><p>279b4</p><section>mdo sde</section><text>'gro log par ltung ba sems can dmyal ba sdug bsngal ba kun gyis nyen par skye bar 'gyur ro/ /der skyes nas kyang gang sems can dmyal ba yang sos la sogs pa bdun gyis gnod pa bsdus pa de dag thams cad 'byung ngo / /khyad par du 'byung ba ni/ 'di ltar</text></item>
<item><p>279b5</p><section>mdo sde</section><text>dmyal ba pa'i mig la zangs dmar po rab tu bzhus te chag chag btab pas rab tu zhu ba dang / de bzhin du bye ma rab tu 'bar ba reg na/ rdo rje ltar sra ba rnams kyis mig de la btab nas lag pas bzung ste mi bzad pas mnyes so/ /de ltar mig la mnyes pa</text></item>
<item><p>279b6</p><section>mdo sde</section><text>gang yin pa de bye ma reg pas rab tu zhu'o/ /de nas yang slar skye bar 'gyur te/ yang mnyes so/ /sog le rab tu 'bar ba yang / blangs nas lag pa gnyis bcad do/ /de nas yang slar 'byung bar 'gyur te/ phyed rdza ma rab tu 'bar ba'i nang du lhung ste 'tshed</text></item>
<item><p>279b7</p><section>mdo sde</section><text>do/ /de'i phyed kyang mtshon gyis bzhog par byed cing gcod par byed do/ /de'i mig gnyis kyis dam pa'i chos mthong nas bor ba de'i rnam par smin pa ni de yin no/ /gang lag pas bor ba de'i rnam par smin pa ni de'i lag pa bcad pa yin no/ /gang gis nyes par</text></item>
<item><p>280a1</p><section>mdo sde</section><text>spyad pa de bsags pa ni rdza ma'i nang du bcug pa ste/ 'tshed pa na bya'i mchu rno la rab tu 'bar bas gzas te phug nas za zhing steng gi khu ba la 'thung bar byed do/ /de'i 'og tu song ba'i pags pa lhag ma rdza ma'i nang du ma bcug pa phyed po de ni gshin rje'i mi</text></item>
<item><p>280a2</p><section>mdo sde</section><text>rnams kyis ste'u yis 'jog go/ /phyed bzhogs nas shin tu srab mor byed do/ /de nas ba tshwa'i chus kyang chag chag 'debs so/ /khab rtse mo rno zhing rab tu 'bar ba 'bigs par byed pas skabs yod yod du lus la 'bigs par byed do/ /de'i mgo yang 'khor</text></item>
<item><p>280a3</p><section>mdo sde</section><text>los yongs su 'khor ro/ /de las thar ba dang kun nas rab tu bzhus pa'i rgyun mi 'chad pa'i 'bab pa de la 'thung bar byed do/ /de ltar de gnod pa myong ba na der las mi bzad pa byas shing bsags pa de ji srid du de'i sdig pa'i las byas shing bsags pa bcom zhing</text></item>
<item><p>280a4</p><section>mdo sde</section><text>spangs la zad par ma byas pa de srid du myong bar 'gyur ro/ /de phyis sems can dmyal ba de las thar bar 'gyur te/ thar nas kyang las de dang rgyu 'thun par tshe rabs lnga brgyar dud pa za ba rnams kyi nang du skye bar 'gyur te/ de'i snying ngan song gis bsgribs</text></item>
<item><p>280a5</p><section>mdo sde</section><text>la lus la gnod par 'gyur ro/ /gal te de las thar nas kyang tshe rabs bdun brgyar dud 'gro mtshan mo rgyu ba 'ug pa thur du lta bar skye bar 'gyur/ de las thar nas kyang so sor myong bar 'gyur ba'i las kyis gal te mi rnams dang skal ba mnyam par mir skyes na/</text></item>
<item><p>280a6</p><section>mdo sde</section><text>tshe rabs bdun brgyar gangs khrod du gnas shing zas su ko dra ba za la dbul ba dang kla klor 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po mnar med pa'i 'khor la brtags na/ des thos pa las</text></item>
<item><p>280a7</p><section>mdo sde</section><text>byung ba'i shes pas sems can dmyal ba gos dri zhes bya ba mthong ngo / /der sems can dag las gang gis skye bar 'gyur snyam nas des thos pa las byung ba'i shes pas brtags na/ log par lta ba gang gis ched du bsams/ ched cher byas/ dga' bar</text></item>
<item><p>280b1</p><section>mdo sde</section><text>byas/ shes par byas shing mngon par zhen pa'i blos 'di ltar yo byad 'di dag bsregs pas dge slong de dag ma rung bar bya'o snyam nas dge 'dun gyi zhing ngam/ bu ram shing ngam/ ldum ra 'am/ kun dga'i ra ba'am/ de las gzhan pa dge 'dun gyi</text></item>
<item><p>280b2</p><section>mdo sde</section><text>'tsho ba'i yo byad rnams mes bsregs la de las dang las kyi nyer bsdogs dang / las kyi mjug dang ldan na de lus dang bral nas ngan 'gro log par ltung ba sems can dmyal ba gos drir skye bar 'gyur ro/ /der skyes nas kyang gang sems can dmyal ba yang</text></item>
<item><p>280b3</p><section>mdo sde</section><text>sos la sogs pa bdun gyi gnod pa bsdus pa de dag thams cad brgya 'gyur du 'byung ngo / /khyad par du 'byung ba ni 'di ltar sems can dmyal ba de kun nas dra ba rab tu 'bar bas 'khor te kun nas dra ba khab kyi bu ga tsam gyis khebs pa der skyes so/ /sems can</text></item>
<item><p>280b4</p><section>mdo sde</section><text>dmyal ba de gshin rje'i mi rnams kyis mda' rab tu 'bar zhing rno la shugs drag pas glo gnyi gar brgyab pa na dra ba de'i nang nas 'bros pa dang de dra ba'i mig nas 'bros par mi nus shing de dra ba der shin tu thogs te/ de'i dra ba rno ba'i mthus bdag nyid 'byin par mi nus so/ /</text></item>
<item><p>280b5</p><section>mdo sde</section><text>dra ba des lag pa yang gcod par byed/ rtsib logs kyang 'jog par byed/ yan lag dang nying lag thams cad kyang rus pa la thug gi bar du 'jog par byed do/ /dra ba des 'jog pa na yang dang yang du gshin rje'i mi de rnams kyis mde'u'i rtse mo shin tu brdar bas lan</text></item>
<item><p>280b6</p><section>mdo sde</section><text>brgya 'am yang na stong du gsod do/ /las kyi dra bas bsgribs pa de mda'i sdug bsngal gyis yun ring du nyon mongs te/ sems can dmyal ba der ji srid du de'i sdig pa'i las byas shing bsags pa bcom zhing spangs la zad par ma byas pa de srid du sdug bsngal mi bzad pa</text></item>
<item><p>280b7</p><section>mdo sde</section><text>rtsub pa gzhan dang mi 'dra ba dag myong bar 'gyur ro/ /de phyis sems can dmyal ba de las thar bar 'gyur te/ thar nas kyang las de dang rgyu 'thun par tshe rabs bdun brgyar khyim gyi nang na bu 'byin pa'i skad ngan 'don pa rnams kyi nang du skye bar 'gyur/ de las thar</text></item>
<item><p>281a1</p><section>mdo sde</section><text>nas kyang tshe rabs lnga brgyar dud 'gro'i skye gnas khyim bya dang rma bya dang ba lang dag gi lci ba'i nang du skye bar 'gyur/ de las thar nas kyang de mi rnams dang skal ba mnyam par mir skyes na/ de las de dang rgyu 'thun par gtum po'i bu btsa' ba'i khyim du skye bar</text></item>
<item><p>281a2</p><section>mdo sde</section><text>'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po mnar med pa'i 'khor la brtags na/ des thos pa las byung ba'i shes pas sems can dmyal ba lcags glebs zhes bya ba mthong ngo / /der sems</text></item>
<item><p>281a3</p><section>mdo sde</section><text>can dag las gang gis skye bar 'gyur snyam nas des thos pa las byung ba'i shes pas brtags na/ mi brtan pa dang / mi brtan pa'i sems kyi blo ngan pa bslu ba'i bsam pa gang gis 'di ltar dbyar zas med pa'i tshe/ dge slong dag la nad kyi gsos sman gyi rkyen dang</text></item>
<item><p>281a4</p><section>mdo sde</section><text>zas dag sbyar gyis dge slong dag sems las chung ngur gyis shig /tshegs chung ngus gnas par gyis shig /yid kyi las chung bar gyis shig ces smras nas/ dge slong dag spyan drangs la/ dge slong de dag kyang de'i dad pa bskyed pa des zas med pa'i tshe yang</text></item>
<item><p>281a5</p><section>mdo sde</section><text>de'i dad pa bskyed pa des yon bdag gzhan du ma btsal to/ /de nas yang mi ngan pa des dge slong de dag gi re ba med par byas pa dang / zas med pa de'i tshe la la ni 'chi ba'i dus byed/ la la ni dge ba'i chos bskyed par mi nus/ la la ni shin tu sdug bsngal bar gyur/</text></item>
<item><p>281a6</p><section>mdo sde</section><text>la la ni yul gzhan du 'gro bar byed de/ de ltar gang dge slong de dag la byas pa de sems can dmyal ba lcags glebs su skye bar 'gyur ro/ /der skyes nas kyang sems can dmyal ba yang sos la sogs pa'i gnod pa bsdus pa de dag thams cad 'byung bar 'gyur</text></item>
<item><p>281a7</p><section>mdo sde</section><text>ro/ /khyad par du 'byung ba ni 'di ltar sems can dmyal ba pa de me'i phung po bcu gcig gis yongs su bskor cing bkres pa dang skom pas yongs su gdungs la/ gshin rje'i mi rnams kyis yang dang yang du zangs dmar po bskol ba dang / lcags kyi thu lum rab tu</text></item>
<item><p>281b1</p><section>mdo sde</section><text>'bar bas sems can dmyal ba lus rnam par zhum pa de pad ma chen po kha btsums pa dang phye ba ltar sreg go/ /'tshed do/ /skems so/ /gsod do/ /de nas yang slar skye bar 'gyur te/ gnod pa khyad par du 'byung ba ni ji ltar las byas pa bzhin du de'i lcags glebs pa</text></item>
<item><p>281b2</p><section>mdo sde</section><text>chu zheng dpag tshad lnga yod pa kun nas rab tu 'bar la kun nas me lce gcig tu gyur pa khyer te des slu bar byed pa de yongs su dkris shing du mar bskor to/ /lus kun nas rab tu 'bar ba ku cho 'don pa na so sor nyams shing thams cad nas bde ba khab kyi bu ga tsam yang med</text></item>
<item><p>281b3</p><section>mdo sde</section><text>do/ /me dang lcags glebs pa des rtag tu khyab ste/ de ltar de sdug bsngal drag pa rtsub pa shin tu mi bzad pa dag myong ngo / /bkres pa dang skom par gyur cing lcags glebs pa dang me 'byung bas de ltar de ji srid du de'i sdig pa'i las byas shing bsags pa bcom zhing spangs la</text></item>
<item><p>281b4</p><section>mdo sde</section><text>zad par ma byas pa de srid du gnod pa de dag myong bar 'gyur ro/ /de de las thar na las de dag dang rgyu 'thun par tshe rabs bdun stong du glad rgyas za ba rnams kyi nang du skye bar 'gyur ro/ /de las thar nas kyang tshe rabs bdun stong du dud 'gro kha zas med pa'am me za</text></item>
<item><p>281b5</p><section>mdo sde</section><text>ba rnams kyi nang du skye bar 'gyur ro/ /de las thar nas kyang gal te so sor myong bar 'gyur ba'i las kyis mi rnams dang skal ba mnyam par mir skyes na/ de rtag tu rgyal pos btson rar bcug cing tshe rabs lnga brgyar bkres pa dang skom pa dag gis 'chi ba'i dus byed</text></item>
<item><p>281b6</p><section>mdo sde</section><text>par 'gyur ba mthong ngo / /de nas yang dge slong las kyi 'bras bu rnam par smin pa shes pa des sems can dmyal ba chen po mnar med pa'i 'khor la brtags na/ des thos pa las byung ba'i shes pas sems can dmyal ba 'gro ba mes sreg ces bya ba mthong ngo / /</text></item>
<item><p>281b7</p><section>mdo sde</section><text>der sems can dag las gang gis skye bar 'gyur snyam nas des thos pa las byung ba'i shes pas brtags na/ gang gis 'di ltar 'phags pa dang 'phags pa'i gang zag mi gnas par bya'o snyam nas sangs rgyas kyi gtsug lag khang 'jig par byed dam/ de sangs</text></item>
<item><p>282a1</p><section>mdo sde</section><text>rgyas kyi gsung rab yi ger bris pa 'byid dam/ klan ka btsal ba'i phyir mkhas pa dag la mi mkhas pa'i bdag nyid can gyis sangs rgyas kyi gsung rab nyan par byed de thos nas kyang chos 'dul ba de la 'jug par mi byed cing yongs su mi snyan par brjod</text></item>
<item><p>282a2</p><section>mdo sde</section><text>la brjod nas kyang kun tu bsten cing bsgoms la mang du byed na de lus dang bral nas ngan 'gro log par ltung ba sems can dmyal ba 'gro ba mes sreg tu skye bar 'gyur ro/ /der skyes nas kyang gang sems can dmyal ba yang sos la sogs pa'i gnod pa bsdus pa de dag</text></item>
<item><p>282a3</p><section>mdo sde</section><text>thams cad brgya 'gyur du 'byung ngo / /khyad par du 'byung ba ni 'di ltar sems can dmyal ba de la khyad par thams cad stong 'gyur du 'byung ste/ sbrul rnams kyis 'khris shing kun nas dra bar gang ba der sems can dmyal ba pa der 'gro bar byed do/ /'gro ba na gshin</text></item>
<item><p>282a4</p><section>mdo sde</section><text>rje'i mi lag na tho ba thogs pa de dag thams cad kyis sreg par byed de dug gi me tshan po ches kyang sreg par byed do/ /de dug dang sems can dmyal ba'i me gnyis kyi nang du sreg pa na snying rje rje skad du ngu skad 'byin smre sngags 'don cho nges 'debs so/ /de de ltar cho nges 'debs</text></item>
<item><p>282a5</p><section>mdo sde</section><text>pa dang / 'di ltar gshin rje'i mi rnams kyis rjes su bstan pa tshigs su bcad de smras pa/ glen pa dam pa'i chos yul la/ /rmongs pa'i shugs kyis thams cad du/ /sred pa'i dug gis myos pa dag /don med ci zhig yongs su smre/ /sdig byed dga' ltar</text></item>
<item><p>282a6</p><section>mdo sde</section><text>mthong ba ni/ /bzlog na mthong ba med pa yin/ /sdig pa byed tshe bde ba ni/ /bzlog na me dang 'dra ba yin/ /sdig pa byed pa'i mi dag ni/ /'jig rten kun gyis rnam par smad/ /dge ba byed pa rtag tu bstod/ /de bas sdig pa rnam par spongs/ /mi 'dod</text></item>
<item><p>282a7</p><section>mdo sde</section><text>mi phan sdang ba yi/ /rnam par smin pa sdug bsngal tsha/ /sdig pa sdig pa'i rnam smin te/ /de ltar blo ldan de spongs shig /sdig la rtag tu sdig pa yod/ /sdig pa med la sdig med do/ /byed la ltos la sdig yod de/ /byed pa rnams kyi rjes su 'jug /</text></item>
<item><p>282b1</p><section>mdo sde</section><text>sdig pa sems la rag las shing / /'bras bu sems la rag las te/ /sems ni rkyen las skyes par mthong / /rgyu dang rkyen las shin tu byung / /sems can sems kyis bslus nas su/ /sdig pa'i dbang gis 'ongs pa dag /gnod pa'i mchog ste stobs po</text></item>
<item><p>282b2</p><section>mdo sde</section><text>che/ /sems can dmyal ba drag por 'gro/ /sems dbang gyur pa mi 'gro ste/ /rtag tu chos dbang 'gyur mi 'gro/ /chos spyod pa ni rtag tu bde/ /sdig spyod pa ni mi bde 'o/ /chos ma yin pas legs med cing / /log par 'tshed par mi byed de/ /rgyu dang 'dra</text></item>
<item><p>282b3</p><section>mdo sde</section><text>bar de mthong zhing / /'bras bu sna tshogs 'grub par 'gyur/ /rgyu dang 'bras bu 'thun par 'byung / /nams kyang log par 'byung med de/ /'dus byas kyi ni chos 'di dag /rgyu dang 'bras bur shin tu 'byung / /rgyu med 'bras bu yod ma mthong / /sems can</text></item>
<item><p>282b4</p><section>mdo sde</section><text>dmyal bar rnam par phye/ /rgyu sbyor las ni 'bras bur sbyor/ /sems can dmyal bar rnam par 'tshed/ /byas shing bsags pa drag pa dang / /nges par ngan 'gror 'gro ba yi/ /las dang 'bras bur 'brel ba ni/ /sems can dmyal bar rnam par 'tshed/ /so</text></item>
<item><p>282b5</p><section>mdo sde</section><text>sor bshags pa'i rnam pa yis/ /las gang rnam par bzlog bya ba/ /de mi 'dod pa lam de nyid/ /rnam par mthong bas 'bras bu mthong / /'od gang sgron la rag las te/ /de bzhin 'bras bu las la thogs/ /gzhan dang gzhan las 'bras 'byung ste/ /</text></item>
<item><p>282b6</p><section>mdo sde</section><text>'dus byas thams cad de 'dra 'o/ /gzhan dang gzhan las rgyu mthong ste/ /gzhan dang gzhan du dbang sbyor ro/ /'thun par rjes su 'brel ba ni/ /de nyid mthong ba dag gis mthong / /rgyud la rgyu 'bras med min te/ /dbang phyug la sogs gnas pa med/ /</text></item>
<item><p>282b7</p><section>mdo sde</section><text>'dus byas chos kun 'byung ba ni/ /de nyid mthong ba dag gis bsten/ /'khor ba thog ma med pa nas/ /rgyu dang rkyen las byung ba ste/ /las rnams dang ni 'thun par mthong / /log par brtag par mi bya 'o/ /gang 'dod las kyi dbang song ba/ /srog chags</text></item>
<item><p>283a1</p><section>mdo sde</section><text>las kyi rgyu las skyes/ /las 'bras de nyid shes pa de/ /dag pa yin zhes mngon par rtogs/ /gti mug zhags pa'i dbang song ba/ /khyod kyis sdig de rtag tu byas/ /sdig dang bcas pa'i las byas pas/ /byis pa don med ci zhig gdung / /</text></item>
<item><p>283a2</p><section>mdo sde</section><text>sdig la sdig pa rtag tu gnas/ /de bzhin chos la chos gnas te/ /de nyid las ni ston byed pa/ /brtan pa dag gis gnyi ga spong / /sangs rgyas bstan la rmongs pa dang / /lam dang lam min rmongs pa gang / /de dag la ni zhi med de/ /mun la nyi ma med</text></item>
<item><p>283a3</p><section>mdo sde</section><text>pa bzhin/ /rtag tu chos dang chos min dang / /rgyu dang rkyen la rmongs pa dang / /gnod mchog shin tu mi bzad pa/ /sems can dmyal ba drag po thob/ /gtan tshigs ldan pa'i tshig rnams kyis/ /de la bsgo nas gshin rje'i mi/ /mdung thung gtun</text></item>
<item><p>283a4</p><section>mdo sde</section><text>shing thogs nas su/ /de nas khro zhing rngam par 'gyur/ /de nas yang mtshon cha rnam pa du ma dag thogs nas ji srid du de'i sdig pa'i las byas shing bsags pa bcom zhing spangs la zad par ma gyur pa de srid du lo 'bum phrag du ma'i dus nas bskyed pa rang gi las kyis byas</text></item>
<item><p>283a5</p><section>mdo sde</section><text>pa la spyod pa'i sems can dmyal ba de dag la gsod do/ /de phyis sems can dmyal ba de las thar bar 'gyur te/ thar nas kyang las de'i mthus tshe rabs bdun brgyar stor khung nas 'bab pa 'thung ba rnams kyi nang du skye bar 'gyur/ de de las thar</text></item>
<item><p>283a6</p><section>mdo sde</section><text>nas kyang las de dang rgyu 'thun par tshe rabs lnga brgyar dud 'gro si mi si mi rnams kyi nang du skye bar 'gyur te/ de las thar nas kyang mi rnams kyi nang du bya rog ltar dman par skye bar 'gyur te/ der rtag tu kha zas snying po/ med pa za zhing skom yang rnyog ma can 'thung bar 'gyur</text></item>
<item><p>283a7</p><section>mdo sde</section><text>la skom de yang lan 'ga' zhig 'thung bar 'gyur ba mthong ngo // //'phags pa dam pa'i chos dran pa nye bar gzhag pa/ bam po brgyad pa/ de nas yang dge slong las kyi 'bras bu rnam par smin pa shes pa des sems can dmyal ba chen po mnar med</text></item>
<item><p>283b1</p><section>mdo sde</section><text>pa'i 'khor la brtags na/ des 'og dang thad kar phra ba'am rags pa'am rjes su sbyor ba'am rjes su zhugs pa'i 'khor gang bcu bdun pa gcig kyang ma mthong ngo / /de de ltar sems pa na lam mthong ba'i dge slong de 'di snyam du sems te/ kye e ma bdag gis</text></item>
<item><p>283b2</p><section>mdo sde</section><text>sems can dmyal ba brgyad po dag gi 'khor bcu drug rnams kyi mtha' mthong ste/ nyes par byas pa'i las kyis 'di de tsam zhig pa lta snyam mo/ /byis pa so so'i skye bo thams cad kyis byas shing bsags pa gnod pa'i sa dang / las ngan pa byas shing mngon du</text></item>
<item><p>283b3</p><section>mdo sde</section><text>gyur pa'i sems can dmyal ba chen po brgyad kyi 'khor las skyes pa'am/ de bzhin du ches shin tu lci ba'i rnam pa mnar med pa gang du sems can dmyal ba chen po mnar med pa ma gtogs par srog chags dag sreg pa'i sems can dmyal ba chen po gzhan dgu pa ma mthong</text></item>
<item><p>283b4</p><section>mdo sde</section><text>ngo / /gang du 'di'i phyogs gcig las stong gi cha gcig cig bstan te/ rgyu gang ngas bshad pa'am/ mnyan pa'am/ dpe bya bar yang sla ba ma yin no/ /de ltar sems can dmyal ba pa'i sdug bsngal bzod par dka' ba de ltar gzhan dang mtshungs pa med pa sdug bsngal</text></item>
<item><p>283b5</p><section>mdo sde</section><text>dpe med pa de rgyu gang dang / mnyam pa gang dang / gang de nyid khong du chud cing shes par byas na gang khrag tu skyugs nas 'chi bar 'gyur te/ de ltar sems can dmyal ba pa de'i gnod pa sdug bsngal bas ches sdug bsngal ba mi 'dod pa mi sdug pa yid du mi 'ong ba yin</text></item>
<item><p>283b6</p><section>mdo sde</section><text>no/ /de nas dge slong des sems can dmyal ba de mthong nas 'khor ba'i sdug bsngal thams cad la yid byung ste/ 'dus byas thams cad la mi rtag pa dang / sdug bsngal ba dang / stong pa dang / bdag med par mthong ngo / /de'i 'og tu 'phags pa'i bden pa</text></item>
<item><p>283b7</p><section>mdo sde</section><text>'di la rnam par dpyad pas 'khor ba la sems shin tu 'dod chags dang bral bar byed/ yid byung bar byed/ mi dga' bar byed cing 'khor ba la smod par byed do/ /rnam pa de dag gis 'khor ba mi bzad pa shin tu 'jigs par mthong nas/ de 'di snyam du sems te/</text></item>
<item><p>284a1</p><section>mdo sde</section><text>kye e ma sems can 'di dag ni lha'i lta ba dang shin tu bral zhing mig dang bral ba yin te/ yang dang yang du sems can dmyal ba shin tu mi bzad pa/ shin tu tsha ba shin tu 'jigs par skyes kyang skyo bar mi byed de/ byis pa so so'i skye bo 'di dag 'khor</text></item>
<item><p>284a2</p><section>mdo sde</section><text>ba thog ma med pa nas sred pa'i zhags pas bcings pa yin no snyam mo/ /de nas yang rnal 'byor spyod pa nang gi chos la chos kyi rjes su lta zhing gnas pa 'di ltar dge slong rgyun mi 'chad par spro ba de mi bzad pa bas kyang shin tu mi bzad pa sems can dmyal ba yang sos la sogs pa mnar med pa'i</text></item>
<item><p>284a3</p><section>mdo sde</section><text>bar gyi las kyi 'bras bu rnam par smin pa thams cad kyis sa gzhan bcu gsum pa la zhugs te/ bdud kyi yul la mi dga' zhing bdud kyi dbang du mi 'gro bdud kyi 'ching ba thams cad rnam par gcod cing bdud kyi yul la gnas par mi byed de rtag tu brtson pa'i dge slong de</text></item>
<item><p>284a4</p><section>mdo sde</section><text>bag la nyal gyi sbyor ba ma lus par bcad nas mya ngan las 'das pa'i grong khyer du 'jug par byed do/ /de'i spro bas bla ba'i gnod sbyin dag gis mthong nas bar snang la spyod pa'i gnod sbyin rnams la bsnyad de/ 'di ltar gang rigs che ge mo zhig las rigs kyi bu de grong mang</text></item>
<item><p>284a5</p><section>mdo sde</section><text>ge mo zhig dang / grong rdal ga ge mo zhig dang / yul ga ge mo zhig nas skra dang kha spu bregs gos ngur smrig bgos nas dad pas khyim nas khyim med par rab tu byung ste/ rtsol zhing 'bad pa na yang dag pa'i lam gzhan dang mi 'dra ba'i lta ba thun mong ma yin pa 'jig rten las</text></item>
<item><p>284a6</p><section>mdo sde</section><text>'das pa las kyi chos kyi rnam par smin pa shes pa des/ sa gzhan bcu gcig pa la zhugs te/ sems can dmyal bar zhugs pa rnams kyi thog ma dang tha ma'i sdug bsngal shes so/ /de ltar sa bla'i gnod sbyin dag gis bar snang la spyod pa'i gnod sbyin dag la bsnyad</text></item>
<item><p>284a7</p><section>mdo sde</section><text>do/ /de dag gis kyang de ltar snga ma bzhin du rgyal po chen po bzhi la bsnyad do/ /de dag gis kyang sum cu rtsa gsum pa rnams la/ de dag gis kyang 'thab bral rnams la/ 'thab bral ba rnams kyis kyang dga' ldan pa rnams la/ dga' ldan pa rnams kyis kyang 'phrul</text></item>
<item><p>284b1</p><section>mdo sde</section><text>dga' rnams la/ 'phrul dga' rnams kyis kyang gzhan 'phrul dbang byed pa rnams la bsnyad do/ /de ltar rim gyis snga ma bzhin du 'od chung gi lha rnams kyi bar la bsnyad de 'di ltar lha khyed cag sems shin tu mnyam par bzhag pas nyon cig /'di ltar 'dzam bu'i gling na</text></item>
<item><p>284b2</p><section>mdo sde</section><text>rigs che ge mo zhig las rigs kyi bu mang ge mo zhig yul ga ge mo zhig nas skra dang kha spu bregs gos ngur smrig bgos nas dad pas khyim nas khyim med par rab tu byung ste/ de rtsol zhing 'bad la sgrim pa na spro ba mi 'bri zhing bdud kyi yul gyi dngos po mi 'dod</text></item>
<item><p>284b3</p><section>mdo sde</section><text>la dga' ba'i 'dod chags kyi mod las byung ba'i sred pa dang lhan cig shin tu chags par mi byed kun nas nyon mongs shing mi sdug pa gzugs dang / sgra dang / dri dang / ro dang / reg bya rnams kyis shin tu chags par mi byed de/ de sa gzhan bcu gsum pa la zhugs so/ /sems can</text></item>
<item><p>284b4</p><section>mdo sde</section><text>dmyal ba brgyad po kun gyi las kyi chos kyi rnam par smin pa shes pa'i dge slong gis 'khor ba ma rig pa'i mun pa'i sdug bsngal thams cad shes nas ji lta ba bzhin du yid byung ste/ bdud kyi phyogs kyi dngos po ni dmas so/ /dam pa'i chos kyi phyogs ni mngon par mtho'o zhes</text></item>
<item><p>284b5</p><section>mdo sde</section><text>de thos nas 'od chung gi lha rnams mchog tu dga' zhing 'khod de/ 'di ltar bdud kyi phyogs ni dmas so/ /dam pa'i chos kyi phyogs ni mngon par mtho'o snyam mo/ /de ltar lha rnams dga' ba'i yid kyis dam pa'i chos nyan par 'gyur na gang dad pa dang dad pa'i rjes su 'brang</text></item>
<item><p>284b6</p><section>mdo sde</section><text>zhing de kho na nyid mthong ba'i skyes bu dam pa de dag las de dang rgyu 'thun par dam pa'i chos 'phel zhing rgyas pa yid dga' bar 'gyur ba lta smos kyang ci dgos/ de nas yang dge slong las kyi 'bras bu rnam par smin pa shes pa des sems can dmyal ba'i gnod pa rgya mtsho'i chu lta</text></item>
<item><p>284b7</p><section>mdo sde</section><text>bu kun tu sred pa klong lta bur g.yo ba sems can dmyal ba chen po yang sos la sogs pa nas mnar med pa'i bar rgya che ba'i nang sa'i 'og 'jigs par rdzogs byed dang / kun tu rgyu dang / ko ka li ka dang / lhas byin dag nya dang chu srin chen po ltar zin cing sems can</text></item>
<item><p>285a1</p><section>mdo sde</section><text>dmyal ba pa'i lhag ma nya mid dang / nya mid chen po dang / chu srin na kra dang / chu srin kum b+hi ra dang / chu srin byis pa gsod dang / rus sbal dang / sram 'khrugs pa lta bu dag 'dod chags zhe sdang gti mug rlung gi shugs dang glog 'khyil pa lta bus sems g.yo ba'i rlabs klong lta bur 'khyil pa</text></item>
<item><p>285a2</p><section>mdo sde</section><text>de'i dus kyi mtha'i shugs dbu ba lta bus sems can dmyal ba pa gnod pa rab tu mang ba mchi ma char ltar gang bar ngu zhing smre sngags 'don la cho nges 'debs/ ha ha'i sgra skad kyi shugs dang sems kyi shugs chu rlabs</text></item>
<item><p>285a3</p><section>mdo sde</section><text>ltar mang ba nyes par byas pa'i las klu'i shugs lta bus sdug bsngal char ltar 'bebs shing mnar med pa zab mor bskal pa'i mtha'i me 'bar ba'i shugs kyis khor yug dang chu btsos pa lta bu'i sems can dmyal ba chen po'i sdug bsngal rgya mtsho lta bur mtha' med la mi</text></item>
<item><p>285a4</p><section>mdo sde</section><text>bzad pa mthong nas/ dge slong de yid byung ste/ 'di ltar tshigs su bcad de smras pa/ sred pas yongs su bslus byas shing / /rmongs pas rmongs pa'i sems can dag /skye zhing 'chi ba nyam nga ba/ /'og tu 'jig rten 'gro bar 'gyur/ /mi yul las</text></item>
<item><p>285a5</p><section>mdo sde</section><text>ni dmyal bar 'gyur/ /dmyal ba las ni lha yul du/ /mi nyid las ni dud 'gror 'gro/ /de nas 'gro bar 'gyur/ /sems can 'dod chags dbang song ba/ /rang gi las kyis 'gro ba 'khrul/ /gti mug zhags pas bcings pa dag /srid</text></item>
<item><p>285a6</p><section>mdo sde</section><text>pa'i mtshor ni rnam par 'khyam/ /'khor bar mi ni sdug bsngal 'di/ /rnam pa sna tshogs goms byas te/ /der ni rgyu de goms pas na/ /ji ltar mchog tu skye mi 'gyur/ /lha dag bag med pa yis nyams/ /mi dag yongs su tshol bas nyams/ /</text></item>
<item><p>285a7</p><section>mdo sde</section><text>bkres dang skom pas nyams/ /dud 'gro gcig la gcig za 'o/ /sems can dmyal ba dmyal ba'i mes/ /rmongs pas rtag tu nyams/ /'khor ba khab kyi rtse tsam yang / /bde ba nyid ni cung zad med/ /rmongs pa'i sems kyis skye bo dag /sdug</text></item>
<item><p>285b1</p><section>mdo sde</section><text>bsngal las ni bde la chags/ /sdug bsngal 'di las thar ba gang / /yang dag lam ni ston pa med/ /gang dag rtag tu chos mi sgrub/ /gang dag rtag tu bden mi sgrub/ /bsam gtan rtag tu mi sgrub gang / /de dag sdug bsngal bral mi 'gyur/ /'jig</text></item>
<item><p>285b2</p><section>mdo sde</section><text>rten 'di dang pha rol du/ /rtag tu ma 'dra pha 'dra zhing / /gnyen dang 'dra zhing sgron 'dra ba/ /sangs rgyas kyis ni chos bstan to/ /rtag tu nyes gsum dbang song ba/ /phung po gsum nas sems can dag /rtag tu khams gsum dag tu 'jug /de ni</text></item>
<item><p>285b3</p><section>mdo sde</section><text>sdug bsngal gsum dang ldan/ /las gsum dbang song 'khrul pa dag /de ni ngan song gsum na rgyu/ /srid gsum chags pa'i 'gro ba dag /rim pa gsum du rnam par rgyu/ /gang zhig dkon mchog mchog gsum dang / /gang zhig byang chub gsum dbang song / /gang zhig lta ba gsum</text></item>
<item><p>285b4</p><section>mdo sde</section><text>spangs pa/ /de dag la ni sdug bsngal med/ /dus skabs gsum la rtag gnas shing / /dga' ba gsum gyi de nyid mthong / /gsum gyi cha yis lto 'grangs pa/ /de ni mya ngan bral bar 'gyur/ /phung po gsum la</text></item>
<item><p>285b5</p><section>mdo sde</section><text>sems mnyam zhing / /las gsum rnam par dpyod pa gang / /de ni 'khor bar mya ngan gyi/ /rnam pa bral zhing rims med 'gyur/ /lam dang lam min rnam pa shes/ /dngos dang dngos med rnam sems pa/ /byams pa'i sems ni bsgoms pa gang / /</text></item>
<item><p>285b6</p><section>mdo sde</section><text>de ni 'gro ba mchog tu 'gro/ /kun nas rab tu rnam gsal zhing / /dpa' bo rnyog pa med pa yi/ /yid ni sdig dang ma 'dres pa/ /mi de rnam par rab tu grol/ /gang zhig yang dag lam zhugs shing / /dran dang ldan pa stobs che la/ /srid pa dag la 'dod</text></item>
<item><p>285b7</p><section>mdo sde</section><text>bral ba/ /de ni nges par grol bar 'gyur/ /srid pa 'dod cing dga' ba la/ /mi gang mngon par mi dga' ba/ /de la srid las skyes pa yi/ /sdug bsngal shin tu chung ba'ang med/ /mi bzad las ni mi bzad 'byung / /mi bzad pa yis yongs bsgyur ba/ /</text></item>
<item><p>286a1</p><section>mdo sde</section><text>'dod pa dug dang me lta bu/ /rab tu bsgrims te spang bar gyis/ /'dod pa yongs su spang byas shing / /rtag tu thar la dga' ba ni/ /nyi ma shar bas mun med ltar/ /mi dge'i chos rnams 'jig par 'gyur/ /de ltar rtag tu dge bsten zhing / /</text></item>
<item><p>286a2</p><section>mdo sde</section><text>mi dge ba nyid spang bar gyis/ /mdor na nges par bstan pa ni/ /dge dang mi dge yongs su rtogs/ /de ltar dge slong de 'jig rten 'di dang 'jig rten pha rol de la phan par 'dod pa'i blos sems can dmyal ba'i sdug bsngal mngon par brtags nas/ sems can</text></item>
<item><p>286a3</p><section>mdo sde</section><text>rnams la snying brtse ba rjes su 'jug par byed de/ byams pa bsgoms pa'i sems kyis de sems can dmyal ba 'jigs shing nyam nga ba thams cad la mngon par brtags shing las kyi 'bras bu rnam par smin pa yang shes nas mchog tu yid byung ba'i sems kyis rtog</text></item>
<item><p>286a4</p><section>mdo sde</section><text>par byed de/ e ma sems can 'di dag ji ltar srid pa'i dgon par 'jigs shing sdug bsngal sna tshogs kyi nang du bying zhig gu snyam nas de snying rje'i blo 'di ltar nye bar 'jog par byed de/ 'di ltar mi dag de ma thag tu ngan song du 'gro ba ni las ngan pa byas pa rang gi ser snas</text></item>
<item><p>286a5</p><section>mdo sde</section><text>bslus shing / longs spyod ngan pa 'dod la/ rnyed pa ngan pas zil gyis non pa rnams sbyin pa dag ma byin par gyur te/ de dag gis dge sbyong dang / bram ze dang / phongs pa dang / long ba dang / bkren pa slongs mo ba rnams la ser sna'i dri mas sbags pa'i sems</text></item>
<item><p>286a6</p><section>mdo sde</section><text>kyis sbyin pa dag ma byin zhing bsod nams dag ma byas la 'jig rten 'di dang pha rol du tshul khrims mtsho lta bur gyur pa ma bsrungs/ bu dang / chung ma dang / bran pho dang / bran mo dag la yang sbyin pa ma byin la ser snas 'jig rten pha rol la bslus pa de rnams kyi</text></item>
<item><p>286a7</p><section>mdo sde</section><text>nang du skye bar 'gyur te/ kyi rgyud du skyes pa yang phal cher mor skye bar 'gyur ro/ /mi thab mo dang phrag dog gi dri ma gang gis nang gi sems nyams par byas pa 'dis na mo rnams kyi nang du skye bar 'gyur ro snyam mo/ /de nas yang dge slong</text></item>
<item><p>286b1</p><section>mdo sde</section><text>las kyi 'bras bu rnam par smin pa shes pa des kyi yul la rtog par byed de kyi yul 'di gang zhig yin snyam mo/ /des thos pa las byung ba'i shes pas brtags na ni mdor bsdu na rnam pa gnyis te/ 'jig rten na rgyu ba dang /</text></item>
<item><p>286b2</p><section>mdo sde</section><text>kyi yul na gnas pa'o/ /de la 'jig rten na rgyu ba ni mtshan mo dag gal te mi rnams kyis mthong bar 'gyur ro/ /kyi yul na gnas pa ni gang du sa'i 'og dpag tshad lnga brgya na gnas te/ kyi yul gyi rkyen ma gtogs par 'dzam bu'i gling gi</text></item>
<item><p>286b3</p><section>mdo sde</section><text>mtha' nas dpag tshad sum stong drug brgya yod do/ /de dag 'dzam bu'i gling dang thag nye ba dang ring ba ni nges pa med do/ /de nas yang dge slong las kyi 'bras bu rnam par smin pa shes pa des kyi 'gro ba la rtog par byed de/ kyi yul ci tsam</text></item>
<item><p>286b4</p><section>mdo sde</section><text>yod snyam nas des thos pa las byung ba'i shes pas brtags na/ rnam pa mang ste mdor bsdu na rnam pa sum cu rtsa drug yod do/ /de dag thams cad phrag dog dang ser sna'i rgyus der skye bar 'gyur la bsam pa sna tshogs skyed pa dang / sdug bsngal ba dang /</text></item>
<item><p>286b5</p><section>mdo sde</section><text>bsam pa dang / bza' ba sna tshogs dang / g.yo ba sna tshogs dang / gnas sna tshogs dang / lus bkres pa dang skom pas gdungs pa yin no/ /de dag thams cad mdor bsdu na rnam pa sum cu rtsa drug yod de/ 'di lta ste/ lto gug dang / yi</text></item>
<item><p>286b6</p><section>mdo sde</section><text>dgas kha khab ltar phra ba dang / bshang ba za ba dang / kun ston dang / dri za ba dang / chos kyi sbyin pa za ba dang / sbyin pa za ba dang / chu 'thung ba dang / bsam pas 'tsho ba</text></item>
<item><p>286b7</p><section>mdo sde</section><text>dang / mchil ma za ba dang / phreng ba/ za ba dang / khrag za ba dang / sha za ba dang / bdug pa za ba dang / drag shul spyod pa dang / glags lta ba dang / sa'i 'og na gnas pa dang / mthu bo che dang / mtshan mo lus rab tu 'bar ba dang / mi rnams la glags lta ba dang /</text></item>
<item><p>287a1</p><section>mdo sde</section><text>'dod pa'i gzugs can dang / gling gi bar na gnas pa dang / gshin rje'i dbyug pa dang / byis pa la za ba dang / tshangs pa'i srin po dang / 'bru drus pa'i shun pa za ba dang / mi gtsang ba za ba dang / lam po che na gnas pa dang / mang du za ba dang / me mdag za ba dang / dug za</text></item>
<item><p>287a2</p><section>mdo sde</section><text>ba dang / dgon pa na gnas pa dang / dur khrod na gnas pa dang / shing la gnas pa dang / lam gyi bzhi mdo na gnas pa dang / bdud kyi sde ste de ltar mdor bsdu na kyi rigs sum cu rtsa drug yod do/ /rgya cher ni</text></item>
<item><p>287a3</p><section>mdo sde</section><text>sems kyi bsam pa'i las kyi cha'i bye brag dang bsam pa sna tshogs kyi bye brag gis dpag tu med do/ /de nas yang dge slong las kyi 'bras bu rnam par smin pa shes pa des shin tu bkres pa dang / skom pas gdungs pa'i lus can rnams phal cher phrag dog dang ser</text></item>
<item><p>287a4</p><section>mdo sde</section><text>snas nyams pa dag yin zhing rgya cher ni lus dang / ngag dang / yid kyi las gsum gyis skye la bye brag tu dbye na mi dge ba'i las kyi lam rnam pa bcu dang yang dag par ldan pas rnams kyi nang du skye bar 'gyur ro/ /de mdor bsdu na mi dge ba'i las kyi lam rnam pa</text></item>
<item><p>287a5</p><section>mdo sde</section><text>bcu'i mi dge ba'i rgyu gang yin pa la srog chags kyi sdug bsngal thams cad de la rag las/ de la spyod/ de las skye zhing 'byung / de'i phyi bzhin 'brang / de dang 'brel/ rgyu de las byung ba yin te/ ngan song gis kun tu 'khor yang 'khor ba la yid 'byung bar mi byed</text></item>
<item><p>287a6</p><section>mdo sde</section><text>do/ /sems spre'u lta bu thog ma med pa'i dus nas 'khor bar zhugs shing sdug bsngal gzing gzing ba'i bar na gnas pa la goms pa yan lag dang nying lag gi dra ba sna tshogs can gyi nang na sdom zhing 'khor ba'i ri la myur du gnas pa sems gzing gzing ba'i bag chags kyi rtog pa</text></item>
<item><p>287a7</p><section>mdo sde</section><text>yang gcig tu shes par sla ba ma yin la de ltar 'gro ba myur du 'gro ba 'di sems spre'u lta bu yin te/ de lta bas na sems 'di re zhig thog ma nyid du shin tu dul bar bya'o/ /de ltar ma byas na ngan song gis mi bzad pa rnams su sems can dag shin tu sdug bsngal bar 'gyur zhing</text></item>
<item><p>287b1</p><section>mdo sde</section><text>de ltar ma byas na 'khor bar sems kyi dgras zin te/ bde ba 'thob par mi 'gyur ba mthong ngo / /de ltar dge slong de so sor rab tu rnam par 'byed pa na yang dang yang du 'khor ba 'di la yid byung zhing mi dga' la 'khor bar gtogs pa'i sdug bsngal thams cad la rnam</text></item>
<item><p>287b2</p><section>mdo sde</section><text>par smod par byed do/ /dge slong de de ltar sems par byed cing rnam pa du ma dag la sems pa na 'di ltar rab tu rnam par 'byed pa ni las dang las kyi rnam par smin pa'i byed rgyu gang yin pa'i cha gcig cig rab tu rnam par 'byed de skye ba rgyu med pa ma yin zhing / bde ba dang /</text></item>
<item><p>287b3</p><section>mdo sde</section><text>sdug bsngal dang / 'thun pa dang mi 'thun pa dang / skye ba ngan pa dang / bzang ba dang / rigs bzang ba dang / rigs ngan par skye ba ni srog chags thams cad kyi tshe 'chi ba dang skye ba 'dod rgyal gyis kyang byas pa med do snyam mo/ /las kyi chos kyi rnam par smin pa shes pa'i dge</text></item>
<item><p>287b4</p><section>mdo sde</section><text>slong des rnams kyi las kyi chos rnam par dbye ba dag rnam par 'byed de/ des thos pa las byung ba'i shes pas brtags na lto gug ces bya ba rang gi lus nyis 'gyur gyis che zhing kha dang lag pa dang rkang pa nyams la thams cad du lto gug pa yin</text></item>
<item><p>287b5</p><section>mdo sde</section><text>te/ bu ga'i gseb dag tu me mdag gis rab tu bkang / lus bkres pa dang skom pas gdungs/ lus tshal shing bsregs pa lta bu 'gro ba'i dus mtha' med pa nas bcings pa dag dga' ba med cing grogs med la mgon med pa yin no/ /de dag las gang gis</text></item>
<item><p>287b6</p><section>mdo sde</section><text>der skye bar 'gyur snyam nas des thos pa las byung ba'i shes pas brtags na/ gla mi nor 'dod pa gang gis 'di ltar bdag gis gla dag khyim du bsag go snyam nas srog gcod pa byed cing phyugs la 'tshe ba'am/ de snying rje med pa chags pa'i dbang gis srog gcod pa byed la</text></item>
<item><p>287b7</p><section>mdo sde</section><text>sgom zhing sten te mang du byed na de lus dang bral nas ngan 'gro log par ltung ba sa'i 'og dpag tshad lnga brgya na lto gug gi rigs rnams su skye bar 'gyur ro/ /de sa'i phyogs mun pa'i nang der skyes pa dang / steng gi phyogs nas ri rnams kyis btsir cing 'og gi phyogs</text></item>
<item><p>288a1</p><section>mdo sde</section><text>nas ri gnyis pas bteg ste de ri gnyis kyi bar du rang gi ngo bo'i lus kyi tshad dpag tshad tsam la leb leb por byas shing bkres pa dang / skom pas shin tu gdungs so/ /tshe'i tshad kyi mtha' ni tshe rabs lnga brgya yin te/ mi'i lo bcu la kyi</text></item>
<item><p>288a2</p><section>mdo sde</section><text>bgrang ba'i tshul gyis nyin zhag gcig ste bar du 'chi ba'i dus byed pa ni yod do/ /mi dge ba'i las gzhan gnyis pa byas pa ni 'di lta ste/ skyes pa'am/ bud med la nor rdzas bcol ba bcabs nas 'di ltar bdag la bdag med do zhes smra na las de'i rnam par smin pas</text></item>
<item><p>288a3</p><section>mdo sde</section><text>der skye bar 'gyur la zang zing gi sbyin pa yang ma byin/ chos kyi sbyin pa yang ma byin/ mi 'jigs pa'i sbyin pa yang ma byin te/ sbyin pa gsum po de dag dang bral la ser sna dang phrag dog gis sems rtag tu zil gyis non pa ni der skye bar 'gyur ro/ /de nas yang</text></item>
<item><p>288a4</p><section>mdo sde</section><text>dge slong las kyi 'bras bu rnam par smin pa shes pa des rnams la brtags na/ des thos pa las byung ba'i shes pas kha khab ltar phra ba zhes bya ba ji ltar 'dug pa mthong ngo / /der sems can dag las gang gis skye bar 'gyur snyam nas des thos</text></item>
<item><p>288a5</p><section>mdo sde</section><text>pa las byung ba'i shes pas brtags na/ nor rdzas kyi phyir mi rnams gsod pa'i gshed ma gang pha rol la phrag dog dang ser sna yang dag par blangs shing rtag tu mngon par brtson la bkren pa bkren pa'i rang bzhin can 'di lta ste/ zang zing gi sbyin pa dang / chos kyi sbyin</text></item>
<item><p>288a6</p><section>mdo sde</section><text>pa dang / mi 'jigs pa sbyin pa ste/ sbyin pa rnams spangs pa ni de lus dang bral nas ngan 'gro log par ltung ba kha khab ltar phra ba rnams kyi nang du skye bar 'gyur ro/ /rang gi las kyi 'bras bus bslus pa der skyes pa de dag gi kha'i sgo khab ltar phra zhing lto ri tsam</text></item>
<item><p>288a7</p><section>mdo sde</section><text>du che bar 'gyur la rtag tu bkres pa dang skom pa'i nyon mongs pas gdungs par 'gyur/ lus kyi mes kyang bkres pa dang skom pas dkrugs la phyi rol du yang tshal shing gi me mched pas dkrugs par 'gyur/ grang ba dang / tsha ba dang / sha sbrang dang / sbrang bu dang /</text></item>
<item><p>288b1</p><section>mdo sde</section><text>srog chags mar ko ta kas za ba dang / rims la sogs pas de ltar skyes pa dang bud med der skyes pa'i lus dang yid las byung ba'i sdug bsngal sna tshogs kyis mi'i lo bcu la kyi bgrang ba'i tshul gyis nyin zhag gcig pa'i tshe rabs lnga brgyar mngon par gdungs te</text></item>
<item><p>288b2</p><section>mdo sde</section><text>tshe bar chad du 'gyur ba ni yod do/ /der skye bar 'gyur ba'i las gnyis pas kyang yang der skye bar 'gyur te/ 'di ltar dge sbyong dang bram ze dag bdag cag gi der zan sbyin no zhes byas la bza' ba dang bca' ba dag kyang yod bzhin du bud med ser snas mngon par</text></item>
<item><p>288b3</p><section>mdo sde</section><text>zin pa de khyim thab la bslus ba'i bsam pas 'di ltar ci yang med na/ dge sbyong dang bram ze dag la sbyin du ga la yod ces smras na de yang lus dang bral nas ngan 'gro log par ltung ba kha khab ltar phra ba rnams kyi nang du skye bar 'gyur ro/ /ser sna de kun tu</text></item>
<item><p>288b4</p><section>mdo sde</section><text>bsten cing bsgoms te mang du byas pas bud med phal cher rnams kyi nang du brdzus te skye bar 'gyur ba de ltar mi'i nang du skye bar mi 'gyur te/ 'dod pa la phrag dog dang / ser snas nyams pa'i rgyu gang gis mor 'gyur ba de ltar mi'i nang du skye bar</text></item>
<item><p>288b5</p><section>mdo sde</section><text>mi 'gyur ro/ /bud med ni sems chung zhing sems yang ba yin la de ltar rgyu de dang rkyen des mo rnams kyi nang du skye bar 'gyur te/ de ji srid du ser sna dang phrag dog byas pa'i sdig pa de bcom zhing spangs la zad par ma byas pa de srid du der skye bar 'gyur ro/ /</text></item>
<item><p>288b6</p><section>mdo sde</section><text>de phyis kyi 'jig rten de las thar bar 'gyur te/ thar nas kyang las de dang rgyu 'thun par gal te lan grangs gzhan la myong bar 'gyur ba'i las kyis dud 'gro rnams kyi nang du skye bar 'gyur ro/ /bya khug rta rnams kyi nang du skyes nas de rtag tu bkres pa dang</text></item>
<item><p>288b7</p><section>mdo sde</section><text>skom pas gdungs par 'gyur/ de las thar nas kyang gal te lan grangs gzhan la myong bar 'gyur ba'i las mir 'grub pa'i las kyis mi rnams dang skal ba mnyam par mir skyes na/ skyes pa'am bud med de rtag tu bkres pa dang skom pas gdungs par 'gyur/</text></item>
<item><p>289a1</p><section>mdo sde</section><text>rtag tu sdug bsngal zhing zas gzhan du tshol la lam po che dang / bzhi mdor 'tsho bar 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na des thos pa las byung ba'i shes pas</text></item>
<item><p>289a2</p><section>mdo sde</section><text>skyugs pa za ba zhes bya ba ji ltar 'dug pa mthong ngo / /der skyes pa'am bud med dag las gang gis skye bar 'gyur snyam nas des thos pa las byung ba'i shes pas brtags na/ bud med gang bza' ba dang / bca' ba dang ro myang bas khyim thab la mngon par gnod par byed cing</text></item>
<item><p>289a3</p><section>mdo sde</section><text>bdag nyid ni de dag la za bar byed la phrag dog dang ser snas kyang rtag tu zil gyis non/ bu dang bu mo gzhan dang mi 'dra bar mi dga' ba ma yin la/ dga' ba dang slu ba ma yin te/ mi slu ba la mngon par gnod pa byas na de yang lus dang bral nas ngan 'gro log par ltung</text></item>
<item><p>289a4</p><section>mdo sde</section><text>ba skyugs pa za ba rnams kyi nang du skye bar 'gyur ro/ /der skyes nas kyang de rtag tu de'i lus kyi bdag nyid dpag tshad phyed tsam yod pa bkres pa dang skom pas gdungs te dgon pa chen por gcig pu chu btsal ba'i phyir rgyug cing thams cad du cho nges 'debs smre</text></item>
<item><p>289a5</p><section>mdo sde</section><text>sngags 'don pa na de chos sbyin pa dang zang zing sbyin pa dang mi 'jigs pa sbyin pa ma byas te/ sbyin pa gsum dang bral ba dag der skye bar 'gyur ro/ /tshe'i mtha' ni snga ma bzhin te/ de ji srid du ser sna byas pa'i sdig pa de bcom zhing spangs la zad par ma byas pa de srid du</text></item>
<item><p>289a6</p><section>mdo sde</section><text>bkres pa dang / skom pas gdungs par 'gyur ro/ /de phyis sdig pa de las thar bar 'gyur te/ thar nas kyang las de dang rgyu 'thun par gal te dud 'gro rnams kyi nang du skyes na de skyugs pa za bar 'gyur te/ ji ltar rnams kyi nang du skyugs pa za bas</text></item>
<item><p>289a7</p><section>mdo sde</section><text>srog kyang 'tsho bar gyur pa de ltar dud 'gro rnams su yang 'gyur ro/ /de las thar nas kyang gal te mi rnams dang skal ba mnyam par mir skyes na de mchod ston gyi tshe dge sbyong dang bram ze bkad pa rnams kyi gral du slongs mos de'i srog 'tsho ba thub par 'gyur ba mthong</text></item>
<item><p>289b1</p><section>mdo sde</section><text>ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas bshang ba za ba zhes bya ba mthong ngo / /der skyes pa'am bud med dag las gang gis skye bar 'gyur zhig</text></item>
<item><p>289b2</p><section>mdo sde</section><text>gu snyam nas des thos pa las byung ba'i shes pas brtags na/ gang gis ser sna kun tu bsten cing bsgoms te mang du byas par gyur/ snga ma bzhin du sbyin pa dang bral la dge sbyong dang bram ze dag la yang kha zas lhag mar byas pa byin te/ de dag kyang gtsang ma zhig</text></item>
<item><p>289b3</p><section>mdo sde</section><text>yin no snyam nas zos na skyes pa'am bud med de lus dang bral nas bshang ba za ba rnams kyi nang du skye bar 'gyur ro/ /de'i las kyi mthus de'i tshe yang snga ma bzhin la de'i lus bkres pa dang skom pas gdungs te/ gal te de rnyed na yang rtag tu mi rnyed la de yang</text></item>
<item><p>289b4</p><section>mdo sde</section><text>chung ste/ lto tshim par mi 'gyur ro/ /gal te yang rnams kyi nang du bshang ba rnyed na srin bu zhugs shing zos la bu gar byas pa ngan ngon zhig rnyed de/ rgyang ring zhing tshegs chen pos rnyed pa de yang chog par mi rnyed do/ /de ltar de'i tshe'i mtha' sdug</text></item>
<item><p>289b5</p><section>mdo sde</section><text>bsngal ba 'thob ste/ de ji srid du de'i sdig pa'i las kyi 'jig rten 'grub pa ser sna byas pa bcom zhing spangs la zad par ma byas pa de srid du bkres pa dang skom pa de byas pa'i sdug bsngal myong bar 'gyur/ de phyis kyi 'jig rten bshang ba za ba</text></item>
<item><p>289b6</p><section>mdo sde</section><text>de las thar bar 'gyur te/ thar nas kyang las de dang rgyu 'thun par ji ltar las nye bar 'gro bas 'khor ba na yongs su 'khyam mo/ /de gal te yang mi rnams kyi nang du gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ de</text></item>
<item><p>289b7</p><section>mdo sde</section><text>dbul zhing nad bu can la bza' ba nyung ba dang / srog gi 'tsho ba rtag tu gzhan la rag las shing tshegs chen pos 'tsho ba 'thob la don du ma med pa'i snod du 'gyur/ sems shes pa dang mi shes pa phal pa yin zhing lus rma mtshan dang dri ma can mi sdug pa skye bo kun gyis</text></item>
<item><p>290a1</p><section>mdo sde</section><text>smad par 'gyur/ de'i kha nas kyang dri mnam po 'byung zhing glo bur du so nag por 'gyur ba mthong ngo / /de nas yang dge slong las kyi 'bras bu rnam par smin pa shes pa des ser sna'i gnas su gyur pa'i kyi 'jig rten la brtags na/</text></item>
<item><p>290a2</p><section>mdo sde</section><text>des thos pa las byung ba'i shes pas ser sna thams cad kyi gnas su gyur pa kha zas med pa zhes bya ba mthong ngo / /der las gang gis skye bar 'gyur snyam nas des thos pa las byung ba'i shes pas brtags na/ skyes pa'am bud med ser snas zil</text></item>
<item><p>290a3</p><section>mdo sde</section><text>gyis non cing phrag dog gi zil gyis non pa dang / g.yo thabs sam slu bar byed pa stobs dang ldan pa gang gis sems can dag bcing bas bcings te/ kha zas ma byin pas srog dang phral la/ srog dang phral nas kyang snying nas 'chags par mi byed la 'gyod par mi byed/</text></item>
<item><p>290a4</p><section>mdo sde</section><text>yang las de nyid byas nas rjes su dga' bar byed cing gzhan dag kyang de nyid la rab tu 'jog par byed/ las dang las kyi nyer bsdogs dang / las kyi mjug dag byas nas yang de nyid byed na de lus dang bral nas ngan 'gro log par ltung ba kha zas med pa rnams kyi</text></item>
<item><p>290a5</p><section>mdo sde</section><text>nang du skye bar 'gyur ro/ /skyes pa de'am/ bud med de der skyes nas kha zas med par byas nas bkres pa dang skom par byas pa me des sreg pa na yang dang yang du ri las chu 'bab pa'i shugs ltar bkres pa dang skom pa'i sdug bsngal mang du 'phel lo/ /de'i kha zas</text></item>
<item><p>290a6</p><section>mdo sde</section><text>med par byas pa'i mthu des ji ltar thal ba yang mi mngon pa de ltar de'i nang dang yan lag dang nying lag thams cad sreg go/ /de nas yang yan lag dang nying lag de dag slar 'byung bar 'gyur te/ yang sreg par byed do/ /de bkres pa dang skom pas gdungs pa dang / lus</text></item>
<item><p>290a7</p><section>mdo sde</section><text>bsregs pa ste/ sdug bsngal gnyis kyis sreg pa na rang gi las kyi 'bras bu nyes par byas pas bslus pa de sdug bsngal gyis nyam thag nas shin tu ngu skad 'byin/ cho nges 'debs/ smre sngags 'don cing phyogs dang phyogs mtshams su rgyug ste de ni de'i nang du 'byung ba'i</text></item>
<item><p>290b1</p><section>mdo sde</section><text>sdug bsngal yin no/ /phyi rol du 'byung ba yang las kyis byas pa'i mes yan lag dang nying lag thams cad sreg par byed do/ /me nang du song ba slar byung nas phyi rol gyi lus kyang sreg par byed de/ dper na shing khong stong gi nang du me zhugs pa shing gi nang bsregs nas phyi</text></item>
<item><p>290b2</p><section>mdo sde</section><text>rol sreg pa de bzhin du me des de'i nang du bsregs nas phyi rol yang sreg par byed do/ /de nang dang phyi rol thams cad tshal shing bsregs pa lta bur rab tu bsregs te me lce gcig tu gyur pas ngu skad 'byin cing cho nges 'debs so/ /de der cho nges 'debs pa na</text></item>
<item><p>290b3</p><section>mdo sde</section><text>khar me 'byung ste/ de yang dang yang du de'i lus thams cad 'bar ba nyis 'gyur gyis ches rab tu 'bar bar byed do/ /gang dang gang du 'gro ba'i lam de dang der rtswa dar b+ha rab tu 'bar ba khab lta bu 'byung bar 'gyur la gang de'i rkang pa gnyis bor ba ma rung bar byed de rkang pa</text></item>
<item><p>290b4</p><section>mdo sde</section><text>ma rung ba de ngu skad 'byin/ cho nges 'debs/ yongs su smre sngags 'don to/ /de yongs su smre sngags 'don pa na de'i lce mar sar gyi gong bu ltar zhu bar byed de/ de nas yang nyes par byas pa'i las des slar 'byung bar 'gyur ro/ /de gang dang gang du rgyug</text></item>
<item><p>290b5</p><section>mdo sde</section><text>pa de dang der de'i nyes par byas pa'i las des chu dang / lteng ka dang / 'bab chu'i dngo dang / mtsho dang / chu 'dzag pa dang / chu bo dang / khron pa thams cad dang bral bar 'gyur/ tshal dang / nags tshal dang / khyim dang ne'u gsing gi sa gzhi dang bral</text></item>
<item><p>290b6</p><section>mdo sde</section><text>bar 'gyur/ tshal dang nags tshal dag kyang log par mthong ste/ ri dang / ljon shing dang / ri sul gyi sa phyogs thams cad kyang rab tu 'bar bar mthong ngo / /kun nas kyi chang pa lag na ral gri dang gtun shing khyer ba rnams kyis gtse bar byed cing spyo</text></item>
<item><p>290b7</p><section>mdo sde</section><text>bar byed pas mchog tu sdug bsngal te/ rang gi phrag dog dang ser snas bslus shing sems kyi dgra dang lhan cig ldan pas tshe yang snga ma bzhin no/ /de ltar de nyes pa byas pa'i las byas pas ji srid du de'i sdig pa'i las byas shing bsags pa bcom zhing spangs</text></item>
<item><p>291a1</p><section>mdo sde</section><text>la zad par ma byas pa de srid du kha zas med pa'i sdug bsngal myong bar 'gyur/ de phyis kyi yul de las thar bar 'gyur te/ thar nas kyang las de dang rgyu 'thun par rang gis byas pa'i las spyad pa ji ltar las nye bar 'gro bas</text></item>
<item><p>291a2</p><section>mdo sde</section><text>'khor bar yongs su 'khyam mo/ /de gal te mi rnams kyi nang du gnya' shing gi bu gar rus sbal 'jug pa lta bur mi rnams dang skal ba mnyam par mir skyes na de mngal na gnas pa na ma de zas 'dod pa med par 'gyur/ gang gis ma de'i lus dang bzhin kha</text></item>
<item><p>291a3</p><section>mdo sde</section><text>dog mchog tu mi sdug par 'gyur/ de gal te mngal de nyid du gnas pa na las rab tu mthu che ba dang srog bcad pa rab tu mthu che ba des 'chi ba'i dus byed par 'gyur/ gal te yang brgya la btsa' bar gyur na de ltar ngan pa byas pa 'dus byas de'i ma rtag tu dri nga zhing</text></item>
<item><p>291a4</p><section>mdo sde</section><text>mdog mi sdug la mdangs med par 'gyur/ de srog gi 'tsho ba dus thung zhing tshegs chen pos thob par 'gyur/ yul gyi bdag po rgyal pos kyang de ltar btson rar bcug nas bkres pa dang / skom pa dag gis 'chi ba'i dus byed par 'gyur ba mthong ngo / /de</text></item>
<item><p>291a5</p><section>mdo sde</section><text>nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas dri za ba zhes bya ba ji ltar 'dug pa mthong ngo / /der las gang gis skye bar 'gyur snyam nas des thos pa las</text></item>
<item><p>291a6</p><section>mdo sde</section><text>byung ba'i shes pas brtags na/ gang gis bza' ba dang btung ba mang po shin tu bsdus nas bdag 'ba' zhig za la/ bu dang chung ma dag la yang dag par 'ged par mi byed/ de dag ro bro ba 'dod na dri tsam zhig la snom du 'jug /de bu dang chung ma de'i mdun du</text></item>
<item><p>291a7</p><section>mdo sde</section><text>rang 'ba' zhig za bar byed la/ phrag dog dang ser snas zin pas yang dag par 'ged par mi byed de/ de ltar bu dang chung ma ris 'thun pa lhan cig 'khod pa la brnyas par byed cing gzhan dag kyang de nyid la rab tu 'jog par byed pa la rjes su dga' zhing de nas yang bdag</text></item>
<item><p>291b1</p><section>mdo sde</section><text>gcig pu za bar byed la de byas nas kyang skyon du mi 'gyur zhing / ngo tsha bar mi byed na de lus dang bral nas ngan 'gro log par ltung ba dri za ba rnams kyi nang du skye bar 'gyur ro/ /der skyes nas lus rtag tu bkres pa dang skom pas gdungs shing gar bab bab tu rgyug ste</text></item>
<item><p>291b2</p><section>mdo sde</section><text>ngu skad 'byin cho nges 'debs/ smre sngags 'don to/ /de gal te yang lha khang ngam/ mchod rten nam/ khyim gzhan du yon bdag dad pas bdug spos dri zhim po dag bdugs pa dang de des dga' bar 'gyur/ de bzhin du dri gzhan gyis kyang dga' bar 'gyur/ de</text></item>
<item><p>291b3</p><section>mdo sde</section><text>ltar 'di ni dri za ba'i phyogs gcig yin no/ /dri za ba'i phyogs gzhan yang 'di ltar mi dag la nad byung ba na nad pa gang yin pa de dag gi phyir lha khang ngam/ kun dga' ra ba dag tu bdug spos gang bdugs pa'i dri des de tshim par 'gyur te/ des srog 'tsho ba</text></item>
<item><p>291b4</p><section>mdo sde</section><text>'thob cing de'i phyi bzhin 'brang / gzhi des lus kyi srog 'tsho ba 'thob ste/ de ltar de'i las kyi mthus de dri za bar 'gyur zhing srog gi tshegs chen pos za ba de 'thob par 'gyur/ der skyes nas kyang ji srid du sdig pa'i las de bcom zhing spangs la zad par</text></item>
<item><p>291b5</p><section>mdo sde</section><text>ma byas pa de srid du bkres pa dang skom pa'i sdug bsngal myong bar 'gyur/ de phyis kyi 'jig rten de las thar bar 'gyur te/ thar nas kyang las de dang rgyu 'thun par las kyi 'bras bu la spyod pa 'khor ba na yongs su 'khyam mo/ /gal te mis byas pa'i myong bar</text></item>
<item><p>291b6</p><section>mdo sde</section><text>'gyur ba'i las kyis brgya la mi rnams kyi nang du gnya' shing gi bu gar rus sbal 'jug pa lta bur mir skyes na de dbul zhing nad bu can la lus thams cad las dri de 'byung bar 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi</text></item>
<item><p>291b7</p><section>mdo sde</section><text>'jig rten la brtags na/ des thos pa las byung ba'i shes pas chos kyi sbyin pa za ba zhes bya ba der 'jug pa thob pa des srog 'tsho ba 'thob par 'gyur ba ji ltar 'dug pa mthong ngo / /der las gang gis skye bar 'gyur snyam nas des thos pa las byung ba'i shes</text></item>
<item><p>292a1</p><section>mdo sde</section><text>pas brtags na gang rang bzhin gyis ser sna dang / phrag dog gis zil gyis non pa yin la srog gso ba kho na'i thabs sam rgyu des dad pa med cing dad pa med la pha rol phan gdags pa'i bsam pa med pa'i rgyus skyon du bgrang ba'i chos ston par byed cing de tshul</text></item>
<item><p>292a2</p><section>mdo sde</section><text>khrims dang ldan pa ma yin te/ 'di lta ste/ srog gcod pa'i chos kyi gtam dang / g.yul du 'chi ba'i chos dang / nor rdzas nan gyis 'phrog pa'i chos dang / khyu mchog bag yangs su gtang ba'i chos te/ des skyon du bgrang ba'i chos kyi rnam grangs de dag pha</text></item>
<item><p>292a3</p><section>mdo sde</section><text>rol dag la bstan nas de las rnyed pa gang yin pa de sbyin par mi byed cing pa 'ba' zhig byed na phrag dog gi zil gyis non pa mi ngan pa de lus dang bral nas ngan 'gro log par ltung ba chos kyi sbyin pa za ba rnams kyi nang du skye bar 'gyur te/ de'i tshe ni snga ma bzhin</text></item>
<item><p>292a4</p><section>mdo sde</section><text>no/ /de ri'i yul nas ri'i yul du yongs su rgyug cing lus bkres pa dang skom pas gdungs la thams cad du ngu skad 'byin pa/ shing skam 'dra zhing skra ring la ngom zum gnag pa lus thams cad spu zing pos khebs shing rtsa dang rgyus pa'i dra bas dkris la pags pa dang</text></item>
<item><p>292a5</p><section>mdo sde</section><text>rus pa tsam lus pa/ lus ring zhing sen mo mi sdug pa/ rang gis nyes par byas pas yongs su bslus pa/ mig gi khung ring zhing bskums la gdong mchi mas yog pa/ lus sprin nag po 'dra zhing mi sdug pas mngon par khebs pa/ yan lag dang nying lag thams cad</text></item>
<item><p>292a6</p><section>mdo sde</section><text>dang spu rnams kyi nang du sbrang bu dang / sha sbrang dang / srog chags mar ko ta ka rnams zhugs nas za ba na thams cad du yongs su rgyug go/ /gal te brgya la dge 'dun gyi gtsug lag khang gi nang du song nas yongs su rgyug pa na/ de gal te dge 'dun gyi'am dge 'dun</text></item>
<item><p>292a7</p><section>mdo sde</section><text>gyi gtsug lag khang du tshes gcig la gnod sbyin la byin pa'i rnyed pa 'thob cing dge 'dun gyi gnas brtan nam/ gzhan gyis chos kyi sbyin pa byin pas mngon par mgu bar 'gyur la de des shin tu tshim par 'gyur/ des srog 'tsho ba 'thob par 'gyur/ des 'tsho ba rnyed par 'gyur te/</text></item>
<item><p>292b1</p><section>mdo sde</section><text>ji srid du sdig pa'i las de bcom zhing spangs la zad par ma byas pa de srid du kyi sdug bsngal myong bar 'gyur/ de de las thar nas kyang las de dang rgyu 'thun par rang gi las la spyod pa sna tshogs dang rnam pa sna tshogs byas pa 'khor ba na tshe sna tshogs myong bar 'gyur/ de gal</text></item>
<item><p>292b2</p><section>mdo sde</section><text>te brgya la gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ de gzugs bram ze lta bu yin zhing lha rten gyi drung du phyugs gsod pa byed dam za bar byed/ srog 'tsho ba gzhan la rtag tu rag las shing des srog 'tsho ba thob par 'gyur/</text></item>
<item><p>292b3</p><section>mdo sde</section><text>de nas yang de nyes par byas pa rjes su 'brel bas sems can dmyal bar 'gro bar 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi 'jig</text></item>
<item><p>292b4</p><section>mdo sde</section><text>rten na/ chu 'thung ba zhes bya ba ji ltar 'dug pa mthong ngo / /de dag las gang gis skye bar 'gyur snyam nas des thos pa las byung ba'i shes pas brtags na/ 'di ltar mi rigs par chags pa'i zil gyis non pa'i sems can chang 'tshong ba gang gis khyim na chang</text></item>
<item><p>292b5</p><section>mdo sde</section><text>yod pa dang / sbyar ba'i chang dang / bu ram gyi chang 'tshong bar byed pa ser sna dang phrag dog gis mngon par nyams pa de chang de dag chus bslad de chang btung ba pha rol po de dag la 'drid par byed/ rnam par 'tshe bar byed cing des sbyin pa dag ma byin/ bsod nams dag</text></item>
<item><p>292b6</p><section>mdo sde</section><text>mi byed/ tshul khrims mngon par mi srung / chos mi nyan/ chos mi spyod/ gzhan dag kyang mi rigs par chags pa de la 'jog cing rjes su dga' bar byed la las dang las kyi nyer bsdogs dang las kyi mjug dang bcas pas byed na/ de nyes par byas pa des</text></item>
<item><p>292b7</p><section>mdo sde</section><text>lus dang bral nas ngan 'gro log par ltung ba chu 'thung ba rnams kyi nang du skye bar 'gyur ro/ /lus rtag tu bkres pa dang skom pas gdungs pa de yul chu med pa'i ri brags dang 'brog dang dgon pa chen po rnams su yongs su 'khyam mo/ /mdog bung ba dang sol ba 'dra</text></item>
<item><p>293a1</p><section>mdo sde</section><text>zhing yan lag dang nying lag thams cad sra la rtsub ste shin tu rdol ba dang / de'i lus 'bar bas 'khrigs shing kha gdong skra ring po rnams kyis mun par khebs te rtag tu bkres pa dang skom pa las byung ba'i mes gdungs pa na gal te res 'ga' brgya la chu</text></item>
<item><p>293a2</p><section>mdo sde</section><text>dang nye bar gyur pa de'i tshe chu rgal ba gang 'bogs pa na/ rkang pa'i chu'i zer ma 'byung ba dang / chos spyod pa gang dag chu 'gram du lag pa dag gis chu 'thor zhing gang skom pa de dag la sbyin no zhes smra ba de dag gis de srog 'tsho ba 'thob par 'gyur ro/ /gal te ma byin par</text></item>
<item><p>293a3</p><section>mdo sde</section><text>'dod nas de chu 'gram du 'dug ste/ btung ba 'thung ba dang / chu'i rgyun de srung ba'i rnams kyis mngon par 'tshe bar byed cing lus kyang kun nas gze gze btog btog pa lta bur byed do/ /sdug bsngal gyis nyam thag pa de de nas yang ngu skad 'byin/ smre sngags</text></item>
<item><p>293a4</p><section>mdo sde</section><text>'don cing yongs su rgyug go/ /nyes par byas pa'i las kyis bslu pa de ji srid du de'i sdig pa'i las byas shing bsags pa de bcom zhing spangs la zad par ma byas pa de srid du der sdug bsngal de myong bar 'gyur ro/ /de phyis kyi 'jig rten de nas thar</text></item>
<item><p>293a5</p><section>mdo sde</section><text>bar 'gyur te/ thar nas kyang las de dang rgyu 'thun par rang gi las rlung lta bus 'khyam pa na 'khor ba na yongs su 'khyam mo/ /de gal te brgya la mi rnams kyi nang du gnya' shing gi bu gar rus sbal 'jug pa lta bur mi rnams dang skal ba mnyam par mir skyes na de chu dang /</text></item>
<item><p>293a6</p><section>mdo sde</section><text>lteng ka dang / nags tshal dang bral ba/ ri brags dang / 'brog dang / grong ngan par skye bar 'gyur/ rtag tu khron pa'i chu la 'thung bar 'gyur/ mkhris pa'i nad kyis kyang 'debs par 'gyur/ nyin mtshan du skom med pas gnod par 'gyur ba mthong ngo / /de</text></item>
<item><p>293a7</p><section>mdo sde</section><text>nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi 'jig rten na kun ston ces bya ba mthong ngo / /de dag las gang gis skye bar 'gyur snyam nas des thos</text></item>
<item><p>293b1</p><section>mdo sde</section><text>pa las byung ba'i shes pas brtags na/ mi ngan pa phrag dog dang ser snas zil gyis non cing mi rigs par chags pa la brkam pa gang gis mkhas pa dbul po'i 'tsho ba tshegs chen pos bsgrubs pa dag la rin thang steng du ma bab pa'i rin mi 'dra ba zang zing zhig byin la de rtag</text></item>
<item><p>293b2</p><section>mdo sde</section><text>tu de la dga' zhing slu bar byed de/ gzhan dag kyang las ngan par byed pa de nyid la 'god par byed cing 'jog par byed la sbyin pa dag ni mi gtong ngo / /bsod nams kyang mi byed/ tshul khrims la mi gnas/ dad pas nye bar 'gro bar mi byed/ chos dang 'thun pa'i</text></item>
<item><p>293b3</p><section>mdo sde</section><text>chos mi spyod/ drang po dang dul bar mi byed/ dge ba'i bshes gnyen gyi ngang tshul can du mi byed cing yang dang yang phrag dog dang ser snas zil gyis non par gyur na de lus dang bral nas ngan 'gro log par ltung ba'i kun ston rnams kyi nang du skye bar 'gyur te/</text></item>
<item><p>293b4</p><section>mdo sde</section><text>de la 'jig rten pa de dag pha zhes brjod do/ /de rtag tu lus bkres pa dang / skom pas gdungs shing lus tshal shing bsregs pa 'dra la dga' ba med pas nyams par 'gyur/ mchi mas gdong yog cing rkang pa dang lag pa shin tu rdol la/ skras kha gdong mun</text></item>
<item><p>293b5</p><section>mdo sde</section><text>pa ltar khebs pa/ lto'i mdog sprin nag po 'dra zhing ngu skad 'byin/ smre sngags 'don pa na 'di ltar smre sngags yongs su 'don te/ ma byin pas lta ga la 'thob/ /ma btab 'bras bu ga la 'byung / /sgron ma med na 'od med ltar/ /ma byin bde ba ga la yod/ /</text></item>
<item><p>293b6</p><section>mdo sde</section><text>ji ltar lus can long ba yi/ /mig gis lta bar nus med ltar/ /sbyin dang bral ba de 'dra ste/ /bde ba mi rnyed do/ /'jig rten gang / /de bzhin nor med 'jigs gsum du/ /shin tu mi dga' 'khyam byed pa/ /de ni ser sna'i</text></item>
<item><p>293b7</p><section>mdo sde</section><text>'bras bu yin/ /rang gi las 'bras za ba yi/ /srog chags las la longs spyod pa/ /ma byin ci yang mis thob ste/ /byas pa chud ni za ba med/ /'jig rten gnas pa dag /ngan byas rnams kyis bdag cag bsregs/ /bkres dang skom las byung ba yi/ /me yis 'dir</text></item>
<item><p>294a1</p><section>mdo sde</section><text>ni yongs su spyad/ /bdag cag rnams ni skom pa las/ /nam bral bde ba 'byung bar 'gyur/ /yongs su gdung las bdag cag rnams/ /nam na yongs su thar bar 'gyur/ /lam dang lam min mi shes shing / /las kyi 'bras bu dag mi shes/ /bkres dang skom</text></item>
<item><p>294a2</p><section>mdo sde</section><text>las byung ba'i me/ /tsha ba 'byung ba ma shes so/ /bzhin ni skra yis mun ltar khebs/ /re ba med cing srog rnams btang / /pags pa rgyus pa'i dra bas sbrel/ /bdag 'tsho kyi hud sdug bsngal lo/ /dgon par chud pa'i lus can rnams/ /thams cad du yang sdug bsngal te/ /'dir ni</text></item>
<item><p>294a3</p><section>mdo sde</section><text>skyob pa gang yang med/ /bdag cag sdug bsngal zhugs par gyur/ /de ltar kun ston par byed pa de dag kun ngu skad 'byin/ smre sngags 'don cing thams cad yongs su 'khyam mo/ /de dag gal te yang yongs su rgyug pa na/ dge slong des mthong nas sems par byed de/ kye</text></item>
<item><p>294a4</p><section>mdo sde</section><text>e ma khyad par du 'dod pa'i khams kyi 'khor ba rab tu 'bar ro snyam mo/ /de ltar yongs su rgyug pa de dag la gal te dad pa can zhig gis kyang byin la/ de rigs der skyes pa zhig kyang yin na de 'byung bar 'gyur te/ de de las srog gi 'tsho ba 'thob par 'gyur zhing skyob pa de yin la skyabs</text></item>
<item><p>294a5</p><section>mdo sde</section><text>de yin te de la rten to/ /de ltar de srid du sdig pa'i las de bcom zhing spangs la zad par ma byas pa de srid du 'tsho bar 'gyur ro/ /de phyis kyi 'jig rten de las thar bar 'gyur te/ thar nas kyang las de dang rgyu 'thun par rang gi las kyi 'bras bu la spyod pa rang gi las rlung lta bus ded</text></item>
<item><p>294a6</p><section>mdo sde</section><text>par byed do/ /de dag gal te yang mi rnams kyi nang du gnya' shing gi bu gar rus sbal 'jug pa lta bur mi rnams dang skal ba mnyam par mir skyes na de rdza rnga rdung ba'am/ dril sgra sgrogs pa'am/ gtsug lag khang gi srung mar 'gyur ba mthong ngo / /de nas yang dge slong las kyi 'bras bu rnam par</text></item>
<item><p>294a7</p><section>mdo sde</section><text>smin pa shes pa des kyi 'jig rten la rnam par brtags na/ des thos pa las byung ba'i shes pas kyi 'jig rten na mchil ma za ba zhes bya ba ji ltar 'dug pa mthong ngo / /de dag las gang gis skye bar 'gyur snyam nas des thos pa las byung ba'i shes pas brtags</text></item>
<item><p>294b1</p><section>mdo sde</section><text>na/ 'di ltar mi ngan pa skyes pa'am bud med phrag dog dang ser snas zil gyis non pa dge 'dun nam gzhan mkhas pa'i rnam pa de lta bu dag gi kha zas lhag mar byas la de 'di ltar lhag mar ma byas so zhes smras nas/ de dag kyang yid ches pa'i dbang gis kha zas mi 'dra ba de za</text></item>
<item><p>294b2</p><section>mdo sde</section><text>bar byed do/ /mi ngan pa de yang dang yang du de ltar de nyid la dga' bar byed cing gzhan dag kyang de nyid la rab tu 'jog par byed la sbyin dag gtong bar mi byed/ tshul khrims la mi gnas/ mkhas pa la mi rten/ chos dang 'thun par mi spyod/ yang dang yang du kha zas lhag</text></item>
<item><p>294b3</p><section>mdo sde</section><text>mar byed pa'i las de nyid la mngon par dga' bar byed na/ de lus dang bral nas ngan 'gro log par ltung ba mchil ma za ba rnams kyi nang du skye bar 'gyur ro/ /der skyes nas lus bkres pa dang skom pas gdungs pa'i mchil ma bor ba ljan ljin nam rtsig pa la reg</text></item>
<item><p>294b4</p><section>mdo sde</section><text>pa'am sa la bor ba de kham gyis za bar byed de/ des srog 'tsho ba 'thob par 'gyur zhing de'i phyi bzhin 'brang la skyabs de yin zas de yin te/ ji srid du sdig pa'i las de bcom zhing spangs la zad par ma byas pa de srid du der 'byung bar 'gyur ro/ /de phyis kyi 'jig rten de</text></item>
<item><p>294b5</p><section>mdo sde</section><text>las thar bar 'gyur te/ thar nas kyang las de dang rgyu 'thun par rang gi las kyi 'bras bu la spyod pa 'khor ba na yongs su 'khyam mo/ /de gal te brgya la mi rnams dang skal ba mnyam par mir skyes na de dbul zhing nad bu can la sna rul bar 'gyur/ rtag tu dge 'dun gyi nang na ljan ljin</text></item>
<item><p>294b6</p><section>mdo sde</section><text>'phyag par 'gyur/ las kyi 'tsho ba dang lhag ma za bar 'gyur ba mthong ngo // //'phags pa dam pa'i chos dran pa nye bar gzhag pa/ bam po bcu dgu pa/ de nas yang dge slong las kyi 'bras bu rnam par smin pa shes pa des kyi 'jig rten la brtags na/</text></item>
<item><p>294b7</p><section>mdo sde</section><text>des thos pa las byung ba'i shes pas kyi 'jig rten na nyes par byas pa spyod pa/ bkres skom chung zhing lus gos med pa ji ltar 'dug pa mthong ngo / /de las gang gis der skye bar 'gyur snyam nas des thos pa las byung ba'i shes pas brtags na/ des gnod sems kyi phyir</text></item>
<item><p>295a1</p><section>mdo sde</section><text>ni ma yin gyi/ gtsang ba 'dod pa'i phyir sangs rgyas la phreng ba phul ba rku ba dang / de bzhin du bla ma dag gi phreng ba yang rku bar byed na/ de lus dang bral nas ngan 'gro log par ltung ba phreng ba za ba rnams kyi nang du skye bar 'gyur te/ de mchod rten</text></item>
<item><p>295a2</p><section>mdo sde</section><text>nam gnod sbyin gyi gnas su skye bar 'gyur zhing de mthu che ba dang dbang che bar yang 'gyur ro/ /de legs par byas pa dang nyes par byas pa'i rmi lam dag ston par nus so/ /gal te mi gang la rang bzhin gyi mi dge ba zhig byung la de la kha zer na/ de gzhi des mi de la</text></item>
<item><p>295a3</p><section>mdo sde</section><text>'tshe bar byed pa dang / 'jig rten pa de dag gnod sbyin 'di ni rdzu 'phrul che ba mthu che ba zhig go zhes brjod do/ /de phreng ba mang po thob ste/ de des shin tu tshim par 'gyur zhing lus bkres pa dang skom pas gdungs par yang mi 'gyur/ 'jig rten gyis kyang mngon par bstod par</text></item>
<item><p>295a4</p><section>mdo sde</section><text>'gyur te/ de des rtag tu rab tu dga' bar 'gyur ro/ /der phreng ba za ba de srid du sdig pa'i las sdig pa chung ba de bcom zhing spangs la zad par ma byas pa de srid du 'tsho bar 'gyur ro/ /de phyis kyi 'jig rten de las thar bar 'gyur te/ thar nas kyang</text></item>
<item><p>295a5</p><section>mdo sde</section><text>las de dang rgyu 'thun par byas pa nye bar 'gro ba ji lta ba bzhin de la spyod cing 'khor ba na yongs su 'khyam mo/ /de gal te brgya la mi rnams dang skal ba mnyam par mir skyes na de phreng ba mkhan du 'gyur te mu dang mtha' dang / mjug des de'i 'tsho ba nye bar 'grub pa mthong ngo / /de nas</text></item>
<item><p>295a6</p><section>mdo sde</section><text>yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi 'jig rten na khrag za ba zhes bya ba khrag gis srog 'tsho bar byed pa ji ltar 'dug pa mthong ngo / /der sems can</text></item>
<item><p>295a7</p><section>mdo sde</section><text>dag las gang gis skye bar 'gyur snyam nas des thos pa las byung ba'i shes pas brtags na/ mi gang la la de'i lus brtan par bya ba'i phyir sha'i khrag 'thung la de la dga' zhing gtum pa dang / phrag dog dang ser snas mngon par nyams pa/ bu dang chung ma la slu bar byed cing</text></item>
<item><p>295b1</p><section>mdo sde</section><text>srog gcod par byed na khrag la 'chums pa'i ngang tshul can te/ de lus dang bral nas ngan 'gro log par ltung ba khrag za ba rnams kyi nang du skye bar 'gyur ro/ /der skyes nas kyang de las de nyid kyis bskyed pa'i yul du skye bar 'gyur la de la mi dag 'di ni gnod sbyin zhig</text></item>
<item><p>295b2</p><section>mdo sde</section><text>yin no zhes rjod de/ de la mchod pa yang byed do/ /de la kun nas bskor nas khrag gi gtor mas kyang mchod par byed de/ de phyir zhing khrag 'thung bas myos nas mi dag la gnod pa byed do/ /de la mi dag yang dang yang gnod sbyin 'di ni rdzu 'phrul che zhing mthu che ba zhig yin no</text></item>
<item><p>295b3</p><section>mdo sde</section><text>zhes rjod de/ de ltar de gcig nas gcig tu rjod par byed do/ /tshe yang snga ma bzhin te/ de ltar de ji srid du sdig pa'i las de bcom zhing spangs la zad par ma byas pa de srid du de ltar rdzu 'phrul che ba de nyid byed do/ /de de las thar na las de dang rgyu 'thun par rang gi</text></item>
<item><p>295b4</p><section>mdo sde</section><text>las la spyod pa las nye bar 'gro ba ji lta ba bzhin du 'khor ba na yongs su 'khyam mo/ /de gal te brgya la mi rnams dang skal ba mnyam par mir skyes pa'am bud med du skyes na mi de mkha' 'gro ma'am mkha' 'gror 'gyur ba mthong ngo / /de nas yang dge slong las kyi 'bras bu rnam</text></item>
<item><p>295b5</p><section>mdo sde</section><text>par smin pa shes pa des kyi 'jig rten la brtags na/ des thos pa las byung ba'i shes pas kyi 'jig rten na sha za ba zhes bya ba ji ltar 'dug pa mthong ngo / /de las gang gis skye bar 'gyur snyam nas des thos pa las byung ba'i shes pas brtags</text></item>
<item><p>295b6</p><section>mdo sde</section><text>na/ ser sna la chags pa'i zil gyis non pa gang gis ba lang ngam/ rta'am/ sam/ phag gam/ lug shi ba'i sha rin thang ngam/ srang la g.yo byas nas rin chen por btsongs na de lus dang bral nas ngan 'gro log par ltung ba sha za ba rnams kyi nang du skye bar 'gyur</text></item>
<item><p>295b7</p><section>mdo sde</section><text>ro/ /de bzhi mdo do dang / sum mdo dang / tshong 'dus dang / lam gyi bzhi mdo dang / srang dang / grong khyer dang / gtsug lag khang gi gnas rnams kyi gnod sbyin du skye bar 'gyur te/ ngo bo nyid gtum la gyur pa shes so/ /rdzu 'phrul che ba mi dge ba'i las shin tu mi bzad pa</text></item>
<item><p>296a1</p><section>mdo sde</section><text>yang ma yin la/ de sbyin pa tsher ma lta bu yang byin te/ rgyu des rdzu 'phrul che ba nyid du 'gyur ro/ /de la mi phal pa dag ma he dang / dang / sbrul dang / lug la sogs pa dag srog bcad nas shas shin tu tshim par byed do/ /de ltar de nyes par byas pa'i</text></item>
<item><p>296a2</p><section>mdo sde</section><text>ngo bo nyid kyis ji srid du mi dge ba'i las phrag dog byas pa de bcom zhing spangs la zad par ma byas pa de srid du der 'byung bar 'gyur ro/ /de phyis kyi 'jig rten de las thar bar 'gyur te/ thar nas kyang las de dang rgyu 'thun par las nye bar 'gro ba dang / las so sor</text></item>
<item><p>296a3</p><section>mdo sde</section><text>'brang ba ji lta ba bzhin du 'khor ba na yongs su 'khyam mo/ /gal te brgya la las legs par byas pa des gnya' shing gi bu gar rus sbal 'jug pa lta bur mi rnams dang skal ba mnyam par mir skyes na sha za ba shen pa phal pa'am dum bur byed pa'i mir 'gyur ba mthong ngo / /</text></item>
<item><p>296a4</p><section>mdo sde</section><text>de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas bdug pa za ba zhes bya ba de thob pas des srog 'tsho ba 'thob pa ji ltar 'dug pa mthong ngo / /de las gang gis der skye</text></item>
<item><p>296a5</p><section>mdo sde</section><text>bar 'gyur snyam nas des thos pa las byung ba'i shes pas brtags na/ 'di ltar lhus cher ser snas zil gyis non cing las kyi 'bras bu mngon par mi shes pa/ sangs rgyas zhes bya ba 'di zhing ma yin no snyam nas zhing du mngon par ma shes pa gang gis bdug spos bzang po</text></item>
<item><p>296a6</p><section>mdo sde</section><text>bzhag la bdug spos ngan pa khyer te/ sems dang ba med cing dad pa med par gyur pa/ las kyi 'bras bu yang dag par myong bar 'dod pa/ gzhan gyi ngor 'di ltar bdug spos phul bas bdag gi las kyi 'bras bur 'gyur snyam na de lus dang bral nas ngan 'gro log par ltung ba</text></item>
<item><p>296a7</p><section>mdo sde</section><text>rdzu 'phrul che ba me tog phreng ba dang / phye ma dang / byug pa dang / spos dang / rol mo'i sgra la rab tu dga' zhing bdug pa za ba'i gnod sbyin du 'gyur te/ gnod sbyin gyi gnas sum mdo dang / bzhi mdo'am/ lam po che'am/ srang ngam/ gtsug lag khang ngam/ kun dga'</text></item>
<item><p>296b1</p><section>mdo sde</section><text>ra ba'am/ skyed mos tshal lam/ khyim mam/ mkhar ram/ pu shu dag tu a ga ru nag po'i bdug spos kyis myos par 'gyur zhing / skye bo kun gyis phyag byas par 'gyur ba ni sems dang rdzas kyi yon gyis ma yin gyi zhing bzang po'i yon yin te/ sangs rgyas dang / chos</text></item>
<item><p>296b2</p><section>mdo sde</section><text>dang / dge 'dun la chung ngu zhig phul na yang 'bras bu chen por 'gyur ro/ /dper na gang gi tshe shing n+ya gro d+ha'i sa bon chung ngu zhing gshin pa la btab pa de'i tshe shing ljon pa yal ga bzang zhing lo ma'i tshogs chen por 'gyur ro/ /de bzhin du de zhing bzang po sangs rgyas dang / chos dang /</text></item>
<item><p>296b3</p><section>mdo sde</section><text>dge 'dun la phul ba'i 'bras bu yang zhing gi yon tan dang mthus chen por 'gyur ro/ /de ltar rdzu 'phrul che ba de bde ba nyams su myong ste las zad nas kyi 'jig rten de las thar bar 'gyur te/ thar nas kyang las de dang rgyu 'thun par las nye bar 'gro ba ji lta ba bzhin</text></item>
<item><p>296b4</p><section>mdo sde</section><text>du 'khor ba na yongs su 'khyam mo/ /de gal te mi rnams kyi nang du gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ de rtag tu de dbul ba'i rigs su skye zhing rtag tu me tog phreng ba dang / phye ma dang / byug pas lus byugs te lus</text></item>
<item><p>296b5</p><section>mdo sde</section><text>shin tu dri zhim par 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas/ drag shul spyod pa zhes bya ba ji ltar 'dug pa mthong ngo / /der sems can dag</text></item>
<item><p>296b6</p><section>mdo sde</section><text>las gang gis skye bar 'gyur snyam nas des thos pa las byung ba'i shes pas brtags na/ mi ngan pa ser snas zil gyis non cing dge sbyong gi tshul 'dzin pa tshul khrims 'chal pa gang gis dge sbyong gzhan la tha snyad btags nas 'di ltar dge sbyong zhig shin tu nad mi bzad pas thebs</text></item>
<item><p>296b7</p><section>mdo sde</section><text>te de sbyin bdag khyod kyis na ba'i gsos sman gyi rkyen gyi yo byad dag byin cig ces smras nas/ de blangs te bdag nyid za bar byed de zla des ngan g.yo byed par gyur nas tshul sna tshogs bzung ste yul nas yul du rgyug cing sbyin bdag rnams la slu bar byed na/ de lus dang bral nas ngan 'gro</text></item>
<item><p>297a1</p><section>mdo sde</section><text>log par ltung ba drag shul spyod pa rnams kyi nang du skye bar 'gyur ro/ /der skyes nas kha zas ljan ljin mi gtsang ba za bar 'gyur/ rtag tu lus bkres pa dang skom pas gdungs par 'gyur/ mi gang mi gtsang ba de la brnyas par byed cing de ltar nga rgyal med</text></item>
<item><p>297a2</p><section>mdo sde</section><text>par byed/ glags mthong ba nyid kyis gzhan dag gi rmi lam du 'jigs pa ston par byed cing dur khrod rnams su dga' bar byed/ lus dang spu thams cad rab tu 'bar la yul 'jig pa'i tshe rab tu dga' bar 'gyur/ drag shul du spyod pa'i rig sngags dag gis gzhan dag drangs</text></item>
<item><p>297a3</p><section>mdo sde</section><text>nas rnam par 'tshe bar byed/ yud tsam cig gis dpag tshad brgya phrag stong nas kyang drangs te 'ong bar byed do/ /de ltar drag shul spyod pa'i de gnod sbyin gyi ming thob ste/ de la skye bo phal pa dag gnod sbyin 'di ni rdzu 'phrul che zhing gnod sbyin mthu che ba yin no snyam nas mchod</text></item>
<item><p>297a4</p><section>mdo sde</section><text>pa byed do/ /de ltar de skye bo rnam pa sna tshogs la gnod pa byed cing rnam par 'tshe ba na ji srid du tshe ma zad pa de srid du 'tsho bar 'gyur ro/ /de phyis de las 'chi bar 'gyur te shi nas kyang las de dang rgyu 'thun par rang gi las la spyod pa 'khor ba na yongs su 'khyam mo/ /de gal te brgya la</text></item>
<item><p>297a5</p><section>mdo sde</section><text>mi rnams dang skal ba mnyam par mir skyes na de 'byung po mi bzad pa gnod sbyin mo skyong bar 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi 'jig</text></item>
<item><p>297a6</p><section>mdo sde</section><text>rten na glags lta ba zhes bya ba rang gi ngo bo nyid kyis kyang glags lta ba ji ltar 'dug pa mthong ngo / /de las gang gis der skye bar 'gyur snyam nas des thos pa las byung ba'i shes pas brtags na/ 'di ltar phrag dog dang ser snas zil gyis non pas gzhan gyi nor rdzas la</text></item>
<item><p>297a7</p><section>mdo sde</section><text>g.yo thabs dang ngan g.yo dang / slu ba dang 'khu ba byas shing grong dang / grong khyer dang / tshong 'dus pa la brid de glags rnyed pa dang / pha rol 'jig par byed cing sbyin pa dag mi gtong / bsod nams kyang mi byed/ mkhas pa la lhur mi lta/ rtag tu ser snas zil gyis non cing</text></item>
<item><p>297b1</p><section>mdo sde</section><text>gzhan la 'khu ba'i bsam pas gzhan gyi phun sum tshogs pa mthong nas yid gzhan du sems/ bshes grogs dang / gnyen 'dab dang / rtsa lag dang mi 'thun zhing yul la zhe 'gras pa skye bo thams cad kyi mngon sum du gyur pa de lus dang bral nas ngan 'gro log</text></item>
<item><p>297b2</p><section>mdo sde</section><text>par ltung ba glags lta ba rnams kyi nang du skye bar 'gyur ro/ /lus dang spu rtag tu rab tu 'bar zhing lus bkres pa dang skom pas gdungs la/ lus shing ljon pa king shu ka 'dra ba ngu skad 'byin smre sngags 'don cing sa phyogs gang na chu yod cig gu/ gzhan gang na bdag</text></item>
<item><p>297b3</p><section>mdo sde</section><text>gis bza' ba'i kha zas kyi rnam pa cung zad yod cig gu snyam nas rgyug par byed do/ /de res 'ga' gal te mi blo zhan pa zhig dang phrad la/ mi de mchod rten skor bar mi byed pa dang / de'i phyi bzhin du 'brang ba'i lha des gtong bar 'gyur la/ de'i tshe mi de'i phyi bzhin 'brang ba'i lha</text></item>
<item><p>297b4</p><section>mdo sde</section><text>dang bral bar 'gyur te glags lta ba des glags rnyed nas rnam par 'tshe bar byed cing de bzung nas de'i tshe srog 'tsho bar byed do/ /de bzhin du mi gzhan gang dag bud med dang phrad pa btsog gi nyes pa'am kha zas dang btung ba zos pa'i lhag ma mi gtsang ba'i nyes pa ma bkrus na lha</text></item>
<item><p>297b5</p><section>mdo sde</section><text>yang rnam par 'tshe bar byed la de de nyid kyis srog 'tsho ba 'thob par 'gyur zhing de'i mgon de yin la skyabs de yin te/ ji srid du sdig pa'i las de bcom zhing spangs la zad par ma byas pa de srid du 'tsho bar 'gyur ro/ /de phyis kyi 'jig rten de las thar bar 'gyur te/</text></item>
<item><p>297b6</p><section>mdo sde</section><text>thar nas kyang las de dang rgyu 'thun par las la spyod pa 'khor ba na yongs su 'khyam mo/ /de gal te mi rnams dang skal ba mnyam par mir skyes na/ de rtag tu rgyal po dang / chu dang / chom rkun dang / me dang / dgon pa dag gis ma rung bar byed cing rtag tu dbul ba dang nad bu can</text></item>
<item><p>297b7</p><section>mdo sde</section><text>dang dman par 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi 'jig rten na sa'i 'og na gnas pa zhes bya ba mthong ngo / /der sems can</text></item>
<item><p>298a1</p><section>mdo sde</section><text>dag las gang gis skye bar 'gyur snyam nas des thos pa las byung ba'i shes pas brtags na/ mi blo gros ngan pa ser snas zil gyis non pa'i gzhi gang gi btson ra bya ba'i phyir sa brkos pa mun nag gi nang du sems can bcings pa gang dag phan tshun blta bar</text></item>
<item><p>298a2</p><section>mdo sde</section><text>yang mi mthong ste/ de dag ngu skad 'byin cing ku cho 'don/ so so nas mgon med la shin tu sdug bsngal ba dag mi ngan pa gang gis btson rar 'jug par byed na/ de lus dang bral nas ngan 'gro log par ltung ba sa'i 'og na gnas pa sa gzhi mun pa mun gnag gi nang</text></item>
<item><p>298a3</p><section>mdo sde</section><text>du 'byung bar 'gyur te/ de lus kyi tshad dpag tshad gsum yod la kun nas sbrul gdug pas dkris shing de rlung grang la mi 'thun pa rnams kyis shin tu gnod par byed/ lus spu can bkres pa dang skom pas mchog tu gdungs pas ngu la lus skra ring pos khebs pa/ yang dang yang</text></item>
<item><p>298a4</p><section>mdo sde</section><text>du sdug bsngal rnam pa sna tshogs rnam pa du ma rnams kyis mngon par gdungs shing dgon pa mi bzad par zhugs/ sdug bsngal drag cing mi bzad pa myong bzhin du yongs su rgyug la/ gcig pu zla med cing grogs med pa/ rlung spu gri lta bus bdas pa na ji srid du nyes par byas pa'i</text></item>
<item><p>298a5</p><section>mdo sde</section><text>las bcom zhing spangs la zad par ma byas pa de srid du de myong bar 'gyur ro/ /de phyis de las thar bar 'gyur te/ thar nas kyang las de dang rgyu 'thun par las nye bar 'gro ba ji lta ba bzhin du 'khor ba na yongs su 'khyam mo/ /de gal te mi rnams kyi nang du gnya' shing gi bu gar rus sbal</text></item>
<item><p>298a6</p><section>mdo sde</section><text>'jug pa lta bur mi rnams dang skal ba mnyam par mir skyes na de ri gseb dang rgya mtsho'i ri dang nyi ma dang zla ba med pa'i yul rnams su long bar 'gyur zhing srog 'tsho ba gzhan dag la rag las pa dang / dbul por 'gyur ba mthong ngo / /de nas yang dge slong las kyi 'bras bu rnam par smin</text></item>
<item><p>298a7</p><section>mdo sde</section><text>pa shes pa des kyi 'jig rten la brtags na/ des thos pa las byung ba'i shes pas kyi 'jig rten na rdzu 'phrul che ba zhes bya ba rang bzhin gyis rdzu 'phrul che zhing mthu che ba ji ltar 'dug pa mthong ngo / /de las gang gis der skye bar 'gyur snyam nas des thos pa</text></item>
<item><p>298b1</p><section>mdo sde</section><text>las byung ba'i shes pas brtags na/ sems can ser snas nyams pa gang g.yo thabs dang sgyus sam/ mthus gzhan gyi nor phrogs te/ gzhan dag la byin pa dang / sems dang ldan pa ma yin zhing / zhing bzang po ma yin pa la sbyin pa tsher ma lta bu dang mtshungs pa'i sbyin pa</text></item>
<item><p>298b2</p><section>mdo sde</section><text>'gran pa dang / dbang med pa dang / sba ba dang / spogs dang / ngo chen dang / sten sten pa dang / slar re ba la sogs pa'i sbyin pa tsher ma lta bu dang mtshungs pa dag byin na de lus dang bral nas ngan 'gro log par ltung ba mthu bo cher 'gyur ro/ /de der skyes nas lus</text></item>
<item><p>298b3</p><section>mdo sde</section><text>bkres pa dang skom pas gdungs pa rnams kyis yongs su bskor ba/ 'brog dgon pa'am/ ri zad zed kyi gseb ba bam/ rgya mtsho'i mtha'i gling dag tu rdzu 'phrul chen por 'gyur te/ bdag gcig pu mchog tu bde bar 'gyur ro/ /gzhan lus tshal shing bsregs pa lta bu</text></item>
<item><p>298b4</p><section>mdo sde</section><text>dang / lus bkres pa dang skom pas gdungs shing lus gdungs pa bkren pa'i mig gis lta ba rnams kyis mngon par bskor ba bdag gcig pu mchog tu bde bar 'gyur te/ sbyin pa ngan pa de'i 'bras bu bdag gcig pu nye bar spyod do/ /shin tu sdug bsngal bas 'khrigs shing yongs</text></item>
<item><p>298b5</p><section>mdo sde</section><text>su bskor ba gang gi tshe las de zad par gyur pa de'i tshe de de las thar bar 'gyur te/ thar nas kyang las de dang rgyu 'thun par rang gi las kyi 'bras bu la spyod pa 'khor ba na 'gro ba sna tshogs su skye bar 'gyur ro/ /de gal te mi rnams kyi nang du gnya' shing gi bu gar rus sbal 'jug pa lta bur mi</text></item>
<item><p>298b6</p><section>mdo sde</section><text>rnams dang skal ba mnyam par mir skyes na de lo nyes byung ba'i yul dag tu rgyal po'am rgyal phran du 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi 'jig</text></item>
<item><p>298b7</p><section>mdo sde</section><text>rten na/ mtshan mo lus rab tu 'bar ba zhes bya ba ngo bo nyid kyis kyang mtshan mo rab tu 'bar te ngu bzhin du grong gi 'dab dang / grong khyer gyi 'dab dang / tshong 'dus kyi 'dab dang / ri'i gnas rnams su rgyug pa/ shing ljon pa rab tu 'bar ba 'dra zhing lus bkres pa dang / skom pas</text></item>
<item><p>299a1</p><section>mdo sde</section><text>gdungs pa ji ltar 'dug pa mthong ngo / /de las gang gis der skye bar 'gyur snyam nas des thos pa las byung ba'i shes pas brtags na/ ji ltar phrag dog gis zil gyis non pa gang pha rol la gnod par byed pa g.yo thabs dang sgyu byed pa/ yul ma rung bar byed pa/</text></item>
<item><p>299a2</p><section>mdo sde</section><text>ljongs 'jig par byed pa/ mi gsod pa/ gnyen 'dab dang / bshes grogs dang / rtsa lag 'jig par byed pa/ de dag bshig nas kyang rgyal po'am/ blon po la 'bul bar byed de/ de las yang thabs thob nas de nas yang sdig pa byed pa'i mi yul de dag nyid snga ma bzhin du</text></item>
<item><p>299a3</p><section>mdo sde</section><text>'jig par byed la sbyin pa dang / tshul khrims dang / thos pa dang bral ba dang / mkhas pa la sdang bar byed cing gnod par byed pa de de lus dang bral nas ngan 'gro log par ltung ba mtshan mo lus rab tu 'bar ba rnams kyi nang du skye bar 'gyur ro/ /des ji ltar de dag mtshan</text></item>
<item><p>299a4</p><section>mdo sde</section><text>mo btson rar bcug ste/ lus la gnod pa byas pa de bzhin du las de dang rgyu 'thun par las mi bzad pa des de'i lus kyang mtshan mo rab tu 'bar bar 'gyur ro/ /ji ltar des btson rar bcug nas ngu zhing ngu skad 'byin la cho nges 'debs pa de bzhin du de'i lus mtshan mo rab</text></item>
<item><p>299a5</p><section>mdo sde</section><text>tu 'bar bar 'gyur te/ de ltar de ji srid du sdig pa'i las de bcom zhing spangs la zad par ma byas pa de srid du las de myong bar 'gyur ro/ /de phyis kyi 'jig rten de las thar bar 'gyur te/ thar nas kyang las de dang rgyu 'thun par las nye bar 'gro ba ji lta ba bzhin du 'khor ba na</text></item>
<item><p>299a6</p><section>mdo sde</section><text>yongs su 'khyam mo/ /de gal te mi rnams kyi nang du gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ de rtag tu gzhan gyis gnod pa byas par 'gyur/ nor rdzas bsags bsags pa yang rtag tu rgyal po'i 'khor nas kyang 'phrog par</text></item>
<item><p>299a7</p><section>mdo sde</section><text>byed/ shing ljon pa'i kha nas rtag tu lhung bar 'gyur te/ de lhung nas lus snad par 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi 'jig rten na/</text></item>
<item><p>299b1</p><section>mdo sde</section><text>mi rnams kyi bus pa la glags lta ba zhes bya ba bus pa gang btsas ma thag tu 'phrog par byed pa ji ltar 'dug pa mthong ngo / /de las kyi 'bras bu gang gis der skye bar 'gyur snyam nas des thos pa las byung ba'i shes pas brtags na/ gang gis sngon gzhan du skyes pa na</text></item>
<item><p>299b2</p><section>mdo sde</section><text>de'i bus pa bsad pa dang skyes pa'am bud med de sems can de la zhe sdang skyes nas 'di ltar bdag gnod sbyin du gyur te/ de dag gi bus pa gsad par bya'o snyam du sems na/ de lus dang bral nas ngan 'gro log par ltung ba gzhan la glags lta ba rnams kyi nang du skye bar</text></item>
<item><p>299b3</p><section>mdo sde</section><text>'gyur ro/ /de khro ba de la mngon par zhugs pa'i blos rtag tu de yid la byed par 'gyur te/ gal te bud med de bu btsa' bar gyur na de'i bus pa de de las bdag gis glags rnyed nas dbrog par bya'o snyam du sems so/ /de mgyogs par skyes te ji ltar dpag tshad brgya phrag</text></item>
<item><p>299b4</p><section>mdo sde</section><text>stong dag na khrag gi dri tshor na yang der yud tsam gyis phyin par 'gro ste/ de gang gi tshe bud med de btsa' bar 'gyur ba de'i tshe glags lta ba 'khon du 'dzin cing dgra'i glags lta ba de chung ngur gyur nas gnas so/ /de gang gi tshe thams cad du tshol te glags tshol/ dmigs</text></item>
<item><p>299b5</p><section>mdo sde</section><text>pa tshol/ gsab gseb tshol/ gzhi tshol/ rgyu tshol/ nyes pa tshol/ spyod pa tha dad pa tshol/ bkra shis ma yin pa tshol/ skar khung gi bu ga tshol/ sgo'i bu ga tshol/ gzhir 'jug pa tshol/ chu mi gtsang ba tshol/ gsang sngags la glags tshol/ rig sngags la glags</text></item>
<item><p>299b6</p><section>mdo sde</section><text>tshol/ bkra shis la glags tshol/ grib ma la glags tshol/ dngos po la glags tshol/ me mdag gi bu ga tshol/ sa'i bu ga tshol/ mtshon cha'i bu ga tshol/ khang pa'i pu shu dang / ngam grog dang / g.yang sa'i bu ga tshol te/ de ltar snying la 'khon du 'dzin pa chen po</text></item>
<item><p>299b7</p><section>mdo sde</section><text>yod pa de glags rnam pa sna tshogs dag tshol lo/ /de gal te ji skad bstan pa'i glags dag rnyed na de btsa' ba'i khyim na gnas pa nyid 'phrog par byed do/ /gal te ma rnyed na glags rnam pa sna tshogs tshol ba de lo bcu 'das kyi bar du yang 'phrog par byed do/ /de ltar snying la</text></item>
<item><p>300a1</p><section>mdo sde</section><text>'khon du 'dzin pa mi dge ba dang 'brel ba mi dge ba nyid kun du spyod bzhin du lus bkres pa dang / skom pas gdungs pa des gal te nus na de'i bus pa de phrogs nas gsod par byed do/ /ji ste lus kyi dbang ngam srung ba'i dbang gis ma nus na snying la 'khon du</text></item>
<item><p>300a2</p><section>mdo sde</section><text>'dzin pa de 'chi ba'i dus byed de/ de ltar shi nas las nye bar 'gro ba ji lta ba bzhin du las kyi dbang gis 'khor ba na yongs su 'khyam mo/ /de gal te yang brgya la mi rnams kyi nang du gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/</text></item>
<item><p>300a3</p><section>mdo sde</section><text>sngon 'brel ba'i sgra de dang rgyu 'thun par de sngar bshad pa'i snying la 'khon du 'dzin pa des rgyu med bzhin du thabs rnam pa sna tshogs kyis rab tu gsod pa'i dgra 'byung bar 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la</text></item>
<item><p>300a4</p><section>mdo sde</section><text>brtags na/ des thos pa las byung ba'i shes pas kyi 'jig rten na 'dod pa'i gzugs can zhes bya ba ji ltar 'dug pa mthong ngo / /de las gang gis der skye bar 'gyur snyam nas des thos pa las byung ba'i shes pas brtags na/ bud med dam/ ma ning gang bud</text></item>
<item><p>300a5</p><section>mdo sde</section><text>med kyi cha byad du zhugs shing de bud med smad 'tshong ma'i cha byad sna tshogs su zhugs nas pha rol dag 'dod chags skyed par byed cing de nas yang 'dod pa de nyid la g.yengs nas 'jug par byed la bcug nas kyang phrag dog dang ser snas zil gyis non pas pha rol las gla nor rdzas dag len</text></item>
<item><p>300a6</p><section>mdo sde</section><text>par byed do/ /blangs nas kyang res 'ga' zhing ngan pa dang snod ngan pa dang yul ngan pa la sbyin pa'i dngos po ngan pa tsher ma lta bu dang ldan pa cung zad tsam sbyin par byed de/ rgyu des de 'chi ba'i dus byas pa na 'dod pa'i gzugs can rnams kyi nang du skye bar 'gyur ro/ /der skyes nas</text></item>
<item><p>300a7</p><section>mdo sde</section><text>kyang kyi gzugs kyi tshul sna tshogs 'dzin te/ tshul bzang ba'am/ tshul ngan pa'am/ gzugs bzang ba'am/ gzugs ngan pa'am/ sdug pa'am/ skyes pa'i gzugs sam/ bud med kyi gzugs sam/ dud 'gro'i gzugs dag byed par nus so/ /de tshul sna</text></item>
<item><p>300b1</p><section>mdo sde</section><text>tshogs dag bzung nas yul nas yul dag tu 'gro bar nus so/ /de rgyu dang bcas rkyen dang bcas par gyur na kha zas bza' bar nus so/ /rgyu'i gzugs de shin tu chung bar byas nas khyim du 'jug par byed de zhugs nas kha zas de la za bar byed do/ /khyim na gnas pa de gzhan la</text></item>
<item><p>300b2</p><section>mdo sde</section><text>bdag cag gi kha zas kyis zos so zhes smra'o/ /res 'ga' yang lha'am mi'i tshul du gnas nas dus kyi dga' ston dag gi kha zas la za bar byed do/ /res 'ga' yang byar sprul nas dur 'thor ba'i kha zas dag la za bar byed do/ /res 'ga' yang mi snang bar byas nas</text></item>
<item><p>300b3</p><section>mdo sde</section><text>'phrog par byed de/ de ji ltar 'dod pa de bzhin du gzugs rnam pa sna tshogs su byed do/ /de la 'jig rten dag gnod sbyin ji ltar 'dod pa'i gzugs can zhig yin no zhes brjod do/ /de res 'ga' yang bud med du sprul nas grong mi'i chos kyis skyes pa 'dren par byed do/ /de ltar de</text></item>
<item><p>300b4</p><section>mdo sde</section><text>tshul sna tshogs bzung nas 'jig rten slu bar byed de/ de ji srid du dang ldan pa'i sdig pa'i las de bcom zhing spangs la zad par ma byas pa de srid du de ltar 'jig rten bslus nas kyi 'jig rten du skye bar 'gyur ro/ /de phyis kyi 'jig rten de las thar bar 'gyur</text></item>
<item><p>300b5</p><section>mdo sde</section><text>te/ thar nas kyang las de dang rgyu 'thun par rang gis byas pa'i las la spyod pa la 'khor ba na yongs su 'khyam mo/ /de gal te yang brgya la mi rnams kyi nang du gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ de bro gar mkhan tshul sna</text></item>
<item><p>300b6</p><section>mdo sde</section><text>tshogs 'dzin par 'gyur zhing de bzhin du spyod pa'i tshul gzhan sna tshogs 'dzin par 'gyur te/ de tshul sna tshogs 'dzin pa'i las des 'tsho ba de bzhin du bdag nyid 'tsho bar byed de/ bdag gi chung ma gzhan dag la byin nas tshegs chen pos 'tsho ba 'grub par 'gyur ba mthong ngo / /de nas</text></item>
<item><p>300b7</p><section>mdo sde</section><text>yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas rgya mtsho'i gling gi bar na gnas pa zhes bya ba ji ltar 'dug pa mthong ngo / /de dag las gang gis der skye bar 'gyur snyam nas des thos pa las</text></item>
<item><p>301a1</p><section>mdo sde</section><text>byung ba'i shes pas brtags na/ dgon par zhugs pa gang 'jigs shing bzhin mog mog por gyur/ nad kyis nyam thag ste/ mgon med cing bshes pa med pa can de la sems can gzhan phrag dog dang ser snas nyams shing mi rigs par chags la brkam pa gang</text></item>
<item><p>301a2</p><section>mdo sde</section><text>gis zong ngan pas nor rdzas bzang po la rin 'dra bar 'debs shing slu bar byed na/ mi ser snas nyams pa de 'chi ba'i dus byas nas rgya mtsho dang / nye ba'i dgon pa mang po dang / shing ljon pa dang / lteng ka dang / chu bo dang / tshal dang / nags tshal med pa'i yul dag tu grang ba'i tshe</text></item>
<item><p>301a3</p><section>mdo sde</section><text>ni brgya 'gyur du grang la tsha ba'i tshe ni brgya 'gyur du tsha ste/ lus bkres pa dang skom pas gdungs pa'am/ zil pa'i thigs pas srog 'tsho ba'i su 'gyur ro/ /rgya mtsho'i chu yang btung bar mi thob la/ de dag gi las ngan par byas pa des rgya mtsho yang thams cad du skams par</text></item>
<item><p>301a4</p><section>mdo sde</section><text>'gyur te/ ri dang nags tshal dang rgya mtshor bcas pa de yang rab tu 'bar bar mthong ngo / /de re ba med cing thams cad nas gnod pa/ lus bkres pa dang skom pas gdungs pa ngu zhing smre sngags 'don bzhin du gnas nas gnas dag tu rgyug la/ ngu skad 'byin/ smre sngags 'don/ cho nges</text></item>
<item><p>301a5</p><section>mdo sde</section><text>'debs kyang de la grogs su gyur pa su yang med de de la skyob pa med/ dpung gnyen med do/ /rang gi las kyis sems bslus pa de skras mun pa ltar khebs shing lus kyi yan lag dang nying lag thams cad rgyus pa'i dra bas sbrel ba lag pa gnyis so sor phral te brgyangs pa dang / ku cho</text></item>
<item><p>301a6</p><section>mdo sde</section><text>'don pa kun nas mgon 'dod cing dpung gnyen 'dod kyang de'i mgon du 'gyur ba su yang med de/ de ltar de ji srid du sdig pa'i las de bcom zhing spangs la zad par ma byas pa de srid du 'tsho bar 'gyur ro/ /de phyis kyi 'jig rten de las thar bar 'gyur te/ thar nas kyang las de dang</text></item>
<item><p>301a7</p><section>mdo sde</section><text>rgyu 'thun par gal te mi rnams kyi nang du gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ de de bzhin du gling gi bar na gnas pa'i mir 'gyur te/ gling chu nyung ba der rkang pa gcig pa'am lus thung bar 'gyur ba de mthong ngo / /de nas yang dge slong</text></item>
<item><p>301b1</p><section>mdo sde</section><text>las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi 'jig rten na gshin rje'i chad pa zhes bya ba ji ltar 'dug pa mthong ngo / /de las gang gis der skye bar 'gyur snyam nas des thos pa las byung</text></item>
<item><p>301b2</p><section>mdo sde</section><text>ba'i shes pas brtags na/ mi gang phrag dog dang ser snas nyams shing rgyal po'i mi mna' byed pa sems drag shul can snying rje med pa/ chos kyi tshul btang ba/ 'jig rten thams cad kyis smad pa de/ rna 'i lus dang bral nas ngan 'gro log par ltung ba kyi yul na gshin</text></item>
<item><p>301b3</p><section>mdo sde</section><text>rje'i chad pa zhes bya bar 'gyur te/ gang mi'i 'jig rten na mi nyes par byas pa'i las kyis gshin rje'i bsgo ba nyan par 'gyur ro/ /de'i nyes par byas pa'i las kyis gshin rje'i mi nye bar 'dug ste shin tu dngangs par byed cing cha byad bsgyur ba 'chang ba/ lus bsgyur ba/ lag tu mtshon cha</text></item>
<item><p>301b4</p><section>mdo sde</section><text>thogs pa/ lus skras mun pa ltar khebs pa/ mchu dang lto 'phyang ba/ rna ba 'phyang ba/ ha ha'i sgra dang mtshon cha 'debs pa rnams kyis mi de la 'jigs par byed do/ /de dag gis mi de mthong nas phyis lag pa bcing bas bcings te gshin rje'i 'jig rten gshin rje'i drung du khrid do/ /'di</text></item>
<item><p>301b5</p><section>mdo sde</section><text>ltar de lha dang mi'i 'jig rten nas kyi yul du khrid de lus kyis nyes par spyad pa dang / ngag gis nyes par spyad pa dang / yid kyis nyes par spyad pa dang ldan pa de la lhas rjes su bstan par gsol zhes smras so/ /de nas gshin rje'i rgyal pos mi de la 'di ltar rjes su bstan pa/</text></item>
<item><p>301b6</p><section>mdo sde</section><text>mkhas pa rang gi las kyis su/ /mi dag tu ni khyod skyes na/ /rin chen gling du khyod bslus pa/ /ci yi phyir na chos ma spyad/ /bde ba las la rag las mthong / /yid ni de bzhin bde ba las/ /'chi dang skye ba rnams spyad pa/ /chos ni yid dang rjes su 'brel/ /'du byed thams cad</text></item>
<item><p>301b7</p><section>mdo sde</section><text>mi rtag ste/ /chu yi chu bur lta bu yin/ /'jig rten 'di dang pha rol du/ /de ltar legs pa'i las spyod do/ /gang zhig rtag tu dge byed pa/ /kun tu mi dge yong mi byed/ /de ni ngar lta lam mi 'dod/ /mtho ris skas la kun du gnas/ /byis pa gang dag sems med pa/ /</text></item>
<item><p>302a1</p><section>mdo sde</section><text>rtag tu nyes par spyod la dga'/ /sdig pa nges par rnam spangs pa/ /'gro ba bzang por 'gro bar 'gyur/ /'jig rten las kyi 'bras bu mthong / /lha la rnam pa sna tshogs mthong / /gang zhig bag med shin tu rtsub/ /de dag nges par 'phags mi byed/ /gang gi don</text></item>
<item><p>302a2</p><section>mdo sde</section><text>du lus dang ngag /yid kyis mang du sdig byas pa/ /de dag thams cad gzhan du dong / /gnas 'dir khyod ni gcig pu 'dug /mi ni rnyed dka' thob nas su/ /gang zhig sdig pa mang byed pa/ /shin tu slu ba mi bzad de/ /ngan 'gror nges par 'gro ba yin/ /gang zhig sdig</text></item>
<item><p>302a3</p><section>mdo sde</section><text>las bral ba ni/ /shin tu dge la dga' 'gyur te/ /de ni bde las bde 'thob cing / /mya ngan 'das par rab tu 'gro/ /gang zhig dge la nyer sten pa/ /mi ni shin du bkra shis 'gyur/ /gang zhig sdig la nyer sten pa/ /de ni shin tu bkra mi shis/ /thog ma bar dang mthar ngan</text></item>
<item><p>302a4</p><section>mdo sde</section><text>pa/ /dam pas de ni rnam par smad/ /sdig pa sdig par 'gro ba mthong / /sems can dmyal ba nye bar rtog /las dge dbang po thul ba ni/ /'jig rten dag na shin tu bzang / /lus dang bral nas bde 'gro ste/ /lha yi 'jig rten skye bar 'gyur/ /khyod ni bcing ba dam pos</text></item>
<item><p>302a5</p><section>mdo sde</section><text>bcings/ /gshin rje'i pho nyas dbang du byas/ /gshin rje'i 'jig rten bsten dka' ba/ /drag po mi bzad khyod kyis thob/ /khyod kyis ngan byas gang byas pa'i/ /las de 'dir ni spyad par gyis/ /byis pa rang gis byas la spyad/ /gzhan gyis spyod pa nyid mi 'gyur/ /de ltar de</text></item>
<item><p>302a6</p><section>mdo sde</section><text>gshin rjes rjes su bstan pa na gshin rje'i chad pa de dag mngon sum du gyur to/ /de nas de bstan nas gshin rje'i mis nyes par byed pa byas pa rang gi las kyi 'bras bus bslus pa de phyir byung nas las nye bar 'gro ba ji lta ba bzhin du khrid de/ ji srid du sdig pa'i las byas shing bsags</text></item>
<item><p>302a7</p><section>mdo sde</section><text>pa de bcom zhing spangs la zad par ma byas pa de srid du zas rlung la za bar byed do/ /de phyis kyi 'jig rten de las thar bar 'gyur te/ thar nas kyang gal te mi rnams dang skal ba mnyam par mir skyes na las de dang rgyu 'thun par ri nyam nga ba dang chu mi bde ba'i 'gram du gnas te</text></item>
<item><p>302b1</p><section>mdo sde</section><text>lam du 'gro ba skyed par 'gyur ba mthong ngo / /de nas yang rnal 'byor spyod pa nang gi chos la chos kyi rjes su lta zhing gnas pa dge slong des sa gzhan bcu bzhi pa la ji ltar 'jug snyam nas/ des thos pa las byung ba'i shes pas sam lha'i mig gis gzugs kyi skye mched bcu</text></item>
<item><p>302b2</p><section>mdo sde</section><text>mthong ste/ 'di lta ste/ mig gi skye mched dang / gzugs kyi skye mched dang / rna ba'i skye mched dang / sgra'i skye mched dang / sna'i skye mched dang / dri'i skye mched dang / lce'i skye mched dang / ro'i skye mched dang / lus kyi skye mched dang / reg bya'i skye mched do/ /de 'di snyam du sems</text></item>
<item><p>302b3</p><section>mdo sde</section><text>te/ mig dang gzugs la brten nas bdag gi 'du shes byung ngo snyam ste/ des brtags na mig dang gzugs la brten nas mig gi rnam par shes pa skye ste/ gsum 'dus pa las reg pa/ reg pa dang lhan cig skyes pa tshor ba dang / 'du shes dang / sems pa dang / rnam par</text></item>
<item><p>302b4</p><section>mdo sde</section><text>shes pa 'byung ste/ reg par byed pas reg pa/ tshor bar byed pas tshor ba/ shes par byed pas 'du shes te/ 'di ltar gzugs 'di ni ring ngo thung ngo / /sdug go mi sdug go/ /bstan du yod pa'o/ /thogs pa dang bcas pa'o snyam pa'o/ /sems par byed pas sems pa'o/ /</text></item>
<item><p>302b5</p><section>mdo sde</section><text>yang rnam par shes par byed pas rnam par shes pa ste/ chos de dag dmigs pa gcig la 'jug cing 'byung bar 'gyur te/ mtshan nyid gzhan dang gzhan/ ngo bo nyid gzhan dang gzhan yin no/ /'di ltar sa chen po'i chos bcu ni tshor ba dang / 'du shes dang / sems pa dang / reg pa</text></item>
<item><p>302b6</p><section>mdo sde</section><text>dang / yid la byed pa dang / 'dun pa dang / mos pa dang / dran pa dang / ting nge 'dzin dang / shes rab ste/ de ltar dmigs pa gcig la mtshan nyid gzhan du 'dod do/ /rnam par shes pa la sogs pa chos bcu gcig po de dag kyang ji ltar nyi ma'i 'od zer gcig tu 'du yang 'on kyang ngo</text></item>
<item><p>302b7</p><section>mdo sde</section><text>bo nyid gzhan pa de bzhin du rnam par shes pa'i ngo bo nyid gzhan pa nas sems pa'i bar du gzhan no snyam ste/ dge slong gzugs kyi skye mched kyi de kho na nyid shes pa des mig gsog dang / gsob dang / snying po med pa dang / yang dag pa ma yin par mthong ngo / /phyogs bcur lam gyi</text></item>
<item><p>303a1</p><section>mdo sde</section><text>de nyid shes shing log par lta ba spangs pa yang dag pa'i lta ba sngon du 'dren pas mig gi rnam pa gti mug gi rnyog par gyur pa spong ste/ de kho na nyid mthong ba des sha'i gong bur byas pa rnag nyung ngu dang mchi ma mang po'i gnas yin no snyam du rig nas de la 'dod chags</text></item>
<item><p>303a2</p><section>mdo sde</section><text>skye ba rab tu spong ngo / /mi rtag pa yin no snyam nas mi rtag par lta bar byed/ sha'i gong bu dang rus pa'i bu ga'i rnam pa yin no snyam nas 'dod chags dang bral bar byed/ rgyus pas sbrel pa yin no snyam nas mig gi skye mched phan tshun rag las pa 'di la rtog ste/ 'di la snying</text></item>
<item><p>303a3</p><section>mdo sde</section><text>po med cing bdag med par rig go/ /mdor na mig 'di ni sdug bsngal yin no bar shes shing mthong nas mig gi skye mched kyi 'dod chags dang bral lo/ /de mig gi skye mched ji lta ba bzhin rtogs nas gzugs la yang rnam par dpyod par byed de/ gzugs gang sdug pa</text></item>
<item><p>303a4</p><section>mdo sde</section><text>dang mi sdug pa dang lung du ma bstan pa 'di ni kun tu rtog pa tsam ste/ 'di la snying po ci yod/ gtsang ba ci yod/ rtag pa ci yod/ mi rtag pa ci yod ces lta ba na rnam par rtog cing dpyod par byed do/ /dpyod pa na so so yang dag par rig par byed de gzugs 'di la ngo bo nyid kyis</text></item>
<item><p>303a5</p><section>mdo sde</section><text>bde ba med pa des gzugs mthong zhing shes la rtog pa 'thob bo/ /gzugs 'di la snying po med de gzugs sdug pa dang mi sdug pa 'di ni kun tu brtags pa tsam mo/ /'di la sdug pa dang mi sdug pa'i ngo bo med de/ 'jig rten 'di 'ba' zhig sdug pa dang mi sdug par 'dod</text></item>
<item><p>303a6</p><section>mdo sde</section><text>do/ /gzugs 'di ni ngo bo nyid kyis rtag pa'am/ brtan pa'am/ ther zug pa'am/ bde ba'am/ snying po'am/ bdag dang bcas pa ma yin te/ 'dod chags dang / zhe sdang dang / gti mug gis bsgribs pa ni gzugs sdug go mi sdug go snyam du sems so snyam nas</text></item>
<item><p>303a7</p><section>mdo sde</section><text>de gzugs kyi skye mched yang dag par brtags te/ mig dang gzugs mthong nas chags par mi byed/ rmongs par mi byed/ snying po yod par mi sems so/ /mig dang gzugs kyi skye mched la mngon par brtags nas/ mig gi rnam par shes pa la chags par mi</text></item>
<item><p>303b1</p><section>mdo sde</section><text>byed cing 'dod chags dang bral bar byed do/ /mig gi rnam par shes pa bdag ma yin/ mig gi rnam par shes pa bdag gi ma yin te de bzhin du reg pa dang / tshor ba dang / 'du shes dang / sems pa bdag ma yin/ sems pa bdag gi ma yin no bar rig go/ // de nas yang</text></item>
<item><p>303b2</p><section>mdo sde</section><text>dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi yul na byis pa la za ba zhes bya ba ji ltar 'dug pa mthong ngo / /de las gang gis der skye bar 'gyur snyam nas des</text></item>
<item><p>303b3</p><section>mdo sde</section><text>thos pa las byung ba'i shes pas brtags na/ nad pa rnams kyi lha mchod pa'am gnod sbyin mchod pa'i phyir las mi bzad pa drag po gang gis gzhan dag bslus nas nor rdzas phrogs sam lug bsad na de lus dang bral nas ngan 'gro log par ltung ba sems can dmyal ba</text></item>
<item><p>303b4</p><section>mdo sde</section><text>yang sos su skye bar 'gyur ro/ /de nas thar nas kyang byis pa la za ba'i nang du skye bar 'gyur la/ gang srog gcod pa gzhan zhig gal te mi'i so so yang dag par myong bar 'gyur ba'i las kyis mi'i skye gnas su skyes na/ de srog gcod pa mang du byas pa ji lta ba bzhin du</text></item>
<item><p>303b5</p><section>mdo sde</section><text>des gsod par byed de/ de mngal na gnas pa na gsod pa'am/ de btsas pa'i khyim du gsod pa'am/ de gog thal thul na gsod pa'am/ de phud bu bcas pa na gsod pa'am/ de yongs su rgyug pa na gsod par byed de/ de ltar des rim gyis bus pa</text></item>
<item><p>303b6</p><section>mdo sde</section><text>de gsod par byed do/ /de gang gi tshe nyes par byas pa'i las des de glags tshol te/ glags rnyed nas bus pa de la za bar byed do/ /'dir tshigs su bcad pa/ kha cig mngal te de bzhin du/ /gzhan ni btsas pa'i khyim dang gzhan/ /de bzhin gog ni thal</text></item>
<item><p>303b7</p><section>mdo sde</section><text>thul dang / /yongs su rgyug na 'chi bar 'gyur/ /de ltar skom pa dang bkres pas gdungs pa'i lus de rang gis nyes par byas pa'i las myong bar 'gyur te/ 'di ltar byis pa'i srog 'tsho bar gyur pa na nyes par byas pa las nyes par byas pa nye bar sgrub cing de ltar byis pa la za ba'i</text></item>
<item><p>304a1</p><section>mdo sde</section><text>de nyes par byas pa las shin tu nyes par byas pa'i las gzhan rgyun mi 'chad pa na kyi 'jig rten de myong bar 'gyur te/ de ltar de ji srid du de'i sdig pa'i las byas shing bsags pa bcom zhing spangs la zad par ma byas pa de srid du kyi 'jig</text></item>
<item><p>304a2</p><section>mdo sde</section><text>rten der skye bar 'gyur ro/ /gal te mi rnams dang skal ba mnyam par mir skyes na las de dang rgyu 'thun par de'i bus pa rim gro byas kyang 'tsho bar mi 'gyur ro/ /'dir tshigs su bcad pa/ nyes par byas pa'i las 'brel bas/ /nyes par byas pa'i 'bras bur brjod/ /de</text></item>
<item><p>304a3</p><section>mdo sde</section><text>bzhin legs byas 'bras bu ni/ /rnam par smin pa bde bar mthong / /las kyi thag pa ring po yis/ /byis pa dam du bcings pa'i rnams/ /mya ngan 'das pa'i grong mchog tu/ /'gro bar mi 'gyur thar bar dka'/ /ye shes mtshon gyis de bcad nas/ /gang du de</text></item>
<item><p>304a4</p><section>mdo sde</section><text>ni mi 'jug cing / /nges par 'khor ba'i rims nad bral/ /dam pa mya ngan 'das par 'gro/ /ji ltar nya dag rgyas bcus na/ /bde bar yongs su dbyung du rung / /de ltar sems can sred bcings pa/ /'chi bdag gis ni nye bar 'dren/ /dug dang bcas pa'i mdas</text></item>
<item><p>304a5</p><section>mdo sde</section><text>phog pa'i/ /gang dang gar 'gro ba/ /de dang der ni dug 'gro ste/ /de bzhin mi'i dug sred pa yin/ /'gro ba 'gro bar rjes 'brang ba/ /sred pa dug 'dra spong bar gyis/ /shing skam me yis sreg pa ltar/ /byis pa rnams la de yis sreg /re zhig dga'</text></item>
<item><p>304a6</p><section>mdo sde</section><text>ste shes par dka'/ /rnam par smin pa me dang 'dra/ /gal te bde ba nyid 'dod na/ /sred pa de las thar bar gyis/ /ji ltar mchil pas zin pa yi/ /nya ni 'chi ba'i dbang du 'gro/ /de ltar sred pas zin pa yi/ /mi rnams dbang du 'gro/ /</text></item>
<item><p>304a7</p><section>mdo sde</section><text>yul du gang / /sdug bsngal ba dag yongs su rgyug /dmyal bar sems can dmyal ba rnams/ /de dag sred pa chen pos bskyod/ /mi gang nyon mongs nor bral zhing / /gzhan gyi drin gyis 'tsho ba yi/ /phal pa de ni sred pa yis/ /bskyod ces thub pa rab</text></item>
<item><p>304b1</p><section>mdo sde</section><text>tu gsung / /de ltar dge slong des ser sna dug lta bu kun gyis bskyod pa de dpyad nas yang 'khor ba las yid 'byung bar byed do/ /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i</text></item>
<item><p>304b2</p><section>mdo sde</section><text>shes pas kyi yul na mdangs za ba zhes bya ba ji ltar 'dug pa mthong ngo / /de las gang gis der skye bar 'gyur snyam nas des thos pa las byung ba'i shes pas brtags na/ dgra mdza' bo ltar bcos pa ngo gnyis pa gang gis 'di ltar khyod g.yul 'gyed</text></item>
<item><p>304b3</p><section>mdo sde</section><text>par zhugs shig dang / khyod kyi phyi bzhin bdag gis yang dag par bsrung bar bya'o zhes yongs su bslus nas de gzi byin dang mthu nyid skyes so/ /skyes nas g.yul 'gyed par zhugs pa dang / yongs su gtong bar byed cing 'di ltar de 'dir bzung na de'i nor gang yin pa de</text></item>
<item><p>304b4</p><section>mdo sde</section><text>dag rgyal po'i 'khor du gsol te bdag gir bya'o snyam nas mi bslus pa de des bsad na slu slu ba de lus dang bral nas ngan 'gro log par ltung ba mdangs za ba rnams kyi nang du skye bar 'gyur te/ de lus bkres pa dang skom pas shin tu gdungs shing lus mtshon gyis</text></item>
<item><p>304b5</p><section>mdo sde</section><text>rtag tu gsheg la lus kyi pags pa dang / sha dang rus pa rnam par nyams pa mtshon cha 'bab pa rnams kyi phyogs su 'gro ba na gar bab bab tu 'bros so/ /de rnam pa gzhan du 'bros pa na mi mi gtsang ba gang gzhan nam mchod rten skor bar mi byed pa de'i glags des</text></item>
<item><p>304b6</p><section>mdo sde</section><text>rnyed nas de'i gzi brjid 'phrog par byed do/ /des gal te lo bcu'am gal te lo nyi shur de 'tsho bar byed de/ de ltar shin tu sdug bsngal bar 'gyur te/ ji srid du de'i sdig pa'i las byas shing bsags pa nges par myong bar 'gyur ba las kyi nyer bsdogs dang / las kyi</text></item>
<item><p>304b7</p><section>mdo sde</section><text>dngos gzhi dang / las kyi mjug dang yang dag par ldan pa bcom zhing spangs la zad par ma byas pa de srid du rang gi las kyi 'bras bu la spyod pa rang gis byas pa la za ba rang gi las kyis skye ba'i rgyun shin tu 'khor ro/ /de phyis kyi 'jig rten de las thar bar 'gyur te/</text></item>
<item><p>305a1</p><section>mdo sde</section><text>thar nas kyang gal te lan grangs gzhan la myong bar 'gyur ba'i las kyis mi rnams kyi nang du skyes na/ las de dang rgyu 'thun par de lha rten gyi sar 'tsho ba dang / rtog ge pa dang / tshegs chen pos 'tsho ba dang / gzhan la rag las pas 'tsho bar 'gyur ba</text></item>
<item><p>305a2</p><section>mdo sde</section><text>mthong ngo // //'phags pa dam pa'i chos dran pa nye bar gzhag pa/ bam po nyi shu pa/ de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi</text></item>
<item><p>305a3</p><section>mdo sde</section><text>yul na tshangs pa'i srin po zhes bya ba ji ltar 'dug pa mthong ngo / /de las gang gis der skye bar 'gyur snyam nas des thos pa las byung ba'i shes pas brtags na/ mchod sbyin ngan par byed pa gang gis srog gcod pa dang / yang dag par ldan pa shin tu gsod</text></item>
<item><p>305a4</p><section>mdo sde</section><text>par dga' ba'i mchod sbyin byas pa dang / zas dang skom so sor khe spogs byed pa dang / rin chung ngus nyos la rin chen por 'tshong ba dang / phrag dog dang ser snas nyams pa de lus dang bral nas ngan 'gro log par ltung ba kyi 'jig rten na lus bkres pa dang skom pas</text></item>
<item><p>305a5</p><section>mdo sde</section><text>gdungs pa tshangs pa'i srin por 'gyur ro/ /de ltar de mi'i gzugs kyis yongs su rgyug cing sems can rnams la nye bar 'tshe bar byed de/ de sum mdo'am/ bzhi mdo dben par 'dug go/ /'dug nas kyang glags lta ba de mi rnams la nye bar 'tshe bar byed do/ /phal</text></item>
<item><p>305a6</p><section>mdo sde</section><text>cher bram ze 'dra bar 'gyur la de nas mi snang bar 'gyur zhing yang mi rnams la nye bar 'tshe bar byed de/ la sems pa dag na re/ 'di ltar de ni gdon gyis zin to zhes 'jig rten pa de dag brjod do/ /de ltar de sdig pa dang 'brel cing sdig byed la lus bkres pa dang</text></item>
<item><p>305a7</p><section>mdo sde</section><text>skom pas gdungs pa yin te/ de ltar tshangs pa'i srin po de ji srid du de'i sdig pa'i las byas shing bsags pa phrag dog dang ser sna dang yang dag par ldan pa bcom zhing spangs la zad par ma byas pa de srid du kyi yul de na gnas par byed do/ /de phyis kyi</text></item>
<item><p>305b1</p><section>mdo sde</section><text>'jig rten de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis mir skyes na las de dang rgyu 'thun par de mi la za ba'am/ de mkha' 'gro ma mi'i khrag 'thung bar 'gyur ba mthong ngo / /de nas yang dge slong las kyi 'bras bu rnam par</text></item>
<item><p>305b2</p><section>mdo sde</section><text>smin pa shes pa des kyi 'jig rten la brtags na/ des thos pa las byung ba'i shes pas kyi yul na me'i khung bur za ba zhes bya ba ji ltar 'dug pa mthong ngo / /de las gang gis der skye bar 'gyur snyam nas des thos pa las byung ba'i shes pas brtags</text></item>
<item><p>305b3</p><section>mdo sde</section><text>na/ phrag dog dang ser snas nyams pa dge ba'i bshes gnyen lta bur bcos nas dge 'dun gyi zas skom zos na/ de lus dang bral nas ngan 'gro log par ltung ba sems can dmyal bar skye bar 'gyur ro/ /de nas shi nas me'i khung bur za ba rnams kyi nang du skye bar</text></item>
<item><p>305b4</p><section>mdo sde</section><text>'gyur ro/ /der skyes nas kyang lus tshal shing bsregs pa 'dra zhing lus bkres pa dang skom pas gdungs la rang gi las kyis yongs su bslus pa gcig pu thams cad du rgyug pa na de'i srog gi 'tsho ba 'di ltar 'gyur te/ gang gi tshe me'i nang du gzhan 'ga' zhig</text></item>
<item><p>305b5</p><section>mdo sde</section><text>lhung na phyed tshig par 'gyur te/ de me dang 'dra zhing me'i char lta bu la za'o/ /de me'i khung bu de dang 'dra ste bkres pa dang skom pas gdungs pa de yang me des nyis 'gyur du sreg go/ /de sreg pa na gang mi dge ba'i las de byas shing bsags pa nges par myong bar 'gyur ba de'i</text></item>
<item><p>305b6</p><section>mdo sde</section><text>las kyi mthus ngu skad 'byin cing ku cho 'don to/ /de der ji srid du de'i sdig pa'i las byas shing bsags pa bcom zhing spangs la zad par ma byas pa de srid du sdug bsngal myong zhing nye bar spyod par 'gyur ro/ /de las zad de de las thar nas gal te mi rnams dang so so yang dag</text></item>
<item><p>305b7</p><section>mdo sde</section><text>par myong bar 'gyur ba'i las kyis mir skyes na/ las de dang rgyu 'thun par de dbul zhing nad bu can du 'gyur la mes bsreg pa'i khung bur sreg par 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags</text></item>
<item><p>306a1</p><section>mdo sde</section><text>na/ des thos pa las byung ba'i shes pas gang gis ser sna kun tu bsten cing bsgoms te mang du byas pa'i las kyi dngos gzhi dang las kyi mjug yang dag par blangs pa de lus dang bral nas ngan 'gro log par ltung ba kyi 'jig rten srang mi gtsang</text></item>
<item><p>306a2</p><section>mdo sde</section><text>ba rnams su skye bar 'gyur ba mthong ste/ de las gang gis skye bar 'gyur snyam nas des thos pa las byung ba'i shes pas brtags na/ dge 'dun gyi rim gro byed pa phrag dog dang ser snas nyams pa gang gis bza' ba dang bca' ba la sogs pa zhim po dag la</text></item>
<item><p>306a3</p><section>mdo sde</section><text>yang dag par spyod par byed cing tshangs par spyod pa dang ldan pa gtsang ma rnams la kha zas ngan pa sbyin par byed na/ de srang mi gtsang bar gnas pa rnams kyi nang du skye bar 'gyur ro/ /der skyes nas kyang nyin par lus bltar mi mthong zhing / mtshan mo mthong ba</text></item>
<item><p>306a4</p><section>mdo sde</section><text>nyid du 'gyur ro/ /de dag gang grong ngam/ grong khyer ram/ ri brags sam/ 'tsho skyong gi gnas sam/ bya rog gi gnas sam/ gsher sa na gnas pa kun gyis bshang ba dang / gci ba'i sa dang / gcig tu nyal nyil dang / ljan ljin gyi sa dang / phyi sa bsags</text></item>
<item><p>306a5</p><section>mdo sde</section><text>par gyur pa'am/ kun nas srin bus khebs shing dri nga ba shin tu 'jigs pa/ skye bo kun mthong ma thag tu skyug bro bar 'gyur ba/ srin bu yun ring du gnas pa/ myags pa der dge 'dun gyi kha zas zhim po za bar byed pa su skye bar 'gyur ro/ /shin tu sdug</text></item>
<item><p>306a6</p><section>mdo sde</section><text>bsngal ba dag der skyes nas kyang gang las kyis byas pa'i gshin rje'i mi rnams kyis ral gri rab tu 'bar ba thogs pa de dag las mi gtsang ba de dus thams cad du bza' bar mi 'thob bo/ /gal te zla ba phyed na 'thob cing gal te zla ba gcig na thob pa gang yin pa de yang</text></item>
<item><p>306a7</p><section>mdo sde</section><text>tshim par mi 'thob cing zos nas kyang skyug par 'gyur te/ lus bkres pa dang skom pas gdungs pa de dag 'di ltar ngu skad 'byin cing cho nges 'debs phan tshun rgyug cing smre sngags 'don te/ sa bon mi gtsang gyur pa las/ /shin tu mi bzad yongs su 'gyur/ /</text></item>
<item><p>306b1</p><section>mdo sde</section><text>sdig pa'i las kyi 'bras bu ni/ /rgyu dang 'dra bar mthong ba yin/ /sdig pas drangs pa'i skye bo ni/ /mchil pas log par drangs pa bzhin/ /mchil las nya ni thar srid kyi/ /sdig las sdig pa mi 'thar ro/ /sdig pa'i thag pa mi bzad pas/ /glo bur du ni</text></item>
<item><p>306b2</p><section>mdo sde</section><text>'dren pa na/ /gnas su 'dren byed de/ /bkres dang skom pa chen pos bsgribs/ /bkres dang skom las byung ba'i mes/ /mi bzad gdungs par 'gyur ba ltar/ /me dang mtshon dang dug rnams kyis/ /de ltar mi bzad gdung mi 'gyur/ /gang du bde ba chung gyur</text></item>
<item><p>306b3</p><section>mdo sde</section><text>pa/ /skad cig med cing thang cig med/ /yud tsam med cing mtshan mo med/ /rtag tu bdag ni sdug bsngal bsgribs/ /sdug bsngal gyi ni rgyu bsten pas/ /sdug bsngal las ni sdug bsngal thob/ /sdug bsngal las ni rnam grol te/ /bdag la bde ba 'byung bar</text></item>
<item><p>306b4</p><section>mdo sde</section><text>'gyur/ /gang du bdag ni rgyug pa der/ /'bab chu'i dngo dang chu mi mngon/ /lteng ka rnams kyang skams gyur cing / /chu bo dag kyang med par gyur/ /bdag ni rtag tu chu 'dod nas/ /sa la yongs su rgyug pa na/ /brag dang nags tshal stug por bcas/ /chu bo de dag</text></item>
<item><p>306b5</p><section>mdo sde</section><text>skams par gyur/ /bdag gi lus ni bsregs pa ste/ /bkres dang skom pa'i me yis gdungs/ /lhag par skyabs su 'gro med de/ /nyon mongs shin tu mi bzad 'ongs/ /de ltar rang gi las kyi 'bras bus bslus pa'i de ji srid du de'i sdig pa'i las byas</text></item>
<item><p>306b6</p><section>mdo sde</section><text>shing bsags pa bcom zhing spangs la zad par ma byas pa de srid du ngu skad 'byin cing smre sngags 'don to/ /de phyis kyi 'jig rten de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis mir skyes na las de dang rgyu 'thun</text></item>
<item><p>306b7</p><section>mdo sde</section><text>par gal te bud med dam bud med smad 'tshong mar 'gyur ro/ /gal te skyes par gyur na de grong khyer gyi ljan ljin 'phyag pa'am/ de bud med kyi cha byad du zhugs nas des nye bar 'tsho bar 'gyur ba mthong ngo / /de nas yang dge slong las kyi 'bras bu rnam par smin pa shes pa des yi</text></item>
<item><p>307a1</p><section>mdo sde</section><text>dgas kyi gnas na gzhan gang zhig skye bar 'gyur snyam nas kyi 'jig rten la brtags na/ des thos pa las byung ba'i shes pas kyi yul na rlung za ba zhes bya ba ji ltar 'dug pa mthong ngo / /de las gang gis der skye bar</text></item>
<item><p>307a2</p><section>mdo sde</section><text>'gyur snyam nas/ des thos pa las byung ba'i shes pas brtags na/ lto bo che lto 'ba' zhig sems pa gang gis dge sbyong dang bram ze dang nyon mongs pa dang sdug bsngal ba dag la nyi ma 'ga' tsam gyi zas sbyin par khas blangs te/ dam bcas nas byas la de dag</text></item>
<item><p>307a3</p><section>mdo sde</section><text>kyang de'i nyin par bkres pa dang skom pas shin tu gdungs par gyur nas rlung bsil bas reg par gnas na/ zer zer ba de lus dang bral nas ngan 'gro log par ltung ba rlung za ba rnams kyi nang du skye bar 'gyur ro/ /der skyes nas kyang de nas de yongs su</text></item>
<item><p>307a4</p><section>mdo sde</section><text>rgyug pa na de'i kha zas med cing re ba med la gnas med de/ mgon med par rang gi sems kyis yongs su bslus pa de'i mig gi yul du gang yang sos la sogs pa'i rdzas bza' ba dang / btung ba dang / gnas khang dang / kun dga' ra ba nyams dga' ba mang po dag rgyang ring</text></item>
<item><p>307a5</p><section>mdo sde</section><text>po nas mthong ste bza' ba dang btung ba'i don du der rgyug go/ /de der rgyug pa na ngal dub pas bkres pa dang skom pa nyis 'gyur du 'gyur te/ de kha gdang bar byed do/ /de'i kha gdangs par rlung 'jug ste/ de rlung de 'ba' zhig kha'i nang du song bas bkres pa gang sel bar byed</text></item>
<item><p>307a6</p><section>mdo sde</section><text>cing gang gis lus mi gtsang ba de 'dzin par byed do/ /de'i bza' ba dang btung ba de dag kyang skom pas phyin ci log tu mthong ba ltar gsob dang / gsog dang / snying po med pa dang / mgal me'i 'khor lo dang 'dra bar snang ba kho na tsam du zad do/ /ji ltar des sbyin</text></item>
<item><p>307a7</p><section>mdo sde</section><text>pa snying po med pa gsog byin pa de bzhin du gsog rjes su mthong ngo / /'dir tshigs su bcad pa/ rgyu dang 'thun par 'bras bu zhes/ /blo gros ldan pa de skad gsung / /rgyu dang mi 'thun 'bras bu ni/ /lus can rnams la smin mi 'gyur/ /skye ba lug rgyud mang po</text></item>
<item><p>307b1</p><section>mdo sde</section><text>yi/ /rgyu dang rkyen gyis shin tu 'brel/ /'khor bar gang gis sbrel ba yi/ /lus can 'gro bar mi 'gyur ro/ /shin tu sbrel ba dam po dang / /mchog tu mi bzad de bkrol nas/ /gang na sdug bsngal mi gnas pa/ /zhi ba mchog tu 'gro bar 'gyur/ /de ltar rgyu dang 'thun</text></item>
<item><p>307b2</p><section>mdo sde</section><text>pa'i 'bras bu la nye bar spyod cing rgyug pa na/ sems bslus pa de ji srid du de'i sdig pa'i las byas shing bsags pa so so yang dag par myong bar 'gyur ba'i las bcom zhing spangs la zad par ma byas pa de srid du rlung 'ba' zhig za ba'i lus bdag nyid 'dzin par byed do/ /de phyis</text></item>
<item><p>307b3</p><section>mdo sde</section><text>kyi 'jig rten de las thar bar 'gyur te/ thar nas kyang gal te lan grangs gzhan la myong bar 'gyur ba'i las mi yis so so yang dag par myong bar 'gyur ba'i las kyis mir skyes na las de dang rgyu 'thun par de rtag tu dbul por 'gyur/ gang de la shes bzhin du nor dang</text></item>
<item><p>307b4</p><section>mdo sde</section><text>bza' ba dang btung ba dang ston mo dang gnas dang chu dag med par 'gyur zhing sbyin par mi byed la yid mi gcugs par 'gyur/ kha zas med par byas pa'i sems ni re ba la dga' zhing re ba med pa la yang dga' ste/ mngon par nyams pa'i lus shin tu sdug bsngal bar 'tsho bar mthong</text></item>
<item><p>307b5</p><section>mdo sde</section><text>ngo / /'dir tshigs su bcad pa/ 'dir ni sdig pa'i bag chags kyis/ /thams cad du ni sdug bsngal byed/ /lus can rnams dang mi 'thun pa/ /mi gtsang ba yi dri bzhin no/ /yun ring ngan 'gro bcom pa yi/ /dge ba'i bag chags dga' byed de/ /me tog nyams kyang</text></item>
<item><p>307b6</p><section>mdo sde</section><text>til dag la/ /bag chags snang ba ji bzhin no/ /de nas yang dge slong las kyi 'bras bu rnam par smin pa shes pa des/ kyi 'jig rten la brtags na/ des thos pa las byung ba'i shes pas kyi yul na/ mdag me za ba zhes bya ba ji ltar 'dug</text></item>
<item><p>307b7</p><section>mdo sde</section><text>pa mthong ngo / /de las gang gis der skye bar 'gyur snyam nas des thos pa las byung ba'i shes pas brtags na/ zhal che bar bskos pa phrag dog dang ser snas 'jungs pa gang gis gzung bar bya ba nyes pa med pa dag bzung nas bcings te/ bkres pa dang skom pas yongs</text></item>
<item><p>308a1</p><section>mdo sde</section><text>su gnod par byas la de yang gzung ba'i sdug bsngal gyis nyam thag par byas shing / shin tu gnod par byas pa re ba med la bkres pa dang skom pas gdungs nas thal ba za la/ de'i las kyi rnam par smin pas gzhi de las shi bar gyur na/ zhal che bar bskos</text></item>
<item><p>308a2</p><section>mdo sde</section><text>pa'i mi sdig pa'i las de'i mthus lus dang bral nas ngan 'gro log par ltung ba mdag me za ba rnams kyi nang du skye bar 'gyur ro/ /las mi bzad pa da ltar bde la rnam par smin pa sdug bsngal mi 'dod pa mi sdug pa yid du mi 'ong ba dug nag po lta bu dang 'dres pa'i mthus</text></item>
<item><p>308a3</p><section>mdo sde</section><text>de rtag tu dur khrod kyi mdag me la za yang mdag me des tshim par mi 'gyur ro/ /de mdag me'i zas des lus kyi me shin tu tsha ba zhi bar byed de/ me la chus bsad pa bzhin no/ /de lta bas na dug nag po lta bu dang shin tu rtse rtse bas chog ste/ nag po dang 'dres pa spangs na</text></item>
<item><p>308a4</p><section>mdo sde</section><text>'dod chags dang bral bar 'gyur ro/ /gang du byis pa nag po'i dbang du song ba dag ni me'i sdug bsngal bsil bar gyur kyang sdug bsngal ni me gzhan gyis dpe bya bar nus pa gang yang med do/ /de ltar de ji srid du de'i sdig pa'i las so so yang dag par myong bar 'gyur ba bcom</text></item>
<item><p>308a5</p><section>mdo sde</section><text>zhing spangs la zad par ma byas pa de srid du kyi yul de na gnas so/ /de phyis kyi yul de las thar bar 'gyur te/ thar nas kyang mi dang so so yang dag par myong bar 'gyur ba'i las kyis mir skyes na/ las de dang rgyu 'thun par de ri 'or gang du lo nyes byung zhing ga sog</text></item>
<item><p>308a6</p><section>mdo sde</section><text>za ba rnams kyi nang du skye bar 'gyur la/ res 'ga' yang kha zas zhim por mi 'gyur zhing rtag tu kha zas lan tshwa med par 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i</text></item>
<item><p>308a7</p><section>mdo sde</section><text>shes pa des kyi yul na dug za ba zhes bya ba rang bzhin gyis dug za ba ji ltar 'dug pa mthong ngo / /de las gang gis der skye bar 'gyur snyam nas des thos pa las byung ba'i shes pas brtags na/ ser snas nyams pa gang gis nor rdzas kyi phyir pha rol dag la dug</text></item>
<item><p>308b1</p><section>mdo sde</section><text>blud la de yang shi na dug ldud ldud pa lus dang bral nas ngan 'gro log par ltung ba sems can dmyal ba yang sos su skye bar 'gyur ro/ /de nas thar nas kyang dug za ba rnams kyi nang du skye bar 'gyur te/ de ri 'bigs byed kyi ri sul dang / ri yongs 'du'i ri sul dang /</text></item>
<item><p>308b2</p><section>mdo sde</section><text>ri kha ba can gyi rtse mo dang / ri ma la ya'i gseb gang yin pa de dag dang / ri'i rtse mo dug mang zhing chu med pa dang / sbrul gnas pa'i dgon pa dang / grang lhags che ba'i dgon pa dog cing shin tu 'jigs pa dang / shing ljon pa yal ga 'phyang ba med pa dang / rdo ngan pa</text></item>
<item><p>308b3</p><section>mdo sde</section><text>'ba' zhig yod pa dang / seng ge dang / stag gis gsod pa shin tu 'jigs pa gang yin pa de dag tu skye bar 'gyur ro/ /der skyes nas kyang grang ba'i dus su grang ba brgya 'gyur myong bar 'gyur la/ tsha ba'i dus su tsha ba brgya 'gyur myong bar 'gyur ro/ /las byas pa tsha ba'i dus</text></item>
<item><p>308b4</p><section>mdo sde</section><text>su zhag lngar me'i char pa lus rnams la 'bab cing grang ba'i dus su zhag lngar lhags pa char pa lta bu 'bab bo/ /nyes par byas pa'i las des me mdag de dag dang mi dga' ba dgon pa lta bu de dag gi nang na lus bkres pa dang skom pas gdungs pa dag ku cho 'don ngu skad 'byin/ cho nges</text></item>
<item><p>308b5</p><section>mdo sde</section><text>'debs smre sngags 'don te/ lus bkres pa dang skom pas gdungs pa dag la dug gi reg pa lcags kyi thu lum rab tu 'bar ba lta bu gang yin pa de dag mid par byed do/ /mid ma thag tu shi'o/ /de nas yang nyes par byas pa'i las des skye bar 'gyur te/ skyes nas kyang bkres</text></item>
<item><p>308b6</p><section>mdo sde</section><text>pa dang skom pa de sdug bsngal nyis 'gyur bas lhag par myong bar 'gyur ro/ /de ltar de ngu skad 'byin pa na/ bya'i mchu rnon pos kyang de'i mig phyung nas za bar byed de/ de phyir zhing sdug bsngal gyis nyam thag nas ngu skad 'byin/ ku cho 'don/ cho nges 'debs so/ /mig phyung ba de</text></item>
<item><p>308b7</p><section>mdo sde</section><text>dag skye bar 'gyur la de nas yang 'byin par byed de/ de ltar ji srid du de'i sdig pa'i las byas shing bsags pa so so yang dag par myong bar 'gyur ba bcom zhing spangs la zad par ma byas pa de srid du sdug bsngal myong bar 'gyur ro/ /de phyis kyi 'jig rten de las thar bar</text></item>
<item><p>309a1</p><section>mdo sde</section><text>'gyur te/ thar nas kyang gal te lan grangs gzhan la myong bar 'gyur ba'i las kyis mir skyes na/ las de dang rgyu 'thun par de lam po che dang bzhi mdor 'tsho bar 'gyur/ dug ldud ldud pa'i las kyi lhag ma des yang de'i srog chad par 'gyur ba mthong ngo / /de nas</text></item>
<item><p>309a2</p><section>mdo sde</section><text>yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi yul na dgon pa na 'dug pa zhes bya ba ji ltar 'dug pa mthong ngo / /de las gang gis der skye bar 'gyur snyam nas</text></item>
<item><p>309a3</p><section>mdo sde</section><text>des thos pa las byung ba'i shes pas brtags na/ chom rkun pa gang gis 'brog dgon pa chen po dang / chu med pa dang / shin tu dog pa dang / nyi ma'i 'od kyis kun tu tsha ba dag tu lteng ka dang nags tshal dag gi lam byas nas chom rkun pa de dag gis lteng ka de dag 'dzeg par byed</text></item>
<item><p>309a4</p><section>mdo sde</section><text>de/ 'di ltar bdag cag gis 'dir 'gron po 'ongs te skom gyis gdungs shing mthu chung ba dag nor rdzas kyi phyir gsad par bya'o snyam nas de dag phrag dog dang ser snas nyams shing sbyin pa dang bral ba dag gis de ltar 'gron po de dag gsod par byed do/ /de dag lus dang bral</text></item>
<item><p>309a5</p><section>mdo sde</section><text>nas ngan 'gro log par ltung ba dgon pa na 'dug pa rnams kyi nang du skye bar 'gyur ro/ /der skyes nas kyang mar me'i shing ltar 'brog rab tu 'bar ba rnams kyi nang nyid du nyi ma'i gdung bas gdungs te mgon 'dod pa/ skyabs 'dod pa/ dpung gnyen 'dod pa dag chu</text></item>
<item><p>309a6</p><section>mdo sde</section><text>dang bza' ba'i phyir rgyug cing ku cho 'don to/ /de dag las kyi nyes pa des rgyang ring po na skom pa lta bur chu dang ba 'dra ba zhig yod par mthong ngo / /de dag gis de mthong ste chu rnyed do snyam nas rgyug ste/ re ba dang bcas pa'i sems kyis ngal ba grangs su yang mi rtsi ba na de ji</text></item>
<item><p>309a7</p><section>mdo sde</section><text>lta ji ltar rgyug pa de lta de ltar skom pa lta bur ngo bo nyid kyis gsog tu 'dug pa de dag ga la zhig thob par 'gyur/ de dag ngal ba'i nyes pas rtsa dar b+ha'i rtse mos rkang pa'i rting pa dag tu zug nas 'gyel zhing na nas kha cig 'chi ba'i dus byed do/ /de nas yang las kyi lhag ma</text></item>
<item><p>309b1</p><section>mdo sde</section><text>des yang 'tsho bar 'gyur te/ de ltar lus bkres pa dang skom pa bcu 'gyur gyis gnas par byed do/ /bya rog dang / 'ug pa dang / bya rgod brgya snyed kyis lus dang mig dag can con du 'thog cing za ste/ rus pa la thug gi bar du 'bigs par byed do/ /mgon med pa dpung gnyen med pa de</text></item>
<item><p>309b2</p><section>mdo sde</section><text>dag sdug bsngal sum 'gyur gyis shin tu sdug bsngal te/ phan tshun der song nas 'di ltar smre sngags 'don te/ bya rog 'ug pa thams cad nas/ /rdo rje chen po'i mchu rnon gyis/ /mngon par gtses so skyabs med cing / /bde bar lta bar mi mthong ngo / /ji ltar bdag gis 'gron po bcom/ /</text></item>
<item><p>309b3</p><section>mdo sde</section><text>de yi las de nye bar gnas/ /'di ni gzugs brnyan lta bu ste/ /de bzhin 'bras bu 'dir 'ongs so/ /las kyi zhags pas bcings gyur cing / /las kyi thag pas gnod par byas/ /las zad ma gyur bar du ni/ /dpung gnyen byed pa mi mthong ngo / /skye bo las kyis khrid byed cing / /</text></item>
<item><p>309b4</p><section>mdo sde</section><text>las kyis yongs su 'dren par byed/ /gang du las ni rnam smin pa/ /der ni las kyis 'phen par byed/ /gnas gsum du ni las kyis 'phangs/ /'khor lo bzhin du rtag tu 'khyam/ /de lta bas na dge bya zhing / /sdig pa mi phan rtag tu spongs/ /sdig pa gang dag mi 'dod cing / /de dag me dang 'dra</text></item>
<item><p>309b5</p><section>mdo sde</section><text>bar mthong / /bkres dang skom pa'i mes gdungs pa/ /de ni gnas su khrid/ /skom pa'i sdug bsngal 'byung ba ni/ /yang dang yang du rab tu 'phel/ /bdag ni me yi phreng ba yis/ /mched pa'i ri dang 'dra bar 'gyur/ /ri la me 'bar chu bo yi/ /rgyun gyis thams cad gsad nus kyi/ /rgya mtsho'i</text></item>
<item><p>309b6</p><section>mdo sde</section><text>klung gis bdag gi me/ /'di ni gsad par mi nus so/ /las kyi shing skam byung nas su/ /sred pa'i rlung gis grogs byas te/ /bdag ni kun nas yongs bskor nas/ /las kyi me yis shin tu bsregs/ /tshul khrims brtson 'grus ye shes chu/ /sbyin pa'i snod ni rab bzung nas/ /srid</text></item>
<item><p>309b7</p><section>mdo sde</section><text>gsum rjes 'gro las kyi me/ /bdag nyid chen pos 'jig par byed/ /gang dag las kyi dbang song zhing / /las gsum gyis ni yongs su bsgyur/ /gsum nyid kyis ni rmongs pa dag /de ni gnas gsum rgyu bar byed/ /las dbang sum cu rtsa drug dang / /bzhi bcur song zhing rnam par rgyu/ /</text></item>
<item><p>310a1</p><section>mdo sde</section><text>dgu bcu rtsa brgyad ma bcom pa/ /khams gsum du ni de 'gro 'o/ /gang dag brgya rtsa brgyad shes shing / /bcu gnyis don la sems pa po/ /chos dang chos min rnam shes gang / /de dag bde ba mtha' yas so/ /mtshan nyid gnyis kyi rnam shes shing / /brgyad gnyis</text></item>
<item><p>310a2</p><section>mdo sde</section><text>yongs su shes pa po/ /bcu drug skye ba rig pa gang / /skye bo de ni sdig pas bsregs/ /brtan po lam gnyis lta ba dang / /gzhi rnams yongs su mthar phyin cing / /chu bo bzhi las rnam grol ba/ /mkhas pa de ni sdig pa bsregs/ /lam brgyad de nyid 'jug</text></item>
<item><p>310a3</p><section>mdo sde</section><text>rig cing / /stobs bcu dag ni mthong ba dang / /sdug bsngal gnyis kyi rgyu rig pa/ /zad pa med pa'i gnas su 'gro/ /gang dag bden gnyis pha rol phyin/ /dran pa bzhi la rnam par dpyod/ /brtan po dus gsum don sems pa/ /de ni</text></item>
<item><p>310a4</p><section>mdo sde</section><text>bdud kyi dbang mi 'gro/ /dkar po'i chos ni rnam spangs shing / /rang gi las kyi 'bras bus rmongs/ /de ni bdag gi sdig las kyis/ /'jig rten 'dir phyin to/ /de ltar de dag gi nang nas kha cig sngon dge ba'i las byas</text></item>
<item><p>310a5</p><section>mdo sde</section><text>pas shes rab shin tu rno bar 'gyur te/ de la dmigs par gyur pa'i de dag la de skad du rjes su bstan to/ /rjes su bstan nas kyang ji srid du de'i sdig pa'i las byas shing bsags pa bcom zhing spangs la zad par ma byas pa de srid du rang gi</text></item>
<item><p>310a6</p><section>mdo sde</section><text>sdug bsngal so sor myong bar byed do/ /de phyis kyi 'jig rten de las thar bar 'gyur te/ thar nas kyang gal te lan grangs gzhan la myong bar 'gyur ba'i las kyis mi rnams dang skal ba mnyam par mir skyes na las de dang rgyu 'thun par de kyi</text></item>
<item><p>310a7</p><section>mdo sde</section><text>brtul zhugs dang kyi rjes su 'brang bar 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi yul na dur khrod na</text></item>
<item><p>310b1</p><section>mdo sde</section><text>'dug pa zhes bya ba ji ltar gnas pa mthong ngo / /de las gang gis der skye bar 'gyur snyam nas des thos pa las byung ba'i shes pas brtags na/ sems can ser snas nyams pa gang gis sangs rgyas la gzhan gyis me tog phul ba dag des brkus so/ /</text></item>
<item><p>310b2</p><section>mdo sde</section><text>brkus nas kyang khe 'dod pa'i phyir btsongs na de lus dang bral nas ngan 'gro log par ltung ba lus bkres pa dang skom pas gdungs pa dur khrod na 'dug pa rnams kyi nang du skye bar 'gyur ro/ /dur khrod na 'dug pa de dag gi kha zas ni 'di lta ste/ dur khrod</text></item>
<item><p>310b3</p><section>mdo sde</section><text>kyi phyag dar gang yang rung ba du ba'i rgyun med pa de la de dag zla ba gcig gi bar du za zhing 'dug la/ de nas kha zas med par 'khod do/ /rtag tu de'i mgo lcags kyi phreng ba rab tu 'bar bas bcings shing de gang nas gang du skyes pa'i rab tu 'ju bar</text></item>
<item><p>310b4</p><section>mdo sde</section><text>byed la mgo'i thod pa yang sreg par byed do/ /lcags las byas pa'i phreng ba gnyis pas kyang de'i mid pa bcings shing des de'i mid pa dang brang yang sreg ste/ gang sangs rgyas kyi me tog brkus pa'i rgyu des na yan lag dang nying lag thams cad kyi nang du me de dag song</text></item>
<item><p>310b5</p><section>mdo sde</section><text>nas sreg par byed do/ /lus kyang srin bus yog cing sdug bsngal mi bzad pas nyam thag la srin po gzhan zhig dur khrod der 'ongs nas des kyang de dag tho ba dang / ral gri dang / gtun shing rnams kyis kun nas phye mar rlog go/ /de ngu skad 'byin cing smre sngags</text></item>
<item><p>310b6</p><section>mdo sde</section><text>'don pa na sdug bsngal gsum gyis nyam thag ste/ bkres pa dang / skom pa'i sdug bsngal dang / lcags kyi phreng ba'i sdug bsngal dang / gzhan gyis ral gri dang / tho bas brdegs pa'i sdug bsngal te/ de ltar de dag myong zhing nyes par byed pa de</text></item>
<item><p>310b7</p><section>mdo sde</section><text>'bral bar byed la smre sngags 'don pa na 'di ltar tshigs su bcad de smras pa/ bkres dang skom pa'i sdug bsngal dang / /gnyis pa me yi sdug bsngal 'byung / /gsum pa tho ba ral gri yi/ /sdug bsngal de ni bdag gis myong / /rang gi sems dang</text></item>
<item><p>311a1</p><section>mdo sde</section><text>las kyis su/ /'dir ni bslus shing yongs su rmongs/ /gnas su skyes gyur cing / /mdza' bshes gnyen dang bral bar 'gyur/ /stobs dang bral ba'i las dag gi /zhags pa yis ni khrid pa na/ /bshes gnyen</text></item>
<item><p>311a2</p><section>mdo sde</section><text>bu dang chung ma dang / /rtsa lag gis kyang skyob mi byed/ /ji ltar las bzhin skyob gzhan med/ /rnam pa gsum ni bdag gis myong / /sbyin dang tshul khrims thos dang gzhan/ /rnam pa gsum ni yongs su bsgrags/ /gti mug dra bas bsgribs pa</text></item>
<item><p>311a3</p><section>mdo sde</section><text>'dir/ /bdag gis ngan byas gang ma byas/ /mi bzad rgyur ni gyur pa yi/ /las rnams kyi ni 'bras bu 'ongs/ /shin tu mi bzad yul/ /sdig las gal te bdag grol na/ /yang dang yang du sdig pa'i las/ /bdag gis nams kyang mi</text></item>
<item><p>311a4</p><section>mdo sde</section><text>bya 'o/ /de ltar smre sngags 'don pa de dag ji srid du de'i sdig pa'i las byas shing bsags pa so so yang dag par myong bar 'gyur ba bcom zhing spangs la zad par ma byas pa de srid du der sdug bsngal chen po des gnod cing yid la gcags par 'gyur ro/ /de</text></item>
<item><p>311a5</p><section>mdo sde</section><text>phyis kyi 'jig rten de las thar bar 'gyur te/ thar nas kyang gal te mi rnams dang so so yang dag par myong bar 'gyur ba lan grangs gzhan la myong bar 'gyur ba'i las kyis mi rnams dang skal ba mnyam par mi rnams kyi nang du skyes na/ las de dang rgyu 'thun par</text></item>
<item><p>311a6</p><section>mdo sde</section><text>de gtum zhing dur khrod kyi gos kyis 'tsho bar 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi yul na shing gi nang na gnas</text></item>
<item><p>311a7</p><section>mdo sde</section><text>pa zhes bya ba ji ltar 'dug pa mthong ngo / /de las gang gis der skye bar 'gyur snyam nas des thos pa las byung ba'i shes pas brtags na/ gang gis dge 'dun gyi 'tsho ba'i shing ljon pa'am/ de bzhin du skye bo bkres pa dang / skom pa dang / lus ngal ba kun gyi</text></item>
<item><p>311b1</p><section>mdo sde</section><text>'tsho ba'i don du rdzing bu dang / khron pa byas pa de dag ser snas nyams pa des ma rungs par byas sam/ shing skam 'dod pa'i phyir 'di ltar 'di dag ni bdag gi shing bya'o snyam nas gcod par byed cing de de bzhin du byed na de lus dang bral nas ngan 'gro log par ltung ba yi</text></item>
<item><p>311b2</p><section>mdo sde</section><text>dgas shing gi nang na 'dug par 'gyur ro/ /der skyes nas kyang de'i las kyis shing gseb tu skyes pa de shin tu grang ba dang tsha bas gnod de/ ji ltar srin bu shing skam gyi nang du skyes pa thams cad nas gnod pa bzhin no/ /shin tu sdug bsngal bas nyam thag pa de gal te</text></item>
<item><p>311b3</p><section>mdo sde</section><text>brgya la sdug bsngal de rtse zhil bar byed na de shing skam gyi gseb na srin bu mar ko ta ka dang / a sho ta ra rnams kyis za zhing de'i zas su 'gyur ro/ /gang kha cig gis bsams nas gtor ma gtor na des de'i srog 'tsho bar byed de/ kyi yul de na ji</text></item>
<item><p>311b4</p><section>mdo sde</section><text>srid du de'i sdig pa'i las byas shing bsags pa so so yang dag par myong bar 'gyur ba bcom zhing spangs la nyams par ma byas pa de srid du sdug bsngal rab tu mi bzad pa de myong bar 'gyur ro/ /de phyis kyi yul de las thar bar 'gyur te/ thar nas kyang gal</text></item>
<item><p>311b5</p><section>mdo sde</section><text>te lan grangs gzhan la myong bar 'gyur ba'i las kyis mi rnams dang skal ba mnyam par mir skyes na/ las de dang rgyu 'thun par de tshal dang / rtswa dang / sman dang / nags khrod dang / shing skam dang / me tog gis srog 'tsho ste/ 'tsho ba gzhan la rag</text></item>
<item><p>311b6</p><section>mdo sde</section><text>las shing shin tu sdug bsngal bar 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas kyi yul na lam gyi bzhi mdo na</text></item>
<item><p>311b7</p><section>mdo sde</section><text>gnas pa zhes bya ba ji ltar 'dug pa mthong ngo / /de las gang gis der skye bar 'gyur snyam nas des thos pa las byung ba'i shes pas brtags na/ rkun po gzhan la gnod pa bya ba'i blo dang ser snas nyams pa gang gis zas dang skom brnogs shing de 'gron po dag gi</text></item>
<item><p>312a1</p><section>mdo sde</section><text>zas dang skom ma byin nas dgod la de dag kyang gnas der shin tu sdug bsngal bar gyur nas rkun po de las kyi mthu des shi nas lam gyi bzhi mdo na gnas pa'i su 'gyur ro/ /pha rol gyi yid gcugs pa bcom pa'i las de'i mthus sog le</text></item>
<item><p>312a2</p><section>mdo sde</section><text>dag 'byung bar 'gyur te/ de dag gis nyin gcig bzhin du de'i lus bkres pa dang skom pas gdungs pa de rnam pa bzhir gcod par byed/ gsheg par byed/ yan lag rnams gtub par byed do/ /gang gi tshe skye bo dag 'jig par 'gyur ba de'i tshe byis pa</text></item>
<item><p>312a3</p><section>mdo sde</section><text>phal pa byis pa'i rang bzhin can las dang 'bras bu mngon par mi shes shing 'bras bu dang rgyu ngan pa la lta ba de dag de'i tshe lam gyi bzhi mdor gtor ma 'thor bar byed de 'di ltar 'dis nad pa'i nad rab tu zhi bar 'gyur ro snyam nas gtor ma de lam gyi bzhi mdo de dag tu 'thor</text></item>
<item><p>312a4</p><section>mdo sde</section><text>bar byed do/ /de des dga' bar 'gyur te/ des srog 'tsho bar 'gyur zhing des gnas par 'gyur la des so sor ston par byed de/ ji srid du de'i sdig pa'i las byas shing bsags pa so so yang dag par myong bar 'gyur ba bcom zhing spangs la zad par</text></item>
<item><p>312a5</p><section>mdo sde</section><text>ma byas pa de srid du kyi yul der gnas so/ /de phyis kyi 'jig rten de las thar bar 'gyur te/ thar nas kyang gal te lan grangs gzhan la myong bar 'gyur ba'i las dang mi rnams dang skal ba mnyam par so so yang dag par myong bar 'gyur ba'i</text></item>
<item><p>312a6</p><section>mdo sde</section><text>las kyis mir skyes na las de dang rgyu 'thun par de rigs ngan pa phyugs gsod pa byed par 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas yi</text></item>
<item><p>312a7</p><section>mdo sde</section><text>dgas kyi yul na bdud kyi ris zhes bya ba ji ltar 'dug pa mthong ngo / /de las gang gis der skye bar 'gyur snyam nas des thos pa las byung ba'i shes pas brtags na/ las ngan pas 'tsho ba/ g.yos gzhan la gnod par byed pa/ rgyu ngan pa dang</text></item>
<item><p>312b1</p><section>mdo sde</section><text>lta ba ngan pa'i mtha' la de nyid yin no bar mngon par zhen pa gang gis lam bzang po sun par byas na/ de lus dang bral nas ngan 'gro log par ltung ba bdud kyi ris rnams kyi nang du skye bar 'gyur ro/ /der skyes nas kyang rtag tu dge slong bsam gtan gyi zas</text></item>
<item><p>312b2</p><section>mdo sde</section><text>kyis gnas pa rnams kyi sems rnyog pa can du byed/ rnam par 'tshe bar byed/ sgra bo che 'don par byed/ de rmi lam du bgegs dag byed de dam pa'i chos la sdang ba ni bdud kyi dbang du 'gro bar 'gyur ro/ /de ltar yang dag pa ma yin pa'i lam du zhugs pa de ni tshe</text></item>
<item><p>312b3</p><section>mdo sde</section><text>'di la myong bar 'gyur ba kyi yul du skye bar 'gyur te/ kha zas ni lcags kyi thu lum za bar 'gyur ro/ /de de dag gis sreg cing shin tu sdug bsngal ba myong ba na/ shin tu sdug bsngal ba de las skyo bar mi byed de/ de de nas shi nas sems can dmyal ba'i nang</text></item>
<item><p>312b4</p><section>mdo sde</section><text>du skye bar 'gyur ro/ /de nas bskal pa mang po zhig gis mi lus thob par 'gyur te/ gal te bskal pa khri'am/ gal te bskal pa nyi khris 'thob la/ de ltar nges par ngan song gsum rnams su 'tshed do/ /sreg go/ /za'o/ /gal te yang de nas lan</text></item>
<item><p>312b5</p><section>mdo sde</section><text>grangs gzhan la myong bar 'gyur ba'i las kyis gnya' shing gi bu gar rus sbal 'jug pa lta bur mi rnams dang skal ba mnyam par mir skyes na/ las de dang rgyu 'thun par de long ba dang / 'on pa dang / lkugs pa dang / dran pa nyams pa dang / nad du mas</text></item>
<item><p>312b6</p><section>mdo sde</section><text>lus nyams pa dang / shin tu dbul bar 'gyur ba mthong ngo / /de nas yang dge slong las kyi 'bras bu rnam par smin pa shes pa des kyi 'jig rten la brtags na/ des thos pa las byung ba'i shes pas 'di ltar kyi 'jig rten las kyi 'bras</text></item>
<item><p>312b7</p><section>mdo sde</section><text>bu rnam par smin pa'i bye brag gis kyi 'gro ba rags pa de tsam dag ni mthong na 'khor 'bum phrag du ma ni ma mthong ste/ gang rgya mtsho'i mtha'i bar rnams dang / gang rgya mtsho'i gling rnams dang / gang 'dzam bu'i gling rnams dang / nub kyi ba lang spyod dang /</text></item>
<item><p>313a1</p><section>mdo sde</section><text>shar gyi lus 'phags dang / byang gi sgra mi snyan la sogs pa'i gling chen po rnams kyi bar na gnas pa de dag gi ming gi rnam grangs tsam shes so/ /srin po dang / sha za dang / grul bum de dag gi las kyi 'bras bu rnam par smin pa dag ni</text></item>
<item><p>313a2</p><section>mdo sde</section><text>shin tu phra bar shes par bya ste/ gang las gang gis der skyes/ kha zas ni ci za/ spyod pa ni ci yin/ rgyu ni ci zhig yin snyam mo/ /de dag gi gnas na sems ni spre'u ltar sdom pa med par rnam par g.yo la/ ba lang gi rna ba 'gul zhing ldog pa chu shing tshal du</text></item>
<item><p>313a3</p><section>mdo sde</section><text>zhugs na rna ba shin tu 'gul ba ltar ni rab tu rgyu/ bum pa rdol ba ltar yul thams cad la ni khyab/ rlung chen pos rdul bslang ba ltar shin tu g.yo bar ni byed/ seng ge dang stag dang sbrul gdug pa dag pas kyang shin tu gdul ni dka'/ gang g.yos pa ni de'i</text></item>
<item><p>313a4</p><section>mdo sde</section><text>pha rol tu 'bras bu de dang 'thun par thob ste/ sems can rnams kyi sems kun nas nyon mongs pa las ni kun nas nyon mongs la/ sems rnam par byang ba las ni rnam par grol bar 'gyur te shes par dka'o/ /sems ni rgyal po 'dra la/ dbang po rnams ni</text></item>
<item><p>313a5</p><section>mdo sde</section><text>zhabs 'bring ba lta bu yin te/ de la rag las pa ni las yin la/ las la rag las pa ni 'bras bu yin/ 'bras bu la rag las pa ni 'gro ba lnga dag yin no/ /sems 'khrul 'khor mkhan 'dra zhing lus ni 'khrul 'khor 'dra la/ dbang po rnams dang dbang po'i</text></item>
<item><p>313a6</p><section>mdo sde</section><text>don ni skud pa 'dra ste/ /sems ma dul ba de ni ngan song du 'gro la/ shin tu dul zhing legs par yongs su sbyang ba byas pa ni lha dang mi'i 'gro bar 'gro ba dang / g.yo ba med pa'i gnas mya ngan las 'da' bar 'gro'o snyam ste/ de ltar dge slong de sems kyi rnam pa</text></item>
<item><p>313a7</p><section>mdo sde</section><text>shin tu phra ba la rnam par dpyod do/ /rnam par dpyad nas 'khor ba rnams la shin tu skyo ba skyes te/ sems can dmyal ba 'khor dang bcas pa dag la skyo la/ de ltar yang kyi 'jig rten dag la lhag par shin tu skyo ste/ sdug bsngal 'phags pa'i bden pa</text></item>
<item><p>313b1</p><section>mdo sde</section><text>rtogs/ sdug bsngal 'phags pa'i lam rtogs shing lam bzang po dang lam la gnas pa rtogs so/ /kyi le'u ste gnyis pa rdzogs so// //de nas yang rnal 'byor spyod pa nang gi chos la chos kyi rjes su lta zhing gnas pa 'di ltar dge slong las kyi</text></item>
<item><p>313b2</p><section>mdo sde</section><text>'bras bu'i de kho na nyid mthong ba des sems can dmyal ba 'khor dang bcas pa rnams la brtags shing 'gro ba gnyis pa la yang brtags nas 'khor ba mi bzad pa yang dag pa ji lta ba bzhin mthong ste yid la yang 'jog par byed do/ /'di ltar dge slong de bdud kyi yul na mi</text></item>
<item><p>313b3</p><section>mdo sde</section><text>gnas shing / de mya ngan las 'das pa'i mtha' la gnas la de'i spro ba mi ldog ste/ 'bras bur gyur pa sa gzhan bco lnga pa la zhugs so/ /de zhugs pa dang sa bla'i gnod sbyin dag dga' nas bar snang la rgyu ba'i gnod sbyin rnams la bsnyad do/ /de dag gis kyang rgyal</text></item>
<item><p>313b4</p><section>mdo sde</section><text>chen bzhi rnams la'o/ /de dag gis kyang sum cu rtsa gsum pa rnams la'o/ /sum cu rtsa gsum pa rnams kyis kyang 'thab bral ba rnams la'o/ /'thab bral ba rnams kyis kyang dga' ldan pa rnams la'o/ /dga' ldan pa rnams kyis kyang 'phrul dga' ba rnams</text></item>
<item><p>313b5</p><section>mdo sde</section><text>la'o/ /'phrul dga' ba rnams kyis kyang gzhan 'phrul dbang byed pa rnams la'o/ /de ltar 'dod pa'i khams kyi sgra dag gzugs kyi khams su yang grag pa nas tshangs ris la sogs pa'i bar dag dang / 'od gsal gyi bar rnams su sgra grag ste/ 'di ltar kye lha</text></item>
<item><p>313b6</p><section>mdo sde</section><text>dag 'dzam bu'i gling du rigs kyi bu che ge mo zhig dang / grong mang ge mo zhig dang / grong khyer ga ge mo zhig dang / grong rdal che ge mo zhig dang / yul mang ge mo zhig na ming ga ge mo zhig ces bya ba skra dang kha spu bregs nas gos ngur smrig bgos te dad pas khyim nas khyim med</text></item>
<item><p>313b7</p><section>mdo sde</section><text>par rab tu byung ngo / /de bdud kyi gzhi dang lhan cig gnas par mi 'dod la de'i yul gyi dngos po yang mi 'dod/ bdud kyi sde ni 'joms par byed/ bdud kyi g.yog ni 'jig par byed/ nyon mongs pa'i ri ni shin tu g.yo bar byed/ dam pa'i chos kyi lam du ni 'jug par byed/</text></item>
<item><p>314a1</p><section>mdo sde</section><text>de'i 'od ni rab tu 'byung bar 'gyur te/ de ltar sa gzhan bco lnga pa la zhugs so/ /de thos nas 'od gsal gyi lha rnams dga' ste/ lha gzhan dag la smras pa/ 'di ltar kye lha dag bdag cag ni mchog tu dga' ste/ gang bdud kyi phyogs ni dma'o/ /dam</text></item>
<item><p>314a2</p><section>mdo sde</section><text>pa'i chos kyi phyogs ni mngon par mtho'o/ /bdud kyi 'khor ni yongs su nyams so/ /dam pa'i chos kyi chu bo ni rab tu 'bab bo// //mu stegs kyi mtsho ni rnam par skems so/ /'dod chags dang zhe sdang dang gti mug rnams ni rab tu rtse zhil lo/ /chos ma yin pa'i phyogs ni</text></item>
<item><p>314a3</p><section>mdo sde</section><text>zhig go/ /dam pa'i chos kyi phyogs ni rab tu 'phel lo/ /'khor ba ni 'jig ste/ kye de dag bdag cag gis thos nas mchog tu dga'o/ /de ltar dam pa'i chos kyi sgra 'od gsal gyi lha'i ris kyi bar du gcig nas gcig tu grag ste/ dge slong de brtson 'grus ni brtsams sems</text></item>
<item><p>314a4</p><section>mdo sde</section><text>ni dge zhing mi g.yo la brtan/ /g.yo med cing drang po'i rang bzhin can yin te/ de ltar de'i dge ba'i sgra mya ngan las 'das pa'i grong khyer gyi sngon du 'dren par grag go/ /de nas yang dge slong las kyi 'bras bu rnam par smin pa shes pa des sems can dmyal ba'i las kyi chos kyi rnam par</text></item>
<item><p>314a5</p><section>mdo sde</section><text>smin pa yang dag pa ji lta ba bzhin shes shing sems can dmyal ba rnams kyi 'khor brgya sum cu rtsa drug gi tshe ring ba dang tshe'i lhag pa'i tshad dang bcas pa de yang yang dag pa ji lta ba bzhin shes nas 'gro ba gnyis pa la yang rtog par byed de/ rnam pa yod pa yang mdor</text></item>
<item><p>314a6</p><section>mdo sde</section><text>bsdu na rnam pa sum cu rtsa drug yod pa la rtog par byed do/ /rim par 'khod pa'i de dag gi de kho na nyid la rtog ste/ des thos pa las byung ba'i shes pas dud 'gro'i rnam pa bye ba sum cu rtsa bzhi mthong nas/ 'di ltar 'gro ba lnga dag ni sems kyi kha na las shing rag lus pa</text></item>
<item><p>314a7</p><section>mdo sde</section><text>yin la phal cher kun kyang cha byad dang gzugs dang 'gro ba dang kha zas sna tshogs 'chang ba/ 'thun pa dang mi 'thun pa dang / sdang ba dang mi sdang ba dang / bshes pa dang mi bshes pa dang / lhan cig spyod pa dang lhan cig mi spyod pa'i rigs can dag yin no/ /de dag</text></item>
<item><p>314b1</p><section>mdo sde</section><text>gi nang nas 'dab ma yod par gyur pa ni 'di lta ste/ kyi tshogs dang bya'i tshogs bya rog dang ngang pa la sogs pa yin te/ 'thun pa dang mi 'thun par gyur pa dag ni 'di ltar wa dang / khyi lta bu ste de la sogs pa'o/ /sdang ba dang mi sdang ba dag ni 'di lta ste/ bya rog</text></item>
<item><p>314b2</p><section>mdo sde</section><text>dang / 'ug pa dang / rta dang / ma he dang / sbrul dang ne'u le la sogs pa lta bu dag go/ /de la srog chags dag las gang gis cha byad dang / gzugs dang / 'gro ba dang / kha zas sna tshogs su 'gyur snyam nas des thos pa las byung ba'i shes pas brtags na/ 'di ltar</text></item>
<item><p>314b3</p><section>mdo sde</section><text>srog chags dag sems sna tshogs dang / srog chags dag rag las pa dang / las rnam pa sna tshogs byed de/ de dag gi 'gro ba rnam pa sna tshogs su 'gyur zhing kha zas rnam pa sna tshogs su 'gyur ro/ /de la gang 'thun pa dang mi 'thun pa'i rgyu gang yin snyam nas de dag gi</text></item>
<item><p>314b4</p><section>mdo sde</section><text>las la rnam par dpyod de des thos pa las byung ba'i shes pas brtags na/ mir gyur pa gang gis lta ba log pa'i bstan bcos brjod la mkhas pa nga rgyal can gnyis pas kyang bstan bcos ngan pa gnyis pa brjod na de gnyis kyi thos pa de don med pa dang / bde ba ma yin pa dang /</text></item>
<item><p>314b5</p><section>mdo sde</section><text>bde 'gror 'gro ba ma yin te/ bstan bcos ngan pa dang rgyu ngan pa dang lta ba ngan pa'i mtha' de gnyis kyis phan tshun dga' bar byed na de gnyis shi nas sems can dmyal ba rnams kyi nang du skye bar 'gyur ro/ /gal te dud 'gro rnams kyi nang du skyes na de'i tshe 'thun pa dang mi 'thun pa'i</text></item>
<item><p>314b6</p><section>mdo sde</section><text>rgyus phan tshun rab tu sdang bar 'gyur te 'di lta ste/ sbrul dang / ne'u le dang / rta dang / ma he dang / bya rog dang / 'ug pa dag lta bu'o/ /de nas yang dge slong las kyi 'bras bu rnam par smin pa shes pa des dud 'gro'i 'jig rten la rtog par byed de rgyu gang dang las gang gis dud</text></item>
<item><p>314b7</p><section>mdo sde</section><text>'gro dag lhan cig spyod pa'i grogs su 'gyur snyam nas/ des thos pa las byung ba'i shes pas brtags na/ 'khor ba la mngon par chags pa'i sbyin bdag gang gis 'di ltar las 'dis ni bdag dud 'gro'i skye gnas gzhan dag tu skyes na yang khyod bdag gi khyim thab</text></item>
<item><p>315a1</p><section>mdo sde</section><text>tu 'gyur zhing bdag kyang khyod kyi chung mar gyur cig snyam nas sbyin pa byin na/ de lus dang bral nas ngan 'gro log par ltung ba dud 'gro bde ba rnams kyi nang du skye bar 'gyur te/ 'di lta ste shang shang te'u dang / thi ba dang / ngur pa de dag las yongs</text></item>
<item><p>315a2</p><section>mdo sde</section><text>su byas pa'i rgyus 'khrig pa la dga' ba yin no/ /de nas yang dge slong las kyi 'bras bu rnam par smin pa shes pa des wa la sogs pa'i mi 'thun pa la rtog par byed de de dag las gang gis wa dang / khyi dag tu skye bar 'gyur snyam nas des thos pa las byung ba'i shes</text></item>
<item><p>315a3</p><section>mdo sde</section><text>pas brtags na/ gang gis mkhas pa dang sdom pa dang ldan pa rnams kyi kha zas zhim po phrogs shing dus rtag tu 'dod par sems la/ brnab sems kyi shas che na de lus dang bral nas ngan 'gro log par ltung ba dud 'gro rnams kyi nang du skye bar 'gyur te/ wa dag dang</text></item>
<item><p>315a4</p><section>mdo sde</section><text>'thab 'dod cing phan tshun rab tu rtsod par 'gyur ba mthong ngo / /de nas yang dge slong las kyi 'bras bu rnam par smin pa shes pa des rnams la brtags na/ des thos pa las byung ba'i shes pas sngon mir gyur la dung dang rnga sgra dag gis sbungs byed pa gang gis grong dang</text></item>
<item><p>315a5</p><section>mdo sde</section><text>grong khyer dang tshong rdal pa dag bskrad cing sgra des pha rol dag la 'jigs pa bskyed na de lus dang bral nas ngan 'gro log par ltung ba sems can dmyal bar skye bar 'gyur ro/ /de nas thar nas rnams kyi nang du skye bar 'gyur te/ /las de'i mthus sems rtag tu skrag par</text></item>
<item><p>315a6</p><section>mdo sde</section><text>'gyur zhing ji ltar grong dang / grong khyer dang / tshong rdal pa dag bskrad nas dgon par byas pa de bzhin du dgon par gnas pa'am/ nags tshal gyi nang du gnas par 'gyur ro/ /de gal te mi rnams dang skal ba mnyam par mir skyes na/ las de dang rgyu 'thun</text></item>
<item><p>315a7</p><section>mdo sde</section><text>par de rtag tu sems skrag par 'gyur/ sems shin tu zhan pa dang / sems rmongs par 'gyur ro/ /des phyogs tsam du dud 'gro'i 'jig rten la rtog par byed de/ dra ba mang po'i dud 'gror 'gyur la/ de ltar lhag ma yang las kyi mthus phan tshun mi 'thun</text></item>
<item><p>315b1</p><section>mdo sde</section><text>par 'gyur ba mthong ngo / /de nas yang dge slong las kyi 'bras bu rnam par smin pa shes pa des/ dud 'gro'i 'jig rten la rtog par byed de/ rdzus te skyes pa de dag las gang gis skye bar 'gyur snyam nas/ des thos pa las byung ba'i shes pas brtags</text></item>
<item><p>315b2</p><section>mdo sde</section><text>na/ mir gyur pa chags pa gang gis zab dar bya ba'i phyir/ srin bu rnams chu'i nang du skol bar byed do/ /de dag bskol ba na rdzus te skye ba'i srin bu gtsug ces bya ba gzhan bye ba tshogs du ma dag skye bar 'gyur te/ phra mo de dag mchod sbyin byed pas mchod</text></item>
<item><p>315b3</p><section>mdo sde</section><text>sbyin bya ba'i phyir mer sreg na/ de lus dang bral nas ngan 'gro log par ltung ba sems can dmyal ba rnams kyi nang du skye bar 'gyur ro/ /de nas thar nas dud 'gror rdzus te skye ba dar gyi srin bu la sogs pa rnam pa du mar skye bar 'gyur ba mthong ngo / /de nas</text></item>
<item><p>315b4</p><section>mdo sde</section><text>yang dge slong las kyi 'bras bu rnam par smin pa shes pa des/ dud 'gro'i 'jig rten la rtog par byed de/ dud 'gro drod gsher las skyes pa de dag las gang gis skyes par 'gyur snyam nas/ des thos pa las byung ba'i shes pas brtags na/ mi ngan pa lta</text></item>
<item><p>315b5</p><section>mdo sde</section><text>ba log pa gang gis/ nor rdzas 'dod pa'i phyir nya dang rus sbal dang srog chags d+hun du gsod pa dag sa brkos nas 'jug gam/ de bzhin du sram dang bcas pa gzhan dag kyang sa brkos nas 'jug cing / der srin bu drod gsher las skyes pa rnams skyes</text></item>
<item><p>315b6</p><section>mdo sde</section><text>la de dag mi ngan pa des mchod sbyin gyi phyir ram/ nor rdzas 'dod pa'i phyir gsod na/ de lus dang bral nas ngan 'gro log par ltung ba sems can dmyal ba rnams kyi nang du skye bar 'gyur ro/ /de nas thar nas kyang srin bu drod gsher las skye ba sbrang bu dang /</text></item>
<item><p>315b7</p><section>mdo sde</section><text>shig la sogs pa'i nang du skye bar 'gyur ro/ /skye gnas gnyis pa la yang dag pa gzhan ma yin pa'i lam gyis lta ba dang blo gros gzhan ma yin pa khong du chud pa shin tu zhib mos so sor rtog par byed do/ /de nas yang dge slong las kyi 'bras bu rnam par smin pa</text></item>
<item><p>316a1</p><section>mdo sde</section><text>shes pa des/ dud 'gro'i 'jig rten la rtog par byed de/ las gang gis dud 'gro sgo nga las skye bar 'gyur snyam nas/ des thos pa las byung ba'i shes pas brtags na/ gang la la 'jig rten pa'i bsam gtan thob pas 'dod</text></item>
<item><p>316a2</p><section>mdo sde</section><text>chags dang / zhe sdang dang / gti mug rab tu zhi ba las/ gal te rkyen zhig gis zhe sdang skyes la de yid kyi nyes pas yul 'jig par byed na/ de lus dang bral nas ngan 'gro log par ltung ba sems can dmyal ba rnams kyi nang du skye bar 'gyur ro/ /</text></item>
<item><p>316a3</p><section>mdo sde</section><text>de nas thar nas kyang / dud 'gro sgo nga las skye ba bya rgod dang / khwa la sogs pa'i nang du skye bar 'gyur ro/ /de nas thar nas kyang / gal te mi rnams dang skal ba mnyam par mir skyes na/ de rtag tu khro zhing 'jigs par 'gyur ba mthong ngo / /de nas yang</text></item>
<item><p>316a4</p><section>mdo sde</section><text>dge slong las kyi 'bras bu rnam par smin pa shes pa des/ dud 'gro'i 'jig rten la rtog par byed de/ las gang gis dud 'gro mngal nas skye ba'i nang du skye bar 'gyur snyam nas/ des thos pa las byung ba'i shes pas brtags na/ 'dod chags la zhen</text></item>
<item><p>316a5</p><section>mdo sde</section><text>pa gang gis gseb rgod ma la gtong ba dang / glang khyu pa ba la gtong ba dang / nags tshal la me gtong ba dang / mi sbyar po 'os ma yin pa la byed na/ de lus dang bral nas ngan 'gro log par ltung ba sems can dmyal ba'i nang du skye bar 'gyur ro/ /de</text></item>
<item><p>316a6</p><section>mdo sde</section><text>nas thar nas kyang / dud 'gro mngal nas skye ba rnams kyi nang du skye bar 'gyur ro/ /de nas thar nas kyang / gal te mi rnams dang skal ba mnyam par mir skyes na/ las de dang rgyu 'thun par de 'gro ba gsum par skye bar 'gyur ba mthong ngo / /de ltar dge</text></item>
<item><p>316a7</p><section>mdo sde</section><text>slong des dud 'gro rnam pa bcu gcig la brtags na/ de nas yang zas rnam pa bzhi/ kham gyi zas dang / yid la sems pa dang / reg pa dang / dga' ba rnams la rtog par byed cing / zas rnam pa bzhi'i 'bras bu rnam par smin pa la rjes su sems</text></item>
<item><p>316b1</p><section>mdo sde</section><text>par byed de/ des thos pa las byung ba'i shes pas brtags na/ gang gis tshul ngan pa dang ldan pa chom rkun pa dag la kham gyi zas byin te/ 'di ltar 'di zo la bdag gi dgra sod cig ces byas pa dang / kha zas la brkam pas nyams pa de dag gis kyang de</text></item>
<item><p>316b2</p><section>mdo sde</section><text>bzhin du srog bcad na de lus dang bral nas ngan 'gro log par ltung ba sems can dmyal ba'i nang du skye bar 'gyur ro/ /de nas thar nas kyang las de'i mthus dud 'gro kham gyi zas za ba rnams kyi nang du skye bar 'gyur te/ 'di lta ste/ ba lang dang / ma he dang /</text></item>
<item><p>316b3</p><section>mdo sde</section><text>bong bu dang / phag dang / khyi dang / wa dang / rnga mo dang / bal glang dang / rta dang / lug dang / dang / ra dang / srog chags sri mar dang / khwa dang / bya rgod dang / ngang pa dang / srog chags ti ti b+ha dang / skyar mo dang / srog chags rA ma</text></item>
<item><p>316b4</p><section>mdo sde</section><text>dang / dgo ba dang / srog chags ku rang ga dang / mo dang / srog chags ka dam b+ha dang / nor bu'i mchu dang / shang shang te'u dang / sbrul dag gnas tsher ma can dang / ngam grog la sogs pa mtha' yas pa rnams su skye bar 'gyur ro/ /phyogs</text></item>
<item><p>316b5</p><section>mdo sde</section><text>dag la yang rab tu dpyod par byed cing reg pa'i zas la yang rjes su sems par byed de/ sgo nga las skyes bsgo nga las skye bar gtogs shing 'byung ba dag ni 'di lta ste/ bya dang / chu na gnas pa dang / shug tu 'brel ba dang / rgya mtsho'i 'gram nas skye ba</text></item>
<item><p>316b6</p><section>mdo sde</section><text>dang / /rgya mtshor skyes pa dang / klu dang / sbrul dang / khung na gnas pa la sogs pa de dag las gang gis reg pa'i kha zas za bar 'gyur zhig gu snyam nas/ dge slong de rnam par dpyod par byed do/ /des thos pa las byung ba'i shes pas brtags</text></item>
<item><p>316b7</p><section>mdo sde</section><text>na/ gang gis pha rol dag la sbyin pa sbyin no snyam du bsams la/ ma smras par yid kyis byin te/ de 'chi ba'i dus byas na/ de gal te lan grangs gzhan la myong bar 'gyur ba'i las kyis dud 'gro rnams kyi nang du skyes na bsam pa 'ba' zhig gi las de</text></item>
<item><p>317a1</p><section>mdo sde</section><text>nyid kyi mthus/ de reg pa'i zas de za bar 'gyur ba mthong ngo / /de nas yang dge slong las kyi 'bras bu rnam par smin pa shes pa des/ dud 'gro'i 'jig rten la rtog par byed de/ zas gsum pa yid la sems pa zhes bya ba des</text></item>
<item><p>317a2</p><section>mdo sde</section><text>sems can de dag ji ltar bdag nyid 'tsho bar byed snyam nas/ des thos pa las byung ba'i shes pas brtags na/ 'di ltar sgo nga las skye ba nya dang / chu srin ma ka ra dang / kum b+hi ra dang / na kra dang / nya phyis dang / dung la sogs pa'i sgo nga las skye ba</text></item>
<item><p>317a3</p><section>mdo sde</section><text>skyes pa rnams yid la sems pa'i zas des 'tsho bar byed do/ /gal te ma'am/ gal te phas rang gi bu dran na dran pa des tshim par byed de/ de nas yang 'phel bar byed cing 'tsho bar byed la kha zas kyi bya ba yang byed do/ /de las gang gis skye bar 'gyur</text></item>
<item><p>317a4</p><section>mdo sde</section><text>snyam nas dge slong de rab tu dpyod de des thos pa las byung ba'i shes pas brtags na/ blo zhan cing las dang 'bras bu dag mngon par mi shes pa gang gis gzhan dag la 'di ltar ngas khyod la zla ba phyed dam zla ba gcig na nor rdzas kyi rnam pa'am/ kha zas kyi rnam</text></item>
<item><p>317a5</p><section>mdo sde</section><text>pa'am/ nor gyi dbyig gi rnam pa sbyin no zhes khas blangs la de'i tshig de dbul po des thos nas dga' bar 'gyur te/ 'di ltar sbyin bdag 'dis bdag dbul po la khas blangs pa de bdag la sbyin par byed do snyam nas/ de yid mchog tu dga'</text></item>
<item><p>317a6</p><section>mdo sde</section><text>nas de bzhin du zla ba phyed dam zla ba gcig gi dus su de 'ongs nas de'i drung du phyin pa dang / mi ngan pa des kha stongs par byas na/ de lus dang bral nas ngan 'gro log par ltung ba sems can dmyal ba dga' ba dang dga' ba med pa'i nang du skye bar 'gyur ro/ /de nas</text></item>
<item><p>317a7</p><section>mdo sde</section><text>thar nas kyang gal te dud 'gro rnams kyi nang du skyes na/ 'di ltar des de la byas nas yid dga' bar byas pa de'i mthus de yid la sems pa'i zas 'thob par 'gyur ro/ /gal te mi rnams kyi nang du skyes na/ las de dang rgyu 'thun par de de'i bran nyid</text></item>
<item><p>317b1</p><section>mdo sde</section><text>du 'gyur ba mthong ngo / /de nas yang dge slong las kyi 'bras bu rnam par smin pa shes pa des dud 'gro'i 'jig rten kha zas bzhi pa dga' ba zhes bya ba la rtog par byed de/ des thos pa las byung ba'i shes pas 'di ltar dud 'gro'i yul na dud 'gro kun nas nyon mongs</text></item>
<item><p>317b2</p><section>mdo sde</section><text>pa can gyi dga' ba'i zas kyis 'tsho ba yod de/ nags khung na sbrul po che a dza ga ra zhes pa dga' ba'i zas dang rlung za zhing 'tsho ba dang / srog chags ga la go li ka dang / ri zhol gnas zhes bya ba la sogs pa dang gzhan yang yod de/ de la 'od gsal gyi</text></item>
<item><p>317b3</p><section>mdo sde</section><text>lha rnams kyi dga' ba'i zas ni gnod sems med pa'i dga' ba'i zas kyis 'tsho ba yin gyi dud 'gro'i dga' ba'i zas ni 'khon gyi lta ba dang / 'khon dam du 'dzin pa'i sems dang ldan pa yin na de dag las gang gis der skye bar 'gyur snyam nas/ des thos pa las</text></item>
<item><p>317b4</p><section>mdo sde</section><text>byung ba'i shes pas brtags na/ zhe sdang gi shas che ba'am/ zhe sdang gi rang bzhin can gang yin pa ste/ 'khon gyi rgyu dang 'thun pa dang / gti mug gi shas che ba des srog gcod par byas na/ de lus dang bral nas ngan 'gro log par ltung ba</text></item>
<item><p>317b5</p><section>mdo sde</section><text>sems can dmyal ba rnams kyi nang du skye bar 'gyur ro/ /de 'khon dang dga' ba'i gzhi yod pa des dud 'gro rnams kyi nang du skyes na/ dga' ba'i zas dang rlung za bar 'gyur ro/ /de gal te mi rnams dang skal ba mnyam par mir skyes na/ las de dang rgyu</text></item>
<item><p>317b6</p><section>mdo sde</section><text>'thun par de rtag par glo bur du pha rol dang / lhan cig rgyu med par 'thab pa dang 'brel bar 'gyur ba mthong ngo / /de nas yang dge slong las kyi 'bras bu rnam par smin pa shes pa des rnam pa gzhan gyis dud 'gro'i 'jig rten mtha' yas pa la rtog par byed de/</text></item>
<item><p>317b7</p><section>mdo sde</section><text>yang chu'i nang na rgyu ba dag ji ltar skye bar 'gyur snyam nas/ des thos pa las byung ba'i shes pas brtags na/ gang blo zhan cing rnam par shes pa zhan pa skom gyis gdungs bzhin du 'chi ba'i dus byed na de lus dang bral nas ngan 'gro log par ltung ba chu'i nang na rgyu</text></item>
<item><p>318a1</p><section>mdo sde</section><text>bar 'gyur ro/ /de bzhin du nya'i skye gnas rnam pa sna tshogs kyi nang na gcig pu skye bar 'gyur ro/ /de skom gyis gdungs nas srid pa bar ma la chu de mthong bar 'gyur te/ don du gnyer ba des da ni bdag 'dir skye bar 'gyur snyam nas sems</text></item>
<item><p>318a2</p><section>mdo sde</section><text>bskyed ma thag tu de nyid du skye bar 'gyur te/ srid pa ni rgyu dang rkyen gyis 'byung la srid pa'i yan lag la gnas pa ni de lta bu yin no/ /gang de sbyin pa ma byin zhing bsod nams ma bsgrubs pa'i las kyi rnam par smin pa des chu rtag tu dro bar 'gyur zhing / de'i kha yongs su</text></item>
<item><p>318a3</p><section>mdo sde</section><text>skam par 'gyur la reg pa ba tshwa dang 'dra bar 'gyur ba mthong ngo / /de nas yang dge slong las kyi 'bras bu rnam par smin pa shes pa de bya skam sa la rgyu ba dang / bar snang la rgyu ba dag la rtog par byed de/ las gang gis bya dag bar snang la 'phur</text></item>
<item><p>318a4</p><section>mdo sde</section><text>zhing nam mkha' rten med pa la rten par byed snyam nas/ des thos pa las byung ba'i shes pas brtags na/ 'di ltar rdzu 'phrul ni rnam pa gsum ste/ 'di lta ste/ mos pas bsgyur ba dang / lus kyis 'gro ba dang / yid ltar mgyogs</text></item>
<item><p>318a5</p><section>mdo sde</section><text>pa'o/ /de la mos pas bsgyur ba ni rdzu 'phrul can dag gi yin te/ ji ltar mos pa de ltar 'gro ba dang / gal te sa'i khams su rab tu mos pa na/ de'i tshe nam mkha' sa'i khams su mthong nas 'gro bar byed pa lta bu'o/ /lus kyis 'gro ba</text></item>
<item><p>318a6</p><section>mdo sde</section><text>ni chos nyid kyi khyad par las gyur pa ste/ bya rnams lta bu'o/ /yid ltar mgyogs pa ni/ de bzhin gshegs pa sangs rgyas kyi yin la/ yid kyis ji ltar gzas pa de bzhin du/ gnas gzhan du phyin par byed pa yin te/ de yang</text></item>
<item><p>318a7</p><section>mdo sde</section><text>khams gsum gyi las so so'i bye brag gis/ de ltar rdzu 'phrul rnam pa gsum du 'gyur ba mthong ngo // //</text></item>
</list>