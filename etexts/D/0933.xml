<list>
<item><p>1a1</p><section>mdo sde</section><text>@#/ /mdo sde nga bzhugs so/ /</text></item>
<item><p>1b1</p><section>mdo sde</section><text>@##/ /rgya gar skad du/ Ar+ya ku sha la mU la saM pa ri gra ha nA ma ma hA yA na sU tra/ bod skad du/ 'phags pa dge ba'i rtsa ba yongs su 'dzin pa zhes bya ba theg pa chen</text></item>
<item><p>1b2</p><section>mdo sde</section><text>po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal</text></item>
<item><p>1b3</p><section>mdo sde</section><text>po'i khab na 'od ma'i tshal bya ka lan da ka gnas pa na 'di lta ste/ bsam gtan pa rnams kyi gnas/ gnas med pa rnams kyi gnas/ stong pa nyid la gnas pa rnams kyi gnas/</text></item>
<item><p>1b4</p><section>mdo sde</section><text>mtshan ma med pa la gnas pa dang / smon pa med pa la gnas pa rnams kyi gnas na 'di lta ste/ dge slong 'bum gyi dge slong gi dge 'dun chen po dang thabs cig tu bzhugs</text></item>
<item><p>1b5</p><section>mdo sde</section><text>te/ thams cad kyang sgra bskyungs pa/ dben pa la gnas pa/ nang du yang dag 'jog la mngon par brtson pa sha stag go/ /de'i tshe tshe dang ldan pa sha ra dwa ti'i bu nang du yang dag 'jog</text></item>
<item><p>2a1</p><section>mdo sde</section><text>las langs nas/ bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go/ /tshe dang ldan pa maud gal gyi bu chen po dang / tshe dang ldan pa kA t+yA'i bu chen po dang /</text></item>
<item><p>2a2</p><section>mdo sde</section><text>tshe dang ldan pa gsus po che chen po dang / tshe dang ldan pa ka pi na dang / tshe dang ldan pa skul byed chen po dang / tshe dang ldan pa rab 'byor dang / tshe dang ldan pa don yod rgyal po dang / tshe dang ldan pa rlangs pa dang / tshe dang ldan pa dga' bo dang / tshe dang ldan pa kun</text></item>
<item><p>2a3</p><section>mdo sde</section><text>dga' bo dang / tshe dang ldan pa dga' byed dang / tshe dang ldan pa ci 'jigs dang / tshe dang ldan pa nye sbas dang / tshe dang ldan pa mis byin gyi bu dang / tshe dang ldan pa thang la gnas pa dang / tshe dang ldan pa mo ki la dang / tshe dang ldan pa nye bar 'khor dang /</text></item>
<item><p>2a4</p><section>mdo sde</section><text>de dag dang gzhan yang dbang dang ldan par gyur pa lnga brgya tham pa phye ma red kyi dus kyi tshe nang du yang dag 'jog las langs nas/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu</text></item>
<item><p>2a5</p><section>mdo sde</section><text>'khod do/ /yang de'i tshe tshe dang ldan pa grags sbyin dang / tshe dang ldan pa yul 'khor skyong dang / tshe dang ldan pa las mchod dang / tshe dang ldan pa grags 'dod dang / tshe dang ldan pa dga' sde dang / tshe dang ldan pa dga' 'dod dang / de dag dang gzhan yang dge</text></item>
<item><p>2a6</p><section>mdo sde</section><text>slong lnga brgya tham pa lam du zhugs pa las dbyar mnyan yod na gnas nas/ rgyal po'i khab 'od ma'i tshal bya ka lan da ka gnas pa ga la ba dang / bcom ldan 'das ga la ba der dong ste lhags nas bcom ldan 'das kyi zhabs la mgo bos phyag 'tshal</text></item>
<item><p>2b1</p><section>mdo sde</section><text>te phyogs gcig tu 'khod do/ /yang de'i tshe byang chub sems dpa' sems dpa' chen po ma pham pa de dang 'dra ba'i byang chub sems dpa' stong dang lhan cig tu yul tsam par dbyar gnas nas lam du zhugs te/ rgyal po'i khab 'od ma'i tshal bya ka lan da ka gnas pa ga la</text></item>
<item><p>2b2</p><section>mdo sde</section><text>ba dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /yang de'i tshe byang chub sems dpa' sems dpa' chen po bzang skyong dang / dkon mchog 'byung gnas dang / ded</text></item>
<item><p>2b3</p><section>mdo sde</section><text>dpon bzang po dang / phug sbas dang / mis byin dang / dbang pos byin dang / chu lha dang / tshangs lha dang / stobs dang / bla ma'i blo gros dang / khyad par blo gros dang / 'phel ba'i blo gros dang / mthong ba don yod dang / legs par yang dag zhugs dang / rab kyi</text></item>
<item><p>2b4</p><section>mdo sde</section><text>rtsal gyis rnam par gnon dang / rtag tu brtson dang / brtson pa mi gtong dang / nyi ma'i snying po dang / 'gro ba 'dzin dang / sa 'dzin dang / bdud rtsi 'dzin dang / blo gros rab gnas dang / blo gros mtha' yas dang / brtan pa'i blo gros dang / 'jig rten gsum rnam par gnon</text></item>
<item><p>2b5</p><section>mdo sde</section><text>dang / mtha' yas rnam par gnon dang / dpag med rnam par gnon dang / rdo rje'i gom pas rnam par gnon dang / don yod pa'i gom pas rnam par gnon dang / mi g.yo ba'i gom pas rnam par gnon dang / spobs pa chen po dang spobs pa rnon po dang / spobs pa zab</text></item>
<item><p>2b6</p><section>mdo sde</section><text>pa dang / spobs pa mtha' yas dang / spobs pa dpag med dang / 'jam dpal gzhon nur gyur pa dang / pad ma dpal gyi snying po dang / chos 'phags dang / lag na rin chen dang / rin chen 'dzin dang / bskal pa 'gyur ba mtha' yas par go cha bgos pa dang /</text></item>
<item><p>2b7</p><section>mdo sde</section><text>bud med 'gyur ba'i go cha bgos pa dang / skyes pa 'gyur ba'i go cha bgos pa dang / sems can 'gyur ba'i go cha bgos pa dang / mtha' yas khyu mchog dang / dpag med khyu mchog dang / dmigs pa thams cad rnam par 'jig pa'i khyu mchog dang / byang chub sems</text></item>
<item><p>3a1</p><section>mdo sde</section><text>dpa' sems dpa' chen po de dag thams cad kyang tha mi dad par spyod pa'i go cha bgos pa sha stag ste/ yul tha dad pa rnams su dbyar gnas par gnas nas yul rgyu zhing gcig tu 'dus te/ rgyal po'i khab 'od ma'i tshal bya ka lan da ka gnas pa ga la ba</text></item>
<item><p>3a2</p><section>mdo sde</section><text>dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /de nas bcom ldan 'das kyis byang chub sems dpa' sems dpa' chen po de dag 'dus par thugs su chud nas/ rdzu 'phrul</text></item>
<item><p>3a3</p><section>mdo sde</section><text>ji lta bu'i mngon par 'du bya ba mngon par 'du mdzad pas rgyal po'i khab kyi grong khyer chen po 'od ma'i tshal bya ka lan da ka gnas pa na/ dge slong dang / dge slong ma dang / dge bsnyen dang dge bsnyen ma ji snyed gnas pa de dag thams cad bcom ldan 'das la blta ba dang phyag 'tshal ba dang</text></item>
<item><p>3a4</p><section>mdo sde</section><text>bsnyen bkur bya ba'i phyir 'od ma'i tshal bya ka lan da ka gnas pa ga la ba dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod par 'gyur ba de lta bu'i rdzu 'phrul mngon par 'du bya ba mngon par 'du</text></item>
<item><p>3a5</p><section>mdo sde</section><text>mdzad do/ /de'i tshe tshe dang ldan pa 'od srung chen po lus 'phags ri la dbang po'i brag phug na dge slong lnga brgya tham pa thams cad kyang dgon pa pa/ bsod snyoms pa/ phyag dar khrod pa/ chos gos gsum pa/ cog pu pa/ rtswa'i gding ba pa/ shing drung pa/ 'dod pa nyung ba/ chog</text></item>
<item><p>3a6</p><section>mdo sde</section><text>shes pa/ rab tu dben pa pa/ chos gos ngan pa 'chang ba sha stag dang lhan cig tu 'dug go/ /de nas bcom ldan 'das kyis rdzu 'phrul ji lta bu mngon par 'du bya ba mngon par 'du mdzad pas/ tshe dang ldan pa 'od srung chen po dge slong lnga brgya tham pa de dag dang lhan cig tu lus 'phags</text></item>
<item><p>3a7</p><section>mdo sde</section><text>ri'i dbang po'i brag phug nas mi snang bar gyur te/ rgyal po'i khab na 'od ma'i tshal bya ka lan da ka gnas pa na 'dug pa de lta bu'i rdzu 'phrul mngon par 'du bya ba mngon par 'du mdzad de/ bcom ldan 'das kyis tshe dang ldan pa 'od srung chen po rgyang ring po nyid nas 'ong ba gzigs te/</text></item>
<item><p>3b1</p><section>mdo sde</section><text>gzigs nas kyang bcom ldan 'das kyis dge slong rnams la bka' stsal pa/ dge slong dag gnas brtan 'od srung chen po 'ong ba 'di ni dgon pa pa/ bsod snyoms pa/ phyag dar khrod pa/ chos gos gsum pa/ chos gos ngan pa 'chang ba/ bas mtha'i gnas</text></item>
<item><p>3b2</p><section>mdo sde</section><text>mal la gnas pa/ 'dod pa chung ba/ chog shes pa/ rab tu dben par gnas pa/ ma 'dres pa/ chos thams cad kyi dam pa'i pha rol du son pa ste/ dge slong dag nga'i nyan thos ji snyed pa ni dge slong dag da ltar dge slong 'od srung chen po'i sbyangs pa'i yon tan dag</text></item>
<item><p>3b3</p><section>mdo sde</section><text>dang mtshungs pa'am 'dra ba ni ngas yang dag par rjes su ma mthong ngo / /dge slong dag dge slong 'od srung chos gos gsum pa ni lha rnams dang yang smra ba dang kun du smra bar mi 'dod na mi rnams dang lta smos kyang ci dgos/ de nas bcom ldan 'das kyis tshe dang ldan pa 'od srung chen po rgyang ring</text></item>
<item><p>3b4</p><section>mdo sde</section><text>po nyid nas 'ong ba gzigs nas bka' stsal pa/ 'od srung tshur shog 'od srung khyod legs par 'ongs so/ /kye ma gnas brtan 'od srung gis ni 'di lta ste/ 'dir 'ong bar bya ba'i phyir yun ring po nas rnam grangs byas so/ /'od srung khyod gdan 'di'i phyed la 'dug shig</text></item>
<item><p>3b5</p><section>mdo sde</section><text>ces bcom ldan 'das kyis gnas brtan 'od srung la gdan gyi phyed gnang ma thag tu de nas bcom ldan 'das gdan de las bskyod pa dang / stong gsum gyi stong chen po'i 'jig rten gyi khams 'di 'gul/ rab tu 'gul/ kun du rab tu 'gul/ g.yos rab tu g.yos/ kun</text></item>
<item><p>3b6</p><section>mdo sde</section><text>du rab tu g.yos/ ldeg rab tu ldeg /kun du rab tu ldeg cing 'jig rten du snang ba chen po yang byung bar gyur to/ /stong gsum gyi stong chen po'i 'jig rten gyi khams 'di ni 'di lta ste/ dper na yul ma ga d+hA'i khar ba'i snod la lcags kyi thu lum gyis bsnun na 'ur 'ur zer ba de</text></item>
<item><p>3b7</p><section>mdo sde</section><text>bzhin du btsun pa 'od srung chen po la gdan gyi phyed gnang ma thag tu de bzhin gshegs pa dgra bcom pa yang dag par rdzogs pa'i sangs rgyas gdan las bskyod nas/ de nas de ma thag tu stong gsum gyi stong chen po'i 'jig rten gyi khams 'di sgra skad chen po 'byin to/ /de nas</text></item>
<item><p>4a1</p><section>mdo sde</section><text>tshe dang ldan pa 'od srung chen po chos gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das kyi thad du phyin te/ bcom ldan 'das kyi zhabs</text></item>
<item><p>4a2</p><section>mdo sde</section><text>la mgo bos gtugs nas bcom ldan 'das la 'di skad ces gsol to/ /bcom ldan 'das ni bdag gi ston pa lags la bdag ni nyan thos lags pas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyi chos gos</text></item>
<item><p>4a3</p><section>mdo sde</section><text>sam/ lhung bzed dam/ gdan nam/ de las gzhan pa'i longs spyod rnams nyan thos rnams kyis longs spyad par rngo mi thogs lags so/ /de ci'i slad du zhe na/ bcom ldan 'das de dag ni lha dang / mi dang / lha ma yin du bcas pa'i 'jig rten gyi mchod rten du gyur pa</text></item>
<item><p>4a4</p><section>mdo sde</section><text>lags shing / bcom ldan 'das bcom ldan 'das las sha na'i ras phyag dar khrod pa gang dag blangs pa de dag kyang / bcom ldan 'das mchod rten du gyur pa lags pa'i slad du ste/ de dag bdag gis ma spyad lags so/ /bcom ldan 'das de slan chad 'dod pa'i</text></item>
<item><p>4a5</p><section>mdo sde</section><text>rnam par rtog pa'i rnam par brtags pa'am/ gnod sems kyi rnam par rtog pa dang / rnam par 'tshe ba'i rnam par rtog pa'i rnam par brtags pa'am/ 'dod chags kyi yongs su gdung bas gdungs par gyur pa'am/ zhe sdang gi yongs su gdung ba dang / gti mug gi</text></item>
<item><p>4a6</p><section>mdo sde</section><text>yongs su gdung bas yongs su gdungs par gyur par ma dran lags so/ /bcom ldan 'das mdor na slob par gyur pa bdag gis bcom ldan 'das las sha na'i ras phyag dar khrod ma nos pa rnams mi slob pa'i sa la thug gi bar du spyi bos mnos lags so/ /bcom ldan 'das</text></item>
<item><p>4a7</p><section>mdo sde</section><text>bdag gis longs spyad pa'i slad du blangs pa ni ma lags kyi gdams pa dang / rjes su bstan pa las brtsams nas blangs lags so/ /bcom ldan 'das de dag blangs nas sems mtho ba'am dma' bar gyur par mi dran lags so/ /bcom ldan 'das sha na'i ras</text></item>
<item><p>4b1</p><section>mdo sde</section><text>phyag dar khrod de dag chos gos ma mchis pa'i lus la spyad par mi dran lags so/ /bcom ldan 'das phyag dar khrod de dag sug pa ma ser bas reg par mi dran lags so/ /bcom ldan 'das gang dang gang du mchi ba de dang der sha na'i ras phyag dar khrod de dag mgos 'tshal</text></item>
<item><p>4b2</p><section>mdo sde</section><text>cing mchis lags so/ /bcom ldan 'das sha na'i ras phyag dar khrod de dag yan lag mi gtsang ba gang gis kyang reg par mi dran lags so/ /bcom ldan 'das sha na'i ras phyag dar khrod mchod rten du gyur pa de dag bcangs lags so/ /bcom ldan 'das de dag ni bcom ldan</text></item>
<item><p>4b3</p><section>mdo sde</section><text>'das kyis spangs shing gnang ba lags te/ de dag ni bdag gis bcangs lags so/ /sangs rgyas rjes su dran pa ma lags par de las gzhan snyoms par 'jug pa dag gis bdag gzhan du gnas par mi dran lags so/ /bdag ji ltar gnas pa na sa la sa'i 'du</text></item>
<item><p>4b4</p><section>mdo sde</section><text>shes su ma gyur pa dang / chu la chu'i 'du shes dang / me la me'i 'du shes dang / rlung la rlung gi 'du shes su ma gyur pa dang / 'jig rten 'di'i 'du shes dang / 'jig rten pha rol gyi 'du shes su ma gyur pa dang / bcom ldan 'das gang mthong ba dang / thos pa dang /</text></item>
<item><p>4b5</p><section>mdo sde</section><text>bye brag phyed pa dang / rnam par shes pa dang / yid kyi rjes su brtags pa dang / rjes su bsams pa de la yang bdag 'du shes su ma gyur pa dang / bcom ldan 'das gang 'du shes med pa'i gnas pa dang / 'du shes med pa'i snyoms par 'jug pa'i gnas pa dang /</text></item>
<item><p>4b6</p><section>mdo sde</section><text>gang 'du shes las yang dag par 'da' ba'i gnas pa dang / gang 'du shes med pa las yang dag par 'da' ba'i gnas pa dang / gang 'du shes kyi gnas pa dang / gang 'du shes med pa'i gnas pa dang / gang 'du shes thams cad las yang dag par 'da' ba'i</text></item>
<item><p>4b7</p><section>mdo sde</section><text>gnas pa de yang slob pa'i gnas pa dang / /mi slob pa'i gnas par bdag gis yang dag par rjes su ma mthong lags so/ /bcom ldan 'das gnas pa de la de bzhin gshegs pa yang dag par rjes su ma mthong / de bzhin gshegs pa'i chos rnams dang /</text></item>
<item><p>5a1</p><section>mdo sde</section><text>de bzhin gshegs pa'i gnas pa yang dag par rjes su ma mthong lags te/ bdag ni de ltar gnas lags so/ /bcom ldan 'das dper bgyi na nam mkha' bla gab ma mchis pa la ming dang brda dang gdags pa rnam pa sna tshogs bgyis pa dag /bcom</text></item>
<item><p>5a2</p><section>mdo sde</section><text>ldan 'das ming dang brda dang gdags pa gang dag gis nam mkha' zhes tha snyad du btags pa dang / nam mkha' zhes brdar btags pa dang / nam mkha' zhes rten du bgyis pa dang / bcom ldan 'das nam mkha' zhe'am/ bla gab ma mchis pa zhe'am/ stong pa zhe'am/</text></item>
<item><p>5a3</p><section>mdo sde</section><text>gsog ce'am/ gsob ce'am/ yam brla zhe'am/ gzung ba ma mchis pa zhe'am/ tshad ma mchis pa zhe'am/ rten pa ma mchis pa zhe'am/ blang ba ma mchis pa zhe'am/ dor ba ma mchis pa zhe'am/ lus ma mchis pa zhe'am/ ji lta ba bzhin zhe'am/ yongs</text></item>
<item><p>5a4</p><section>mdo sde</section><text>su dag pa zhe'am/ bar snang zhe'am/ thogs pa ma mchis pa zhe'am/ dngos po ma mchis pa zhe'am/ bstan du ma mchis pa zhes de dag dang / gzhan yang tha snyad kyi brda tha dad pa rnam pa sna tshogs kyis brjod pa ni bcom ldan 'das 'di lta ste/ tshad 'di tsama'am/</text></item>
<item><p>5a5</p><section>mdo sde</section><text>yongs su bcad pa 'di tsam 'am/ mnyam pa'am/ mi mnyam pa zhes ming ngam/ brda'am/ rten rnams kyis 'tshal bar mi nus lags so/ /bcom ldan 'das gang dag de'i phyogs tsam zhig 'tshal ba de dag thams cad kyis kyang kha dog gam/ dbyibs sam/</text></item>
<item><p>5a6</p><section>mdo sde</section><text>dmigs pas nam mkha' de tshad 'di tsam dang / mchog 'di tsam zhes bgyi ba ma 'tshal lags so/ /bcom ldan 'das de bzhin du gang de bzhin gshegs pa zhes bgyi ba'am/ sangs rgyas zhes bgyi ba'am/ ston pa zhe'am/ skyabs zhe'am/ dpung</text></item>
<item><p>5a7</p><section>mdo sde</section><text>gnyen zhe'am/ gnas zhe'am/ 'dren pa zhe'am/ rnam par 'dren pa zhe'am/ yongs su 'dren pa zhe'am/ sman pa zhe'am/ gso ba pa zhe'am/ lam ston pa zhe'am/ lam brjod pa zhe'am/ gzhan yang tha snyad tha dad pa'i tshig rnam pa sna tshogs</text></item>
<item><p>5b1</p><section>mdo sde</section><text>brjod pa'i tha snyad kyi tshig gang dag gis mkhas pa rnams kyis bcom ldan 'das bstod pa dang / bkur ba dang / bsngags pa dang rab tu bstod pa dang / rab tu bsngags pa dang / bcom ldan 'das tha snyad kyi tshig gang dag gis 'jig rten mngon par brjod</text></item>
<item><p>5b2</p><section>mdo sde</section><text>pa'i chos de dag ni bcom ldan 'das bdag ma 'tshal mi rten ma mthong lags so/ /de ci'i slad du zhe na/ bcom ldan 'das chos thams cad ni ngo bo nyid kyis ya ma brla dang / ngo bo nyid kyis gsob lags pa'i slad du'o/ /bcom ldan 'das dper bgyi na</text></item>
<item><p>5b3</p><section>mdo sde</section><text>sgyu ma mkhan gyis rgyal po rgyal rigs spyi bo nas dbang bskur ba/ dpung gi tshogs yan lag bzhi pa dang ldan pa/ rin po che sna bdun dang ldan pa'i 'khor los sgyur ba zhig sprul par gyur la/ bcom ldan 'das de'i thad du gling bzhi pa'i 'jig rten gyi khams su</text></item>
<item><p>5b4</p><section>mdo sde</section><text>gtogs pa'i sems can rnam par rgyal bar bgyi ba la gnas pa/ mtha' yas pa de dag thams cad lhags shing bcom ldan 'das de la lus tha dad par yang gda' la/ bcom ldan 'das de la sems can lus tha dad par yang mthong lags mod kyi/ bcom ldan 'das</text></item>
<item><p>5b5</p><section>mdo sde</section><text>sgyu ma mkhan gyis sprul pa'i 'khor los sgyur ba'i rgyal po de 'di snyam du bdag gis ni dpung gi tshogs 'di'i bdag po bya zhing / gling bzhi pa'i 'jig rten gyi khams kyi rjes su 'jug par bya'o/ /snyam du mi sems lags la/ dpung gi tshogs yan lag bzhi po de yang</text></item>
<item><p>5b6</p><section>mdo sde</section><text>'di snyam du 'khor los sgyur ba'i rgyal po 'di ni bdag cag gi gtso bo yin pas bdag cag ni 'di'i rjes su 'jug par bya'o/ /snyam du mi sems lags mod kyi/ de dag de'i rjes su 'jug par bgyid par yang gda' lags so/ /bcom ldan 'das de bzhin du chos</text></item>
<item><p>5b7</p><section>mdo sde</section><text>de dag gis chos nyid gang lags pa de la/ bcom ldan 'das de bzhin gshegs pa'am/ nyan thos sam/ slob pa'am/ mi slob pa'am/ rang sangs rgyas sam/ so so'i skye bo ma mchis lags so/ /bcom ldan 'das chos nyid de la de bzhin gshegs</text></item>
<item><p>6a1</p><section>mdo sde</section><text>pa'i chos nyid dmigs pa'am/ de bzhin gshegs pa'i chos nyid mngon pa'am/ de bzhin gshegs pa'i chos nyid rten pa'am/ rang sangs rgyas kyi chos nyid dmigs pa'am/ rang sangs rgyas kyi chos nyid mngon pa'am/ rang sangs rgyas kyi chos</text></item>
<item><p>6a2</p><section>mdo sde</section><text>nyid rten pa'am/ nyan thos kyi chos nyid dmigs pa'am/ nyan thos kyi chos nyid mngon pa'am/ nyan thos kyi chos nyid rten pa'am/ so so'i skye bo'i chos nyid dmigs pa'am/ so so'i skye bo'i chos nyid mngon pa'am/ so so'i skye bo'i chos nyid rten pa'am/ gzugs</text></item>
<item><p>6a3</p><section>mdo sde</section><text>kyi chos nyid dmigs pa'am/ gzugs kyi chos nyid mngon pa'am/ gzugs kyi chos nyid rten pa'am/ de bzhin du tshor ba dang / 'du shes dang / 'du byed dang / rnam par shes pa'i chos nyid dmigs pa'am/ rnam par shes pa'i chos nyid mngon pa'am/ rnam par</text></item>
<item><p>6a4</p><section>mdo sde</section><text>shes pa'i chos nyid rten par mi 'gyur lags so/ /bcom ldan 'das chos nyid de la gzugs stong pa dang / 'dis gzugs stong pa dang / 'di la gzugs stong pa dmigs pa dang / de bzhin du tshor ba dang / 'du shes dang / 'du byed dang / rnam par shes pa stong pa dang /</text></item>
<item><p>6a5</p><section>mdo sde</section><text>'dis rnam par shes pa stong pa dang / 'di la rnam par shes pa stong pa dmigs pa dang / de bzhin du de bzhin gshegs pa stong pa dang / 'dis de bzhin gshegs pa stong pa dang / 'di la de bzhin gshegs pa stong pa dmigs pa dang / de bzhin du de bzhin</text></item>
<item><p>6a6</p><section>mdo sde</section><text>gshegs pa'i chos nyid stong pa dang / 'dis de bzhin gshegs pa'i chos nyid stong pa dang / 'di la de bzhin gshegs pa'i chos nyid stong pa dmigs par mi 'gyur lags so/ /bcom ldan 'das de bzhin du de la nyan thos ma mchis/ nyan thos kyi chos nyid ma mchis/</text></item>
<item><p>6a7</p><section>mdo sde</section><text>so so'i skye bo ma mchis/ so so'i skye bo'i chos nyid kyi bar du ma mchis lags so/ /bcom ldan 'das dper bgyi na/ sgyu ma mkhan gyis 'khor los sgyur ba'am/ dpung gi tshogs sprul pa de la 'khor los sgyur ba ma mchis/ dpung gi tshogs ma mchis lags</text></item>
<item><p>6b1</p><section>mdo sde</section><text>so/ /sgyu ma la ma mchis/ sgyu ma'i chos nyid la ma mchis/ sgyu ma mkhan rnams la ma mchis lags so/ /sa la ma mchis/ chu la ma mchis/ me la ma mchis/ rlung la ma mchis/ nam mkha' la ma mchis/ rnam par shes pa la ma mchis lags so/ /sa</text></item>
<item><p>6b2</p><section>mdo sde</section><text>dang / chu dang / me dang / rlung dang / nam mkha'i khams rnams la ma mchis/ rnam par shes pa'i khams la ma mchis lags so/ /bcom ldan 'das chos thams cad ni de dang 'dra lags te/ bcom ldan 'das de dag la/ bdag ni rlom sems su mi bgyid/</text></item>
<item><p>6b3</p><section>mdo sde</section><text>de dag la bdag ni byung bar ma gyur/ de dag bdag gis ni ma smras lags so/ /bcom ldan 'das de ltar bdag ni yon tan gyi chos rnams nyid las dben pa lags pas de bzhin gshegs pa'i chos rnams rjes su dran par bgyid lags so/ /bcom ldan 'das de ni</text></item>
<item><p>6b4</p><section>mdo sde</section><text>lam lags/ de ni tshul lags te/ lam de la gnas pa'i rigs kyi bu'am rigs kyi bu mo lam de rjes su thob pa rnams ni 'di snyam du gzhan yang dag par blangs la 'jug par bya zhing / ston pa yang gzhan btsal bar bya la/ dge sbyong ngam/ bram ze gzhan smra ba'i gdong</text></item>
<item><p>6b5</p><section>mdo sde</section><text>du gyen du blta bar bya zhing / tshe dang ldan pa 'di ni shes bzhin pas shes/ mthong bzhin pas mthong / yang dag pa'i lta ba yang 'dogs bzhin pas 'dogs par byed do snyam du mi sems lags te/ de ni gnas ma mchis lags so/ /bcom ldan 'das gnas pa 'di la ni</text></item>
<item><p>6b6</p><section>mdo sde</section><text>bdag som nyi ma mchis pa thob pas gnas lags so/ /chos kyi sgo de yang rjes su thob pas gnas lags so/ /chos thams cad ni 'di lta ste/ dben pa'i tshul dang / skye ba ma mchis pa'i tshul dag gis tshul gcig pa lags so/ /bcom ldan 'das bdag</text></item>
<item><p>6b7</p><section>mdo sde</section><text>ni de bzhin gshegs pa dgra bcom pa yang dag par rdzogs pa'i sangs rgyas la chos kyi the tshom zhu bar 'tshal ba lags la/ de bzhin gshegs pas kyang bdag la skabs phye ba lags te/ dbang po'i brag phug nas 'od ma'i tshal 'dir phyin pa lags so/ /bcom ldan 'das</text></item>
<item><p>7a1</p><section>mdo sde</section><text>bdag 'dir mchis pa dang / bcom ldan 'das kyi gdan gyi phyed gnang ste/ bdag la gnang ba dang stong gsum gyi stong chen po'i 'jig rten gyi khams 'di rab tu 'ur 'ur zhing rnam pa drug tu yang g.yos/ rab tu g.yos lags so/ /bcom ldan 'das bdag</text></item>
<item><p>7a2</p><section>mdo sde</section><text>ni 'di snyam du de bzhin gshegs pa ni bdag nyid chen po'i chos dang ldan pa de lta bu dang / rgya chen po'i chos dang ldan pa de lta bu dang / slob dpon ma mchis shing rang byung ba lags kyang thugs rje chen po'i tshul la bzhugs shing / lhag pa'i nga rgyal ma mchis pa dang / nga rgyal</text></item>
<item><p>7a3</p><section>mdo sde</section><text>ma mchis pa la bzhugs nas bdag la gdan gyi phyed gnang ba ngo mtshar lags so snyam bgyid de/ bcom ldan 'das dper bgyi na mi dbul po 'tsho ba ngan pa tshegs kyis 'tsho ba zhig tshegs kyis khyim gyi phun sum tshogs pa bsgrubs nas/ rgyal po rgyal rigs spyi bo</text></item>
<item><p>7a4</p><section>mdo sde</section><text>nas dbang bskur ba/ dpung gi tshogs yan lag bzhi dang ldan pa'i gan du blta ba dang / phyag bgyi ba dang / bsnyen bkur bgyi ba dang / dri bar bgyi ba'i slad du mchis par gyur la/ mchis pa de la des stan gyi phyed stsal na/ de nas de 'di snyam du sems lags te/</text></item>
<item><p>7a5</p><section>mdo sde</section><text>rgyal po la blta ba dang / phyag bya ba'i phyir bdag song du zin kyang bdag gis blta ba'am/ phyag bya ba yang dka' bar 'gyur na gsol ba lta ci smos/ rgyal po rgyal rigs spyi bo nas dbang bskur bas bdag phyin ma thag pa la stan gyi phyed byin du zin kyang 'di ni ngo mtshar ro snyam</text></item>
<item><p>7a6</p><section>mdo sde</section><text>bgyid lags so/ /bcom ldan 'das de bzhin du chos kyi rgyal po de bzhin gshegs pa dgra bcom pa yang dag par rdzogs pa'i sangs rgyas ni rang byung ba slob dpon ma mchis pa/ nyan thos dang rang sangs rgyas rnams kyis kyang bsnyen par dka' zhing rtogs par dka' ba lags na/</text></item>
<item><p>7a7</p><section>mdo sde</section><text>lha dang / mi dang / lha ma yin du bcas pa'i 'jig rten gyis lta smos kyang ci 'tshal/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la chos kyi the tshom zhu ba dang / blta ba dang / phyag bgyi ba dang / bsnyen bkur bgyi ba'i</text></item>
<item><p>7b1</p><section>mdo sde</section><text>slad du bdag ji lta ji ltar mchis pa na/ bcom ldan 'das bdag 'di snyam du sems lags te/ bdag gis ni de bzhin gshegs pa lta ba rnyed cing phyag bgyi ba rnyed la bsnyen bkur bgyi ba dang / zhu ba dang / yongs su zhu bar bgyi ba rnyed de/ bcom ldan 'das kyi da ltar</text></item>
<item><p>7b2</p><section>mdo sde</section><text>bdag 'dir lta mchis pa la gdan gyi phyed gnang ba ni bdag gis rnyed pa legs par rnyed do snyam bgyid lags so/ /bcom ldan 'das ji ltar na mi dbul po des 'khor los sgyur ba'i rgyal po de la blta ba nyid dang / phyag bgyi ba nyid yang ngo mtshar lags pa de bzhin du/</text></item>
<item><p>7b3</p><section>mdo sde</section><text>bcom ldan 'das bdag ni 'di snyam du sems te/ de bzhin gshegs pa ni byams pa chen po dang ldan zhing / thugs rje chen po dang / dga' ba chen po dang / btang snyoms chen po dang ldan pa lags kyang / de bzhin gshegs pa'i yon tan gang dag lags pa de dag ston pa</text></item>
<item><p>7b4</p><section>mdo sde</section><text>ma gtogs par de bzhin gshegs pa 'di snyam du bdag ni phul dang / bdag ni mchog dang / bdag ni khyad par du 'phags pa'o snyam du mi dgongs pa ni ngo mtshar lags te/ bdag ni 'di snyam du de bzhin gshegs pa dgra bcom pa yang dag par rdzogs pa'i sangs rgyas kyis</text></item>
<item><p>7b5</p><section>mdo sde</section><text>sangs rgyas kyi yon tan de dag ni nyan thos dang / rang sangs rgyas thams cad dang thun mong ma lags so/ /snyam bgyid lags so/ /de skad ces gsol pa dang / bcom ldan 'das kyis tshe dang ldan pa 'od srung chen po la bka' stsal pa/ 'od srung legs so legs so/ /'od</text></item>
<item><p>7b6</p><section>mdo sde</section><text>srung khyod yang legs so/ /'od srung de bzhin gshegs pa ni dpag tu med cing / dpag tu med pa'i chos dang ldan te/ de ni sbyin pa'i tshad de lta bu dang / sbyin pa'i pha rol tu phyin pa'i tshad de lta bu dang / shes rab kyi bar gyi tshad de lta bu dang / shes rab kyi pha rol tu phyin pa'i</text></item>
<item><p>7b7</p><section>mdo sde</section><text>tshad de lta bu dang / smon lam rnams kyi tshad de lta bu dang / smon lam gyi pha rol tu phyin pa'i tshad de lta bu dang / thabs kyi tshad de lta bu dang / thabs la mkhas pa'i pha rol tu phyin pa'i tshad de lta bu dang / spyod pa'i tshad de lta bu dang / spyod pa'i pha rol tu phyin pa'i tshad de lta bu</text></item>
<item><p>8a1</p><section>mdo sde</section><text>dang / rnam par grol ba'i tshad de lta bu dang / rnam par grol ba'i pha rol tu phyin pa'i tshad de lta bu dang / rnam par grol ba'i ye shes mthong ba'i tshad de lta bu dang / rnam par grol ba'i ye shes mthong ba'i pha rol tu phyin pa'i tshad de lta bus dpag par mi nus so/ /</text></item>
<item><p>8a2</p><section>mdo sde</section><text>'od srung bzhi po 'di dag ni de bzhin gshegs pa'i mi mnyam pa'i ye shes rnams yin te/ de dag dang ldan na de bzhin gshegs pa 'khor gyi nang du seng ge'i sgra sgrogs par byed pa'o/ /bzhi gang zhe na/ tshul khrims mnyam pa nyid dang / ting nge 'dzin mnyam pa nyid dang / shes</text></item>
<item><p>8a3</p><section>mdo sde</section><text>rab mnyam pa nyid dang / sangs rgyas kyi chos mnyam pa nyid de/ 'od srung mnyam pa'i ye shes bzhi po de dag ni gang dag dang ldan na de bzhin gshegs pa 'khor gyi nang na bzhugs shing seng ge'i sgra yang dag par sgrogs par byed pa'o/ /de nas bcom ldan 'das kyis de'i tshe</text></item>
<item><p>8a4</p><section>mdo sde</section><text>tshigs su bcad pa 'di dag bka' stsal to/ /sangs rgyas 'jig rten bsam yas na/ /sangs rgyas ye shes mtha' yas te/ /sems kyi las ni sbyangs pas na/ /de dag seng ge'i sgra sgrogs byed/ /seng ge'i sgra sgrogs byed pa ni/ /mu stegs gzhan rnams skrag par</text></item>
<item><p>8a5</p><section>mdo sde</section><text>'gyur/ /chos kyi chos nyid thos nas su/ /g.yang sar rab tu ltung bar 'gyur/ /bdag tu 'du shes gang gnas dang / /sems can 'du shes gang gnas pa/ /'od srung de dag bstan 'di la/ /mu stegs can zhes ngas bshad do/ /dngos po'i 'du shes gang gnas</text></item>
<item><p>8a6</p><section>mdo sde</section><text>dang / /nga yi nga zhes rten pa dang / /'od srung de dag bstan 'di la/ /mu stegs can zhes ngas bshad do/ /gang dag tshul khrims phung po dang / /bsam gtan rnams dang thos mang gis/ /rlom sems rnam rmongs de dag ni/ /'od srung mu stegs can rnams so/ /</text></item>
<item><p>8a7</p><section>mdo sde</section><text>bdag ni chog shes 'dod chung dang / /rab tu dben la gnas pa dang / /chos gos ngan pa 'chang snyam pa/ /'od srung de ni mu stegs so/ /dper na nam mkha' 'di la ni/ /lag pa bskyod kyang thogs med cing / /dper na mkha' la rdul gyis kyang / /nam yang gos par</text></item>
<item><p>8b1</p><section>mdo sde</section><text>mi 'gyur ba/ /de bzhin 'od srung ngas bstan pa'i/ /chos 'dir gang dag gnas de dag /nyon mongs rnams kyis mi gos te/ /mkha' las rdul dang sprin bzhin no/ /ji ltar mkha' la mi yis me tog spos rnams dang / /de bzhin phreng ba byug pa rnams kyis</text></item>
<item><p>8b2</p><section>mdo sde</section><text>'dir mchod kyang / /bdag mchod la la skye 'gyur 'jig par 'gyur ro zhes/ /de la blo gros kyang ni 'byung bar mi 'gyur dang / /ji ltar nam mkha' de la gos par mi 'gyur dang / /ji ltar de yi rang bzhin gos par mi 'gyur dang / /ji ltar de yi rang bzhin ngo bo nyid kyis</text></item>
<item><p>8b3</p><section>mdo sde</section><text>gsob/ /de bzhin dge sbyong dag la stong pa'i chos rnams so/ /ji ltar gang gis nam mkha' bsdigs pa dang / /ji ltar nam du yang ni gshe bar mi 'gyur ba/ /de bzhin dge sbyong dag la chos rnams gang dag yin/ /de dag nam mkha' bzhin du gos pa med</text></item>
<item><p>8b4</p><section>mdo sde</section><text>chos rnams/ /chos 'dir dge sbyong gang dag legs par bslabs rnams dang / /gzhan dag slob pa rnams dang slob par 'gyur ba rnams/ /'di la nam du'ang gang dag 'chags par mi 'gyur ba/ /nga yis de dag dge sbyong legs bslabs rnams su bstan/ /</text></item>
<item><p>8b5</p><section>mdo sde</section><text>ji ltar mkha' la nam yang lag pa mi thogs dang / /rdul dang du ba rnams kyis gos par mi 'gyur dang / /ji ltar lam ni nam yang byed par mi 'gyur ba/ /chos la de bzhin mos pa rnams ni dge sbyong yin/ /ji ltar sprin dang bral bar gyur pa'i nam mkha' la/ /</text></item>
<item><p>8b6</p><section>mdo sde</section><text>zla ba thogs pa med par mkha' la 'gro byed kyang / /bdag gis bar snang la ni snang bar bya snyam du/ /de la rnam rtog de ni 'byung bar mi 'gyur bzhin/ /rgod med bdag nyid dge slong zla ba lta bu yis/ /sbyin pa'i bdag po'i khyim rnams su ni 'gro bar bya/ /rgod med nga rgyal</text></item>
<item><p>8b7</p><section>mdo sde</section><text>rnam grol sems dang ldan pa dang / /'jig rten chos rnams kyis ni ma gos sems ldan bya/ /khyim rnams la ni nga rgyal spangs nas bsten par bya/ /der phyin nas kyang chos nyid rab tu brjod par bya/ /bde dang rnyed pa'i phyir ni 'dod pa'ang spangs nas su/ /'jig rten</text></item>
<item><p>9a1</p><section>mdo sde</section><text>rnam dag tshul khrims can du gnas par bya/ /de nas bcom ldan 'das kyis tshe dang ldan pa 'od srung chen po la bka' stsal pa/ 'od srung longs shig /longs la rang gi stan la 'dug shig /'od srung khyod la chos kyi the tshom ji snyed yod pa de dag de bzhin</text></item>
<item><p>9a2</p><section>mdo sde</section><text>gshegs pa la dris shig dang / 'od srung ngas dris pa lan btab pas khyod kyi sems rangs par bya'o/ /de nas tshe dang ldan pa 'od srung chen po sa'i steng de nas langs te/ bcom ldan 'das kyi zhabs la mgo bos phyag 'tshal nas phyogs gcig tu 'dug go/ /de nas</text></item>
<item><p>9a3</p><section>mdo sde</section><text>bcom ldan 'das kyis yang rdzu 'phrul ji lta bu mngon par 'du bya ba mngon par 'du mdzad pas 'dzam bu'i gling 'di na dge slong dang / dge slong ma dang / dge bsnyen dang / dge bsnyen ma ji snyed gnas pa de dag thams cad rgyal po'i khab 'od ma'i tshal bya ka lan da ka gnas pa</text></item>
<item><p>9a4</p><section>mdo sde</section><text>ga la ba dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod nas/ dge slong dang / dge slong ma dang / dge bsnyen dang / dge bsnyen ma dang / lha dang / klu dang / gnod sbyin dang /</text></item>
<item><p>9a5</p><section>mdo sde</section><text>dri za dang / lha ma yin dang / nam mkha' lding dang / mi'am ci dang / lto 'phye chen po gang dag yin pa de dag kyang 'od ma'i tshal bya ka lan da ka gnas par zhugs te/ de dag zhugs nas mtha' yas shing dpag tu med par shes par 'gyur ba de lta bu'i rdzu 'phrul mngon</text></item>
<item><p>9a6</p><section>mdo sde</section><text>par 'du bya ba mngon par 'du mdzad do/ /de nas bcom ldan 'das kyis yang rdzu 'phrul ji lta bu mngon par 'du bya ba mngon par 'du mdzad pas/ stong gsum gyi stong chen po'i 'jig rten gyi khams na rgyal po chen po bzhi dang / lha rnams kyi dbang po brgya byin dang / tshangs pa dang / tshangs</text></item>
<item><p>9a7</p><section>mdo sde</section><text>pa chen po dang / 'od gsal dang / mi che ba dang / mi gdung ba dang / shin tu mthong ba dang / 'og min gyi lha'i bu ji snyed pa de dag thams cad sangs rgyas kyi mthus rgyal po'i khab 'od ma'i tshal bya ka lan da ka gnas pa ga la ba dang / bcom ldan 'das ga la ba der dong ste</text></item>
<item><p>9b1</p><section>mdo sde</section><text>lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod nas/ bcom ldan 'das la thal mo sbyar te phyag 'tshal bar 'gyur ba de lta bu'i rdzu 'phrul mngon par 'du bya ba mngon par 'du mdzad do de nas bcom ldan 'das kyis yang rdzu 'phrul</text></item>
<item><p>9b2</p><section>mdo sde</section><text>ji lta bu mngon par 'du bya ba mngon par 'du mdzad pas/ klu'i rgyal po rgya mtsho dang / ma dros pa dang / snam bu'i dbang phyug dang / gau ta ma dang / dga' bo dang / nye dga' dang / gzi can dang / 'jog po dang / rab mdzes dang / e la'i 'dab dang / de dag dang</text></item>
<item><p>9b3</p><section>mdo sde</section><text>gzhan yang klu bye ba phrag stong sangs rgyas kyi mthus bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod cing rgya chen po'i lha dang / klu dang / gnod sbyin dang / dri za dang / lha ma yin dang /</text></item>
<item><p>9b4</p><section>mdo sde</section><text>nam mkha' lding dang / mi'am ci dang / lto 'phye chen po dang / dge slong dang / dge slong ma dang / dge bsnyen dang / dge bsnyen ma de dag thams cad kyang sangs rgyas kyi mthus 'od ma'i tshal bya ka lan da ka gnas par zhugs nas gcig la gcig nyam nga ba med pas</text></item>
<item><p>9b5</p><section>mdo sde</section><text>'khod par 'gyur ba de lta bu'i rdzu 'phrul mngon par 'du bya ba mngon par 'du mdzad do/ /de nas bcom ldan 'das kyis tshe dang ldan pa maud gal gyi bu chen po la bka' stsal pa/ maud gal gyi bu khyod longs la de bzhin gshegs pa'i gdan shoms shig /de bzhin</text></item>
<item><p>9b6</p><section>mdo sde</section><text>gshegs pa de la bzhugs nas the tshom thams cad gcod pa zhes bya ba'i chos kyi rnam grangs yang dag par ston par 'gyur/ sems can thams cad kyi bsam pa sgrub pa'i spyod pa yang dag par ston par 'gyur/ sems can thams cad yang dag par tshim pa'i chos kyi</text></item>
<item><p>9b7</p><section>mdo sde</section><text>rnam grangs yang dag par ston par 'gyur/ sems can thams cad chos la yang dag par gzhol ba'i tshul gyi sgo rgya mtsho'i phyag rgya yang dag par ston par 'gyur/ byang chub sems dpa' sems dpa' chen po rnams kyi spyod pa bsgrub pa yang dag par ston par 'gyur/ sangs rgyas</text></item>
<item><p>10a1</p><section>mdo sde</section><text>kyi chos sgrub pa yang dag par ston par 'gyur/ sems can yongs su smin par bya ba sgrub pa yang dag par ston par 'gyur/ sbyin pa'i pha rol du phyin pa sgrub pa yang dag par ston par 'gyur ba nas/ shes rab kyi pha rol tu phyin pa sgrub pa'i bar du yang dag par</text></item>
<item><p>10a2</p><section>mdo sde</section><text>ston par 'gyur/ chos thams cad kyi tshul gyi sgo sgrub pa yang dag par ston par 'gyur/ sems can thams cad kyi dbang po sgrub pa yang dag par ston par 'gyur/ sems can thams cad kyi gnas pa'i spyod pa sgrub pa yang dag par ston par yang 'gyur/ 'khor bzhi yang dag</text></item>
<item><p>10a3</p><section>mdo sde</section><text>par tshim par byed par 'gyur/ lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po'i 'khor yang yang dag par tshim par byed par 'gyur/ 'das pa'i dus la ma chags ma thogs pa'i ye shes mthong</text></item>
<item><p>10a4</p><section>mdo sde</section><text>ba dang / de bzhin du da ltar dang / ma 'ongs pa'i dus la ma chags ma thogs pa'i ye shes mthong ba dang / las kyi rnam par smin pa dang / spyod pa dang / smon lam rnams dang / ye shes kyi phyogs tsam zhig yang dag par ston par 'gyur ro/ /de nas tshe dang ldan</text></item>
<item><p>10a5</p><section>mdo sde</section><text>pa maud gal gyi bu chen po stan las langs te/ bcom ldan 'das kyi zhabs la mgo bos phyag 'tshal nas/ bcom ldan 'das kyi gdan 'phang du tshangs pa'i 'jig rten srid cig bshams so/ /steng gi bar snang la yang bcom ldan 'das kyi 'chag sa rin po che sna bdun las</text></item>
<item><p>10a6</p><section>mdo sde</section><text>byas pa ka tsa lin da'i gos ltar reg na bde ba/ srid kyi tshad ni stong gi 'jig rten gyi khams dang ldan pa/ rgyar ni dpag tshad bdun brgya dang ldan pa zhig byas so 'chag sa de la yang rtsig pa rim pa bdun dang / rta babs rim pa bdun dang / stegs bu rim pa bdun dang /</text></item>
<item><p>10a7</p><section>mdo sde</section><text>dril bu g.yer ka'i dra ba rim pa bdun gyis kun nas bskor ba sprul to/ /'chag sa de'i g.yas g.yon du yang 'di lta ste/ gser dang / dngul dang / shel dang / bai dUr+ya rin po che sna bzhi'i shing ljon pa dag mngon par sprul to/ /gser las byas pa'i shing ljon pa</text></item>
<item><p>10b1</p><section>mdo sde</section><text>rnams la dngul gyi lo ma dag dang / shel gyi me tog dag dang / bai dUr+ya las byas pa'i 'bras bu dag dang / dngul las byas pa'i shing ljon pa rnams la gser gyi lo ma dag dang / bai dUr+ya las byas pa'i me tog dag dang / shel las byas pa'i 'bras bu dag dang / bai dUr+ya</text></item>
<item><p>10b2</p><section>mdo sde</section><text>las byas pa'i shing ljon pa rnams la gser gyi lo ma dag dang / dngul gyi me tog dag dang / shel gyi 'bras bu dag dang / shel las byas pa'i shing ljon pa rnams la gser gyi lo ma dag dang / dngul gyi me tog dag dang / bai dUr+ya las byas pa'i 'bras bu dag mngon</text></item>
<item><p>10b3</p><section>mdo sde</section><text>par sprul to/ /shing ljon pa thams cad kyi bar dag tu yang yan lag brgyad dang ldan pa'i chus bkang ba'i rdzing them skas bzhi dang ldan pa/ them skas de dag kyang rin po che sna bzhi gser dang / dngul dang / bai dUr+ya dang / shel las byas pa/ gser gyi phye ma bdal</text></item>
<item><p>10b4</p><section>mdo sde</section><text>ba/ ud pal dang / pad ma dang / ku mu da dang / pad ma dkar pos khebs pa/ steng gi bar snang la yang rin po che sna bdun las byas pa'i dra ba'i bla re bres pa zhig mngon par sprul to/ /'chag sa de yang dar gyi lda ldi mang pos spyangs pa/ bdug spos dri zhim pos bdugs pa/</text></item>
<item><p>10b5</p><section>mdo sde</section><text>mi bdun gyi srid tsam du me tog sna tshogs kyis gcal bkram pa zhig mngon par sprul to/ /ud pa la dang / pad ma dang / ku mu da dang / pad ma dkar po de dag la yang maud gal gyi bu dang 'dra ba'i dge slong dag mngon par sprul to/ /de nas tshe dang ldan pa maud gal gyi bu</text></item>
<item><p>10b6</p><section>mdo sde</section><text>chen pos rdzu 'phrul gyis byas pa'i gdan de lta bu de mngon par sprul te/ bcom ldan 'das kyi thad du phyin nas 'di skad ces gsol to/ /bcom ldan 'das bdag gis gdan bshams lags na/ de'i dus la dbab par mkhyen par mdzad du gsol/ de skad ces gsol pa</text></item>
<item><p>10b7</p><section>mdo sde</section><text>dang / bcom ldan 'das kyis tshe dang ldan pa maud gal gyi bu chen po la bka' stsal pa/ maud gal gyi bu khyod kyis gdan bshams zin tam/ bcom ldan 'das bdag gis bshams lags so/ /de nas bcom ldan 'das kyis byang chub sems dpa' sems dpa' chen</text></item>
<item><p>11a1</p><section>mdo sde</section><text>po yul mtha' yas pa la dmigs pa sgrub pa nges par ston pa la bka' stsal pa/ rigs kyi bu khyod kyis de bzhin gshegs pa'i seng ge'i khri shoms shig /de bzhin gshegs pa de la bzhugs nas sems can thams cad yang dag par tshim par</text></item>
<item><p>11a2</p><section>mdo sde</section><text>byed pa zhes bya ba'i chos kyi rnam grangs yang dag par rab tu ston par 'gyur ro/ /de nas byang chub sems dpa' sems dpa' chen po yul mtha' yas pa la dmigs pa sgrub pa nges par ston pas/ bcom ldan 'das kyi ltar mnyan nas gdan bshams so/ /gdan</text></item>
<item><p>11a3</p><section>mdo sde</section><text>de shom pa na byang chub sems dpa' ji snyed 'dus pa de dag thams cad kyis seng ge'i gdan der rang rang gis bla gos dag bting ngo / /de nas bcom ldan 'das 'di snyam du dgongs te/ bdag gis ni 'di lta ste/ the tshom dang som nyi bsal ba'i phyir rdzu 'phrul mngon</text></item>
<item><p>11a4</p><section>mdo sde</section><text>par 'du bya ba mngon par 'du mdzad pa gang gis byang chub sems dpa' de dag gi spyad pa bsgrub pa dang / 'jug pa bsgrub pa dang / smon lam bsgrub pa dang / zhing bkod pa bsgrub pa dang / sems can yongs su smin par bya ba bsgrub pa gang dag yin pa dang / byang chub</text></item>
<item><p>11a5</p><section>mdo sde</section><text>sems dpa' de dag byang chub mngon par rdzogs par sangs rgyas pa'i sangs rgyas kyi zhing rnams su sangs rgyas kyi zhing gi bkod pa 'byung ba dang / nyan thos phun sum tshogs pa 'byung ba dang / byang chub sems dpa' phun sum tshogs pa 'byung ba dang / chos bstan pa phun</text></item>
<item><p>11a6</p><section>mdo sde</section><text>sum tshogs pa 'byung ba dang / tshe phun sum tshogs pa dang / mdog phun sum tshogs pa dang / gzugs phun sum tshogs pa dang / mtshan phun sum tshogs pa dang / dpe byad phun sum tshogs pa dang / yang dag pa'i sbyor ba phun sum tshogs pa dang / dam pa'i</text></item>
<item><p>11a7</p><section>mdo sde</section><text>chos rab tu rnam par mi 'jig pa phun sum tshogs pa 'byung ba gang dag yin pa de dag thams cad rang rang gi chos gos dag las mthong bar 'gyur ba de lta bu'i rdzu 'phrul mngon par 'du bya ba des nges par mngon par 'du bya'o snyam mo/ /de nas bcom ldan 'das dran pa dang mkhyen</text></item>
<item><p>11b1</p><section>mdo sde</section><text>bzhin du gdan de la bzhugs te/ bcom ldan 'das gdan de la bzhugs nas kyang yul mtha' yas pa la dmigs pa bsgrub pa nges par ston pa zhes bya ba sangs rgyas kyi ting nge 'dzin la snyoms par zhugs so/ /de bzhin gshegs pa ting nge 'dzin la snyoms par zhugs</text></item>
<item><p>11b2</p><section>mdo sde</section><text>nas/ de nas de ma thag tu byang chub sems dpa' de dag gis rang rang gi bla gos ji snyed pa de dag bcom ldan 'das kyi gdan du bting ngo / /de dag gis rang rang gi chos gos de dag la bdag nyid kyi sangs rgyas kyi zhing gi yon tan bkod pa phun sum tshogs pa nas/</text></item>
<item><p>11b3</p><section>mdo sde</section><text>rab tu rnam par mi 'jig pa phun sum tshogs pa'i bar du yang mthong ngo / /de nas byang chub sems dpa' de dag yang dag par tshim zhing yi rangs te/ dga' ba dang dang ba la gnas nas bcom ldan 'das la sgra skad 'thun par tshigs su bcad de bstod pa/ cho ga spyod</text></item>
<item><p>11b4</p><section>mdo sde</section><text>pa yon tan gnas gyur pa/ /chos rnams kun la dbang ldan bsnyengs mi mnga'/ /yon tan kun la gnas pas khyod mdzes te/ /rgyal ba dbang ldan ting 'dzin yang dag gnas/ /g.yo dang sgyu ni khyod la yongs mi mnga'/ /nga rgyal rgod dang tshul 'chos mi mnga'</text></item>
<item><p>11b5</p><section>mdo sde</section><text>ste/ /rig dang rnam grol dag gi spyod pa mkhyen/ /ting 'dzin de la gnas pas khyod mdzes so/ /dbang ldan bsnyengs bral ting 'dzin gnas nas su/ /rdzu 'phrul mi mtshungs bla na med pa bstan/ /chags med ye shes bstan phyir dbang ldan pa/ /ma 'ongs</text></item>
<item><p>11b6</p><section>mdo sde</section><text>dus ni khyod kyis deng bstan to/ /mi g.yo go 'phang zhi ba thob snyam bgyid/ /de ring byang chub la ni mchis snyam bgyid/ /bdud dpung bcas pa rab tu bcom snyam bgyid/ /de ring rig pa rjes su thob snyam bgyid/ /rgyal bas gang gis 'dus byas stong gzigs pa'i/ /</text></item>
<item><p>11b7</p><section>mdo sde</section><text>bla med mig ni thob par 'gyur snyam bgyid/ /chags med ye shes khyod kyi bka' drin la/ /mig kyang chags pa mchis pa yod ma lags/ /rnam par mthong yang ci yang ma mthong zhing / /chos ni gang la'ang zhe 'gras ma mchis te/ /gang la yid ni zhe 'gras ma</text></item>
<item><p>12a1</p><section>mdo sde</section><text>mchis pa/ /de ni sangs rgyas spyan mchog de lags so/ /ji ltar rgyal ba'i sangs rgyas spyan mchog gis/ /khams gsum shes la ma chags 'jug pa bzhin/ /dngos dang dngos med mnyam mtshungs yid dang ldan/ /yang dag brtson zhing</text></item>
<item><p>12a2</p><section>mdo sde</section><text>rang gi mig la gnas/ /gang tshe rgyal ba ting 'dzin der gnas te/ /de ring de dag kun gyis thob snyam bgyid/ /de dag gis ni gzungs sgo de dag dang / /chos la rnam par grol ba'i sgo mchog thob/ /sgor 'jug yongs su sbyang byas rnam dag pa/ /rgyal ba'i</text></item>
<item><p>12a3</p><section>mdo sde</section><text>blo ni yong ye nyams mi 'gyur/ /sbyin pa chen po'i rnam smin de 'dra ste/ /khrims chen yon tan de dag de 'dra lags/ /shes rab chen po'i yon tan de 'dra ste/ /sngon chad chos de dag ni bsten pa mdzad/ /khyod ni gdan bzhugs bsam gtan mdzad pa na/ /</text></item>
<item><p>12a4</p><section>mdo sde</section><text>mi yi dbang po phyogs bcur lhang nger gyur/ /rgyal sras thugs kyi sras po 'dus de dag /gang nas shi 'phos las ni ci mchis pa/ /lha dang klu dang mi min mi'am ci/ /kun la de ring shes pa de 'jug go/ /kun du snang bar gyur pa'i ting 'dzin la/ /gang gis</text></item>
<item><p>12a5</p><section>mdo sde</section><text>bskal byer shes pa de bskyed pa/ /som nyi gcod cing the tshom sel ba yis/ /mi mchog seng ge bzhin du sgrogs par 'gyur/ /bdag dang gzhan la phan pa tshol ba na/ /'di ltar sngon chad sbyin pa stsal lags te/ /'di la sbyin pa tshul khrims bzod brtson gang / /</text></item>
<item><p>12a6</p><section>mdo sde</section><text>sems can kun la de 'drar bskal pa mnyam/ /sems can de dag thams cad ma btud par/ /'di ltar sbyin dang tshul khrims bzod brtson gang / /sems can kun la kun tu mkhas pas na/ /'di la ting 'dzin 'jug dang shes rab mchog /des na khyod kyis ting 'dzin rnam</text></item>
<item><p>12a7</p><section>mdo sde</section><text>par sbyangs/ /dpa' bo de ring gdan la bzhugs pa la/ /thal mo sbyar nas khyod la zhu lags na/ /som nyi bcad cing the tshom bsal du gsol/ /deng 'dir chos la kun tu snang thob cing / /the tshom bral te snang ba thob gyur pas/ /sems can gang dag 'byung dang bdag</text></item>
<item><p>12b1</p><section>mdo sde</section><text>cag la/ /chos kyi tshul ni yun ring gnas par 'gyur/ /gleng gzhi'i le'u zhes bya ste dang po'o// //yang de'i tshe 'khor 'dus pa de nyid du pad ma dpal gyi snying po zhes bya ba gzhon nur gyur pa zhig 'dus par gyur te 'dug go/ /de nas pad ma dpal gyi snying po</text></item>
<item><p>12b2</p><section>mdo sde</section><text>gzhon nur gyur pa stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas 'dug go/ /de ltar 'dug pa de'i sems la rnam par rtog pa 'di lta bu byung ste/ bdag</text></item>
<item><p>12b3</p><section>mdo sde</section><text>ni de bzhin gshegs pa la chos kyi sgo rnams zhu bar 'dod pa yin/ rdo rje'i tshig rnams dang / rgyun mi gcod pa sgrub pa'i tshig rnams zhu bar 'dod pa yin/ smra ba thams cad tshar gcad pa sgrub pa'i tshig rnams dang rim par phye ba'i tshig rnams dang / chos thams cad bsdu ba'i tshig</text></item>
<item><p>12b4</p><section>mdo sde</section><text>rnams zhu bar 'dod pa yin na/ rigs kyi bu dang / rigs kyi bu mo dag phyag rgya'i sgo gang dag la bslabs na/ chos thams cad la sgrib pa med pa'i mig dang shes pa la mkhas pa nyid rjes su thob par 'gyur/ bcom ldan 'das kye ma bdag gis bsam pa'i tshogs gang dag dang</text></item>
<item><p>12b5</p><section>mdo sde</section><text>'jug pa sgrub pa gang dag gis go cha bgos pa sngon gyi dge ba'i rtsa ba'i tshogs skye ba la bsam pa sgrub pa'i tshogs la dgongs par 'gyur snyam mo/ /de nas bcom ldan 'das kyis pad ma dpal gyi snying po gzhon nur gyur pa'i bsam pa thugs su chud cing smon lam dang / dge ba'i rtsa ba'i</text></item>
<item><p>12b6</p><section>mdo sde</section><text>tshogs bsgrub pa thugs su chud nas/ de'i tshe phyogs bzhir rnam par gzigs so/ /phyogs bzhir gzigs pa na/ bcom ldan 'das kyi zhal gyi sgo nas 'od zer chen po bzhi byung ste/ de dag byung nas 'jig rten gyi khams mtha' yas mu med pa dag tu dong ngo / /'od</text></item>
<item><p>12b7</p><section>mdo sde</section><text>zer de dag kyang shing ljon pa'am/ rtsig pa'am/ ri'am/ sa'am/ bar snang gang du bab pa de dag thams cad gser gyi kha dog tu kha dog gcig tu gyur to/ /phyogs dang phyogs mtshams thams cad du yang 'od zer de dag thogs pa med par rab tu dong ste/ de ltar</text></item>
<item><p>13a1</p><section>mdo sde</section><text>stong gsum gyi stong chen po'i 'jig rten gyi khams na 'od de dag gis reg pa'i sems can ji snyed pa de dag thams cad kyis rang gi lus dag gser gyi lus lta bur shes so/ /gang dag 'dod chags kyi yongs su gdung bas yongs su gdungs pa dang / zhe</text></item>
<item><p>13a2</p><section>mdo sde</section><text>sdang gi yongs su gdung bas yongs su gdungs pa dang / gti mug gi yongs su gdung bas yongs su gdungs pa de dag thams cad kyis ni bdag nyid 'dod chags chung ba dang / zhe sdang chung ba dang / gti mug chung bar mngon par shes so/ /stong gsum gyi stong chen po'i</text></item>
<item><p>13a3</p><section>mdo sde</section><text>'jig rten gyi khams 'di na sems can dmyal ba ji snyed yod pa de dag tu sems can skyes pa gang dag sdug bsngal tsha ba mi bzad pa 'chi ba'i mthar byed pa'i tshor ba nyams su myong ba de dag thams cad kyis ni bcom ldan 'das kyi mthu dang / byang chub sems dpa' de'i sngon gyi</text></item>
<item><p>13a4</p><section>mdo sde</section><text>smon lam gyi mthus bde ba snyam du shes par gyur to/ /stong gsum gyi stong chen po'i 'jig rten gyi khams na las kyi sgrib pas bsgribs pa dang / nyon mongs pa'i sgrib pas bsgribs pa dang / las kyi rnam par smin pa'i sgrib pas bsgribs par gyur pa'i sems can ji snyed</text></item>
<item><p>13a5</p><section>mdo sde</section><text>yod pa de dag thams cad kyis kyang bcom ldan 'das kyi mthu dang / byang chub sems dpa' de'i sngon gyi smon lam gyis sgrib pa dang bral bar gyur to/ /de'i tshe sems can rnams kyi dge ba'i rtsa ba cher gsal bar bya ba'i phyir/ bcom ldan 'das kyis spu'i khung bu thams cad nas</text></item>
<item><p>13a6</p><section>mdo sde</section><text>'od zer dag phyung ste/ 'od zer de dag kyang shar phyogs su 'jig rten gyi khams tshad med pa dag 'das so/ /de bzhin du lho dang / nub dang / byang dang / steng dang / 'og tu 'jig rten gyi khams tshad med pa dag 'das so/ /de nas bcom ldan 'das kyis 'od zer de dag</text></item>
<item><p>13a7</p><section>mdo sde</section><text>phyung nas gsung bsal ba'i sgra mdzad do/ /gsung bsal ba'i sgra des kyang 'jig rten gyi khams thams cad mngon par go bar gyur to/ /de'i tshe shar phyogs su 'jig rten gyi khams grangs med pa dag 'das pa na 'jig rten gyi khams gdugs gcig pa zhes bya ba de na/ de bzhin</text></item>
<item><p>13b1</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas rin po che'i bkod pa gcig pa zhes bya ba bzhugs te 'tsho zhing gzhes la chos kyang ston to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che'i bkod</text></item>
<item><p>13b2</p><section>mdo sde</section><text>pa gcig pa des byang chub sems dpa' sems dpa' chen po dra ba can gyi 'od 'di ni nga'i 'og tu bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes bla na med pa yang dag par rdzogs pa'i byang chub tu lung bstan to/ /de nas de bcom</text></item>
<item><p>13b3</p><section>mdo sde</section><text>ldan 'das de bzhin gshegs pa rin po che'i bkod pa gcig pa ga la ba der song ste phyin nas/ bcom ldan 'das de la 'di skad ces gsol to/ /bcom ldan 'das gsung bsal ba'i sgra dang / 'od kyi snang ba chen po gda' ba de su'i lags/ de skad ces gsol pa</text></item>
<item><p>13b4</p><section>mdo sde</section><text>dang / bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che'i bkod pa gcig pas byang chub sems dpa' dra ba can gyi 'od la bka' stsal pa/ rigs kyi bu nub phyogs su sangs rgyas kyi zhing 'di nas 'jig rten gyi</text></item>
<item><p>13b5</p><section>mdo sde</section><text>khams tshad med grangs med pa dag 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs te 'tsho zhing gzhes la 'di lta ste/ byang chub sems</text></item>
<item><p>13b6</p><section>mdo sde</section><text>dpa'i sde snod sems can thams cad yang dag par tshim par byed pa zhes bya ba'i chos kyi rnam grangs kyi chos kyang ston to/ /'khor der byang chub sems dpa' sems dpa' chen po pad ma dpal gyi snying po zhes bya ba 'dus te/ bcom ldan 'das de bzhin gshegs pa</text></item>
<item><p>13b7</p><section>mdo sde</section><text>shAkya thub pa de la 'di lta ste/ chos thams cad la yang dag par gzhol ba'i phyag rgya yi ge mngon par sgrub pa'i sgo zhu bar 'dod do/ /dra ba can gyi 'od sangs rgyas kyi zhing de na byang chub sems dpa' sems dpa' chen po bsam gyis mi khyab pa'i go cha bgos pa/ tha mi</text></item>
<item><p>14a1</p><section>mdo sde</section><text>dad par spyod pa'i go cha bgos pa dag 'khor der 'dus te 'khod do/ /dra ba can gyi 'od byang chub sems dpa' sems dpa' chen po go cha de dag dang ldan pa de dag gis sangs rgyas kyi zhing gzhan dag kyang stongs so/ /dra ba can gyi 'od de bzhin gshegs</text></item>
<item><p>14a2</p><section>mdo sde</section><text>pa shAkya thub pa de'i sangs rgyas kyi zhing du skyes pa gang dag yin pa de dag mthong ba dang thos pa yang byang chub sems dpa' de dag gi gces spras byed par nga smra na/ dra ba can gyi 'od gang dag gis de dag mthong nas bkur sti byed dam/ bla mar byed dam/ ri mor byed dam/ mchod</text></item>
<item><p>14a3</p><section>mdo sde</section><text>par byed dam/ 'dri bar byed pa lta ci smos/ de nas de bzhin gshegs pa rin po che'i bkod pa gcig pa de la byang chub sems dpa' sems dpa' chen po dra ba can gyi 'od kyis 'di skad ces gsol to/ /bcom ldan 'das bcom ldan 'das de bzhin gshegs pa shAkya</text></item>
<item><p>14a4</p><section>mdo sde</section><text>thub pa de la blta ba dang / phyag bgyi ba dang / bsnyen bkur bgyi ba dang / byang chub sems dpa' sems dpa' chen po bsam gyis mi khyab pa'i go cha bgos pa de dag blta ba'i slad du 'jig rten gyi khams der mchi zhing 'jig rten gyi khams de yang blta bar bgyi'o/ /</text></item>
<item><p>14a5</p><section>mdo sde</section><text>de skad ces gsol pa dang / de bzhin gshegs pa rin po che'i bkod pa gcig pas byang chub sems dpa' sems dpa' chen po dra ba can gyi 'od la 'di skad ces bka' stsal to/ /rigs kyi bu de'i dus la da bab par shes na song la sangs rgyas kyi zhing der shes</text></item>
<item><p>14a6</p><section>mdo sde</section><text>bzhin du yang spyod cig /de ci'i phyir zhe na/ rigs kyi bu 'jig rten gyi khams mi mjed de na gnas pa'i byang chub sems dpa' sems dpa' chen po de dag bsnyen par dka' ba'i phyir ro/ /de nas de bzhin gshegs pa rin po che'i bkod pa gcig pas byang chub</text></item>
<item><p>14a7</p><section>mdo sde</section><text>sems dpa' sems dpa' chen po dra ba can gyi 'od la lag pa lta bu'i ud pa la byin te/ dra ba can gyi 'od de bzhin gshegs pa shAkya thub pa de la khyod kyis lag pa lta bu'i ud pa la 'dis mchod cig /nga'i tshig gis bcom ldan 'das de bzhin gshegs pa rin po che'i</text></item>
<item><p>14b1</p><section>mdo sde</section><text>bkod pa gcig pa de bcom ldan 'das la gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes bsnyun gsol lo/ /zhes de skad ces gsol cig /de nas byang chub sems dpa' sems dpa' chen po dra ba</text></item>
<item><p>14b2</p><section>mdo sde</section><text>can gyi 'od de bzhin gshegs pa dgra bcom pa yang dag par rdzogs pa'i sangs rgyas rin po che'i bkod pa gcig pa de'i zhabs la mgo bos phyag 'tshal te lan gsum bskor ba byas nas byang chub sems dpa' sems dpa' chen po tshad med grangs med pa dag dang lhan cig tu</text></item>
<item><p>14b3</p><section>mdo sde</section><text>'jig rten gyi khams mi mjed ga la ba der song ste/ sems kyi skad cig gis 'jig rten gyi khams mi mjed der 'dug par gyur to/ /de nas byang chub sems dpa' sems dpa' chen po dra ba can gyi 'od rgyal po'i khab 'od ma'i tshal bya ka lan da ka gnas pa ga la ba der</text></item>
<item><p>14b4</p><section>mdo sde</section><text>song nas/ bcom ldan 'das ga la ba der yang song ste phyin nas/ bcom ldan 'das kyi zhabs la mgo bos phyag 'tshal te 'di skad ces gsol to/ /bcom ldan 'das byang chub sems dpa' dra ba can gyi 'od bcom ldan 'das kyi zhabs la mgo bos phyag 'tshal</text></item>
<item><p>14b5</p><section>mdo sde</section><text>lo/ /bcom ldan 'das bdag dra ba can gyi 'od lags so/ /bde bar gshegs pa bdag dra ba can gyi 'od lags te/ bcom ldan 'das kyi zhabs la mgo bos phyag 'tshal lo/ /de skad ces gsol pa dang / bcom ldan 'das kyis byang chub sems dpa' sems</text></item>
<item><p>14b6</p><section>mdo sde</section><text>dpa' chen po dra ba can gyi 'od la 'di skad ces bka' stsal to/ /dra ba can gyi 'od khyod yun ring du 'tsho bar gyur cig /khyod bde ba dang nad med par gyur cig /de nas byang chub sems dpa' sems dpa' chen po dra ba can gyi 'od bcom ldan 'das kyi zhabs la mgo bos</text></item>
<item><p>14b7</p><section>mdo sde</section><text>phyag 'tshal nas phyogs gcig tu 'dug go/ /phyogs gcig tu 'dug nas kyang byang chub sems dpa' sems dpa' chen po dra ba can gyi 'od kyis bcom ldan 'das la 'di skad ces gsol to/ /bcom ldan 'das de bzhin gshegs pa rin po che'i bkod pa gcig pa</text></item>
<item><p>15a1</p><section>mdo sde</section><text>bcom ldan 'das la gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes bsnyun gsol lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin</text></item>
<item><p>15a2</p><section>mdo sde</section><text>po che'i bkod pa gcig pa des bcom ldan 'das la lag pa lta bu'i ud pa la 'di yang bskur lags na/ bcom ldan 'das byang chub sems dpa' dra ba can gyi 'od las lag pa lta bu'i ud pa la bzhes su gsol/ /de nas bcom ldan 'das kyis lag pa lta bu'i ud</text></item>
<item><p>15a3</p><section>mdo sde</section><text>pa la bzhes nas byang chub sems dpa' ma pham pa la byin no/ /de nas byang chub sems dpa' ma pham pas lag pa lta bu'i ud pa la de thogs nas byang chub sems dpa' bzang skyong la sogs pa lnga brgya la smras pa/ rgan rabs dag lag pa lta bu'i ud pa la 'di ni de bzhin</text></item>
<item><p>15a4</p><section>mdo sde</section><text>gshegs pas byin pa'o/ /de nas bzang skyong la sogs pa byang chub sems dpa' lnga brgya po de dag gis lag pa lta bu'i ud pa la de thogs nas/ bcom ldan 'das la 'di skad ces gsol to/ /bcom ldan 'das bdag cag de ltar yang dag par zhugs pa lags na/</text></item>
<item><p>15a5</p><section>mdo sde</section><text>ci bdag cag byang chub sems dpa'i spyad pa spyod pa na sems can gang dag gis ming thos par gyur pa de dag thams cad bla na med pa yang dag par rdzogs pa'i byang chub tu nges par 'gyur lags sam/ bcom ldan 'das lag pa lta bu'i ud pa la 'di ni byang chub</text></item>
<item><p>15a6</p><section>mdo sde</section><text>sems dpa' ma pham pas bdag cag la stsal lags te/ bcom ldan 'das bdag cag gis ni lag pa lta bu'i ud pa la 'di rang gi smon lam gyi stobs dang / spyod pa'i stobs dang / bsam pa'i stobs dang / sems can thams cad yongs su mi gtong ba'i</text></item>
<item><p>15a7</p><section>mdo sde</section><text>stobs kyis de bzhin gshegs pa la gsol ba 'debs pa'i slad du lag pa lta bu'i ud pa la de gtor bar bgyi'o/ /bcom ldan 'das shar phyogs na de bzhin gshegs pa dgra bcom pa yang dag par rdzogs pa'i sangs rgyas ji snyed cig bzhugs te 'tsho zhing gzhes</text></item>
<item><p>15b1</p><section>mdo sde</section><text>pa dag dang / gang dag ma byung ba dag dang / 'byung bar 'gyur ba dag dang / 'byung ba'am/ 'jig pa der yang bcom ldan 'das gtor bar bgyi'o/ /de bzhin du lho phyogs dang / de bzhin du nub phyogs dang / de bzhin du byang phyogs dang / de bzhin</text></item>
<item><p>15b2</p><section>mdo sde</section><text>du 'og gi phyogs dang / de bzhin du steng gi phyogs dang / de bzhin du phyogs mtshams kyi 'jig rten gyi khams rnams na sangs rgyas bcom ldan 'das ji snyed byung ba dang / 'byung bar 'gyur ba'i 'jig rten gyi khams de dag tu yang gtor bar bgyi'o/ /</text></item>
<item><p>15b3</p><section>mdo sde</section><text>bcom ldan 'das gang su dag gis lag pa lta bu'i ud pa la de mthong bar gyur pa de dag thams cad ud pa la'i dri snom par gyur cig /de dag thams cad bla na med pa yang dag par rdzogs pa'i byang chub tu nges par gyur cig /de bzhin du sangs rgyas kyi zhing thams</text></item>
<item><p>15b4</p><section>mdo sde</section><text>cad du yang mchi bar gyur cig /de dag gis lag pa lta bu'i ud pa la de gtor nas de nas de ma thag tu bcom ldan 'das kyis phyag g.yas pas reg ste/ lag pa lta bu'i ud pa la de bcom ldan 'das kyis reg nas kyang de nas de ma thag tu skad cig de nyid la ud</text></item>
<item><p>15b5</p><section>mdo sde</section><text>pa la de'i nang nas de bzhin gshegs pa'i sku'i phyed mngon par byung zhing ud pa la re re las kyang de bzhin gshegs pa'i sku'i phyed mngon par byung ste/ de bzhin gshegs pa'i sku'i phyed po de dag gis gang dag chos thams cad sgyu ma lta bur mi shes shing mos par mi byed</text></item>
<item><p>15b6</p><section>mdo sde</section><text>la/ chos thams cad sgrib pa med pa dang / chos thams cad mtshan nyid med par mi shes shing mos par mi byed/ khong du chud par mi byed pa de dag gi ston pa ni de bzhin gshegs pa ma yin zhing / /de dag de bzhin gshegs pa'i nyan thos dag kyang ma yin no zhes de lta</text></item>
<item><p>15b7</p><section>mdo sde</section><text>bu'i tshig de dag gsungs te/ gsungs nas kyang bzhud do/ /tshigs su bcad pa 'di dag kyang bka' stsal to/ /sgyu ma 'dra chos gzung du med pa ste/ /gzung min thams cad chu zla 'dra ba yin/ /stong pas stong pa'i rang bzhin mi 'dzin pa/ /chos nyid 'di</text></item>
<item><p>16a1</p><section>mdo sde</section><text>ni rgyal bas de 'drar gsungs/ /mtshan nyid med chos rnam dag mtshan nyid yin/ /mtshan nyid med pa'i rang bzhin de 'dra ste/ /brtags pas stong zhing bdag med chos rnams la/ /'dzin pa med cing rtsod pa med par 'gyur/ /gang dag de ltar chos</text></item>
<item><p>16a2</p><section>mdo sde</section><text>nyid de 'dod pa/ /de dag ston pa rgyal ba mthu bo che/ /phyogs bcur 'jig rten spyod pa thams cad la/ /de 'dra 'di ni de yis byin rlabs so/ /de ltar de bzhin gshegs pa'i sprul pa de dag gis tshigs su bcad pa de dag gsungs nas phyogs</text></item>
<item><p>16a3</p><section>mdo sde</section><text>bcur bzhud do// //bam po gnyis pa/ de nas bcom ldan 'das la byang chub sems dpa' sems dpa' chen po dra ba can gyi 'od kyis 'di skad ces gsol to/ /bcom ldan 'das rigs kyi bu de dag gis ji tsam du smon lam dag shin tu yongs su sbyangs pa dang</text></item>
<item><p>16a4</p><section>mdo sde</section><text>sems can gang dag gis de dag gi smon lam de dag thos pa dang / ming yang bsgrags pa de dag sdug bsngal mang pos reg pa'i sdug bsngal de dag las yongs su thar bar 'gyur ba dang / bla na med pa yang dag par rdzogs pa'i byang chub tu nges par 'gyur ba ni ngo mtshar</text></item>
<item><p>16a5</p><section>mdo sde</section><text>lags so/ /bcom ldan 'das 'on kyang bcom ldan 'das dang rigs kyi bu de dag 'jig rten gyi khams 'dir 'byung ba'i cha ma lags so/ /de ci'i slad du zhe na/ bcom ldan 'das dper bgyi na skyes pa'am bud med la la zhig rin thang ma mchis pa'i nor bu rin po che</text></item>
<item><p>16a6</p><section>mdo sde</section><text>dri ma thams cad dang bral ba/ phan pa dang bde ba thams cad nye bar sgrub par bgyid pa'i nor bu rin po che de'i yon tan bsgrags pa thos nas yongs su btsal bar sems shing / nor bu rin po che de'i mtshan ma dag kyang legs par 'dzin par bgyid la/ chab khungs 'am</text></item>
<item><p>16a7</p><section>mdo sde</section><text>de las gzhan mi gtsang ba dang 'dres pa'i phyogs dag na nor bu rin po che shin tu yongs su byang ba de 'dam bu bsal ba mthong zhing / lhag par yang nor bu rin po che de'i khor yug na smig ma mkhan gyi rigs sam/ gdol pa'i rigs sam/ g.yung po'i rigs sam/</text></item>
<item><p>16b1</p><section>mdo sde</section><text>de dag las gzhan yang tshegs kyis 'tsho ba dma' ba'i rigs dag mchis par gyur na/ de dag ni nor bu rin po che de'i ming yang ma 'tshal na yon tan 'tshal bar 'gyur ba lta smos kyang ci 'tshal te/ de ni gnas ma mchis lags so/ /de nas mi des mi gtsang</text></item>
<item><p>16b2</p><section>mdo sde</section><text>ba bsal ba'i nor bu rin po che de mthong nas nor bu rin po che de'i snod ni mdzes pa ma yin no zhes de skad ces smra bar bgyid la/ de nas dma' ba'i mi de dag 'di skad ces smra bar bgyid de/ khyod kyis gang gis bsngags pa smras pa'i nor bu rin po che de gang yin</text></item>
<item><p>16b3</p><section>mdo sde</section><text>zhes de skad ces smras pa dang / mi des nor bu rin po che de bstan la/ de ston pa na mi byis pa'i rang bzhin can de dag ma 'tshal bzhin du/ kye mi khyod kyis nor bu rin po che de'i yon tan ci'i phyir smras/ khyod kyis gang smras pa'i nor bu rin po che de'i yon tan</text></item>
<item><p>16b4</p><section>mdo sde</section><text>de dag ni yod pa ma yin no/ /khyod ni du smra ba/ gzhan du smra ba ste/ khyod kyi tshig de dag yid mi ches so zhes smras la/ de'i tshe mi des nor bu rin po che de mi gtsang ba'i gnas de nas mngon par bteg cing blangs nas mchis te/ de nas nor bu rin po che</text></item>
<item><p>16b5</p><section>mdo sde</section><text>de phyung nas mi de mchis ma thag tu mi dbul po'i rang bzhin can de dag gcig la gcig shin tu rab tu rnam par 'khrug par gyur nas/ de'i rjes la gnod pa mang pos yongs su bskor ba de bzhin du/ bcom ldan 'das bdag cag ni dge ba'i rtsa ba chung ngu dang ldan</text></item>
<item><p>16b6</p><section>mdo sde</section><text>pa rnams kyi 'jig rten gyi khams mi mjed dbul pos bltam par mchis lags te/ bcom ldan 'das ji ltar mi gtsang ba'i 'dam gyi snod du stsal ba'i nor bu rin po che de mkhas pa'i rang bzhin can gyi mi des ngo 'tshal ba de lta bur ni bcom ldan 'das 'jig rten</text></item>
<item><p>16b7</p><section>mdo sde</section><text>gyi khams mi mjed na bdag cag blta bar bgyi'o/ /bcom ldan 'das ji ltar bde ba thams cad nye bar bsgrub par bgyid pa'i nor bu rin po che de legs par sbyangs shing rnam par dag pa de lta bur ni bcom ldan 'das de bzhin gshegs pa dang / byang chub sems</text></item>
<item><p>17a1</p><section>mdo sde</section><text>dpa' sems dpa' chen po bsam gyis mi khyab pa'i go cha bgos pa de dag blta bar bgyi'o/ /bcom ldan 'das ji ltar nor bu rin po che de'i khor yug na dma' bas 'tsho ba dbul bos dma' ba'i mi de dag gnas pa de lta bur ni bcom ldan 'das 'jig rten</text></item>
<item><p>17a2</p><section>mdo sde</section><text>gyi khams mi mjed 'di na de dag las gzhan pa'i sems can rnams blta bar bgyi'o/ /bcom ldan 'das ji ltar skyes pa'am/ bud med kyis nor bu rin po che de'i yon tan dag thos nas/ nor bu rin po che de yongs su btsal bar sems shing / mi gtsang ba'i snod</text></item>
<item><p>17a3</p><section>mdo sde</section><text>na mchis pa'i nor bu rin po che de mthong nas kyang / nor bu rin po che de'i snod de ni 'tsham pa ma yin no zhes smra bar bgyid pa de bzhin du/ bcom ldan 'das phyogs bcu dag na sangs rgyas bcom ldan 'das dang / byang chub sems dpa' gang dag lags pa de dag</text></item>
<item><p>17a4</p><section>mdo sde</section><text>bcom ldan 'das kyis sangs rgyas kyi zhing de ni 'tsham pa ma yin no zhes sangs rgyas bcom ldan 'das rnams dang byang chub sems dpa' sems dpa' chen po bsam gyis mi khyab pa'i go cha bgos pa de dag gi bsngags pa brjod lags so/ /bcom ldan 'das dper</text></item>
<item><p>17a5</p><section>mdo sde</section><text>bgyi na skyes pa'am/ bud med kyis nor bu rin po che de'i yon tan dag thos nas yongs su btsal bar sems shing / mi gtsang ba'i snod na mchis pa de yang mthong nas/ snod de ni 'tsham pa ma yin no zhes tshig smra bar bgyid pa de bzhin du/ bcom ldan 'das bdag</text></item>
<item><p>17a6</p><section>mdo sde</section><text>cag gis ni de bzhin gshegs pa dgra bcom pa yang dag par rdzogs pa'i sangs rgyas dang / byang chub sems dpa' sems dpa' chen po bsam gyis mi khyab pa'i go cha bgos pa de dag gi yon tan gyi bsngags pa thos nas blta ba'i slad du bdag cag 'dir mchis</text></item>
<item><p>17a7</p><section>mdo sde</section><text>te/ bcom ldan 'das 'jig rten gyi khams 'dir mchis nas bdag cag gis ni 'jig rten gyi khams 'di gnod pa brgya phrag du mas bltam zhing sems can dge ba'i rtsa ba chung ngu dang ldan pa dag gis bltam par mthong lags so/ /bcom ldan 'das dper bgyid</text></item>
<item><p>17b1</p><section>mdo sde</section><text>na 'dam du stsal ba'i nor bu rin po che de'i 'od de mi 'dor ba de bzhin du/ bcom ldan 'das phyogs bcu dag na de bzhin gshegs pa dang / byang chub sems dpa' sems dpa' chen po bsam gyis mi khyab pa'i go cha bgos pa de dag gi 'od de mi 'dor lags te/</text></item>
<item><p>17b2</p><section>mdo sde</section><text>'dir ni sems can rnams kyi bsam pa dang mos pa chung ba'i slad du/ bcom ldan 'das kyis 'od 'dom gang tsam du byin gyis rlab par mdzad lags so/ /bcom ldan 'das dper bgyid na mi de nor bu rin po che de'i yon tan dag sgrogs pa na mi dbul ba'i rang</text></item>
<item><p>17b3</p><section>mdo sde</section><text>bzhin can de dag mngon par yid mi ches pa de bzhin du/ bcom ldan 'das sems can de dag ni de bzhin gshegs pa'i 'od shin tu rgyas pa'am/ smon lam chen po'am/ rnam par 'phrul pa chen po'am/ sangs rgyas kyi yon tan dag la'ang yid ches</text></item>
<item><p>17b4</p><section>mdo sde</section><text>par mi bgyid na/ byang chub sems dpa' sems dpa' chen po de dag gi la lta smos kyang ci 'tshal/ bcom ldan 'das dper bgyi na mi des mi gtsang ba'i snod de nas nor bu rin po che de blangs nas mchis la/ de mchis ma thag tu yang sems can de dag gnod</text></item>
<item><p>17b5</p><section>mdo sde</section><text>pa rnam pa du mas shas cher yongs su bskor ba de bzhin du/ bcom ldan 'das de bzhin gshegs pa yongs su mya ngan las 'das shing / byang chub sems dpa' sems dpa' chen po de dag kyang 'jig rten gyi khams gzhan du mchis nas/ 'di lta bu'i</text></item>
<item><p>17b6</p><section>mdo sde</section><text>mdo sde 'dzin pa/ byang chub sems dpa' yang dag par 'dzin du stsol ba rnams gcig la gcig rab tu rnam par 'khrug par 'gyur zhing / chos kyi sgra yang 'byung bar mi 'gyur la/ chos ma lags pa nyid kyi sgra 'byung ba kho nar bas so zhes de skad ces gsol pa</text></item>
<item><p>17b7</p><section>mdo sde</section><text>lags so/ /de ci'i slad du zhe na/ 'di ltar sems can de dag ni chos ma lags pa la gnas par 'gyur zhing chos ma lags pas 'tsho ba nyid yang dag par blangs nas gnas par 'gyur la/ gcig la gcig 'thab mo dang / sun 'byin pa dang / mtshang 'dru</text></item>
<item><p>18a1</p><section>mdo sde</section><text>ba dang smod pa la 'jug par bgyid par 'gyur te/ de dag gcig la gcig dge ba'i chos las nyams nas sdug bsngal thob par 'gyur zhing / de dag chos pa dang / dge ba pa lhur len par mi 'gyur ba'i slad du'o/ /bcom ldan</text></item>
<item><p>18a2</p><section>mdo sde</section><text>'das rigs kyi bu'am/ rigs kyi bu mo don 'tshal ba/ don yongs su tshol bar 'tshal ba/ sangs rgyas kyi byang chub yang dag par sgrub par 'tshal ba dang / nyan thos kyi theg pa pas kyang 'jig rten gyi khams 'dir skye bar mi bgyi na/ byang chub sems dpa'i</text></item>
<item><p>18a3</p><section>mdo sde</section><text>theg pa pas lta smos kyang ci 'tshal/ de ci'i slad du zhe na/ bcom ldan 'das dper bgyi na sems can dmyal ba chen po mnar med pa dang / yang sos dang / thig nag dang / tsha ba dang / rab tu tsha ba dang / de dag las gzhan pa sems can dmyal ba chen po</text></item>
<item><p>18a4</p><section>mdo sde</section><text>dag tu sems can gang dag skyes pa de dag la skad cig thang cig yud tsam yang bde ba mi dmigs pa de bzhin du/ bcom ldan 'das bcom ldan 'das de bzhin gshegs pa rin po che'i bkod pa gcig pa de'i 'jig rten gyi khams rin po che'i gdugs gcig pa na byang chub</text></item>
<item><p>18a5</p><section>mdo sde</section><text>sems dpa' gang dag mchis pa de dag gis 'jig rten gyi khams mi mjed 'di na sems can mnar med par skyes pa rnams dang 'dra bar byang chub sems dpa' sems dpa' chen po 'dir skyes pa de dag la yang bde ba ci yang yang dag par rjes su ma mthong lags so/ /</text></item>
<item><p>18a6</p><section>mdo sde</section><text>sangs rgyas kyi zhing bde ba gcig pu mchog tu gyur pa dang / 'jig rten gyi khams de na sems can de dag ni rang bzhin gyis bde ba lags so/ /bcom ldan 'das bdag ni sems can 'dir skyes pa rnams kyis de mngon par yid ches par dka' bar 'gyur bar</text></item>
<item><p>18a7</p><section>mdo sde</section><text>smra lags te bcom ldan 'das 'on kyang chos kyi the tshom gcad pa dang / chos kyi phyag rgya'i sgo mnyan pa'i slad du gang gi don du bdag 'dir mchis pa de bcom ldan 'das las bdag cag thos par 'tshal lags so/ /de ci'i slad du zhe na/ bcom ldan 'das bde ba</text></item>
<item><p>18b1</p><section>mdo sde</section><text>dang sdug bsngal de dag thams cad mi rtag pa lags pa'i slad du'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas las gang la bde ba ma mchis pa dang / sdug bsngal ba ma mchis pa dang / rtag pa ma mchis</text></item>
<item><p>18b2</p><section>mdo sde</section><text>pa dang / mi rtag pa ma mchis pa dang / rtog pa ma mchis pa dang / rnam par rtog pa ma mchis pa dang / dngos po ma mchis pa dang / dngos po ma mchis pa ma mchis pa dang / 'dus byas ma mchis pa dang / 'dus ma byas ma mchis pa dang / gdags pa ma</text></item>
<item><p>18b3</p><section>mdo sde</section><text>mchis pa dang / gdags pa ma mchis pa ma mchis pa dang / 'jig rten pa ma mchis pa dang / 'jig rten las 'das pa ma mchis pa dang / zag pa dang bcas pa ma mchis pa dang / zag pa ma mchis pa ma mchis pa dang / bden pa ma mchis pa dang / pa</text></item>
<item><p>18b4</p><section>mdo sde</section><text>ma mchis pa dang / byang chub ma mchis pa dang / byang chub kyi yan lag rnams ma mchis pa dang / stobs rnams ma mchis pa dang / snang ba ma mchis pa dang / mun pa ma mchis pa dang / rnam par rig pa ma mchis pa dang / rnam par rig pa ma lags</text></item>
<item><p>18b5</p><section>mdo sde</section><text>pa ma mchis pa dang / 'bras bu ma mchis pa dang / 'bras bu ma lags pa ma mchis pa dang / lam ma mchis pa dang / lam ma lags pa ma mchis pa dang / 'jug pa ma mchis pa dang / mthar thug pa ma mchis pa dang / 'jig rten ma mchis pa</text></item>
<item><p>18b6</p><section>mdo sde</section><text>dang / 'jig rten nas nges par 'byung ba ma mchis pa rnam pa de lta bu'i chos thos par 'tshal lags so/ /de ci'i slad du zhe na/ bcom ldan 'das bsod nams kyi tshogs las yang dag par byung ba/ kun tu rtog pa las byung ba'i bde ba de dag dang gzhan thams</text></item>
<item><p>18b7</p><section>mdo sde</section><text>cad 'jig rten la bstan par bgyi ba'i slad du'o/ /bcom ldan 'das sangs rgyas kyi chos rnams ni bstan du mi rung lags te/ bcom ldan 'das de la stobs rnams ma mchis/ mi 'jigs pa rnams ma mchis/ rdzu 'phrul ma mchis/ rdzu 'phrul gyi</text></item>
<item><p>19a1</p><section>mdo sde</section><text>cho 'phrul ma mchis/ kun brjod pa ma mchis/ kun brjod pa'i cho 'phrul ma mchis/ rjes su bstan pa ma mchis/ rjes su bstan pa'i cho 'phrul ma mchis lags so/ /mi 'jigs pa rnams ma mchis shing stobs rnams ma mchis la/ bde</text></item>
<item><p>19a2</p><section>mdo sde</section><text>ba ma mchis shing sdug bsngal ma mchis lags te/ de dag thams cad ni rlom sems lags shing / de dag thams cad ni g.yo ba lags pa'i slad du'o/ /bcom ldan 'das de bzhin nyid rjes su thob pa dang / rjes su ma thob pa'i slad du de bzhin gshegs</text></item>
<item><p>19a3</p><section>mdo sde</section><text>pa ni de bzhin gshegs pa zhes bgyi ba'i grangs su mchi ba ma lags te/ 'di ltar de dag thams cad ni g.yo ba dang / rlom sems dang / g.yos pa dang / spros pa lags pa'i slad du'o/ /de bzhin gshegs pas ni bden pa'am/ pa'am/ 'dus</text></item>
<item><p>19a4</p><section>mdo sde</section><text>byas sam/ 'dus ma byas sam/ zag pa dang bcas pa 'am/ zag pa ma mchis pa'am/ kha na ma tho ba dang bcas pa'am/ kha na ma tho ba ma mchis pa'am/ 'jig rten pa'am/ 'jig rten las 'das pa'am/ tshul khrims sam/ 'chal pa'i</text></item>
<item><p>19a5</p><section>mdo sde</section><text>tshul khrims sam/ stobs rnams sam/ stobs ma mchis pa'am/ mi 'jigs pa'am/ mi 'jigs pa ma mchis pa'am/ sbyin gnas sam/ sbyin gnas ma lags pa 'am/ de bzhin gshegs pa'am/ sangs rgyas sam/ byang chub sems dpa'</text></item>
<item><p>19a6</p><section>mdo sde</section><text>'am/ nyan thos sam/ rang sangs rgyas sam/ smon lam rnams sam/ byin gyi rlabs rnams kyi rlom sems thams cad yang dag par bcom zhing lam yongs su mkhyen te/ de bas na de bzhin gshegs pa ni bag tsha ba mi mnga' bar seng ge lta bu dang / glang</text></item>
<item><p>19a7</p><section>mdo sde</section><text>po che lta bu'i sgra sgrogs par mdzad lags so/ /de bzhin gshegs pa ni bzhed na mi 'thun pa rnams la mi 'thun pa'i 'du shes can du gnas par mdzad/ 'thun pa rnams la 'thun pa'i 'du shes can du gnas par mdzad do/ /de bzhin gshegs pa ni bzhed na</text></item>
<item><p>19b1</p><section>mdo sde</section><text>dran pa dang ldan zhing mkhyen bzhin du de gnyi gas kyang btang snyoms par gnas par mdzad do/ /bcom ldan 'das de bzhin gshegs pa'i gnas pa de dag ni sangs rgyas kyi gnas pa dag dang / rang byung gi gnas pa dag dang / nyan thos dang / rang sangs</text></item>
<item><p>19b2</p><section>mdo sde</section><text>rgyas rnams dang / yang thun mong ma lags pa'i gnas pa dag lags na/ de dag las gzhan pa'i sems can tha chad rnams dang thun mong ma lags pa lta smos kyang ci 'tshal/ bcom ldan 'das ci'i slad du thun mong ma lags she na/ de las gzhan</text></item>
<item><p>19b3</p><section>mdo sde</section><text>pa'i sems can tha chad kyis de lta bu'i gnas pa de dag dang / de snyed kyi gnas pa de dag dang / yun ji srid nas gnas pa de dag dang / sbyor ba de lta bu'i gnas pa de dag dang / bde ba de lta bu'i gnas pa de dag 'tshal bar rngo mi thog cing / bcom ldan 'das de bzhin</text></item>
<item><p>19b4</p><section>mdo sde</section><text>gshegs pa dang bral ba'i sems can rnams kyi gnas de dag 'tshal bar rngo mi thog pa'i slad du'o/ /bcom ldan 'das de dag ni sems can gzhan dag gi spyod yul ma lags shing / de bzhin gshegs pa'i gnas pa de lta bu de dag ni nyan thos dang rang sangs rgyas</text></item>
<item><p>19b5</p><section>mdo sde</section><text>thams cad kyi spyod yul ma lags te/ bcom ldan 'das spyod yul ma lags zhes bgyi ba ni spyod pa ma mchis shing / rnam par spyod pa ma mchis pa ste/ des na spyod yul ma lags zhes bgyi'o/ /de ci'i slad du zhe na/ bcom ldan 'das de la nyan thos</text></item>
<item><p>19b6</p><section>mdo sde</section><text>dag gam/ rang sangs rgyas dag gi spyod pa ma mchis pa'i slad du'o/ /de ci'i slad du zhe na/ bcom ldan 'das gnas pa de mtha' yas pa'i slad du'o/ /bcom ldan 'das ci'i slad du gnas pa mtha' yas pa lags she na/ bcom ldan 'das de bzhin</text></item>
<item><p>19b7</p><section>mdo sde</section><text>gshegs pa dag gi mos pa ni mtha' yas te/ gang gis kyang 'tshal bar rngo mi thog lags so/ /de ci'i slad du zhe na/ bcom ldan 'das gnas pa de ni yi ge ma mchis pa lags te/ yi ge ma mchis pa zhes bgyi ba ni brjod du ma mchis pa lags la/ yi ge</text></item>
<item><p>20a1</p><section>mdo sde</section><text>ni brjod pa kho na lags pas de'i slad du bcom ldan 'das de ni rang byung gi gnas pa ma lags so/ /bcom ldan 'das gang dag gnas pa de la rnam par lta bar mi 'gyur zhing rab tu 'tshal bar mi 'gyur ba'i sems can de dag 'jig rten gyi khams gzhan</text></item>
<item><p>20a2</p><section>mdo sde</section><text>nas shi 'phos pa lags so/ /gang dag gnas pa de glo bar chud par mi 'gyur ba de dag gis ni gnod pa chen po dang ldan par 'tshal bar bgyi'o/ /bcom ldan 'das de bzhin gshegs pa'i gnas pa de ni bcom ldan 'das don gyi sgo dang / chos kyi sgo de lags te/</text></item>
<item><p>20a3</p><section>mdo sde</section><text>'khor sgo drug khri brgyad stong dang ldan pa lags so/ /de bzhin gshegs pa rin po che'i bkod pa gcig pa'i byang chub ni nam mkha' lta bur tshad ma mchis shing / byang chub sems dpa' sems dpa' chen po de dag sgo gcig pa'i tshad las rjes su thob pa lags so/ /</text></item>
<item><p>20a4</p><section>mdo sde</section><text>sgo'i tshig 'di bstan cing bshad pa na byang chub sems dpa' sems dpa' chen po bdun khri bdun stong gis ni sgrib pa med pa'i chos kyi sgo rjes su thob ste/ 'di lta ste/ de bzhin gshegs pa'i gnas pa de nyid do/ /de dag thams cad kyis bdag cag gis deng byang chub</text></item>
<item><p>20a5</p><section>mdo sde</section><text>thob po/ /bdag cag gis deng byang chub thob po zhes bya ba'i tshig kyang smras so/ /srog chags bye ba khrag khrig phrag drug cu ni bla na med pa yang dag par rdzogs pa'i byang chub tu sems skyes te/ bcom ldan 'das kyis de dag sems dang po bskyed pa nyid kyis bla na</text></item>
<item><p>20a6</p><section>mdo sde</section><text>med pa yang dag par rdzogs pa'i byang chub tu lung bstan to/ /srog chags bye ba khrag khrig sa ya phrag brgyad ni chos rnams la chos kyi mig rdul med cing dri ma dang bral ba skyes so/ /dge slong sum stong ni len pa med par zag pa rnams las sems rnam par grol lo/ /</text></item>
<item><p>20a7</p><section>mdo sde</section><text>de nas bcom ldan 'das kyis de'i tshe 'dzum pa mdzad de/ bcom ldan 'das kyis 'dzum pa mdzad nas kyang / de nas de ma thag tu de'i tshe 'jig rten du 'od chen po byung bar gyur cing / sa chen po yang g.yos par gyur to/ /de nas tshe dang ldan pa kun dga' bos chos</text></item>
<item><p>20b1</p><section>mdo sde</section><text>gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das ga la ba der logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das 'dzum pa mdzad pa dang / 'jig</text></item>
<item><p>20b2</p><section>mdo sde</section><text>rten du snang ba chen po byung ba dang / 'jig rten du sa chen po g.yos pa'i rgyu ni gang lags/ rkyen ni gang lags/ bcom ldan 'das kyis bka' stsal pa/ kun dga' bo byang chub sems dpa' dra ba can gyi 'od kyis chos kyi sgo de bstan cing bshad pa na/ byang</text></item>
<item><p>20b3</p><section>mdo sde</section><text>chub sems dpa' bdun khri bdun stong gis sgrib pa med pa'i chos kyi phyag rgya'i sgo thob par gyur cing / kun dga' bo byang chub sems dpa' dra ba can gyi 'od kyis chos kyi sgo'i tshig bstan pa de ni nam mkhas yongs su zin pa'i sa phyogs de nyid du sangs rgyas brgyad</text></item>
<item><p>20b4</p><section>mdo sde</section><text>stong las blangs te/ blangs nas kyang de'i rjes la byang chub sems dpa' dra ba can gyi 'od sgrib pa med pa'i chos kyi sgos nges par byung ba dang sangs rgyas kyi zhing nas sangs rgyas kyi zhing du 'gro ba la mkhas par gyur pa'i phyir ro/ /yang de'i tshe shar phyogs su sangs rgyas kyi zhing</text></item>
<item><p>20b5</p><section>mdo sde</section><text>grangs med pa bdun cu rtsa brgyad 'das pa na 'jig rten gyi khams rin po che brtsegs pa gcig pa na/ de bzhin gshegs pa dgra bcom pa yang dag par rdzogs pa'i sangs rgyas rin chen mtha' yas khyu mchog ces bya ba da ltar bzhugs te 'tsho zhing gzhes la 'khor 'bum</text></item>
<item><p>20b6</p><section>mdo sde</section><text>phrag du ma la chos kyang ston to/ /bcom ldan 'das de'i rgyal tshab byang chub sems dpa' sems dpa' chen po don yod khyu mchog rnam par gnon ces bya ba de 'khor der 'dus par gyur te 'dug nas/ des gsung bsal ba'i sgra de thos te/ de bzhin gshegs</text></item>
<item><p>20b7</p><section>mdo sde</section><text>par shAkya thub pa'i 'od de yang mthong nas de bzhin gshegs pa rin chen mtha' yas khyu mchog la 'di skad ces gsol to/ /bcom ldan 'das gsung bsal ba'i sgra dang 'od gda' ba de su'i lags/ de nas de bzhin gshegs pa dgra bcom pa yang dag par rdzogs</text></item>
<item><p>21a1</p><section>mdo sde</section><text>pa'i sangs rgyas rin chen mtha' yas khyu mchog gis byang chub sems dpa' sems dpa' chen po don yod khyu mchog rnam par gnon de la bka' stsal pa/ don yod khyu mchog rnam par gnon nub phyogs su sangs rgyas kyi zhing 'di nas sangs rgyas kyi zhing grangs med pa</text></item>
<item><p>21a2</p><section>mdo sde</section><text>bdun cu rtsa brgyad 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba da ltar bzhugs te 'tsho zhing gzhes la/ 'di lta ste/ sems pa dpe med pa'i byang chub</text></item>
<item><p>21a3</p><section>mdo sde</section><text>sems dpa' rnams las brtsams nas byang chub sems dpa'i sde snod sems can thams cad yang dag par tshim par byed pa/ sems can thams cad kyi the tshom gcod pa zhes bya ba'i chos kyi rnam grangs kyi chos kyang ston to/ /de nas de bzhin gshegs pa</text></item>
<item><p>21a4</p><section>mdo sde</section><text>dgra bcom pa yang dag par rdzogs pa'i sangs rgyas rin chen mtha' yas khyu mchog la byang chub sems dpa' sems dpa' chen po don yod khyu mchog rnam par gnon gyis 'di skad ces gsol to/ /bcom ldan 'das bcom ldan 'das de bzhin gshegs pa</text></item>
<item><p>21a5</p><section>mdo sde</section><text>shAkya thub pa la blta ba dang / phyag bgyi ba dang / bsnyen bkur bgyi ba dang / sems pa dpe med pa'i byang chub sems dpa' sems dpa' chen po dag blta ba'i slad du 'jig rten gyi khams mi mjed der bdag mchi bar bgyi'o/ /de skad ces gsol pa</text></item>
<item><p>21a6</p><section>mdo sde</section><text>dang / bcom ldan 'das de bzhin gshegs pa rin chen mtha' yas khyu mchog gis byang chub sems dpa' sems dpa' chen po don yod khyu mchog rnam par gnon la 'di skad ces bka' stsal to/ /rigs kyi bu khyod de'i dus la da bab par shes na rigs kyi bu</text></item>
<item><p>21a7</p><section>mdo sde</section><text>khyod song la sangs rgyas kyi zhing der shes bzhin du gnas par yang byos shig /de ci'i phyir zhe na/ don yod khyu mchog rnam par gnon 'jig rten gyi khams mi mjed der skyes pa'i byang chub sems dpa' sems dpa' chen po gang dag skyes pa de dag bsnyen par</text></item>
<item><p>21b1</p><section>mdo sde</section><text>dka' ba'i phyir ro/ /nga'i tshig gis gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes bsnyun gsol la/ de bzhin gshegs pa de la lag pa lta bu'i pad ma 'di yang phul cig /de nas</text></item>
<item><p>21b2</p><section>mdo sde</section><text>byang chub sems dpa' sems dpa' chen po don yod khyu mchog rnam par gnon stan las langs nas/ bcom ldan 'das de'i zhabs la mgo bos phyag 'tshal te/ bskor ba yang byas nas byang chub sems dpa' bdun khri brgyad stong dang lhan cig tu 'jig rten</text></item>
<item><p>21b3</p><section>mdo sde</section><text>gyi khams mi mjed du 'ongs te/ de 'ongs nas de ma thag tu 'jig rten gyi khams mi mjed na me tog gi shing ngam/ 'bras bu'i shing ji snyed yod pa de dag thams cad kyis de'i tshe dus ma yin pa'i me tog dag dang / dus ma yin pa'i 'bras bu dag gtor to/ /</text></item>
<item><p>21b4</p><section>mdo sde</section><text>me tog gi char pa yang bab po/ /spos kyi char pa rnam pa sna tshogs dag kyang bab po/ /rol mo'i sgra rnam pa sna tshogs dag kyang grag go/ /de nas byang chub sems dpa' sems dpa' chen po don yod khyu mchog rnam par gnon rgyal po'i khab 'od ma'i tshal</text></item>
<item><p>21b5</p><section>mdo sde</section><text>bya ka lan da ka gnas pa ga la ba der song ste phyin nas/ bcom ldan 'das kyi zhabs la mgo bos phyag 'tshal te/ lag pa gnyi gas bcom ldan 'das kyi zhabs la bzung ngo / /gdong gis kyang yongs su gtugs te/ tshig de skad ces kyang gsol to/ /</text></item>
<item><p>21b6</p><section>mdo sde</section><text>bcom ldan 'das byang chub sems dpa' don yod khyu mchog rnam par gnon bcom ldan 'das kyi zhabs la mgo bos phyag 'tshal lo/ /de skad ces gsol pa dang / bcom ldan 'das kyis byang chub sems dpa' sems dpa' chen po don yod khyu mchog rnam</text></item>
<item><p>21b7</p><section>mdo sde</section><text>par gnon la 'di skad ces bka' stsal to/ /don yod khyu mchog rnam par gnon bkur sti byas pa dang / mchod pa dang / ri mo byas par gyur cig /de nas byang chub sems dpa' sems dpa' chen po don yod khyu mchog rnam par gnon sa las langs</text></item>
<item><p>22a1</p><section>mdo sde</section><text>te spyan sngar 'dug nas bcom ldan 'das la 'di skad ces gsol to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin chen mtha' yas khyu mchog bcom ldan 'das la gnod pa chung ngam/ nyam</text></item>
<item><p>22a2</p><section>mdo sde</section><text>nga ba nyung ngam/ bskyod pa yang ngam/ stobs dang bde bar reg pa la gnas sam/ zhes bsnyun gsol zhing / bcom ldan 'das la bcom ldan 'das kyis lag pa lta bu'i pad ma bskur ba lags na/ bcom ldan 'das kyis thugs brtse ba nye bar</text></item>
<item><p>22a3</p><section>mdo sde</section><text>bzung ste/ byang chub sems dpa' don yod khyu mchog rnam par gnon las bzhes su gsol/ bcom ldan 'das kyis byang chub sems dpa' don yod khyu mchog rnam par gnon las lag pa lta bu'i pad ma de bzhes te/ bzhes nas kyang byang chub</text></item>
<item><p>22a4</p><section>mdo sde</section><text>sems dpa' sems dpa' chen po don yod khyu mchog rnam par gnon la bka' stsal pa/ don yod khyu mchog rnam par gnon ci bcom ldan 'das de bzhin gshegs pa rin chen mtha' yas khyu mchog gnod pa chung ngam/ nyam nga ba nyung ngam/ 'gyur ba</text></item>
<item><p>22a5</p><section>mdo sde</section><text>mi mnga' 'am/ gsol pa/ bcom ldan 'das de bzhin gshegs pa rin chen mtha' yas khyu mchog de gnod pa chung zhing stobs dang ldan la 'gyur ba mi mnga' ste/ sangs rgyas kyi zhing de na bde bar reg pa la gnas lags so/ /de nas bcom ldan 'das</text></item>
<item><p>22a6</p><section>mdo sde</section><text>kyis byang chub sems dpa' sems dpa' chen po ma pham pa la lag pa lta bu'i pad ma de byin no/ /de nas byang chub sems dpa' sems dpa' chen po ma pham pas lag pa lta bu'i pad ma de blangs nas tshig gsol pa/ bcom ldan 'das dge ba'i rtsa ba 'dis rigs kyi</text></item>
<item><p>22a7</p><section>mdo sde</section><text>bu dang / rigs kyi bu mo gang dag bla na med pa yang dag par rdzogs pa'i byang chub tu sems skyed pa de dag gi sangs rgyas kyi zhing yongs su dag par gyur cig /sems can yongs su smin par gyur cig /de ci'i slad du zhe na/ bcom ldan 'das sems can</text></item>
<item><p>22b1</p><section>mdo sde</section><text>yongs su ma smin pa rnams la chos bstan pa dang / sems can dge ba'i rtsa ba ma skyed pa rnams dang / dge ba'i rtsa ba chung ngu rnams dang / dman pa la mos pa rnams la chos bstan pa dka' ba'i slad du ste/ de ci'i slad du zhe na/ bcom ldan 'das lag pa</text></item>
<item><p>22b2</p><section>mdo sde</section><text>lta bu'i pad ma 'di las 'jig rten gyi khams ji snyed mthong bar 'tshal ba de snyed kyang mthong ba dang / lag pa lta bu'i pad ma 'di nyid las bcom ldan 'das de bzhin gshegs pa rin chen mtha' yas khyu mchog de'i 'jig rten gyi khams rin po che'i phung po zhes bgyi ba gang</text></item>
<item><p>22b3</p><section>mdo sde</section><text>lags pa de yang mthong ba dang / 'jig rten gyi khams de na byang chub sems dpa' gang dag theg pa la yang dag par zhugs pa de dag kyang mthong ba dang / de na gang nyan thos phun sum tshogs pa phal cher rig pa gsum dang ldan pa dang / rig pa drug dang ldan</text></item>
<item><p>22b4</p><section>mdo sde</section><text>pa de dag kyang mthong bar 'gyur ba'i slad du'o/ /bcom ldan 'das de bzhin gshegs pa de'i sangs rgyas kyi zhing der pad ma de dag las kyi rnam par smin pa chen pos mngon par grub pa lags te/ bcom ldan 'das de lta lags pas na dge ba'i rtsa ba de ni byang chub</text></item>
<item><p>22b5</p><section>mdo sde</section><text>sems dpa' dag chos thams cad la sgrib pa ma mchis par bgyi ba'i slad du yongs su bsngo bar bgyi'o/ /bcom ldan 'das dge ba'i rtsa ba de ni byang chub sems dpa' gang dag bla na med pa yang dag par rdzogs pa'i byang chub tu sems ma bskyed pa de dag kyang byang</text></item>
<item><p>22b6</p><section>mdo sde</section><text>chub tu sems bskyed pa'i slad du yongs su bsngo bar bgyi'o/ /dge ba'i rtsa ba de yang ji ltar de bzhin gshegs pas chos thams cad kyi de bzhin nyid mngon par rdzogs par sangs rgyas pa dang / 'khrug pa ma mchis pa'i de bzhin nyid mngon par rdzogs par sangs</text></item>
<item><p>22b7</p><section>mdo sde</section><text>rgyas par de ltar yongs su bsngo bar bgyi'o/ /de nas bcom ldan 'das kyis byang chub sems dpa' bzang skyong la 'di skad ces bka' stsal to/ /bzang skyong khyod kyis byams pas gang smras pa shes sam/ de bzhin gshegs pas mngon par rdzogs par sangs</text></item>
<item><p>23a1</p><section>mdo sde</section><text>rgyas pa'i chos de dag gang yin/ gsol pa/ bcom ldan 'das gang dag de bzhin gshegs pas de bzhin nyid mngon par rdzogs par sangs rgyas shing / mi 'khrugs pa nyid mngon par rdzogs par sangs rgyas pa'i chos de dag gang yang ma</text></item>
<item><p>23a2</p><section>mdo sde</section><text>mchis lags te/ bcom ldan 'das 'di ltar de bzhin gshegs pas chos de dag dmigs pa ma lags shing / de dag ni chos kyang ma lags chos ma mchis pa yang ma lags pa'i slad du'o/ /bcom ldan 'das gal te chos shig dmigs par gyur na ni de</text></item>
<item><p>23a3</p><section>mdo sde</section><text>bzhin gshegs pas chos kyi 'du shes dmigs pa kho nar 'gyur ba zhig na 'du shes ni mi dmigs lags so/ /de ci'i slad du zhe na/ bcom ldan 'das 'du shes thams cad ma mchis lags te re zhig de bzhin gshegs pas bdag nyid kyang ma dmigs lags na 'du shes rnams yang</text></item>
<item><p>23a4</p><section>mdo sde</section><text>dag par dmigs par 'gyur ba lta smos kyang ci 'tshal/ chos rnams la chos kyi 'du shes yang dag par 'jug par 'gyur ba lta smos kyang ci 'tshal/ bcom ldan 'das chos de dag kyang 'du shes ji lta ba bzhin lags te/ de lta lags pas bcom ldan 'das kyis chos gang yang gzung bar ma gsungs/</text></item>
<item><p>23a5</p><section>mdo sde</section><text>nges par 'byung bar ma gsungs/ yang dag par 'da' bar ma gsungs/ 'thob par ma gsungs lags te/ de ci'i slad du zhe na/ bcom ldan 'das gal te de bzhin gshegs pas chos rnams btsal bar bgyi na de gang nas btsal bar bgyi lags/ chos de dag ni</text></item>
<item><p>23a6</p><section>mdo sde</section><text>de bzhin nyid de de bzhin nyid la de bzhin gshegs pa ma mchis pa dang / de bzhin gshegs pa ni de bzhin te/ de bzhin nyid kyi rnam pas de bzhin gshegs pa lags pa dang / de bzhin gshegs pa ni mtshan ma ma mchis pa ste mtshan ma ma mchis pa'i rnam</text></item>
<item><p>23a7</p><section>mdo sde</section><text>pas de bzhin gshegs pa lags pa dang / de bzhin gshegs pa ni mtshan ma dang bral ba ste/ mtshan ma dang bral ba'i rnam pas de bzhin gshegs pa lags pa dang / de bzhin gshegs pa ni bsam 'tshal ba ste bas ma 'tshal ba'i rnam pas de bzhin</text></item>
<item><p>23b1</p><section>mdo sde</section><text>gshegs pa lags pa dang / de bzhin gshegs pa ni 'khrug pa ma mchis pa ste/ 'khrug pa ma mchis pa'i rnam pas de bzhin gshegs pa lags pa dang / chos thams cad kyang de bzhin gshegs pa ji lta ba bzhin te/ ji lta ba bzhin gyi rnam pas</text></item>
<item><p>23b2</p><section>mdo sde</section><text>de bzhin gshegs pa lags shing / bcom ldan 'das de ltar chos thams cad ni de bzhin gshegs pa lags te/ bcom ldan 'das des na de bzhin gshegs pa pad ma dag la bzhugs pa lags shing / pad ma dag la bzhugs pa ji lta ba bzhin</text></item>
<item><p>23b3</p><section>mdo sde</section><text>du de bzhin gshegs pa nyid dang sangs rgyas nyid la bzhugs pa yang de dang 'dra lags te/ gang la bzhugs pa de la yang mi 'dzin cing mi dmigs pa de dag ni 'jig rten na sbyin gnas rnams zhes bgyi ba'i grangs su mchi ba'i slad du'o/ /de skad ces gsol pa</text></item>
<item><p>23b4</p><section>mdo sde</section><text>dang / bcom ldan 'das kyis byang chub sems dpa' sems dpa' chen po bzang skyong la 'di skad ces bka' stsal to/ /bzang skyong khyod gang la gnas nas de skad ces ston/ bzang skyong gis gsol pa/ bcom ldan 'das bdag ni 'jig rten gang la</text></item>
<item><p>23b5</p><section>mdo sde</section><text>gnas pa de nyid la gnas nas de skad ces ston lags te/ ji ltar byis pa dag gis bzung ba bzhin du ni ma lags so/ /byis pa dag gis bzung ba gang zhe na/ 'khrug pa lags te/ gang gi slad du 'khrug pa bzung ba de'i slad du 'khrug cing rab tu 'khrug</text></item>
<item><p>23b6</p><section>mdo sde</section><text>lags so/ /bcom ldan 'das 'jig rten ni mi gnas pa lags te/ ji ltar 'jig rten mi gnas pa lags she na/ sgyu ma'i gnas la 'jig rten mi gnas te/ byis pa rnams ni de la bdag gi gnas ni 'jig rten gyi gnas lags so/ /zhes rtsod de/</text></item>
<item><p>23b7</p><section>mdo sde</section><text>de ni byis pa rnams kyi 'gro ba ma lags pa'i slad du'o/ /smig rgyu'i gnas la 'jig rten mi gnas shing mi rtag pa'i gnas la 'jig rten mi gnas te byis pa rnams kyi skrag pa lags pa'i slad du'o/ /mig yor gyi gnas la 'jig rten mi gnas te/ 'phags pa rnams dang</text></item>
<item><p>24a1</p><section>mdo sde</section><text>tha mi dad pa'i slad du'o/ /mi sdug pa'i gnas la 'jig rten mi gnas te/ byis pa rnams ni las kyi kun nas slong ba'i slad du'o/ /bcom ldan 'das 'jig rten gyi gnas 'di la 'jig rten gyi 'khrug pa'i skabs ma mchis lags te/ bcom</text></item>
<item><p>24a2</p><section>mdo sde</section><text>ldan 'das de lta lags pas bdag gi gnas ni 'jig rten gyi gnas kho na lags so/ /de nas bcom ldan 'das kyis byang chub sems dpa' bzang skyong la bka' stsal pa/ bzang skyong ci khyod kyis chos yang dag par mthong bas de skad ces ston tam/</text></item>
<item><p>24a3</p><section>mdo sde</section><text>gsol pa/ bcom ldan 'das chos gang dag lags pa de dag ni bcom ldan 'das kyis kyang mngon par rdzogs par sangs ma rgyas pa kho na lags so/ /de skad ces gsol pa dang / bcom ldan 'das kyis byang chub sems dpa' sems dpa' chen po bzang</text></item>
<item><p>24a4</p><section>mdo sde</section><text>skyong la 'di skad ces bka' stsal to/ /bzang skyong ci ngas chos rnams mngon par rdzogs par sangs ma rgyas sam/ gsol pa/ bcom ldan 'das ci chos rnams mngon par rdzogs par 'tshang rgya lags sam/ bcom ldan 'das kyis mngon par rdzogs par sangs</text></item>
<item><p>24a5</p><section>mdo sde</section><text>rgyas pa gang dag lags pa de dag kyang ci chos rnams lags sam/ 'on te chos ma mchis pa rnams lags/ bcom ldan 'das kyis bka' stsal pa/ bzang skyong legs so legs so/ /de bzhin gshegs pas chos rnams mngon par rdzogs par</text></item>
<item><p>24a6</p><section>mdo sde</section><text>sangs rgyas pa gang dag yin pa de dag ni chos rnams kyang ma yin/ chos rnams med pa yang ma yin te/ bzang skyong de la nga'i ye shes mi rgyu zhing mig mi 'jug la/ 'gro ba mi shes shing blo mi 'jug ste/ snang ba mi shes shing yongs su gcod pa mi shes la mi 'dzin</text></item>
<item><p>24a7</p><section>mdo sde</section><text>te/ de dag ni kun nas nyon mongs pa yang ma yin/ rnam par byang ba yang ma yin pa'i phyir ro/ /bzang skyong 'on kyang gal te gang mtshan nyid med pa'i spyod pa'i 'du shes dang / mtshan nyid med pa'i spyod pa'i chos de dag ngas bstan kyang bzang skyong sems can rnams</text></item>
<item><p>24b1</p><section>mdo sde</section><text>de la rmongs par 'gyur ro/ /bzang skyong chos de la de bzhin gshegs pa dang / byang chub sems dpa' sems dpa' chen po srid pa tha ma pa ma gtogs par chog shes pa su yang mi rnyed mi dmigs so/ /bzang skyong byang chub sems dpa' sems dpa' chen po</text></item>
<item><p>24b2</p><section>mdo sde</section><text>srid pa tha ma pa dang / skye ba gcig gis thogs pa gang dag yin pa de dag kyang chos de dag bstan pa thos na skrag par 'gyur na de dag pas gzhan pa'i sems can tha chad rnams lta ci smos te/ de dag gis chos de dag rtogs par 'gyur ba 'di ni</text></item>
<item><p>24b3</p><section>mdo sde</section><text>gnas med do/ /bzang skyong dge slong dang / dge slong ma dang / dge bsnyen dang / dge bsnyen ma lus ma bsgoms pa dag dang / sems ma bsgoms pa dag dang / tshul khrims ma bsgoms pa dag dang / shes rab ma bsgoms pa dag 'byung bar 'gyur ba'i</text></item>
<item><p>24b4</p><section>mdo sde</section><text>dus de lta bu 'byung bar 'gyur zhing / bzang skyong tshod de lta bu 'byung bar 'gyur te/ de dag gis rnam par mi rtog cing kun nas nyon mongs pa med la/ snang ba med pa'i byang chub la ma zhugs pa'i de bzhin gshegs pa rnams kyi de bzhin gshegs pa'i gter dang /</text></item>
<item><p>24b5</p><section>mdo sde</section><text>chos kyi gter bstan pa'i chos kyi rnam grangs de thos nas skrag cing dngang la dngang bar 'gyur zhing g.yang sa chen por yang ltung bar 'gyur ro/ /de bzhin gshegs pas chos thams cad mngon par rdzogs par sangs rgyas so zhes ji skad brjod de/ de la nga'i ye</text></item>
<item><p>24b6</p><section>mdo sde</section><text>shes mi 'jug cing mig mi 'jug la/ blo mi 'jug go zhes de skad ces kyang gsungs pa'i phyir ro/ /de'i phyir de lta bu'i mdo sde 'dzin pa'i dge slong de dag la gnod sems su gyur pa'i sems dang ldan pa dag dang / zhe 'gras par gyur pa'i sems dang ldan pa dag</text></item>
<item><p>24b7</p><section>mdo sde</section><text>gsod pa'i 'du shes bskyed par 'gyur zhing / 'khrug long gi 'du shes bskyed par 'gyur ro/ /bzang skyong nga la 'khrug long byed pa gang dag yin pa de dag yongs su 'dzin par 'gyur zhing / nga'i yang dag pa'i ye shes rab tu ston par byed pa de dag brnyas par 'gyur</text></item>
<item><p>25a1</p><section>mdo sde</section><text>ba'i dus de lta bu ji tsam du phyin ci log tu 'gyur ba la ltos/ bzang skyong de bzhin gshegs pa slob dpon mi mnga' zhing rang byung la da ltar 'khor gyi nang du seng ge'i sgra yang dag par sgrogs par mdzad na/ mi blun po de dag ni de bzhin gshegs pa mi</text></item>
<item><p>25a2</p><section>mdo sde</section><text>shes shing / de bzhin gshegs pa'i chos nyid mi shes te/ de dag mi shes shing ma mthong bas de'i tshe nga'i bsngags pa gang yin pa de la de dag bsngags pa ma yin pa'i 'du shes 'byung bar 'gyur zhing / gang nga'i bsngags pa ma yin pa de la ni de dag bsngags</text></item>
<item><p>25a3</p><section>mdo sde</section><text>pa'i 'du shes 'byung ba la ltos/ bzang skyong nga'i bsngags pa ma yin pa yang gang zhe na/ bzang skyong chos gang la la 'dzin pa'i chos 'di ni bzang skyong nga'i bsngags pa ma yin pa ste/ de'i tshe de dag ni bsngags pa ma yin pa smra ba dag dang / 'khrug long byed pa dag dang /</text></item>
<item><p>25a4</p><section>mdo sde</section><text>dge sbyong sun 'byin pa dag dang / dge sbyong gdol pa dag dang / dge sbyong myags pa dag dang / dge sbyong shing rul pa lta bu dag dang / mu stegs can gzhan gyi spyod yul gyi lta ba can dag dang / gnyis la spyod pa dag dang / rtag chad du smra ba dag dang / chos</text></item>
<item><p>25a5</p><section>mdo sde</section><text>'dzin pa chos kyi rlom sems nyid la gnas pa dag dang / spros pa dang bcas pa dag dang / mngon par 'du byed pa dang bcas pa dag dang / 'jig rten rgyang pan pa la dga' ba dag dang / 'khor ba na spyod pa dag dang / yang dag pa'i lta ba'i lam la phyir phyogs pa dag</text></item>
<item><p>25a6</p><section>mdo sde</section><text>yin par ngas rab tu bstan pa yin no/ /de'i tshe de dag ni don dam pa'i 'du shes can dag dang / me'i sbyin bsreg 'dzin pa dag dang / ral pa can ma yin pa dag dang / las smra ba dag dang / byed pa smra ba dag tu 'gyur te/ bzang skyong gal te ting nge 'dzin de lta bu zhig</text></item>
<item><p>25a7</p><section>mdo sde</section><text>yod par gyur na de dag kyang byang chub mngon par rdzogs par sangs rgyas par 'gyur ro/ /bzang skyong de dag ni nga yongs su mya ngan las 'das nas de la las dang byed pa dag gis skyon dag mthong ste/ ldog pa rjes su thob nas/ nga'i bstan pa la rab tu 'byung bar 'gyur zhing chos de</text></item>
<item><p>25b1</p><section>mdo sde</section><text>dag nub par byed par 'gyur te/ bzang skyong de lta bas na nga yongs su mya ngan las 'das nas/ mi blun po de dang de dag me'i mchod sbyin pa ral pa can lta bu dang / rgan zhugs lta bu dang / rmun po lta bur yang 'gyur ro/ /bzang skyong de dag ni dmigs pa dang bcas pa dang /</text></item>
<item><p>25b2</p><section>mdo sde</section><text>spros pa dang bcas pa dang / mngon par 'du byed pa dang bcas pa dang / 'jig rten pa'i yang dag pa'i lta bas nga'i las dang byed pa la 'jug par byed cing / sangs rgyas kyi ye shes cung zad tsam rjod par byed pa gang dag yin pa de dang de dag ni nga'i bsngags pa ma</text></item>
<item><p>25b3</p><section>mdo sde</section><text>yin pa smra ba dag ste/ de dag nges par 'byung bar ma yin par smra ba'o zhes nga smra'o/ /de ci'i phyir zhe na/ bzang skyong de dang de dag ni bskal pa grangs med pa bye bas yang dag par bsgrubs pa'i byang chub de spong ba'i me mdag phra mo dag gis sreg par byed pa yin</text></item>
<item><p>25b4</p><section>mdo sde</section><text>te/ bzang skyong de dag ni de bzhin gshegs pa'i bsngags pa ma yin pa smra ba dag dang / 'khrug long byed pa dag yin no/ /bzang skyong de bzhin gshegs pa'i bsngags pa smra ba dag dang / gsungs pa smra ba de dag kyang gang zhe na/ bzang skyong chos</text></item>
<item><p>25b5</p><section>mdo sde</section><text>thams cad 'dzin pa med pa dag dang / spros pa med pa dag dang / mngon par 'du byed pa med pa dag dang / dus gsum rjes su tshol ba dag dang / yi ge med pa dag dang / 'dor ba med pa dag ste/ bzang skyong de dang de dag ni de bzhin gshegs pa'i bsngags pa smra ba</text></item>
<item><p>25b6</p><section>mdo sde</section><text>dag dang / gdags pa mi byed pa dag dang / sangs rgyas kyi sras dag dang / thugs kyi sras dag dang / chos las skyes pa dag yin no/ /bzang skyong mdo sde 'di lta bu ston pa dang / mdo sde 'di lta bu yang dag par len pa gang dag yin pa de dang de dag ni bzang skyong de</text></item>
<item><p>25b7</p><section>mdo sde</section><text>bzhin gshegs pas gsungs pa smra ba dag dang / chos smra ba dag dang / de bzhin gshegs pa'i bstan pa la chos kyi rjes su 'thun pa'i chos la zhugs pa dag dang / nga'i sras dag dang / thugs kyi sras dag dang / zhal nas skyes pa dag dang / ngas byin gyis</text></item>
<item><p>26a1</p><section>mdo sde</section><text>brlabs pa dag dang / ngas bskos pa dag dang / ngas yang dag par dga' bar byas pa dag yin zhing de dag gis chos kyi mchod sdong btsugs pa yin/ de dag gis chos kyi rnga yang brdungs pa yin zhing de dag gis chos kyi dung yang bus pa yin/ de</text></item>
<item><p>26a2</p><section>mdo sde</section><text>dag gis chos kyi rgyal mtshan yang bsgreng ba yin zhing / sangs rgyas bcom ldan 'das rnams kyis de dag gis spyod pa bstsags pa yin/ de dag gi yon tan gyi phreng ba 'di yang rjes su 'brang bar byed cing de dag gi srung ba bzhag pa yang yin/ de dag ni phyir rgol ba</text></item>
<item><p>26a3</p><section>mdo sde</section><text>rnams tshar gcod par yang 'gyur zhing de dag ni 'jig rten gyi me tog lta bu dag kyang yin/ de dag 'byung ba yang mchog tu rnyed par dka' zhing de dag gi mthong ba yang rnam par dag pa yin/ de dag ni byang chub kyi snod kyang yin zhing de dag ni byang chub sems dpa' rnams kyis</text></item>
<item><p>26a4</p><section>mdo sde</section><text>yang dag par dga' bar byas pa dag kyang yin/ de dag ni de bzhin gshegs pa rnams kyis yang dag par dga' bar byas pa dag kyang yin/ de dag gi chos kyi mig kyang phye ba yin zhing de dag chos thams cad la sgrib pa med pa yang yin/ de dag ni de bzhin</text></item>
<item><p>26a5</p><section>mdo sde</section><text>gshegs pa mnyes par byed par 'os pa dag kyang yin zhing de dag ni de bzhin gshegs pa rnams la byas pa gzob dag kyang yin/ de dag ni chos kyi rgyan gyis brgyan pa dag kyang yin zhing ye shes kyis brlan pa dag kyang yin/ de dag ni chos kyi char pa 'bebs par byed</text></item>
<item><p>26a6</p><section>mdo sde</section><text>pa dag kyang yin zhing rgyal ba'i thugs kyi sras dag tshim par byed pa dag kyang yin/ de dag ni sangs rgyas kyi chos rnams kyis rnam par 'phel bar byed pa dag kyang yin zhing de dag ni yon tan gyi lo ma rnams skyes pa dag kyang yin/ de dag ni byang chub kyi yan lag gi me</text></item>
<item><p>26a7</p><section>mdo sde</section><text>tog rnams kyis me tog kun tu rgyas pa dag kyang yin zhing / de dag gi ni 'dod chags dang bral ba'i 'bras bu rnams rab tu byed pa dag kyang yin/ de dag ni byang chub kyi snying po la 'dug pa dag kyang yin zhing de dag gis bla na med pa yang dag par rdzogs pa'i byang chub</text></item>
<item><p>26b1</p><section>mdo sde</section><text>thob pa yang yin/ de dag ni lam ston par byed pa dag kyang yin zhing de dag ni chos kyi sbyin pas rlan par byed pa dag kyang yin no/ /bzang skyong mdor na rigs kyi bu de dag gi yon tan rnams te/ bzang skyong gal te de bzhin gshegs pas thams cad yang</text></item>
<item><p>26b2</p><section>mdo sde</section><text>dag par bstan kyang de ni yid ches par dka' bar 'gyur ro/ /bzang skyong de dang de dag ni nga'i bsngags pa smra ba dag dang / chos kyi rjes su 'thun pa'i chos smra ba dag yin no/ /bzang skyong 'di lta ste/ dper na mi zhig gis mtsho ma dros pa mthong bar gyur cing</text></item>
<item><p>26b3</p><section>mdo sde</section><text>de'i bsngags pa yang thos par gyur la/ de'i tshe des sngon ma mthong ba'i mtsho chen po gzhan zhig kyang mthong nas mtsho ma dros pa de ni 'di'i tshad kho na'o zhes tshig smra bar byed cing de bdag gis ma dros pa'i bsngags pa brjod do zhes zer la/ bsngags pa ma yin pa</text></item>
<item><p>26b4</p><section>mdo sde</section><text>nyid smra ba de bzhin du bzang skyong de dag ni mi blun po dag yin zhing de dag ni yon tan de lta bu dag dang / ye shes de lta bu dag dang bral ba dag ste/ de dag ni bdag cag gis de bzhin gshegs pa'i bsngags pa brjod par bya'o zhes zer la/ 'jig rten pa'i yang dag</text></item>
<item><p>26b5</p><section>mdo sde</section><text>pa'i lta ba dang / mngon par 'du byed pa dang bcas shing zag pa dang bcas pa'i phung po thams cad kyi sbyor bas kun tu spyod par byed cing / de bzhin gshegs pa'i ye shes de ni thogs pa med pa'o zhes tshig de skad ces kyang smra bar byed de/ de dag ni bdag cag gis bsngags pa</text></item>
<item><p>26b6</p><section>mdo sde</section><text>brjod par bya'o zhes zer la/ bsngags pa ma yin pa nyid smra bar 'gyur ro/ /bzang skyong 'di lta ste dper na mi la la zhig gis gser ni kha dog ser po dang gser ni kha dog ser po snang ba'o zhes gser gyi ming thos par gyur la/ des 'dzam bu'i chu bo'i gser gyi kha dog mthong zhing</text></item>
<item><p>26b7</p><section>mdo sde</section><text>rin thang yang thos nas/ kye mi khyod ni du smra ba ste/ khyod kyis smras pa de la gser gyi kha dog ser po de med do zhes spong bar byed cing / gshe bar byed pa de bzhin du bzang skyong mi blun po mig med pa de dag gis de bzhin gshegs pa'i mtshan thos shing chos</text></item>
<item><p>27a1</p><section>mdo sde</section><text>kyi ming thos kyang / chos kyi ming de yang yang dag pa'i lta ba'o zhes de skad thos shing / de bzhin gshegs pa'i mtshan de yang mtshan phun sum tshogs pa dang / rigs phun sum tshogs pa dang / spyod yul phun sum tshogs pa dang / 'khor phun sum</text></item>
<item><p>27a2</p><section>mdo sde</section><text>tshogs pa dang / cho ga dang spyod pa phun sum tshogs pa'o zhes de skad thos la/ de bzhin gshegs pa ye shes kyi mtshan nyid gang gis de bzhin gshegs pa dgra bcom pa yang dag par rdzogs pa'i sangs rgyas zhes bya ba'i grangs su 'gro ba dang / chos kyi mtshan nyid</text></item>
<item><p>27a3</p><section>mdo sde</section><text>gang gis de bzhin gshegs pas chos thams cad gsungs pa'i de bzhin gshegs pa'i mtshan nyid kyi ye shes de ni thos par ma gyur te/ gang gi tshe de dag de bzhin gshegs pa'i ye shes kyi mtshan nyid de thos par gyur pa de'i tshe mi blun po de dag de ni de ltar ma yin no/ /</text></item>
<item><p>27a4</p><section>mdo sde</section><text>zhes de skad ces smra bar 'gyur ro/ /bzang skyong 'di lta ste dper na mi la la zhig gis rgya mtsho chen po'i ming thos par gyur la/ rgya mtsho chen po'i yon tan rnams ni thos par ma gyur te/ gang gi tshe des rgya mtsho chen po ni 'phang du dpag tshad brgyad khri bzhi stong yod</text></item>
<item><p>27a5</p><section>mdo sde</section><text>la thad kar ni dpag tshad tshad med pa dang / rin po che rnam pa sna tshogs kyis gang ba dang ro gcig cing gang ba yang med bri ba yang med pa yin no zhes rgya mtsho chen po'i yon tan bsgrags pa thos shing yon tan bsgrags pa de des thos nas chu bo chen po dag kyang 'bab la/ gang</text></item>
<item><p>27a6</p><section>mdo sde</section><text>bar yang mi 'gyur ba dang / de las rin po che de snyed 'byung bar yang 'gyur ba dang / de yang rgyar ni dpag tu med pa yin no zhes ji skad bya zhes yid mi ches shing rgya mtsho chen po'i yon tan de lta bu de dag yin pa 'di ni gnas med do zhes zer ba de bzhin du/ bzang</text></item>
<item><p>27a7</p><section>mdo sde</section><text>skyong mi blun po de dag gis de bzhin gshegs pa'i mtshan thos par gyur cing sangs rgyas kyi sgra thos par gyur kyang / de bzhin gshegs pa'i yon tan de dag des thos par ma gyur cing chos shes pa'i yon tan dag thos par ma gyur te/ gang gi tshe des thams cad</text></item>
<item><p>27b1</p><section>mdo sde</section><text>mkhyen pa'i ye shes chos dkon mchog dpag tu med pas gang ba/ 'dod chags dang bral ba dang / rnam par grol ba chen po sgrub par byed pa dpag tu med pa/ sangs rgyas kyi spyan sgrib pa med pa/ zag pa med pa'i chos gang ba yang med/ bri ba yang</text></item>
<item><p>27b2</p><section>mdo sde</section><text>med pa dang / gting dpag dka' ba dang / mi 'khrugs pa dang / chos thams cad kyi ye shes kyi phyag rgya dang / ji ltar rgya mtsho chen po mi'i ro dang lhan cig tu mi gnas pa de bzhin du de bzhin gshegs pa lta ba thibs po thams cad kyis chud zos pa'i</text></item>
<item><p>27b3</p><section>mdo sde</section><text>sems can rnams dang lhan cig mi gnas pa dang / ji ltar rgya mtsho chen po 'di lta ste/ lan tshwa'i ror ro gcig pa de bzhin du de bzhin gshegs pa'i rnam par grol bar ro gcig par 'gyur ba'i chos kyi rnam grangs de lta bu de thos shing de dag de skad ces thos nas khong du</text></item>
<item><p>27b4</p><section>mdo sde</section><text>chud par mi byed cing mngon par yid ches par mi byed la/ mos par mi byed de/ de lta ma yin no zhes tshig smra bar byed do/ /bzang skyong mi blun po de dag bdag cag gis ci shes zhe'am/ bdag cag gis ji snyed bslabs zhes de ltar yang lta bar mi 'gyur ba</text></item>
<item><p>27b5</p><section>mdo sde</section><text>la ltos/ re zhig bdag cag nyid kyi spyod pa yang mi shes pa dang / bdag cag ga las spyad ces gnas mi shes pa dang / las mi shes pa dang / rnam par smin pa mi shes pa dang / bdag cag las gang gis 'dir skyes pa dang / bdag cag gi las 'dir</text></item>
<item><p>27b6</p><section>mdo sde</section><text>skyes pa dang / bdag cag gi 'gro ba yang gang yin pa dang / bdag cag rnam pa ji lta bu dang / sbyor ba ji lta bu dang / bdag cag shes pa dang ldan zhing las byed dam/ shes pa dang mi ldan zhing las byed ces de dag gis de skad ces bdag nyid brjod par bya'o/ /</text></item>
<item><p>27b7</p><section>mdo sde</section><text>gal te chos de dag la mi blun po de dag chos kyi 'du shes dang nga'i bsngags pa ma yin pa'i 'du shes bskyed na nga'i tshig gis mi blun po de dag mdo sde dag la mi rton par 'gyur ro/ /nga 'das nas de bzhin gshegs pa'i bsngags pa brjod pa dang / chos kyi bsngags pa</text></item>
<item><p>28a1</p><section>mdo sde</section><text>brjod pa dang / dge 'dun gyi bsngags pa brjod pa na de la khyed cag gis mi gus par mi bya zhing yid mi ches par ma yin la/ sems gzhan du 'gyur ba dang / mngon par mi dga' bar mi bya'o zhes kyang de bzhin gshegs pas gsungs so/ /gal te de la ngas</text></item>
<item><p>28a2</p><section>mdo sde</section><text>gdams ngag bskyed par bya na 'di lta ste zhe 'gras pa'i sems dang ldan pa de ni dge sbyong gi chos ma yin zhing / dge sbyong ma yin pa dang thun mong ba 'di lta ste/ dge sbyong ma yin pa rnams dang dge sbyong ma yin par thun mong ba'i lam la zhugs pa'i gnas de ni skyon mang po'i shas che ba</text></item>
<item><p>28a3</p><section>mdo sde</section><text>yin zhing / de bzhin gshegs pa rnams kyi byang chub gting dpag dka' ba yin te/ de'i phyir bdag gis dran pa nye bar gzhag pa rnams kho na bstan par bya'o zhes gdams par bya'o/ /bzang skyong de la chos thams cad kyi ngo bo nyid kyis gnas pa dag</text></item>
<item><p>28a4</p><section>mdo sde</section><text>ni mi gnas pa dag nyid de/ chos thams cad de ltar gnas pa dag nyid rnam par mi rtog pa dag go/ /bzang skyong 'di lta ste 'jug pa'i sgo dang / rtogs pa'i sgo dang / rnam par thar pa'i sgo de ni dran pa nye bar gzhag pa rnams kyi sgo yin no/ /bzang skyong</text></item>
<item><p>28a5</p><section>mdo sde</section><text>gnas dang gnas ma yin pa de ni gnyis yin no/ /bzang skyong yang dag pa'i lta ba dang mtha' mi dmigs pa'i phyir mtha' rnam par spangs pa ni gnyis la ma chags pa yin no/ /bzang skyong de bzhin gshegs pas mtha' ma brnyes pa'i phyir mtha' rnam par spangs</text></item>
<item><p>28a6</p><section>mdo sde</section><text>pa ma yin mod kyi/ 'on kyang gang gi phyir mi dmigs pa de nyid kyi phyir de bzhin gshegs pas de rnam par spangs pa yin no/ /bzang skyong de bzhin gshegs pas rnam par spangs pa'i chos de dag ji ltar byis pa dag gis bzung ba de bzhin du mkhas pa dag</text></item>
<item><p>28a7</p><section>mdo sde</section><text>'dzin par mi byed do/ /bzang skyong ji ltar chos rnams kyi chos kyi mtshan nyid de ltar rnam par spangs pa ma yin zhing / yang dag par 'das pa ma yin la/ bor ba ma yin zhing rnyed pa ma yin no/ /bzang skyong gang nga'i thad du phyin nas 'di skad ces smra ba'i lha de'i</text></item>
<item><p>28b1</p><section>mdo sde</section><text>tshig lan ngas 'di skad ces btab ste/ dge sbyong dgyes pa mdzad dam/ ngas smras pa/ lha ngas ci snyed/ dge sbyong thugs ngan mdzad dam/ ngas smras pa/ lha nga'i ci chud zos/ des gsol pa/ dge sbyong dgyes pa'ang ma lags thugs ngan yang mi mdzad pa ni</text></item>
<item><p>28b2</p><section>mdo sde</section><text>dge sbyong legs so legs so/ /bzang skyong lha de 'khor 'di nyid du 'dus par gyur nas 'dug ste/ bzang skyong des chos thams cad rang bzhin gyis yongs su mya ngan las 'das pa dag kun du shes so/ /lha des ni sngon sangs rgyas lnga brgya dag mnyes par</text></item>
<item><p>28b3</p><section>mdo sde</section><text>byas te/ de dag mnyes par byas pas lha de de ltar mngon par shes pa myur bar gyur to/ /bzang skyong sems can dge ba'i rtsa ba ma bskyed pa rnams dang / dge ba'i rtsa ba yongs su ma smin pa rnams chos de dag la 'dul ba'i phyir mos par nga mi smra'o/ /de bzhin</text></item>
<item><p>28b4</p><section>mdo sde</section><text>du nyan thos rnams kyi mos pa ma mthong ngo / /bzang skyong chos de dag gang la las thos nas thos pa'i mod la mos par 'gyur ba'am/ dad par 'gyur ba'am/ yid ches par 'gyur ba'i dge ba'i rtsa ba de ni nang gi chung ngur 'gyur te/ de'i gong na shes rab kyi phung</text></item>
<item><p>28b5</p><section>mdo sde</section><text>po'i ye shes shin tu rgyas pas ye shes la 'jug pa'i dge ba'i rtsa ba rnams ni rgya che bar blta bar bya'o/ /de nas bzang skyong la sogs pa byang chub sems dpa' lnga brgya tsam po de dag gis bcom ldan 'das la lag pa lta bu'i pad ma des gtor cing mngon par gtor nas tshig</text></item>
<item><p>28b6</p><section>mdo sde</section><text>'di skad ces gsol to/ /bcom ldan 'das gang dag lag pa lta bu'i pad ma'i chos kyi rnam grangs de la dmigs nas yongs su tshol bar bgyid pa'am/ nyan par bgyid pa de dag thams cad bla na med pa yang dag par rdzogs pa'i byang chub tu nges par 'gyur lags so/ /</text></item>
<item><p>28b7</p><section>mdo sde</section><text>bcom ldan 'das phyogs bcu na sangs rgyas bcom ldan 'das gang dag bzhugs te 'tsho zhing gzhes pa'i de bzhin gshegs pa dgra bcom pa yang dag par rdzogs pa'i sangs rgyas de dag la yang dmigs pa des 'di lta ste/ sems can rnams kyi byang chub kyi</text></item>
<item><p>29a1</p><section>mdo sde</section><text>phyogs kyi chos yongs su smin par bgyi ba'i slad du chos bstan par gsol ba 'debs lags so/ /de nas bcom ldan 'das kyis mkhyen bzhin du byang chub sems dpa' sems dpa' chen po bzang skyong la 'di skad ces bka' stsal to/ /bzang skyong khyod</text></item>
<item><p>29a2</p><section>mdo sde</section><text>la sems can rnams kyis phan btags sam zhe na gang gi phyir khyod sems can rnams kyi byang chub kyi phyogs kyi chos yongs su smin par bya ba'i phyir sems can rnams kyi don du go cha bgos shing / de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>29a3</p><section>mdo sde</section><text>de dag la yang chos bstan par gsol ba 'debs/ de skad ces bka' stsal pa dang / bcom ldan 'das la byang chub sems dpa' sems dpa' chen po bzang skyong gis 'di skad ces gsol to/ /bcom ldan 'das bdag la sems can de dag gis sman btags pas</text></item>
<item><p>29a4</p><section>mdo sde</section><text>bdag gis de dag kyang sangs rgyas kyi zhing dag tu dgod par bgyi ba'am/ de dag gis gnod pa bgyis pas de dag sangs rgyas kyi zhing dag tu dgod par mi bgyi'o zhes gnod par bgyi ba'am/ phan gdags pa'i slad du sems can rnams kyi don du go cha de bgos pa ma</text></item>
<item><p>29a5</p><section>mdo sde</section><text>lags te/ bcom ldan 'das byang chub sems dpa' rnams de lta bu'i go cha mi 'tshal ba'i slad du'o/ /bcom ldan 'das dper bgyi na yan lag thams cad las me tog kun du rgyas pa'i shing yongs 'du sa brtol gyis sum cu rtsa gsum pa'i lha rnams dga' bar 'gyur ba</text></item>
<item><p>29a6</p><section>mdo sde</section><text>dang / yan lag thams cad las me tog kun du rgyas pa'i shing yongs 'du sa brtol mthong nas/ de la yang sum cu rtsa gsum pa'i lha rnams mi'i ma lags pa'i 'dod pa'i yon tan lnga po dag gis rtse zhing dga' la dga' mgur spyod par bgyid par gyur na/ bcom ldan</text></item>
<item><p>29a7</p><section>mdo sde</section><text>'das 'o na ci sum cu rtsa gsum pa'i lha rnams kyis yan lag thams cad las me tog kun du rgyas pa'i shing yongs 'du sa brtol la gnod par bgyi ba'am/ sman gdags par bgyis lags sam/ gang gi slad du yongs 'du sa brtol mthong nas sum cu rtsa gsum pa'i</text></item>
<item><p>29b1</p><section>mdo sde</section><text>lha rnams dga' bar 'gyur zhing / mi'i ma lags pa'i 'dod pa'i yon tan lnga po dag gis rtse zhing dga' la dga' mgur spyod par bgyid cing yan lag thams cad las me tog kun tu rgyas pa'i shing yongs 'du sa brtol du reg nas sum cu rtsa gsum pa'i lha rnams dga'</text></item>
<item><p>29b2</p><section>mdo sde</section><text>bar 'gyur/ bcom ldan 'das sum cu rtsa gsum pa'i lha rnams kyis yongs 'du sa brtol la gnod par bgyi ba'am/ sman gdags pa ci yang ma bgyis lags mod kyi/ 'on kyang sum cu rtsa gsum pa'i lha rnams kyis 'dod pa la longs spyod par bgyi ba'i slad</text></item>
<item><p>29b3</p><section>mdo sde</section><text>du yan lag thams cad las me tog kun tu rgyas pa'i shing yongs 'du sa brtol gyi thad du mngon par mchi bar 'os pa lags pa de bzhin du/ bcom ldan 'das bdag la sems can rnams kyis gnod par bgyi ba'am/ sman gdags pa ma bgyis lags mod kyi</text></item>
<item><p>29b4</p><section>mdo sde</section><text>'on kyang ye shes sangs rgyas kyi ye shes de bsgrubs te/ yan lag thams cad las me tog kun du rgyas pa'i shing yongs 'du sa brtol bzhin du ci nas kyang sems can grangs ma mchis dpag tu ma mchis pa de dag mngon par mchi ba'i 'os su bgyi ba'i slad du sems</text></item>
<item><p>29b5</p><section>mdo sde</section><text>can rnams kyi don du de lta bu'i go cha 'tshal lags te/ de la yang sems can rnams dga' ba ma mchis pa'i de bzhin gshegs pa'i dbang po lnga po dag gis sum cu rtsa gsum pa'i lha dag bzhin du rtse zhing dga' la dga' mgur spyod par bgyid lags so/ /</text></item>
<item><p>29b6</p><section>mdo sde</section><text>bcom ldan 'das bdag cag gis go cha de yang sems can las dben par bgyi ba'i slad du bgos lags kyi/ sems can dmigs par bgyi ba'i slad du ma lags/ bdag las dben par bgyi ba'i slad du bgos lags kyi/ bdag dmigs par bgyi ba'i</text></item>
<item><p>29b7</p><section>mdo sde</section><text>slad du ma lags/ chos las dben par bgyi ba'i slad du bgos lags kyi/ chos dmigs par bgyi ba'i slad du ma lags/ phung po las dben par bgyi ba'i slad du bgos lags kyi/ phung po dmigs par bgyi ba'i slad du ma lags/ khams las</text></item>
<item><p>30a1</p><section>mdo sde</section><text>dben par bgyi ba'i slad du bgos lags kyi/ khams dmigs par bgyi ba'i slad du ma lags/ skye mched las dben par bgyi ba'i slad du bgos lags kyi/ skye mched dmigs par bgyi ba'i slad du ma lags te/ 'di lta ste/ dben pa'i go cha de lta</text></item>
<item><p>30a2</p><section>mdo sde</section><text>bu'i go cha de bgos lags so/ /bcom ldan 'das go cha de ni dben pa'i go cha lags te/ de la ni go cha ma mchis go cha'i 'bras bu ma mchis te/ gang yang thob par bgyi ba'i slad du ma lags/ dor bar bgyi ba'i slad du ma lags pa de lta bu'i go cha de bgos</text></item>
<item><p>30a3</p><section>mdo sde</section><text>lags so/ /bdag 'di ni go cha'o zhes mos par mi bgyid cing g.yar gyis mi len pa dang / go cha 'di ni 'di lta bu'o zhes g.yar gyis mi len pa dang / tshad de lta bu'o zhes g.yar gyis mi len pa dang / go cha 'di ni 'di'i phyir ro zhes g.yar gyis mi len pa</text></item>
<item><p>30a4</p><section>mdo sde</section><text>de lta bu'i go cha de bgos lags so/ /bcom ldan 'das gal te g.yar gyis blangs na ni bdag nye bar blangs par 'gyur ba zhig na/ bcom ldan 'das bdag nye bar mi len lags te/ de nye bar mi len cing byang chub sems dpa' ni bdag gam bdag ma mchis pa la</text></item>
<item><p>30a5</p><section>mdo sde</section><text>mi gnas pa'i slad du'o/ /bcom ldan 'das gal te bdag ma mchis pa la gnas na ni bdag kho na la gnas par 'gyur ba zhig na/ bcom ldan 'das chos thams cad mi gnas pa'i slad du'o/ /bcom ldan 'das 'jig rten du go cha de de ltar rab tu bsgoms pa lags</text></item>
<item><p>30a6</p><section>mdo sde</section><text>te/ bcom ldan 'das ji ltar ci yang ma bsgoms pa de ltar rab tu bsgoms pa lags pa'i slad du'o/ /gzhan yang bcom ldan 'das la byang chub sems dpa' sems dpa' chen po bzang skyong gis 'di skad ces gsol to/ /bcom ldan 'das bdag gis so so'i skye</text></item>
<item><p>30a7</p><section>mdo sde</section><text>bo'i chos rnams thag ring zhes bgyi bar yang dag par rjes su ma mthong zhing / sangs rgyas kyi chos rnams thag nye zhes bgyi bar yang dag par rjes su ma mthong / slob pa'i chos rnams thag ring zhes bgyi bar yang dag par rjes su ma mthong zhing / sangs rgyas kyi chos</text></item>
<item><p>30b1</p><section>mdo sde</section><text>rnams thag nye zhes bgyi bar yang dag par rjes su ma mthong / sangs rgyas kyi chos de dag ces de ltar yang yang dag par rjes su ma mthong zhing / sangs rgyas kyi chos de dag de bzhin zhes yang dag par rjes su ma mthong lags te/ bcom ldan 'das bdag gis phan</text></item>
<item><p>30b2</p><section>mdo sde</section><text>yon ci yang yang dag par rjes su ma mthong zhing nyes dmigs ci yang yang dag par rjes su ma mthong ba de lta bu'i go cha bgos lags te/ 'jig rten du go cha de de ltar rab tu bgos pa lags so/ /de nas bzang skyong la sogs pa byang chub sems dpa' lnga brgyas bcom</text></item>
<item><p>30b3</p><section>mdo sde</section><text>ldan 'das la pad ma gang dag gtor ba de dag phyogs bcu'i 'jig rten gyi khams dag tu dong nas/ sangs rgyas bcom ldan 'das rnams kyi steng du char bab cing sems can yongs su smin par yang byas so// //bam po gsum pa/ yang de'i tshe</text></item>
<item><p>30b4</p><section>mdo sde</section><text>shar phyogs su 'jig rten gyi khams grangs med dpag tu med pa dag 'das pa de'i pha rol gyi yang ches pha rol na 'jig rten gyi khams mtshan gyi gzi brjid rgyal po zhes bya ba na de bzhin gshegs pa dgra bcom pa yang dag par rdzogs pa'i sangs rgyas mtshan ma med pa'i nga ro zhes</text></item>
<item><p>30b5</p><section>mdo sde</section><text>bya ba bzhugs te/ 'tsho zhing gzhes la chos kyang ston to/ /bcom ldan 'das des kyang byang chub sems dpa' sems dpa' chen po sems bskyed ma thag tu chos kyi 'khor lo bskor ba zhes bya ba 'di ni nga'i 'og tu bla na med pa yang dag par rdzogs pa'i byang chub mngon par rdzogs</text></item>
<item><p>30b6</p><section>mdo sde</section><text>par 'tshang rgya bar 'gyur ro zhes bla na med pa yang dag par rdzogs pa'i byang chub tu lung bstan to/ /de nas byang chub sems dpa' sems dpa' chen po sems bskyed ma thag tu chos kyi 'khor lo bskor bas snang ba chen po de mthong zhing gsung bsal ba'i sgra de yang thos te/ de thos</text></item>
<item><p>30b7</p><section>mdo sde</section><text>nas kyang de bzhin gshegs pa mtshan ma med pa'i nga ro la 'di skad ces gsol to/ /bcom ldan 'das 'od gda' ba 'di dang / gsung bsal ba'i sgra grag pa 'di su'i lags/ de skad ces gsol pa dang / bcom ldan 'das kyis byang chub sems dpa' sems</text></item>
<item><p>31a1</p><section>mdo sde</section><text>bskyed ma thag tu chos kyi 'khor lo bskor ba la 'di skad ces bka' stsal to/ /sems bskyed ma thag tu chos kyi 'khor lo bskor ba sangs rgyas kyi zhing 'di nas 'jig rten gyi khams grangs med dpag tu med pa dag 'das pa de'i pha rol gyi yang ches pha rol na 'jig</text></item>
<item><p>31a2</p><section>mdo sde</section><text>rten gyi khams mi mjed ces bya ba yod de/ de na de bzhin gshegs pa shAkya thub pa zhes bya ba bzhugs te 'tsho zhing gzhes la/ byang chub sems dpa'i sde snod sems can thams cad yang dag par tshim par byed pa sems can thams cad kyi the tshom gcod pa zhes bya ba'i chos</text></item>
<item><p>31a3</p><section>mdo sde</section><text>kyi rnam grangs kyi chos kyang ston te/ 'od de dang gsung bsal ba'i sgra grag pa de ni de'i yin no/ /sangs rgyas kyi zhing de na byang chub sems dpa' sems dpa' chen po bsam gyis mi khyab pa'i go cha bgos pa mtha' yas shing dpag tu med pa dag mtshams su lhags so/ /</text></item>
<item><p>31a4</p><section>mdo sde</section><text>de nas bcom ldan 'das de la byang chub sems dpa' des 'di skad ces gsol to/ /bcom ldan 'das bcom ldan 'das de bzhin gshegs pa shAkya thub pa de la blta ba dang / phyag bgyi ba dang / bsnyen bkur bgyi ba'i slad du 'jig rten gyi khams mi mjed der bdag mchi</text></item>
<item><p>31a5</p><section>mdo sde</section><text>bar bgyi'o/ /byang chub sems dpa' de dag kyang blta bar bgyi'o/ /de ci'i slad du zhe na/ sems can de lta bu de dag thos par yang shin tu dka' lags na lta ba lta smos kyang ci 'tshal zhing bsnyen bkur bgyi ba lta smos kyang ci 'tshal ba'i slad du'o/ /de nas de bzhin gshegs</text></item>
<item><p>31a6</p><section>mdo sde</section><text>pa dgra bcom pa yang dag par rdzogs pa'i sangs rgyas mtshan ma med pa'i nga ros byang chub sems dpa' sems dpa' chen po sems bskyed ma thag tu chos kyi 'khor lo bskor ba la 'di skad ces bka' stsal to/ /rigs kyi bu de'i dus la dbab par shes na song shig /de</text></item>
<item><p>31a7</p><section>mdo sde</section><text>bzhin gshegs pas skabs phye bas/ de nas byang chub sems dpa' sems dpa' chen po sems bskyed ma thag tu chos kyi 'khor lo bskor ba stan las langs nas bcom ldan 'das de'i zhabs la mgo bos phyag 'tshal te bskor ba yang byas nas song ste/ bcom ldan 'das</text></item>
<item><p>31b1</p><section>mdo sde</section><text>kyis sems bskyed ma thag tu chos kyi 'khor lo bskor ba khyod kyis pad ma 'di nga'i tshig gis bcom ldan 'das de bzhin gshegs pa shAkya thub pa de la phul cig ces de'i lag tu pad ma gcig byin no/ /de nas byang chub sems dpa' sems bskyed ma thag tu chos kyi 'khor</text></item>
<item><p>31b2</p><section>mdo sde</section><text>lo bskor bas pad ma de lag pas blangs nas 'jig rten gyi khams mi mjed du 'ongs so/ /pad ma chen po de las kyang de bzhin gshegs pa dgra bcom pa yang dag par rdzogs pa'i sangs rgyas mtshan ma med pa'i nga ro byang chub sems dpa'i spyad pa spyod pa na 'khor khyad par du</text></item>
<item><p>31b3</p><section>mdo sde</section><text>'phags pa gang dag byung bar gyur pa de dag thams cad kun tu snang ste/ sems can de dag gis longs spyad par bya ba'i phyir pad ma chen po de lta bu dag gis kyang 'jig rten gyi khams de khyab bo/ /de nas byang chub sems dpa' sems dpa' chen po sems bskyed ma</text></item>
<item><p>31b4</p><section>mdo sde</section><text>thag tu chos kyi 'khor lo bskor ba pad ma de thogs nas/ 'jig rten gyi khams mi mjed du son to/ /'jig rten gyi khams mi mjed 'dir de phyin nas/ de nas de ma thag tu de nyid kyi tshe 'jig rten gyi khams mi mjed 'di na shing ljon pa'i rnam pa'am/ 'bras bu'i</text></item>
<item><p>31b5</p><section>mdo sde</section><text>rnam pa'am/ me tog gi rnam pa'am/ lo ma'i rnam pa ji snyed yod pa dang / tha na sor bzhi tsam pa de thams cad byang chub sems dpa' sems bskyed ma thag tu chos kyi 'khor lo bskor ba'i lag pa las kun tu snang ngo / /'jig rten gyi khams mi mjed 'di na</text></item>
<item><p>31b6</p><section>mdo sde</section><text>sems can ji snyed yod pa de dag gis rang rang gi skad dag mngon par brjod de/ de dag mngon par brjod pa na mi rtag pa dang / sdug bsngal ba dang / bdag med pa'i sgra grag cing / dbang po dang / stobs dang / byang chub kyi yan lag dang / bsam gtan dang / rnam</text></item>
<item><p>31b7</p><section>mdo sde</section><text>par thar pa dang / ting nge 'dzin dang / snyoms par 'jug pa'i sgra dag kyang grag go/ /de nas bcom ldan 'das la tshe dang ldan pa sha ra dwa ti'i bus 'di skad ces gsol to/ /a la la de bzhin gshegs pa dgra bcom pa yang dag par rdzogs pa'i sangs rgyas kyi rdzu 'phrul</text></item>
<item><p>32a1</p><section>mdo sde</section><text>mngon par 'du mdzad pa chen po 'di kun tu gda' lags so/ /de skad ces gsol pa dang / bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /sha ra dwa ti'i bu rdzu 'phrul mngon par 'du byed pa 'di ni de bzhin gshegs</text></item>
<item><p>32a2</p><section>mdo sde</section><text>pa'i ma yin te/ sha ra dwa ti'i bu rdzu 'phrul mngon par 'du byed pa 'di ni byang chub sems dpa' sems dpa' chen po sems bskyed ma thag tu chos kyi 'khor lo bskor ba'i yin no/ /sha ra dwa ti'i bu sangs rgyas kyi zhing 'di nas shar phyogs kyi phyogs char 'jig rten gyi</text></item>
<item><p>32a3</p><section>mdo sde</section><text>khams grangs med dpag tu med pa dag 'das pa na/ 'jig rten gyi khams mtshan gyi gzi brjid rgyal po zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas mtshan ma med pa'i nga ro zhes bya ba bzhugs te/ 'tsho zhing</text></item>
<item><p>32a4</p><section>mdo sde</section><text>gzhes pa'i 'jig rten gyi khams de nas/ byang chub sems dpa' sems dpa' chen po sems bskyed ma thag tu chos kyi 'khor lo bskor ba zhes bya ba 'jig rten gyi khams mi mjed 'dir 'ongs te/ byang chub sems dpa' de'i sngon gyi las kyi rnam par smin pas 'di snang</text></item>
<item><p>32a5</p><section>mdo sde</section><text>ngo / /de nas bcom ldan 'das la tshe dang ldan pa sha ra dwa ti'i bus 'di skad ces gsol to/ /bcom ldan 'das byang chub sems dpa' sems bskyed ma thag tu chos kyi 'khor lo bskor bas dge ba'i rtsa ba ji snyed cig bsags shing dge ba'i rtsa ba gang dag bsags pas byang</text></item>
<item><p>32a6</p><section>mdo sde</section><text>chub sems dpa' sems bskyed ma thag tu chos kyi 'khor lo bskor ba'i rnam par smin par yongs su sbyang ba de lta bu de dag kun du gda' lags/ de skad ces gsol pa dang / bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /sha ra dwa ti'i</text></item>
<item><p>32a7</p><section>mdo sde</section><text>bu khyod kyis de bzhin gshegs pa la don de dri bar sems pa ni legs so legs so/ /sha ra dwa ti'i bu de bzhin gshegs pa'i mthu kho nas khyod kyi spobs pa de yang skyes pa yin te/ sha ra dwa ti'i bu de'i phyir nyon cig dang ngas khyod la bshad do/ /byang chub sems dpa' sems</text></item>
<item><p>32b1</p><section>mdo sde</section><text>dpa' chen po sems bskyed ma thag tu chos kyi 'khor lo bskor bas sangs rgyas bcom ldan 'das byang chub mngon par rdzogs par sangs rgyas te/ byang chub kyi snying po dam pa na bzhugs pa ji snyed byung ba la/ sngon thog mar chos bskul ba byas shing gsol ba byas te/ 'dis sngon</text></item>
<item><p>32b2</p><section>mdo sde</section><text>bla na med pa yang dag par rdzogs pa'i byang chub tu tshogs kyi dge ba'i rtsa ba dag bskyed de/ de dag gi thad du song nas kha cig la ni tshangs par gyur pas bskul ba byas shing gsol ba btab bo/ /de dag gi thad du song nas kha cig la ni brgya byin du gyur pa dang / kha cig la ni</text></item>
<item><p>32b3</p><section>mdo sde</section><text>'khor los sgyur bar gyur pa dang / kha cig la ni rgyal po drang srong du gyur pas bskul ba byas shing gsol ba btab bo/ /sha ra dwa ti'i bu 'di lta ste dper na/ nga thog mar mngon par rdzogs par sangs rgyas nas tshangs pa chen pos sems can las kyi sgrib pa chung ngu dang</text></item>
<item><p>32b4</p><section>mdo sde</section><text>ldan pa dag mchis te/ chos ma thos pa dag las nyams shing bcom ldan 'das kyi bka' bzhin du bgyid par yang 'gyur na/ bcom ldan 'das chos bstan du gsol/ bde bar gshegs pa chos bstan du gsol zhes chos kyi 'khor lo rab tu bskor ba'i phyir</text></item>
<item><p>32b5</p><section>mdo sde</section><text>bskul cing gsol ba btab pa de bzhin du/ sha ra dwa ti'i bu byang chub sems dpa' sems dpa' chen po sems bskyed ma thag tu chos kyi 'khor lo bskor bas sangs rgyas bcom ldan 'das ji snyed byung ba la bcom ldan 'das chos bstan du gsol/ bcom ldan 'das chos</text></item>
<item><p>32b6</p><section>mdo sde</section><text>kyi 'khor lo bskor du gsol zhes bskul cing gsol ba btab bo/ /'dis dge ba'i rtsa ba gang dag bsags pa de dag chos kyi 'khor lo bskor bar gsol ba gdab pa ma gtogs par gang du yang yongs su ma bsngos te/ sha ra dwa ti'i bu de'i phyir don de rab tu grub par bya</text></item>
<item><p>32b7</p><section>mdo sde</section><text>ba'i phyir khyod la dpe bya ste/ sha ra dwa ti'i bu stong gsum gyi stong chen po 'jig rten gyi khams de ni gdan zla ba ther 'bum dang / nyi ma ther 'bum rgyu zhing gling chen po bzhi pa'i 'khor rgya mtsho chen po ther 'bum phrag bzhi dang / gling bzhi pa ther 'bum phrag bzhi dang / gling</text></item>
<item><p>33a1</p><section>mdo sde</section><text>khrag khrig phrag bdun cu dang / 'khor ri'i rgyal po ri rab ther 'bum dang / nang gi khor yug ther 'bum yod pa ste/ sha ra dwa ti'i bu stong gsum gyi stong chen po'i 'jig rten gyi khams de ni yongs su brtag pa bzung na 'di lta ste/ dper na rgya</text></item>
<item><p>33a2</p><section>mdo sde</section><text>mtsho chen po dpag tshad brgyad khri bzhi stong dang ldan pa bzhin du 'phang du'ang de tsam du gyur la/ sha ra dwa ti'i bu de nas stong gsum gyi stong chen po'i 'jig rten gyi khams de yungs 'brus gang bar gyur te/ de la stobs dang ldan zhing mthu dang brtson 'grus thob pa'i mi la la</text></item>
<item><p>33a3</p><section>mdo sde</section><text>zhig byung la/ des yungs 'bru'i phung po chen po de las spar gang blangs nas phyogs bzhir gtor te/ de yang rlung gis mngon par ded la/ gang yungs 'bru re re nas blangs te 'jig rten gyi khams re rer 'phangs na/ sha ra dwa ti'i bu 'di ji snyam du sems/ yungs</text></item>
<item><p>33a4</p><section>mdo sde</section><text>kar gyi 'bru re res bzung ba'i 'jig rten gyi khams de dag ji snyed du 'gyur/ de skad ces bka' stsal pa dang / bcom ldan 'das la tshe dang ldan pa sha ra dwa ti'i bus 'di skad ces gsol to/ /bcom ldan 'das dpag tu ma mchis lags so/ /bde bar gshegs pa</text></item>
<item><p>33a5</p><section>mdo sde</section><text>dpag tu ma mchis lags so/ /bka' stsal pa/ sha ra dwa ti'i bu khyod mos par bya/ khong du chud par bya ste/ sha ra dwa ti'i bu yungs 'brus yongs su zin pa'i 'jig rten gyi khams ji snyed yod pa de dag thams cad grong khyer chen po gcig tu gyur la/ grong khyer chen po de'i</text></item>
<item><p>33a6</p><section>mdo sde</section><text>chu zheng du ji tsam du gyur par 'phang du 'ang de tsam du gyur te/ de'i rab sra zhing brtan te mi phyed la mi shigs pa dag kyang de tsam du gyur la/ sha ra dwa ti'i bu grong khyer chen po de yang 'di lta ste dper na/ 'bru'i snod byur bur gyur pa bzhin du bye mas gang bar gyur na/ sha ra dwa ti'i</text></item>
<item><p>33a7</p><section>mdo sde</section><text>bu 'di ji snyam du sems/ bye ma'i phung po de dag ji tsam du 'gyur/ gsol pa/ bcom ldan 'das dpag tu ma mchis lags so/ /bde bar gshegs pa grangs ma mchis lags so/ /bcom ldan 'das kyis bka' stsal pa/ sha ra dwa ti'i bu khyod mos par bya/</text></item>
<item><p>33b1</p><section>mdo sde</section><text>khong du chud par bya ste/ rtsis mkhan nam/ rtsis mkhan chen po dag gis bye ma'i phung po dag gi tshad gzung bar ni nus kyang srid kyi/ byang chub sems dpa' sems dpa' chen po sems bskyed ma thag tu chos kyi 'khor lo bskor bas thog ma mngon par rdzogs par sangs</text></item>
<item><p>33b2</p><section>mdo sde</section><text>rgyas te byang chub kyi snying po dam pa na bzhugs pa gang dag mnyes par byas nas/ bcom ldan 'das kyis chos kyi 'khor lo bskor du gsol zhes bskul cing gsol ba btab pa'i de bzhin gshegs pa de dag gi tshad gzung bar ni mi nus so/ /de bas ches mang ba'i sangs rgyas</text></item>
<item><p>33b3</p><section>mdo sde</section><text>bcom ldan 'das rnams la rin po che sna bdun las byas pa'i chos kyi 'khor lo dag byas te phul ba dang / de bas ches mang ba'i sangs rgyas bcom ldan 'das rnams la me tog gi 'khor lo dag dang / spos kyi 'khor lo dag phul ba yang re zhig bla na med pa yang</text></item>
<item><p>33b4</p><section>mdo sde</section><text>dag par rdzogs pa'i byang chub tu yongs su ma bsngos na/ sangs rgyas bcom ldan 'das dag la gser dngul dang / shing las byas pa rnam pa sna tshogs kyis shin tu brgyan pa'i 'khor lo gzhan dag phul ba lta ci smos te 'di lta ste/ sangs rgyas bcom ldan</text></item>
<item><p>33b5</p><section>mdo sde</section><text>'das dag la de dag dbul ba na chos kyi 'khor lo bskor bar bya ba'i phyir dang / yang dang yang du gsol ba gdab pa'i phyir yongs su bsngos so/ /de'i 'og tu de bzhin gshegs pa dgra bcom pa yang dag par rdzogs pa'i sangs rgyas rab kyi rtsal gyis rnam par</text></item>
<item><p>33b6</p><section>mdo sde</section><text>gnon pa'i khyu mchog rgyal po zhes bya ba 'jig rten du byung ngo / /de'i tshe rgyal po rnam par bsgrags pa'i stobs kyis 'bar ba zhes bya ba zhig byung ste/ stong gsum gyi stong chen po'i 'jig rten gyi khams na mi'i skye dgu'i 'khor los sgyur ba'i dbang phyug la dbang byed</text></item>
<item><p>33b7</p><section>mdo sde</section><text>do/ /de gang gi tshe btsun mo'i 'khor tam/ skyed mos tshal na 'dug par gyur kyang rung ste/ 'dod pa'i yon tan dag gis dga' bar 'dod dam/ rtse bar 'dod dam/ dga' mgur spyod par 'dod na de la btsun mo'i 'khor de glu gar dang rol mo 'dod pa dang ldan pa</text></item>
<item><p>34a1</p><section>mdo sde</section><text>dag byed cing / de'i tshe des mi rtag pa dang / sdug bsngal ba dang / bdag med pa'i sgra thos so/ /de'i tshe de 'dod pa'i yon tan dag las yid byung bar gyur te/ ma chags pa'i yid dang / skrag pa'i yid dang / skyo ba'i yid dang ldan pas de bzhin</text></item>
<item><p>34a2</p><section>mdo sde</section><text>gshegs pa rab kyi rtsal gyis rnam par gnon pa ga la ba der song ste phyin nas bcom ldan 'das de'i zhabs la mgo bos phyag 'tshal te phyogs gcig tu 'dug pa dang / 'ongs pa de la bcom ldan 'das des sngon gyi dge ba'i rtsa ba gleng ba mdzad de/ des de thos nas 'di</text></item>
<item><p>34a3</p><section>mdo sde</section><text>snyam du sems te/ de bzhin gshegs pa de ni 'di ltar sgrib pa mi mnga' ba'i ye shes gzigs pa dang ldan te/ bcom ldan 'das de ni dus de srid 'das kyang dge ba'i rtsa ba dag thugs su chud kyi/ bdag gis ni de las dge ba'i rtsa ba gcig kyang mi shes so snyam</text></item>
<item><p>34a4</p><section>mdo sde</section><text>mo/ /'di lta ste/ sangs rgyas bcom ldan 'das de snyed la/ 'dod pa'i yon tan gyi sbag pas sbags pa/ rgyal srid kyi sbag pas sbags pa/ dbang phyug gis sbags pa bdag gis dge ba'i rtsa ba dag byas shing byas nas kyang mngon par mi shes la/ byang chub tu</text></item>
<item><p>34a5</p><section>mdo sde</section><text>yang yongs su ma bsngos su zin kyang gang da ltar bdag dge ba'i rtsa ba gang nges par mngon par 'du byed pa de sems can thams cad kyi don du yongs su bsngo bar gyur cig /gang dang gang du so sor skye ba dang / gang dang gang du skye ba dang / sangs rgyas kyi zhing gang dang gang</text></item>
<item><p>34a6</p><section>mdo sde</section><text>du 'gro bar gyur pa thams cad du sems can de dag la rang rang gi sgra mngon par brjod pas sgra 'byin par gyur cig /de thams cad kyang sems can rnams kyis mi rtag pa dang / sdug bsngal ba dang / bdag med pa'i sgra thos par gyur cig /'jig rten gyi khams de</text></item>
<item><p>34a7</p><section>mdo sde</section><text>dag na rtswa dang / nags tshal gang dag yod pa dag tha na sor bzhi tsam pa dag kyang rung ste/ thams cad las mi rtag pa dang / sdug bsngal ba dang / bdag med pa'i sgra 'byung bar gyur cig /sgra de yang sems can thams cad kyis thos par gyur cig /tshogs kyi dge</text></item>
<item><p>34b1</p><section>mdo sde</section><text>ba'i rtsa ba de thams cad kyang 'di lta ste/ de bzhin gshegs pa rab kyi rtsal gyis rnam par gnon pa'i khyu mchog gi ye shes ji 'dra ba de lta bu'i theg pa chen po thob par bya ba'i phyir sems can thams cad dang thun mong du bya'o zhes rgyal po rnam par bsgrags pa'i stobs</text></item>
<item><p>34b2</p><section>mdo sde</section><text>kyis 'bar bas de ltar rig nas stan las langs te bcom ldan 'das de'i spyan sngar 'dug nas 'di skad ces gsol to/ /bcom ldan 'das gang du bdag dbang phyug la dbang bgyid pa'i rnam par rgyal ba na bdag gi bdog pa gang ci yang rung / de thams cad sangs</text></item>
<item><p>34b3</p><section>mdo sde</section><text>rgyas la sogs pa 'phags pa'i dge 'dun gyis longs spyad pa'i slad du phul lags so/ /phul nas kyang 'khor los sgyur ba'i rgyal po rnam par bsgrags pa'i stobs kyis 'bar ba khyim nas khyim med par rab tu byung ste/ de rab tu byung bar rig nas rgyal po de'i</text></item>
<item><p>34b4</p><section>mdo sde</section><text>dpung gi tshogs yan lag bzhi pa yang rjes su rab tu byung ngo / /rab tu byung bar rig nas rgyal po'i btsun mo'i 'khor las khrag khrig phrag bzhi bcu rab tu byung ngo / /de dag rab tu byung bar rig nas grong mi dang / yul mi dag kyang rjes su rab tu byung ngo / /</text></item>
<item><p>34b5</p><section>mdo sde</section><text>sha ra dwa ti'i bu mdor na khrag khrig phrag brgyad cu rjes su rab tu byung ste/ de dag de ltar rab tu byung ma thag tu brtson 'grus brtsams pas gnas so/ /dge ba'i chos yongs su tshol ba la mngon par brtson pas de dag ring po ma thogs pa nyid du mngon par shes pa lnga skyes so/ /</text></item>
<item><p>34b6</p><section>mdo sde</section><text>de dag rang gi mngon par shes pa dang / rdzu 'phrul gyi stobs dang / lus de nyid dang / skye ba de nyid kyis shar phyogs su sangs rgyas kyi zhing gang gA'i klung gi bye ma snyed dag tu sangs rgyas bcom ldan 'das gang gA'i klung gi bye ma snyed dag la bcom ldan 'das chos bstan du gsol/</text></item>
<item><p>34b7</p><section>mdo sde</section><text>bde bar gshegs pa chos bstan du gsol zhes chos kyi 'khor lo bskor bar bskul cing gsol ba btab bo/ /de bzhin du lho phyogs dang / nub phyogs dang / byang phyogs dang / steng gi phyogs dang / de bzhin du 'og gi phyogs dang / de bzhin du phyogs</text></item>
<item><p>35a1</p><section>mdo sde</section><text>mtshams rnams su sangs rgyas kyi zhing gang gA'i klung gi bye ma snyed dag tu sangs rgyas bcom ldan 'das gang gA'i klung gi bye ma snyed dag la bcom ldan 'das chos bstan du gsol/ bde bar gshegs pa chos bstan du gsol zhes chos kyi 'khor lo</text></item>
<item><p>35a2</p><section>mdo sde</section><text>bskor bar bskul cing gsol ba btab bo/ de phyin chad byang chub sems dpa' sems dpa' chen po rnam par bsgrags pa'i stobs kyis 'bar ba de sangs rgyas kyi zhing yongs su ma dag par nam yang ma skyes shing mngal du skye ba nam yang yongs su ma bzung ngo / /</text></item>
<item><p>35a3</p><section>mdo sde</section><text>sangs rgyas kyi zhing gang dang gang du song ba'i sangs rgyas kyi zhing de na yal ga'am/ 'dab ma'am/ lo ma'am/ shing ljon pa'am/ nags tshal gang dag yod pa de dag thams cad las mi rtag pa dang / sdug bsngal ba dang / stong pa dang / bdag med pa'i sgra</text></item>
<item><p>35a4</p><section>mdo sde</section><text>dag grag go/ /'jig rten gyi khams de dag na sems can gang dag 'khod pa de dag kyang de'i tshe rang rang gi sgra rab tu brjod de/ phan tshun sgra thos shing mi rtag pa dang / sdug bsngal ba dang / bdag med pa'i sgra thos so/ /sha ra dwa ti'i bu de'i tshe de'i dus na de bzhin</text></item>
<item><p>35a5</p><section>mdo sde</section><text>gshegs pa rab kyi rtsal gyis rnam par gnon pa'i khyu mchog rgyal po de las sngon gyi tshogs kyi dge ba'i rtsa ba thos nas khyim nas khyim med par rab tu byung ste/ dge ba'i rtsa ba de yang sems can thams cad dang thun mong du byas nas bla na med pa yang dag par rdzogs pa'i byang</text></item>
<item><p>35a6</p><section>mdo sde</section><text>chub tu yongs su bsngos shing lus thob pa des kyang mngon par shes pa rnams so sor thob la/ ting nge 'dzin gyi stobs bskyed pas kyang shar phyogs su 'jig rten gyi khams gang gA'i klung gi bye ma snyed dag tu song nas/ sangs rgyas bcom ldan 'das byang chub kyi snying po</text></item>
<item><p>35a7</p><section>mdo sde</section><text>dam pa na bzhugs pa gang gA'i klung gi bye ma snyed dag la chos kyi 'khor lo bskor bar bskul cing gsol ba btab la/ de bzhin du phyogs bcu thams cad du song nas rgyas par byas pa'i 'khor los sgyur ba'i rgyal po rnam par bsgrags pa'i stobs kyis 'bar ba zhes</text></item>
<item><p>35b1</p><section>mdo sde</section><text>bya ba de gzhan zhig yin pa snyam du sems na/ sha ra dwa ti'i bu khyod kyis de ltar blta bar mi bya ste/ sha ra dwa ti'i bu de ni byang chub sems dpa' sems bskyed ma thag tu chos kyi 'khor lo bskor ba 'di yin no/ /de nas byang chub sems dpa' sems dpa' chen</text></item>
<item><p>35b2</p><section>mdo sde</section><text>po sems bskyed ma thag tu chos kyi 'khor lo bskor ba rgyal po'i khab kyi grong khyer chen po ga la ba dang / 'od ma'i tshal bya ka lan da ka gnas pa ga la ba dang / bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag</text></item>
<item><p>35b3</p><section>mdo sde</section><text>'tshal te phyogs gcig tu 'dug go/ /phyogs gcig tu 'dug nas kyang bcom ldan 'das la byang chub sems dpa' sems dpa' chen po sems bskyed ma thag tu chos kyi 'khor lo bskor bas 'di skad ces gsol to/ /bcom ldan 'das de bzhin gshegs pa mtshan</text></item>
<item><p>35b4</p><section>mdo sde</section><text>ma med pa'i nga ro bcom ldan 'das la gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun gsol zhing / bcom ldan 'das des pad ma chen po 'di yang bskur ba lags na bcom ldan 'das bzhes su</text></item>
<item><p>35b5</p><section>mdo sde</section><text>gsol/ bcom ldan 'das kyis byang chub sems dpa' sems dpa' chen po sems bskyed ma thag tu chos kyi 'khor lo bskor ba las pad ma chen po de bzhes te/ bzhes nas kyang bcom ldan 'das kyis byang chub sems dpa' sems dpa' chen po sems bskyed ma thag</text></item>
<item><p>35b6</p><section>mdo sde</section><text>tu chos kyi 'khor lo bskor ba la 'di skad ces bka' stsal to/ /rigs kyi bu ci sangs rgyas kyi zhing de na bcom ldan 'das de bzhin gshegs pa mtshan ma med pa'i nga ro de stobs dang ldan nam/ bsnyun mi mnga' 'am/ 'gyur ba mi mnga' 'am/ bde bar reg pa</text></item>
<item><p>35b7</p><section>mdo sde</section><text>la gnas sam/ bcom ldan 'das de bzhin gshegs pa mtshan ma med pa'i nga ro de stobs dang ldan zhing bsnyun mi mnga' la 'gyur ba mi mnga' ste/ bde bar reg pa la gnas lags so/ /de ci'i slad du zhe na/ bcom ldan 'das sangs rgyas kyi zhing der ni 'di lta</text></item>
<item><p>36a1</p><section>mdo sde</section><text>ste/ gsum yongs su dag pa dang ldan pa'i sems can yongs su dag pa dag 'dus lags te/ gsum po gang zhe na/ bden par yongs su bsngo ba'i phyir dge ba'i rtsa ba yongs su dag pa dang / smon lam gyis tshul khrims tshad ma mchis</text></item>
<item><p>36a2</p><section>mdo sde</section><text>pa yongs su dag pa dang / chos thams cad mi dmigs pa'i lhag mthong gis yongs su bsngo ba'i phyir lta ba tshad ma mchis pa yongs su dag pa'o/ /bcom ldan 'das sangs rgyas kyi zhing de na tshul khrims nyams pa'am/ lta ba nyams pa'am/ cho ga</text></item>
<item><p>36a3</p><section>mdo sde</section><text>nyams pa'i sems can gang yang ma mchis lags so/ /bcom ldan 'das sangs rgyas kyi zhing de na nyams pa gsum po dag gi ming yang mi gda' lags so/ /bcom ldan 'das 'jig rten gyi khams de las brtsams na mi mjed kyi 'jig rten gyi khams 'di ni</text></item>
<item><p>36a4</p><section>mdo sde</section><text>dgum pa'i rib ma dang 'dra ste/ gcig la gcig 'gums par bgyid pa lags kyis/ bcom ldan 'das tshur gshegs 'jig rten gyi khams der gshegs so/ /de skad ces gsol pa dang / bcom ldan 'das kyis byang chub sems dpa' sems bskyed ma thag</text></item>
<item><p>36a5</p><section>mdo sde</section><text>tu chos kyi 'khor lo bskor ba la 'di skad ces bka' stsal to/ /rigs kyi bu 'jig rten gyi khams der ci zhig bya ste/ 'jig rten gyi khams mi mjed 'di nyid du sems can rnams la chos bstan pas chog go/ /bcom ldan 'das la byang chub sems dpa' sems bskyed</text></item>
<item><p>36a6</p><section>mdo sde</section><text>ma thag tu chos kyi 'khor lo bskor bas lan gnyis su yang 'di skad ces gsol to/ /bcom ldan 'das tshur gshegs 'jig rten gyi khams der gshegs so/ /'jig rten gyi khams der gal te bcom ldan 'das mi gshegs na ni bdag gis rang gi rdzu 'phrul gyi</text></item>
<item><p>36a7</p><section>mdo sde</section><text>stobs dang / sems kyi smon lam gyi mthus 'jig rten gyis khams 'di sug par bzhag ste/ nam mkha' las 'jig rten gyi khams der gzhag par bgyi'o/ /bcom ldan 'das kyis byang chub sems dpa' sems bskyed ma thag tu chos kyi 'khor lo bskor ba'i mthu</text></item>
<item><p>36b1</p><section>mdo sde</section><text>yang dag par bstan pa'i phyir dang / sems can rnams kyi dge ba'i rtsa ba yang dag par bskyed pa'i phyir dang / yid dang bar bya ba'i phyir btang snyoms su mdzad do/ /de nas byang chub sems dpa' sems bskyed ma thag tu chos kyi 'khor lo bskor bas stong gsum gyi stong chen</text></item>
<item><p>36b2</p><section>mdo sde</section><text>po'i 'jig rten gyi khams 'di 'di lta ste/ dper na rdza mkhan nam/ rdza mkhan gyi slob ma mkhas pa zhig gis rdza mkhan gyi 'phang lo la dbyug gus btsugs pa 'khor bar byed cing / mig kyang sbrid par byed pa de bzhin du de'i tshe stong gsum gyi stong chen po'i 'jig</text></item>
<item><p>36b3</p><section>mdo sde</section><text>rten gyi khams de yongs su bsgyur nas mngon par bteg go/ /de nas 'jig rten gyi khams de mngon par bteg cing kun tu 'khrugs pa dang / bcom ldan 'das la tshe dang ldan pa sha ra dwa ti'i bus 'di skad ces gsol to/ /bcom ldan 'das 'jig rten gyi khams 'di</text></item>
<item><p>36b4</p><section>mdo sde</section><text>khrid lags so/ /bde bar gshegs pa 'jig rten gyi khams 'di khrid lags so/ /de nas bcom ldan 'das kyis rnar snyan pa dang / snyan cing 'jebs pa dang / dga' bar byed pa dang / mnyan par 'os pa dang / yid du 'ong ba dang / pho brang 'khor skyong gi skad</text></item>
<item><p>36b5</p><section>mdo sde</section><text>dang / skye bo mang po dga' ba dang / zab pa dang / ma tshang ba med pa dang / shin tu rnam par rig par byed pa ye shes kyi rjes su 'jug pa'i tshig gis tshe dang ldan pa sha ra dwa ti'i bu la bka' stsal pa/ sha ra dwa ti'i bu 'di la nga la dbang med do zhes de skad ces bka'</text></item>
<item><p>36b6</p><section>mdo sde</section><text>stsal nas/ bcom ldan 'das kyis stong gsum gyi stong chen po'i 'jig rten gyi khams 'di go bar mdzad do/ /de ltar de'i tshe sems can gang dag 'jig tshogs la lta ba kun tu chags pa dang / 'jig tshogs la lta ba la gnas pa dang / 'jig tshogs la rten pa de</text></item>
<item><p>36b7</p><section>mdo sde</section><text>dag thams cad de'i tshe skyo bar gyur cing skyo ba thob bo/ /de ltar 'khor bzhi po dag gis ni de bzhin gshegs pa dgra bcom pa yang dag par rdzogs pa'i sangs rgyas byang chub sems dpas yongs su bskor cing chos ston pa 'khor los sgyur ba'i rgyal po bzhin du chos kyi gdan la</text></item>
<item><p>37a1</p><section>mdo sde</section><text>bzhugs shing chos ston pa/ mi mjed kyi bdag po tshangs pa bzhin du tshangs pas yongs su bskor te tshangs pa'i gdan la bzhugs shing chos ston pa mthong ngo / /de nas de'i tshe byang chub sems dpa' sems dpa' chen po sems bskyed ma thag tu chos</text></item>
<item><p>37a2</p><section>mdo sde</section><text>kyi 'khor lo bskor bas sangs rgyas kyi zhing gzhan yang yang dag par bstan pa byas so/ /de nas bcom ldan 'das kyis ji lta bu'i rdzu 'phrul mngon par 'du bya ba mngon par 'du mdzad pas rlung gi dkyil 'khor chen po mngon par sprul pa mdzad pa de lta bu'i rdzu 'phrul mngon par</text></item>
<item><p>37a3</p><section>mdo sde</section><text>'du bya ba mngon par 'du mdzad do/ /ci nas sangs rgyas kyi zhing de dag phan tshun thug par mdzad do/ /'jig rten gyi khams de dag kyang khong stong du gyur cing bu ga byung bar gyur te/ so sor zhig cing rab tu rnam par zhig go/ /de ltar de'i tshe de bzhin gshegs</text></item>
<item><p>37a4</p><section>mdo sde</section><text>pa'i cho 'phrul chen po de lta bu de yang dag par bstan pa na 'jig rten gyi khams 'di na gang dag lta ba'i 'du shes can/ rtag pa dang ther zug gi 'du shes can tshangs pa'am/ tshangs pa chen po de dag ni rang rang gi tshangs pa'i gnas zhig cing / rab tu rnam par zhig</text></item>
<item><p>37a5</p><section>mdo sde</section><text>la 'di lta ste/ dper na chu'i phung po chen pos dbu ba rdos pa chen po bskyed na mngon par 'jig pa dang / rlung gi phung po chen pos gtor na rdul du 'gyur zhing rab tu 'jig pa de bzhin du tshangs pa de dag rang rang gi gnas su dong nas rdul du 'gyur zhing 'jig pa dag</text></item>
<item><p>37a6</p><section>mdo sde</section><text>mthong ngo / /mthong nas kyang shas cher skyo bar gyur to/ /de dag skyo bar gyur nas bcom ldan 'das nyag gcig la phyag 'tshal zhing 'khod do/ /de nas bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /sha ra dwa ti'i bu ngas</text></item>
<item><p>37a7</p><section>mdo sde</section><text>sngon yang bstan pa yin la/ da yang bstan par bya ste/ sha ra dwa ti'i bu kye ma 'jig rten gnas pa 'di ni yongs su sbag pas yongs su sbags pa'o/ /sha ra dwa ti'i bu kye ma 'jig rten gnas pa 'di ni snying po med pa nyid kyi phyir dang / sgyu ma lta bu'i phyir dbu ba</text></item>
<item><p>37b1</p><section>mdo sde</section><text>rdos pa lta bur gzung du med pa'o/ /sha ra dwa ti'i bu kye ma 'jig rten gnas pa 'di ni phyin ci log tu kun brtags pa'i phyir sgyu ma lta bu'o/ /sha ra dwa ti'i bu kye ma 'jig rten gnas pa 'di ni nam mkha' la kun du rgyug pa'i kun du rtogs pas yongs su bcad pa'i phyir</text></item>
<item><p>37b2</p><section>mdo sde</section><text>smig rgyu lta bu'o/ /sha ra dwa ti'i bu kye ma 'jig rten gnas pa 'di ni dngos por gzung du med pa'i phyir mig yor lta bu'o/ /sha ra dwa ti'i bu kye ma 'jig rten gnas pa 'di ni nam mkha'i kun du rtog pa'i las kyis kun nas bslang ba'i phyir brag ca lta bu'o/ /sha ra dwa</text></item>
<item><p>37b3</p><section>mdo sde</section><text>ti'i bu 'jig rten gnas pa 'di ji lta ba bzhin du sha ra dwa ti'i bu 'jig rten gnas pa 'di phyin ci log tu de bzhin gshegs pas mngon par rdzogs par sangs rgyas so/ /sha ra dwa ti'i bu kye ma 'jig rten gnas pa 'di ni gsog yin te/ kye ma 'jig rten gnas pa 'di ni</text></item>
<item><p>37b4</p><section>mdo sde</section><text>chags pa med par de bzhin gshegs pas mngon par rdzogs par sangs rgyas so/ /sha ra dwa ti'i bu 'jig rten 'di ni ro myang ba med pa dang / nyes dmigs dang / nges par 'byung ba med pa'i bar du yang dag pa ji lta ba bzhin du ngas mngon par mkhyen te/ de ltar ngas bla na</text></item>
<item><p>37b5</p><section>mdo sde</section><text>med pa yang dag par rdzogs pa'i byang chub mngon par rdzogs par sangs rgyas par bdag nyid mngon par mkhyen to/ /sha ra dwa ti'i bu ngas 'jig rten 'di ji lta ba bzhin du mngon par mkhyen pa de bzhin du 'jig rten kun 'byung ba dang / 'jig rten 'gog par 'gyur ba'i lam yang</text></item>
<item><p>37b6</p><section>mdo sde</section><text>mngon par mkhyen te/ sha ra dwa ti'i bu da ltar ngas bla na med pa yang dag par rdzogs pa'i byang chub mngon par rdzogs par sangs rgyas par bdag nyid mngon par mkhyen to/ /sha ra dwa ti'i bu de la 'jig rten gang zhe na/ sha ra dwa ti'i bu 'jig rten zhes bya ba ni phung po lnga dag go/ /</text></item>
<item><p>37b7</p><section>mdo sde</section><text>lnga gang zhe na/ gzugs kyi phung po dang / tshor ba'i phung po dang / 'du shes kyi phung po dang / 'du byed kyi phung po dang / rnam par shes pa'i phung po'o/ /sha ra dwa ti'i bu de la gzugs kyi phung po gang zhe na/ sha ra dwa ti'i bu gzugs kyi phung po ni de bzhin gshegs</text></item>
<item><p>38a1</p><section>mdo sde</section><text>pas 'das pa dang / ma 'ongs pa dang / da ltar byung ba spangs pa ste/ de la ngas 'das pa dang / ma 'ongs pa dang / da ltar byung ba'i gzugs kyi phung po gang spangs pa de ni sems can rnams gang 'das pa dang / gang ma 'ongs pa dang / gang</text></item>
<item><p>38a2</p><section>mdo sde</section><text>da ltar byung ba de thams cad ni gzugs kyi phung po ma yin no zhes de skad ces smra bar gyur na mi rung ste/ sha ra dwa ti'i bu de la de bzhin gshegs pa ni nang ngam/ phyi rol lam/ chen po'am/ chung ngu'am/ bzang po'am/ ngan pa'am/ gang dag rgyang ring ba'am/</text></item>
<item><p>38a3</p><section>mdo sde</section><text>gang dag thag nye ba dus gsum du bsdus pa de dag thams cad ni gzugs kyi phung po ste/ mtshan nyid med do zhes bstan to/ /dper na nam mkha'i phung po ni rlung gi rnam pa dang / chu'i rnam pa dang / me'i rnam pa dang / sa'i rnam pa yin pa de bzhin du gzugs kyi</text></item>
<item><p>38a4</p><section>mdo sde</section><text>phung po dang / tshor ba'i phung po dang / 'du shes kyi phung po dang / 'du byed kyi phung po dang / rnam par shes pa'i phung por brjod par bya'o/ /sha ra dwa ti'i bu ci'i phyir 'di skad ces gzugs kyi phung po zhes bya zhe na/ sha ra dwa ti'i bu byis pa so so'i skye bo rnams ni</text></item>
<item><p>38a5</p><section>mdo sde</section><text>mun par gyur pa ste/ de dag lus la gzugs kyi mtshan nyid ji lta ba bzhin dang / ji snyed pa rab tu mi shes pas bdag gzugs yin no/ /gzugs bdag gi yin no zhes rnam par rtog par byed la/ bdag go zhes kyang kun du shes shing gnas par byed de/</text></item>
<item><p>38a6</p><section>mdo sde</section><text>de dag de ltar kun du shes shing gnas par byed la/ rlom sems su byed pas dngos po de la yongs su sred pa skyed par byed de/ sha ra dwa ti'i bu dngos po'i tshul shes pa de ni de lta ma yin no/ /de dag ni de ltar mig dang gzugs dngos po med do zhes shes pa mi skyed de/ de</text></item>
<item><p>38a7</p><section>mdo sde</section><text>ltar med pa'i chos rnams yongs su gzung nas byis pa rnams rtogs pa skyed par byed do/ /rtog pa skyes pa'i byis pa de dag ni dngos po de la 'jug par 'gyur zhing / de dag gi nyes pa'i khams dag kyang skye bar 'gyur ro/ /de ltar dngos po med pa/ spyod yul pa/</text></item>
<item><p>38b1</p><section>mdo sde</section><text>kha dog dang bral ba spyod yul pa/ kha dog med pa/ spyod yul pa de dag ni shas cher rmongs par 'gyur ro/ /rmongs pa de dag ni zhing las byed par 'gyur zhing / mtshon cha sna tshogs kyis 'debs pa lhur len par yang 'gyur ro/ /de dag gi mngon par 'du byed pa</text></item>
<item><p>38b2</p><section>mdo sde</section><text>de ni rmongs pa yin no/ /de la de bzhin gshegs pas ni dngos po mnyam pa nyid kyis lta ba mnyam pa nyid rjes su sangs rgyas shing / de rjes su sangs rgyas pas yang dag pa'i lta ba 'dogs par mngon par mdzad de/ lta ba de ni mnyam pa yin pas des na yang</text></item>
<item><p>38b3</p><section>mdo sde</section><text>dag pa'i lta ba zhes bya'o/ /yang dag par brtson pa rnams dang / yang dag par rnam par grol ba rnams kyi lta ba de ni yang dag par zhugs pa yin pas des na yang dag pa'i lta ba zhes bya'o/ /sha ra dwa ti'i bu ngas yang dag pa'i lta ba gang bshad pa de ni sgras bstan par</text></item>
<item><p>38b4</p><section>mdo sde</section><text>mi nus te/ bstan par bzod par dka' ba yin/ sha ra dwa ti'i bu de la sgrubs shig dang bsgrubs na khyed cag kyang mun pa med par 'gyur ro/ /sha ra dwa ti'i bu chos kyi phung po 'di ni 'khor chos kyi phung po brgyad khri bzhi stong dang ldan pa zhes bya'o/ /'di ni 'dus</text></item>
<item><p>38b5</p><section>mdo sde</section><text>byas dang / 'dus ma byas kyi chos thams cad kyi sgo yin te/ chos kyi tshul yang de yin no/ /de bzhin gshegs pa dgra bcom pa yang dag par rdzogs pa'i sangs rgyas kyis chos kyi phung po bstan pa 'di bshad pa na khrag khrig phrag bdun cu rtsa bdun ni chos rnams</text></item>
<item><p>38b6</p><section>mdo sde</section><text>la chos kyi mig rdul med cing dri ma dang bral ba rnam par dag go/ /'dod pa na spyod pa'i lha khrag khrig kyang chos rnams la chos kyi mig rdul med cing dri ma dang bral ba rnam par dag go/ /mi'i skye dgu'i sems can dpag tu med pa dag kyang chos rnams la chos kyi mig rdul</text></item>
<item><p>38b7</p><section>mdo sde</section><text>med cing dri ma dang bral ba rnam par dag go/ /'dzam bu'i gling pa bye ba brgya phrag ji snyed yod pa dang / de dag gi nang na byang chub sems dpa' gang dag gnas pa de dag ni mi skye ba'i chos la bzod pa thob par gyur to/ /sems can dpag tu med pa dag gis ni bla na med</text></item>
<item><p>39a1</p><section>mdo sde</section><text>pa yang dag par rdzogs pa'i byang chub tu sems bskyed do/ /de nas bcom ldan 'das kyis rdzu 'phrul mngon par 'du mdzad pa de phyir bsdu ba mdzad do/ /de nas 'khor bzhi po dang / tshangs pa'i 'khor de dang / 'dod pa na spyod pa'i lha'i 'khor dang /</text></item>
<item><p>39a2</p><section>mdo sde</section><text>gzhan yang lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dag gis kyang 'jig rten gyi khams ji ltar gnas pa bzhin du mthong ngo / /de nas de'i tshe tshe dang ldan pa maud gal gyi bu chen</text></item>
<item><p>39a3</p><section>mdo sde</section><text>po stan las langs te/ chos gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das byang chub sems</text></item>
<item><p>39a4</p><section>mdo sde</section><text>dpa' sems dpa' chen po sems bskyed ma thag tu chos kyi 'khor lo bskor ba ji tsam du shin tu rdzu 'phrul chen po dang ldan pa ni ngo mtshar lags so/ /bcom ldan 'das 'jig rten gyi khams 'di dang / bcom ldan 'das kyang mngon par bteg nas 'jig rten gzhan du</text></item>
<item><p>39a5</p><section>mdo sde</section><text>bzhag lags kyang / de'i tshe bdag gis mtshan ma yang ma 'tshal cing / rdzu 'phrul gyi ming yang mi dran lags na rdzu 'phrul mngon par 'grub pa lta smos kyang ci 'tshal/ bcom ldan 'das bdag ni 'di snyam du sems lags te/ a la la byang chub sems dpa'</text></item>
<item><p>39a6</p><section>mdo sde</section><text>de rdzu 'phrul chen po dang ldan pa ni ngo mtshar ro snyam lags so/ /bcom ldan 'das bdag gis dus 'gyur ba yang glo bar ma chud cing bdag cag yun ji srid nas drangs pa'am/ yun ji srid nas khrid pa yang skad cig gcig dang / thang cig gcig tsam yang glo</text></item>
<item><p>39a7</p><section>mdo sde</section><text>bar ma chud la/ yud tsam gcig kyang rjes su mi dran lags kyang bdag ni 'di snyam sems lags te/ re zhig byang chub sems dpa'i rdzu 'phrul de yang de lta bu lags na de bzhin gshegs pa'i lta smos ci 'tshal snyam lags so/ /de skad ces gsol pa dang / bcom</text></item>
<item><p>39b1</p><section>mdo sde</section><text>ldan 'das kyis tshe dang ldan pa maud gal gyi bu la bka' stsal pa maud gal gyi bu khyod 'jig rten gyi khams 'di drangs shing kun du drangs pa'am/ de bzhin gshegs pa khrid cing kun du khrid do snyam du sems na/ maud gal gyi bu khyod kyis de ltar blta bar mi bya'o/ /maud gal gyi bu de bzhin</text></item>
<item><p>39b2</p><section>mdo sde</section><text>gshegs pa'i chos gos kyi grwa tsam yang bsgul ba'i bdag por gyur pa gzhan dge sbyong ngam/ bram ze'am/ nyan thos sam/ rang sangs rgyas sam lha nas lto 'phye chen po'i bar du yang ngas yang dag par rjes su ma mthong na de bzhin gshegs pa mngon par 'degs par nus par 'gyur ba</text></item>
<item><p>39b3</p><section>mdo sde</section><text>lta ci smos te de ni gnas med do/ /maud gal gyi bu re zhig lha dang bcas pa'i 'jig rten lta zhog gi /maud gal gyi bu yongs su brtag pa bzung ste/ stong gsum gyi stong chen po'i 'jig rten gyi khams na sems can gzugs can nam/ gzugs can ma</text></item>
<item><p>39b4</p><section>mdo sde</section><text>yin pa'am/ 'du shes can nam/ 'du shes can ma yin pa'am/ 'du shes can yang ma yin 'du shes can ma yin pa yang ma yin pa ji snyed yod pa sems can du gdags pas gdags pa ji snyed yod pa de dag thams cad mi'i lus thob par gyur te/ mi'i</text></item>
<item><p>39b5</p><section>mdo sde</section><text>lus thob nas rab tu byung bar gyur la/ rab tu byung ba de dag thams cad kyis dgra bcom pa nyid rjes su thob par gyur cing mngon par shes pa drug mngon du byas par gyur la/ maud gal gyi bu dper na da ltar khyod bzhin du rdzu 'phrul gyi stobs de lta bu dang yang ldan par gyur na/</text></item>
<item><p>39b6</p><section>mdo sde</section><text>maud gal gyi bu 'di ji snyam du sems/ rdzu 'phrul dang ldan pa 'dus pa de mang ba yin nam/ gsol pa/ bcom ldan 'das de lta lags so/ /maud gal gyi bu nyan thos de dag gis stong gi 'jig rten gyi khams lag pa gcig gis blangs shing / stong gnyis</text></item>
<item><p>39b7</p><section>mdo sde</section><text>pa dang / stong gsum gyi 'jig rten gyi khams kyang lag pa gcig gis blangs nas 'jig rten gyi khams gang gA'i klung gi bye ma snyed du 'chag par gyur kyang / rdzu 'phrul dam pa thob pa de lta bu de dag gis kyang de bzhin gshegs pa'i chos gos nam mkha' la 'dug</text></item>
<item><p>40a1</p><section>mdo sde</section><text>pa'i grwa gcig kyang bsgul bar mi nus so/ /maud gal gyi bu khyod dang 'dra ba de snyed 'dus pa lta zhog gi /maud gal gyi bu gal te 'dir sems can la la zhig skyes par gyur cing / 'di lta ste/ gang stong gsum gyi stong chen po'i 'jig rten gyi</text></item>
<item><p>40a2</p><section>mdo sde</section><text>khams de bzhin gshegs pas byin gyis ma brlabs pa kha'i rlung gcig gis rnam par 'thor bar byed/ rdul du rlog par byed/ rnam par 'joms par byed pa'i rdzu 'phrul de lta bu dang ldan par gyur la/ stong gsum gyi stong chen po'i 'jig rten gyi khams las byung</text></item>
<item><p>40a3</p><section>mdo sde</section><text>ba'i rdul des kyang 'jig rten gyi khams gang gA'i klung gi bye ma snyed kun tu nog nog por gyur cing / 'jig rten gyi khams gang gA'i klung gi bye ma snyed las byung ba'i rdul de des phyir yang brtul nas stong gsum gyi stong chen po'i 'jig rten gyi khams su so sor bzhag par gyur</text></item>
<item><p>40a4</p><section>mdo sde</section><text>na/ maud gal gyi bu 'di snyam du sems/ 'o na sems can de rdzu 'phrul gyi pha rol du phyin pa thob pa yin nam/ gsol pa/ bcom ldan 'das de lta lags so/ /bcom ldan 'das kyis bka' stsal pa/ maud gal gyi bu stong gsum gyi stong chen po'i 'jig</text></item>
<item><p>40a5</p><section>mdo sde</section><text>rten gyi khams 'di/ 'di lta ste/ dper na bu ram shing gi tshal lam/ 'dam bu'i tshal lam/ skam sa'i 'dam bu'i tshal lam/ 'bras kyi zhing ngam/ til gyi zhing bzhin du sems can de lta bu dag gis gang bar gyur kyang maud gal gyi bu sems can rdzu 'phrul dam pa'i</text></item>
<item><p>40a6</p><section>mdo sde</section><text>pha rol tu son pa de lta bu de dag gis kyang de bzhin gshegs pa'i chos gos kyi grwa tsam yang bsgul bar mi nus na de bzhin gshegs pa mngon par gdegs par bya ba lta ci smos te de ni gnas med do/ /maud gal gyi bu de bzhin gshegs pa gnas de nyid du gnas</text></item>
<item><p>40a7</p><section>mdo sde</section><text>shing seng ge'i gdan de nyid la bzhugs nas/ shar phyogs su 'jig rten gyi khams gang gA'i klung gi bye ma snyed kyi 'jig rten gyi khams grangs med dpag tu med pa g.yo bar mdzad/ kun du g.yo bar mdzad/ kun du rab tu g.yo bar mdzad kyang sems can</text></item>
<item><p>40b1</p><section>mdo sde</section><text>de dag 'di snyam du bdag cag 'jig rten gyi khams gzhan du khrid do/ /kun du khrid do snyam 'am/ kye ma 'jig rten gyi khams 'di 'jig go 'chags so snyam du mi sems so/ /de dag 'di snyam du kye ma 'jig rten gyi khams 'di 'thor ro/ /rnam par 'jig</text></item>
<item><p>40b2</p><section>mdo sde</section><text>go snyam du mi sems te/ sems can de dag la 'dul ba'i dbang gis kha cig la ni sangs rgyas kyi gzugs kyis mtshan ma med pa'i tshul dag gis chos ston te/ nyan thos dang / lha dang / mi dang / klu dang / khye'u dang / bu mo'i gzugs kyis kyang</text></item>
<item><p>40b3</p><section>mdo sde</section><text>de bzhin no/ /maud gal gyi bu sangs rgyas kyi stobs dang / mi 'jigs pa dang / ma 'dres pa dang / rdzu 'phrul khyu mchog du gyur pa ji snyed pa de snyed kyi chos kyi rnam grangs dag la khyod yid ches par gyis shig /phyogs bcu thams cad du yang de bzhin no/ /</text></item>
<item><p>40b4</p><section>mdo sde</section><text>maud gal gyi bu gal te khyod kyis de bzhin gshegs pa'i spyod yul shes pa lta na de la yang khyod spobs par mi 'gyur ro/ /maud gal gyi bu ngas dge slong kun dga' bo la 'di lta ste/ mdo'i sde dang / dbyangs kyis bsnyad pa'i sde dang / lung du bstan pa'i sde dang / de</text></item>
<item><p>40b5</p><section>mdo sde</section><text>lta bu byung ba'i sde dang / skyes pa rabs kyi sde dang / shin tu rgyas pa'i sde dang / rmad du byung ba'i chos kyi sde dang / rtogs pa brjod pa'i sde dang / gtan la phab par bstan pa'i sde'i gzungs kyi sgo dag bstan kyang / maud gal gyi bu dge slong kun dga' bos ni de</text></item>
<item><p>40b6</p><section>mdo sde</section><text>bzhin gshegs pa'i spyod yul kun shes par mi nus so/ /de ci'i phyir zhe na/ maud gal gyi bu de bzhin gshegs pa'i yi ge gcig kyang nyan thos thams cad kyis bskal pa'am/ bskal pa brgya'am/ bskal pa stong ngam/ bskal pa 'bum du'ang kun</text></item>
<item><p>40b7</p><section>mdo sde</section><text>shes pa'am/ bsam pa'am/ kun chub par mi nus pa'i phyir te/ de bzhin gshegs pa'i spyod yul lta ci smos/ maud gal gyi bu de la de bzhin gshegs pa dmigs pa dang / spyod pa dang / spyod lam rnam pa sna tshogs kyis sems can rnams la 'doms</text></item>
<item><p>41a1</p><section>mdo sde</section><text>par mdzad cing / sems can rnams la chos ston par mdzad kyang / maud gal gyi bu de bzhin gshegs pa'i chos gos gsol ba las sems can ji snyed kyi don mdzad pa dang / de las chos bstan pa ji lta bu 'byung ba yang nyan thos thams cad kyis</text></item>
<item><p>41a2</p><section>mdo sde</section><text>kun shes par mi nus te/ maud gal gyi bu de la yang khyod spobs par mi 'gyur na de bzhin gshegs pa'i spyod yul rab tu shes pa lta ci smos te de ni gnas med do/ /de nas bcom ldan 'das kyis de'i tshe pad ma chen po de bzhes nas/ byang chub sems dpa' sems</text></item>
<item><p>41a3</p><section>mdo sde</section><text>dpa' chen po bzang skyong la sogs pa/ byang chub sems dpa' sems dpa' chen po chos kyi grong khyer yongs su skyong bar byed pa de dag la bka' stsal pa/ rigs kyi bu dag khyed kyis de bzhin gshegs pa'i chos kyi gter de bsrung ba'am/ sba ba'am/</text></item>
<item><p>41a4</p><section>mdo sde</section><text>de bzhin gshegs pa'i spyod yul kun shes pa'am/ brjod pa'am/ bstan pa'am/ yang dag par rab tu bstan par nus sam/ de dag gis gsol pa/ bcom ldan 'das rngo thogs lags so/ /bka' stsal pa/ rigs kyi bu dag de'i phyir khyed kyis</text></item>
<item><p>41a5</p><section>mdo sde</section><text>chos gang dang gang kho na ston pa de thams cad de bzhin gshegs pa'i gter de bzhin gshegs pa'i spyod yul la rnam par bltas nas bstan par bya'o/ /rigs kyi bu dag gang sangs rgyas kyi ye shes yongs su rdzogs pa dang / sangs rgyas kyi byang chub yongs su</text></item>
<item><p>41a6</p><section>mdo sde</section><text>rdzogs pa dang / sangs rgyas kyi ye shes grub pa dang / sangs rgyas kyi byang chub grub pa yang dag par brjod pas brjod pa des na rigs kyi bu dag de bzhin gshegs pa'i spyod yul de yang dag par brjod pas brjod par bya'o/ /rigs kyi bu dag gang du dmigs</text></item>
<item><p>41a7</p><section>mdo sde</section><text>pa mthong ba der de bzhin gshegs pa'i spyod yul la rnam par bltas nas nges par bstan par bya'o/ /de bzhin gshegs pas chos bstan pa de ni gang du sems can gyi spyod pa mthong ba der de bzhin gshegs pa'i spyod yul la rnam par bltas nas sems can de</text></item>
<item><p>41b1</p><section>mdo sde</section><text>dag gi spyod pa de bzhin gshegs pas chos bstan pa'i spyod pas de dag rnam par bzlog par bya ba'i phyir bstan pa ma yin no/ /gang dag de bzhin gshegs pas mkhyen pa'i dbang po stong phrag dgu bcu rtsa dgu ni 'dod chags spyod pa rnams kyi spyod pa de dag dang /</text></item>
<item><p>41b2</p><section>mdo sde</section><text>zhe sdang spyod pa rnams dang / gti mug spyod pa rnams kyi spyod pa de dag dang / 'dod chags dang / zhe sdang dang / gti mug bcos ma spyod pa rnams kyi spyod pa de dag dang / 'dod chags dang / zhe sdang spyod pa rnams kyi spyod pa de dag dang / 'dod chags dang /</text></item>
<item><p>41b3</p><section>mdo sde</section><text>zhe sdang bcos ma spyod pa rnams kyi spyod pa de dag dang / 'dod chags dang / gti mug spyod pa rnams kyi spyod pa de dag dang / 'dod chags dang / gti mug bcos ma spyod pa rnams kyi spyod pa de dag dang / zhe sdang dang / gti mug spyod pa rnams kyi spyod</text></item>
<item><p>41b4</p><section>mdo sde</section><text>pa de dag dang / zhe sdang dang / gti mug bcos ma spyod pa rnams kyi spyod pa de dag dang / bsam pa yongs su sbyong bar byed pa'i dbang po de dag dang / dngos po sgrub pa'i yongs su sbyong bar byed pa'i dbang po de dag dang / srid pa sgrub pa yongs su sbyong bar byed</text></item>
<item><p>41b5</p><section>mdo sde</section><text>pa'i dbang po de dag dang / sbyor ba las byung ba'i dbang po de dag dang / las byed pa sgrub pa yongs su sbyong bar byed pa'i dbang po de dag dang / nag po'i chos slong bar byed pa'i dbang po de dag dang / dkar po'i chos kun nas slong bar byed pa'i dbang po de dag dang / gnag</text></item>
<item><p>41b6</p><section>mdo sde</section><text>cing dkar ba'i chos slong bar byed pa'i dbang po de dag dang / lam gyi rjes su 'thun par byed pa'i dbang po de dag dang / zhi gnas kyi rjes su 'thun pa'i dbang po de dag dang / lhag mthong gi rjes su 'thun pa'i dbang po de dag dang / zad pa'i rjes su 'thun pa'i dbang</text></item>
<item><p>41b7</p><section>mdo sde</section><text>po de dag dang / skye ba'i rjes su 'thun par byed pa'i dbang po de dag dang / bden pa'i rjes su 'thun pa'i dbang po de dag go/ /maud gal gyi bu de la sngon gyi spyod pa'i tshogs dang ldan pa'i dbang po stong phrag nyi shu ni gang gis kha dog nag po'am/ dkar sham mam/ mdog</text></item>
<item><p>42a1</p><section>mdo sde</section><text>bzang po'am/ mdog mi sdug pa'am/ gyol po'am/ lag sor rdum po'am/ zha bo'am/ 'on pa'am/ zhar ba'am/ lce med pa sgrub par byed pa nag po'am/ gnag cing dkar ba'i las kun nas slong bar byed pa dag go/ /sngon gyi</text></item>
<item><p>42a2</p><section>mdo sde</section><text>spyod pa'i tshogs dang ldan pa'i dbang po stong phrag nyi shu ni gang gis dbyibs ring po'am/ thung ngu'am/ skem po'am/ sbom po'am/ bar ma sgrub par byed pa'i las kun nas slong bar byed pa dag go/ /gang dag mig dang / rna ba dang / sna dang / lce dang / lus</text></item>
<item><p>42a3</p><section>mdo sde</section><text>dang / yid kyi dbang po 'gyur ba rnams kyi sbyor ba la gnas shing sngon gyi las mngon par sgrub pa'i dbang po stong phrag nyi shu ni 'dod chags pa'am/ zhe sdang ba'am/ gti mug pa'am/ 'dod chags dang bral ba'am/ zhe sdang dang bral ba'am/ gti mug</text></item>
<item><p>42a4</p><section>mdo sde</section><text>dang bral ba yin no/ /skye ba'i 'bras bu mngon par 'grub pa'i dbang po stong phrag sum cu ni 'chi ba'i dus byed pa yin no/ /de dag ni 'gyur ba mngon par grub pa'am/ mtshan ma mngon par 'grub pa na snang bar gyur te/ yan lag rnams 'gre ldog pa dang / dbang</text></item>
<item><p>42a5</p><section>mdo sde</section><text>po 'gyur ba dang / yan lag gi tshigs dag 'chad cing gnad dag 'jig pa na mdog mi sdug pa nyid du snang ba de dag ni mgul sgra ngar ngar pos 'gags pa yin par shes par bya ste/ de ni sems can dmyal ba'i skye gnas sam/ dud 'gro'i skye gnas sam/</text></item>
<item><p>42a6</p><section>mdo sde</section><text>gshin rje'i 'jig rten du 'dren par byed cing / sangs rgyas rnams mngon du bya ba'i phyir mi rnams kyi nang du'am/ lha rnams kyi nang du'am/ 'jig rten gyi khams gzhan du skye ba'am/ zag pa zad pa mngon du byed par 'dren par byed pa'o/ /de la dbang po</text></item>
<item><p>42a7</p><section>mdo sde</section><text>stong phrag bdun cu rtsa bdun ni dge ba'i rtsa ba'i rnam pa la mos pa las blta bar bya'o/ /dbang po stong phrag nyi shu ni mi dge ba'i rtsa ba'i rnam pa yongs su 'dren par byed pa dag ste/ 'chi ba'i dus byed pa'i yin par shes par bya'o/ /de bzhin gshegs pa'i gter de</text></item>
<item><p>42b1</p><section>mdo sde</section><text>ni de bzhin gshegs pa rnams kyi spyod yul yin te/ de bzhin gshegs pa dag de la gnas nas chos rnam par 'grel par mdzad cing zad par yang mi 'gyur la ngoms par yang dag par rjes su ma mthong ngo / /rdzu 'phrul mngon par 'du mdzad pa'i che ba'i bdag nyid kyi</text></item>
<item><p>42b2</p><section>mdo sde</section><text>bsngags pa brjod pa'i le'u zhes bya ste gnyis pa'o// //de'i tshe 'khor de nyid du brtan pa'i blo gros gzhon nur gyur pa zhes bya ba 'dus par gyur te 'dug go/ /de nas byang chub sems dpa' sems dpa' chen po brtan pa'i blo gros gzhon nur gyur pa stan</text></item>
<item><p>42b3</p><section>mdo sde</section><text>las langs te bla gos phrag pa gcig tu gzar nas/ pus mo g.yas pa'i lha nga sa la btsugs te thal mo sbyar ba btud nas bcom ldan 'das la gsol pa/ bcom ldan 'das chos kyi sgo 'di dag las bdag gis rnyed pa rnyed lags te/ bcom ldan 'das de'i slad du</text></item>
<item><p>42b4</p><section>mdo sde</section><text>ci tsam du chos de nyid yongs su grub par bgyi ba'i don du chos kyi sgo 'di la spyad par bgyi'o/ /de ci'i slad du zhe na/ bcom ldan 'das bdag gis deng slan chad 'di lta ste/ chos de dag yongs su btsal ba dang / yongs su grub par bgyi ba'i slad du de lta bu'i go cha</text></item>
<item><p>42b5</p><section>mdo sde</section><text>bgos pa'i slad du ste/ slad kyis kyang slad ma'i tshe slad ma'i dus na de bzhin gshegs pa'i spyod yul chos kyi gter de thos kyi bar du brtson 'grus dor bar yang mi bgyi'o/ /de skad ces gsol pa dang / bcom ldan 'das kyis byang chub sems dpa' sems dpa' chen</text></item>
<item><p>42b6</p><section>mdo sde</section><text>po brtan pa'i blo gros la 'di skad ces bka' stsal to/ /brtan pa'i blo gros khyod nga'i ye shes chen po bskal pa bye ba grangs med pas yang dag par bsgrub pa yongs su tshol ba la mngon par brtson zhing mngon par brtson par byed pa ni legs so legs so/ /brtan pa'i blo</text></item>
<item><p>42b7</p><section>mdo sde</section><text>gros khyod yang legs so/ /brtan pa'i blo gros yongs su brtag pa bzung ste/ gal te stong gsum gyi stong chen po'i 'jig rten gyi khams na sems can gzugs can nam/ gzugs can ma yin pa'am/ 'du shes can nam/ 'du shes can ma yin pa'am/</text></item>
<item><p>43a1</p><section>mdo sde</section><text>'du shes can yang ma yin/ 'du shes can ma yin pa yang ma yin pa ji snyed yod pa de dag thams cad skad cig gcig dang / thang cig dang / yud tsam cig la mi'i lus thob par gyur te/ de nas gang sems can de dag la bde ba'i yo byad thams</text></item>
<item><p>43a2</p><section>mdo sde</section><text>cad nye bar sgrub par byed pa'i mi la la zhig byung bar gyur la/ de nas mi des sems can de dag lag pa ya gcig gis blangs nas bskal pa'am/ bskal pa las lhag par 'dzin par byed cing / de'i tshe sems can de dag gzugs rnams sam/ sgra rnams</text></item>
<item><p>43a3</p><section>mdo sde</section><text>sam/ dri rnams sam/ ro rnams sam/ reg bya rnams la sems skyes par gyur na yang de nas mi des de dag thams cad nye bar sbyin par byed la/ sems can de dag gi bshang ba'am gci ba yang lag pa cig shos kyis blangs nas 'jig rten gyi khams</text></item>
<item><p>43a4</p><section>mdo sde</section><text>gzhan du 'dor bar byed de/ de ci'i phyir zhe na/ sems can de dag dri mi zhim par gyur na mi rung ngo snyam du sems na/ brtan pa'i blo gros 'di ji snyam du sems/ 'o na mi des sems can de dag la bde ba'i yo byad thams cad kyis rim gro byas par 'gyur ram</text></item>
<item><p>43a5</p><section>mdo sde</section><text>gsol pa/ bcom ldan 'das mi des bde ba'i yo byad shin tu mang pos rim gro bgyi ba lags so/ /bka' stsal pa/ brtan pa'i blo gros mi des sems can de dag la bde ba'i yo byad thams cad kyis so sor rim gro byas la/ rigs kyi bu'am/ rigs kyi</text></item>
<item><p>43a6</p><section>mdo sde</section><text>bu mo gang sems can thams cad kyi don du de bzhin gshegs pa bzhugs kyang rung / yongs su mya ngan las 'das kyang rung ste/ bla na med pa yang dag par rdzogs pa'i byang chub tu sems bskyed cing / byang chub sems dpa'i sde snod kyi chos kyi rnam grangs nyan pa la</text></item>
<item><p>43a7</p><section>mdo sde</section><text>mos par 'gyur la sangs rgyas kyi ye shes ye shes chen po de yang dag par bsgrubs nas/ 'dod chags dang / zhe sdang dang / gti mug spang ba'i phyir dang / skye ba dang / rga ba dang / na ba dang / 'chi ba dang / smre sngags 'don pa dang / sdug bsngal ba dang / yid mi</text></item>
<item><p>43b1</p><section>mdo sde</section><text>bde ba dang / 'khrug pa las yang dag par 'da' bar bya ba'i phyir sems can rnams la de bzhin du chos bstan par bya'o snyam ste/ byang chub sems dpa'i dge ba'i rtsa ba yongs su smin par byed pa dang ldan pas de yongs su tshol ba na tshig bzhi pa'i tshigs su</text></item>
<item><p>43b2</p><section>mdo sde</section><text>bcad pa gcig tsam zhig rnyed par gyur na/ brtan pa'i blo gros sems can la bde ba'i rim gros so sor rim gro byas pa'i bsod nams kyi phung po 'di la bsod nams kyi phung po snga ma des brgya'i char yang nye bar mi 'gro ba nas/ stong gi cha'i bar du yang mi bzod</text></item>
<item><p>43b3</p><section>mdo sde</section><text>cing / grangs dang / cha dang / bgrang ba dang / rgyu dang / dpe'i char yang mi bzod do// //bam po bzhi pa/ brtan pa'i blo gros byang chub sems dpa' sems dpa' chen pos ji ltar sems can rnams la bde ba'i yo byad ji lta bus</text></item>
<item><p>43b4</p><section>mdo sde</section><text>so sor rim gro byas pa ni de bzhin gshegs pas so sor mkhyen te/ brtan pa'i blo gros gnas 'di la nga'i nyan thos bden pa mthong ba dang / byang chub sems dpa' sems dpa' chen po lhag pa'i bsam pa la yang dag par zhugs pa ma gtogs par su zhig</text></item>
<item><p>43b5</p><section>mdo sde</section><text>mngon par yid ches par byed/ brtan pa'i blo gros byang chub sems dpa' sems dpa' chen po ni bdag cag gis sems can gnas med pa rnams kyi gnas su 'gyur bar bya/ skyabs med pa rnams kyi skyabs su 'gyur bar bya/ sems can gling med pa rnams</text></item>
<item><p>43b6</p><section>mdo sde</section><text>kyi gling du 'gyur bar bya/ sems can dpung gnyen med pa rnams kyi dpung gnyen du 'gyur bar bya zhing / bdag cag gis theg pa chen po sangs rgyas kyi ye shes ye shes chen po de yang dag par bsgrub par bya/ sems can tshad med grangs med pa dag zag pa</text></item>
<item><p>43b7</p><section>mdo sde</section><text>med pa'i chos rnams la yang dag par sbyar bar bya'o snyam nas de lta bu'i go cha gyon par byed pa yin yang / gal te sems can de dag la snga dro'i dus su rin po che'i phung po ri rab dang mnyam pa dag nye bar sbyin dgos par gyur cing / de bzhin du nyi ma'i gung gi dus dang /</text></item>
<item><p>44a1</p><section>mdo sde</section><text>phye ma red kyi dus dang / nyin mtshan du yang rung ste/ rin po che'i phung po ri rab dang mnyam pa dag nye bar sbyin dgos par gyur la/ sems can de dag de lta bus tshim par yang mi 'gyur zhing / 'di ltar rkyen de dag gis log par ltung bar</text></item>
<item><p>44a2</p><section>mdo sde</section><text>'gro ba dag tu 'gyur ba'i gnas dag kyang yod na/ kye bdag cag gis sems can de dag 'di ltar re zhig stong gsum gyi stong chen po'i 'jig rten gyi khams rin po ches bkang ba 'di la mchil ma lta bu'i 'du shes skyed par 'gyur ba de lta bu'i chos yongs su btsal</text></item>
<item><p>44a3</p><section>mdo sde</section><text>bar bya'o snyam na rdzas bsags pa tha chad gzhan la lta ci smos/ byang chub sems dpa' sems dpa' chen po mkhas pa ni rin po che'i phung po de la 'di ni 'dod chags dang / zhe sdang dang / gti mug gi rtsa ba yin/ sems can dmyal ba'i sdug bsngal gyi rtsa ba yin</text></item>
<item><p>44a4</p><section>mdo sde</section><text>dud 'gro'i skye gnas kyi sdug bsngal gyi rtsa ba yin/ gshin rje'i 'jig rten gyi sdug bsngal gyi rtsa ba yin zhing las kyi kun nas slong ba rnam pa du ma'i rtsa ba yin no zhes de lta bus rab tu rnam par sogs par byed de/ de las de mya ngan las 'das pa'i sems thob</text></item>
<item><p>44a5</p><section>mdo sde</section><text>cing rin po che'i phung po de la mi lta bar 'gyur ro/ /mkhas pa ni rin po che'i phung po de la 'di ni rin po che'i phung po ma yin gyi/ 'di ni sems can dmyal ba'i phung po yin te/ de la lhag par zhen pa'i sems can rnams ni log par ltung bar 'gro bar 'gyur ro snyam du</text></item>
<item><p>44a6</p><section>mdo sde</section><text>de lta bur so sor rtog par byed do/ /brtan pa'i blo gros stong gsum gyi stong chen po'i 'jig rten gyi khams na sems can ji snyed yod pa lta zhog gi /brtan pa'i blo gros yongs su brtag pa bzung ste/ shar phyogs su 'jig rten gyi khams gang gA'i klung gi bye ma snyed</text></item>
<item><p>44a7</p><section>mdo sde</section><text>ji snyed yod pa dang / de bzhin du phyogs bcu kun du 'jig rten gyi khams ji snyed yod pa de dag na sems can gzugs can nam/ gzugs can ma yin pa'am/ 'du shes can nam/ 'du shes can ma yin pa'am/ 'du shes can yang ma yin/ 'du shes can</text></item>
<item><p>44b1</p><section>mdo sde</section><text>ma yin pa'ang ma yin pa dag yod pa dang sems can gyi khams su gdags pas gdags pa ji snyed yod pa de dag thams cad snga phyi med par mi'i lus thob par gyur cing / sems can de dag la bde bar bya ba'i phyir gang sems bskyed ma thag tu sems can de dag la</text></item>
<item><p>44b2</p><section>mdo sde</section><text>gzugs rnams sam/ sgra rnams sam/ dri rnams sam/ ro rnams sam/ reg bya rnams kyi bde ba'i yo byad nye bar sgrub par byed pa'i mi la la zhig byung bar gyur te/ sems can de dag thams cad kyang phrag pa'am/ mgo bos blangs nas bskal pa'am/ bskal</text></item>
<item><p>44b3</p><section>mdo sde</section><text>pa las lhag par 'dzin par byed la/ sems can de dag spyod lam ji lta bus de la 'dug par 'dod pa de lta bus kyang 'dug par gyur cing / sems can de dag gi bshang gci yang lag pa ya gcig gis blangs nas 'jig rten gyi khams gzhan du 'dor na brtan pa'i</text></item>
<item><p>44b4</p><section>mdo sde</section><text>blo gros 'di ji snyam du sems/ 'o na mi des sems can de dag la bde ba'i yo byad mang pos so sor rim gro byas par 'gyur ram/ gsol pa/ bcom ldan 'das mi des bde ba'i yo byad mang pos rim gro bgyis par 'gyur lags so/ /bcom ldan 'das kyis bka'</text></item>
<item><p>44b5</p><section>mdo sde</section><text>stsal pa/ brtan pa'i blo gros khyod mos par bya/ khong du chud par bya ste/ mi des bde ba'i yo byad de lta bus rim gro byas la/ rigs kyi bu'am rigs kyi bu mo gang gis sems can thams cad bskyab pa dang ldan pa'i sems kyis bla na med pa yang dag par rdzogs</text></item>
<item><p>44b6</p><section>mdo sde</section><text>pa'i byang chub tu sems bskyed nas/ 'di lta ste/ gang las bla na med pa yang dag par rdzogs pa'i byang chub tu byang chub sems dpa'i dge ba'i rtsa ba yongs su smin par 'gyur ba'i byang chub sems dpa'i sde snod kyi chos kyi rnam grangs mnyan par bya ba'i phyir tha na byang</text></item>
<item><p>44b7</p><section>mdo sde</section><text>chub sems dpa'i chos yongs su tshol ba la mngon par brtson par gyur cing / byang chub sems dpa'i chos yongs su btsal ba'i phyir ram/ de la brtson par bya ba'i phyir gom pa 'dor ba gcig gis 'gro bar yang byed na/ brtan pa'i blo gros dge ba'i rtsa ba de ni bla na med pa</text></item>
<item><p>45a1</p><section>mdo sde</section><text>yang dag par rdzogs pa'i byang chub mngon par rdzogs par sangs ma rgyas kyi bar du bar ma dor zad pa'am/ yongs su gtugs par nga mi smra'o/ /de ci'i phyir zhe na/ brtan pa'i blo gros bde ba'i yo byad 'di la bde ba'i yo byad snga ma des brgya'i char yang</text></item>
<item><p>45a2</p><section>mdo sde</section><text>nye bar mi 'gro'o/ /stong gi cha dang / 'bum gyi cha dang / bye ba phrag 'bum gyi cha dang / grangs dang / cha dang / bgrang ba dang / dpe dang / rgyur yang mi 'gyur ba'i phyir ro/ /de ci'i phyir zhe na/ brtan pa'i blo gros bde ba'i yo byad snga ma de thams cad ni</text></item>
<item><p>45a3</p><section>mdo sde</section><text>rdzas las byung ba dang bcas pa yin te/ shin tu mthar thug par mi 'gyur zhing / shin tu yongs su byang bar mi 'gyur la/ brtan pa'i blo gros chos yongs su tshol ba la mngon par brtson pas ni tshul khrims rnam par 'phel bar 'gyur/ ting nge 'dzin rnam par</text></item>
<item><p>45a4</p><section>mdo sde</section><text>'phel bar 'gyur/ shes rab rnam par 'phel bar 'gyur/ sangs rgyas kyi chos yongs su smin par 'gyur/ thabs la mkhas pa bsam gyis mi khyab pa yongs su smin par 'gyur/ sangs rgyas kyi zhing yongs su dag par 'gyur ba'i phyir te/ de'i phyir de</text></item>
<item><p>45a5</p><section>mdo sde</section><text>bzhin gshegs pas bla na med pa yang dag par rdzogs pa'i byang chub ni mang du thos pa la rag las par bstan pa yin no/ /brtan pa'i blo gros gal te stong gsum gyi stong chen po'i 'jig rten gyi khams de 'di lta ste/ 'dam bu'i tshal lam/ 'bras kyi zhing ngam/ til</text></item>
<item><p>45a6</p><section>mdo sde</section><text>gyi zhing ngam/ 'od ma'i tshal bzhin du de bzhin gshegs pa rnams kyis yongs su gang bar gyur la/ de bzhin gshegs pa dgra bcom pa yang dag par rdzogs pa'i sangs rgyas de dag la yang la la zhig gis ji srid 'tsho'i bar du bkur sti byas/ bla mar byas/ ri mor byas</text></item>
<item><p>45a7</p><section>mdo sde</section><text>mchod pa byas shing / na bza' dang / bsod snyoms dang / gzims cha dang / gdan dang / bsnyun gyi gsos sman dang / yo byad dag gis bsnyen bkur byas la/ de bzhin gshegs pa de dag yongs su mya ngan las 'das nas kyang / so so so sor khor yug</text></item>
<item><p>45b1</p><section>mdo sde</section><text>tu dpag tshad dang ldan pa'i mchod rten rin po che sna bdun las byas pa gdugs bsgreng ba dang / stegs bus brgyan pa/ bskal par gnas pa'i snang ba kun du 'bar rab tu 'bar ba'i mar me dang / mchod yon dag gis brgyan pa dag byas par gyur na/ brtan</text></item>
<item><p>45b2</p><section>mdo sde</section><text>pa'i blo gros 'di ji snyam du sems/ 'o na rigs kyi bu'am/ rigs kyi bu mo des gzhi de las bsod nams mang du skyed dam/ gsol pa/ bcom ldan 'das rigs kyi bu'am/ rigs kyi bu mo des bsod nams kyi phung po grangs ma mchis dpag tu ma mchis pa</text></item>
<item><p>45b3</p><section>mdo sde</section><text>skyed lags so/ /brtan pa'i blo gros khyod mos par bya/ khong du chud par bya ste/ gang mi des ji skad bshad pa'i bsod nams kyi phung po de lta bu sogs par byed la/ rigs kyi bu'am rigs kyi bu mos bla na med pa yang dag par rdzogs pa'i byang chub tu sems bskyed nas</text></item>
<item><p>45b4</p><section>mdo sde</section><text>'di lta ste/ gang las byang chub kyi phyogs kyi chos rnams yongs su smin par 'gyur ba'i byang chub sems dpa'i sde snod kyi chos kyi rnam grangs kyi mdo sde de lta bu dag mnyan pa dang / bstan pa dang / bklag pa dang / kun chub par bya ba'i phyir yongs su btsal ba la brtson par</text></item>
<item><p>45b5</p><section>mdo sde</section><text>byed na/ brtan pa'i blo gros bsod nams kyi phung po 'di la bsod nams kyi phung po snga ma des brgya'i char yang nye bar mi 'gro'o/ /stong gi cha dang / 'bum gyi cha dang / bye ba phrag 'bum gyi cha dang / grangs dang / cha dang / bgrang ba dang / dpe dang / rgyur yang mi bzod</text></item>
<item><p>45b6</p><section>mdo sde</section><text>do/ /brtan pa'i blo gros de lta bas na khyod phyi ma'i tshe phyi ma'i dus lnga brgya pa tha ma la mdo sde de lta bu de dag mnyan pa dang / bzung ba dang / bklag pa dang / kun chub par bya ba'i phyir go cha gyon par sems na brtan pa'i blo gros bsod nams kyi phung po de'i tshad nga mi smra'o/ /yongs su gtugs</text></item>
<item><p>45b7</p><section>mdo sde</section><text>par yang nga mi smra/ yongs su zad par yang nga mi smra'o/ /brtan pa'i blo gros khyod sems bskyed pa'i bsod nams kyi phung po de'i dpe tsam thos pa'am/ phyogs tsam khong du chud par 'dod na de bzhin gshegs pa'i rdzu 'phrul yang thos pa'am/ yid ches par nus sam/ gsol</text></item>
<item><p>46a1</p><section>mdo sde</section><text>pa/ bcom ldan 'das bcom ldan 'das kyi mthus rngo thogs lags so/ /bka' stsal pa/ brtan pa'i blo gros 'di ji snyam du sems/ stong gsum gyi stong chen po'i 'jig rten gyi khams de che ba yin nam/ gsol pa/ bcom ldan 'das de</text></item>
<item><p>46a2</p><section>mdo sde</section><text>lta lags so/ /bcom ldan 'das kyis bka' stsal pa/ brtan pa'i blo gros 'di ji snyam du sems/ gal te stong gsum gyi stong chen po'i 'jig rten gyi khams de yungs 'brus yongs su gang bar gyur cing / yungs 'bru de dag ji snyed yod pa de snyed kho na'i stong gsum gyi</text></item>
<item><p>46a3</p><section>mdo sde</section><text>stong chen po'i 'jig rten gyi khams kyi tshad kyi bre bo dag yod par gyur la/ de dag kyang bye ma dag gis so sor gang bar gyur na/ brtan pa'i blo gros 'di ji snyam du sems/ bye ma'i phung po de mang ba yin nam/ gsol pa/ bcom ldan 'das mang lags so/ /bcom</text></item>
<item><p>46a4</p><section>mdo sde</section><text>ldan 'das kyis bka' stsal pa/ /brtan pa'i blo gros gal te bye ma'i phung po de lag pas blangs nas phyogs bzhir 'dor bar byed pa'i mi la la zhig byung bar gyur la/ de 'phangs nas de ma thag tu gang dag bye ma'i phung po de las bye ma'i 'bru re re 'jig rten gyi khams re rer 'phen</text></item>
<item><p>46a5</p><section>mdo sde</section><text>par byed pa'i rlung dag mngon par byung bar gyur na/ brtan pa'i blo gros 'di ji snyam du sems/ shar phyogs su 'jig rten gyi khams de dag ji snyed yod par 'gyur/ phyogs thams cad du yang de bzhin no/ /gsol pa/ bcom ldan 'das dpag tu ma mchis lags so/ /</text></item>
<item><p>46a6</p><section>mdo sde</section><text>bde bar gshegs pa dpag tu ma mchis lags so/ /bka' stsal pa/ brtan pa'i blo gros khyod mos par bya/ brtan pa'i blo gros khyod khong du chud par bya ste/ brtan pa'i blo gros de bzhin gshegs pa dgra bcom pa yang dag par rdzogs pa'i sangs rgyas ni spyod lam gyi dpag</text></item>
<item><p>46a7</p><section>mdo sde</section><text>tu med pa/ lam gyis dpag tu med pa/ tshul khrims kyi pha rol tu phyin pas dpag tu med pa/ rdzu 'phrul gyi pha rol tu phyin pas dpag tu med pa/ shes rab kyi pha rol tu phyin pas dpag tu med pa ste/ brtan pa'i blo gros de bzhin gshegs pa ni bzhed na/ 'jig rten gyi</text></item>
<item><p>46b1</p><section>mdo sde</section><text>khams de dag tu gom pa gcig gis gshegs par mdzad kyang de bzhin gshegs pa'i spyod lam rnam par 'khrug par yang mi 'gyur la/ de bzhin gshegs pas da dung rdzu 'phrul gyi pha rol tu phyin pa'i rnam pa thams cad kun tu bstan pa yang ma yin no/ /se gol gtogs</text></item>
<item><p>46b2</p><section>mdo sde</section><text>pa tsam gcig gis kyang bye ma'i phung po de dag ji snyed yod pa de snyed kho na'i 'jig rten gyi khams dag tu gom pas gshegs pa gcig gis gshegs par mdzad do/ /se gol gtogs pa tsam gyi tshul des kyang shar phyogs su gshegs pa nas/ phyogs bcur</text></item>
<item><p>46b3</p><section>mdo sde</section><text>gshegs pa'i bar gyis zhag gcig gam/ zla ba phyed dam/ zla ba gcig nas lo gcig gi bar du'am/ lo brgya nas lo stong ngam/ lo 'bum gyi bar du gshegs par mdzad cing / phyogs re rer yang lo bye ba phrag 'bum gyi bar du gshegs par mdzad do/ /brtan</text></item>
<item><p>46b4</p><section>mdo sde</section><text>pa'i blo gros 'o na de ltar 'jig rten gyi khams de dag ji snyed yod par de bzhin gshegs pas byon pa'i 'jig rten gyi khams de dag mang ba yin nam/ gsol pa bcom ldan 'das mang lags so/ /bcom ldan 'das kyis bka' stsal pa/ brtan pa'i blo gros gal te</text></item>
<item><p>46b5</p><section>mdo sde</section><text>bsod nams kyi phung po de gzugs can zhig tu gyur na ni re zhig 'jig rten gyi khams de snyed du yang mi shong ste phal cher lhag par 'gyur ro/ /brtan pa'i blo gros de ltar de bzhin gshegs pa dgra bcom pa yang dag par rdzogs pa'i sangs rgyas kyis bsod nams kyi phung po</text></item>
<item><p>46b6</p><section>mdo sde</section><text>grangs med pa de rab tu mkhyen te/ dpag tu med pa/ bgrang du med pa/ tshad med pa/ brjod du med pa/ bgrang ba las 'das pa rab tu mkhyen to/ /brtan pa'i blo gros gang gis bsod nams kyi phung po de shes par nus pa'i yi ge'i grangs sam/ yig 'bru'i grangs</text></item>
<item><p>46b7</p><section>mdo sde</section><text>sam/ bgrang ba'i grangs de ngas rab tu mi shes te/ gzhan du na grangs med pa'i grangs kho na dang / dpag tu med pa'i grangs kho nar 'gyur bar zad do/ /byang chub tu sems bskyed pa dang dam pa'i chos yongs su tshol ba'i bsod nams kyi bsngags pa brjod pa'i</text></item>
<item><p>47a1</p><section>mdo sde</section><text>le'u zhes bya ste gsum pa'o// //de'i tshe shar phyogs su 'jig rten gyi khams grangs med dpag tu med pa dag 'das pa de'i pha rol gyi yang ches pha rol na 'jig rten gyi khams rnam par bsgrags pa'i sgra zhes bya ba na de bzhin gshegs pa dgra bcom pa yang dag</text></item>
<item><p>47a2</p><section>mdo sde</section><text>par rdzogs pa'i sangs rgyas lhun po'i phung po zhes bya ba da ltar bzhugs te 'tsho zhing gzhes la chos kyang ston to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas lhun po'i phung po des kyang byang chub sems dpa' 'od kyi dkyil 'khor gzi brjid</text></item>
<item><p>47a3</p><section>mdo sde</section><text>phung po zhes bya ba nga'i 'og tu 'di bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro zhes bla na med pa yang dag par rdzogs pa'i byang chub tu lung bstan te 'khor de nyid du 'dus par gyur nas 'dug go/ /byang chub sems dpa' 'od kyi dkyil 'khor gzi brjid phung</text></item>
<item><p>47a4</p><section>mdo sde</section><text>pos snang ba chen po de mthong ste gsung bsal ba'i sgra de yang thos shing sa g.yos pa chen po de yang kun du shes nas de bcom ldan 'das de bzhin gshegs pa lhun po'i phung po ga la ba der song ste phyin nas bcom ldan 'das de la 'di skad ces gsol to/ /bcom ldan 'das 'od de dang / gsung</text></item>
<item><p>47a5</p><section>mdo sde</section><text>bsal ba'i sgra de dang / dog sa g.yos pa de su'i lags/ de skad ces gsol pa dang / bcom ldan 'das de bzhin gshegs pa lhun po'i phung pos byang chub sems dpa' sems dpa' chen po 'od kyi dkyil 'khor gzi brjid phung po la 'di skad ces bka' stsal to/ /rigs kyi bu</text></item>
<item><p>47a6</p><section>mdo sde</section><text>'jig rten gyi khams 'di nas nub phyogs kyi phyogs char 'jig rten gyi khams grangs med dpag tu med pa dag 'das pa de'i pha rol gyi yang ches pha rol na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs</text></item>
<item><p>47a7</p><section>mdo sde</section><text>pa'i sangs rgyas shAkya thub pa zhes bya ba bzhugs te 'tsho zhing gzhes la 'di lta ste/ byang chub sems dpa'i sde snod kyi chos kyi rnam grangs kyi chos kyang ston to/ /byang chub sems dpa' dpe med pa sems pa zhes bya ba dag yod de 'khor der 'dus par gyur nas 'khod do/ /</text></item>
<item><p>47b1</p><section>mdo sde</section><text>rigs kyi bu phyogs bcur 'jig rten gyi khams gang gA'i klung gi bye ma snyed go cha gang dag gis skyes bu dam pa de dag go cha bgos pa'i go cha de lta bu dag gis stong ste/ rigs kyi bu skyes bu dam pa de lta bu dag thos pa yang mchog tu rnyed par dka' na blta ba'am/ bsnyen bkur</text></item>
<item><p>47b2</p><section>mdo sde</section><text>bya ba lta ci smos/ de nas bcom ldan 'das de la byang chub sems dpa' 'od kyi dkyil 'khor gzi brjid phung pos 'di skad ces gsol to/ /bcom ldan 'das bcom ldan 'das de bzhin gshegs pa shAkya thub pa de la blta ba dang / phyag bgyi ba dang / bsnyen bkur bgyi ba</text></item>
<item><p>47b3</p><section>mdo sde</section><text>dang / byang chub sems dpa' sems dpa' chen po bsam gyis mi khyab pa'i go cha bgos pa de dag kyang blta ba'i slad du 'jig rten gyi khams mi mjed der bdag mchi bar bgyi'o/ /bcom ldan 'das des bka' stsal pa/ rigs kyi bu de'i dus la da bab par shes na song</text></item>
<item><p>47b4</p><section>mdo sde</section><text>la/ bcom ldan 'das de la pad ma bdun po 'di dag kyang phul te phul nas kyang / bcom ldan 'das bcom ldan 'das la de bzhin gshegs pa lhun po'i phung po gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam/</text></item>
<item><p>47b5</p><section>mdo sde</section><text>zhes snyun gsol lo zhes de skad ces gsol cig /de nas byang chub sems dpa' sems dpa' chen po 'od kyi dkyil 'khor gzi brjid phung pos bcom ldan 'das de bzhin gshegs pa lhun po'i phung po de la rnam par bltas te/ bcom ldan 'das de'i zhabs la mgo bos phyag</text></item>
<item><p>47b6</p><section>mdo sde</section><text>'tshal nas bcom ldan 'das de'i thad nas song ngo / /byang chub sems dpa'i 'od kyi dkyil 'khor gzi brjid phung po de 'di lta ste dper na/ skyes bu stobs dang ldan pa zhig gis lag pa bskum pa rkyong bar byed pa'am/ lag pa brkyang ba skum par byed pa'i skad cig des 'jig rten</text></item>
<item><p>47b7</p><section>mdo sde</section><text>gyi khams rnam par bsgrags pa'i sgra nas mi snang bar gyur te/ 'jig rten gyi khams mi mjed 'dir 'dug go/ /de rgyal po'i khab 'od ma'i tshal bya ka lan da ka gnas pa ga la ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug</text></item>
<item><p>48a1</p><section>mdo sde</section><text>go/ /phyogs gcig tu 'dug nas kyang bcom ldan 'das la 'di skad ces gsol to/ /bcom ldan 'das bcom ldan 'das la de bzhin gshegs pa lhun po'i phung po gnod pa chung ngam/ nyam nga ba nyung ngam/ bskyod pa yang ngam/ stobs dang bde bar</text></item>
<item><p>48a2</p><section>mdo sde</section><text>reg pa la gnas sam zhes snyun gsol zhing / bcom ldan 'das bcom ldan 'das la bcom ldan 'das des pad ma 'di dag kyang bskur ba lags so/ /bcom ldan 'das kyis pad ma de dag bzhes te bzhes nas kyang bka' stsal pa/ 'od kyi dkyil 'khor gzi brjid phung</text></item>
<item><p>48a3</p><section>mdo sde</section><text>po ci bcom ldan 'das de snyun mi mnga'a'am/ stobs dang ldan nam/ 'gyur ba mi mnga'a'am/ bde bar reg pa la gnas sam/ gsol pa/ bcom ldan 'das de lta lags te/ sangs rgyas kyi zhing de na snyun mi mnga' zhing stobs dang ldan te 'gyur ba mi mnga' la</text></item>
<item><p>48a4</p><section>mdo sde</section><text>bde bar reg pa la gnas lags so/ /de nas bcom ldan 'das kyis byang chub sems dpa' ma pham pa la ma pham pa khyod kyis byang chub kyi yan lag yongs su rdzogs par bya ba'i phyir pad ma 'di dag gis dge ba'i rtsa ba dag skyed cig ces pad ma de dag byin no/ /de nas</text></item>
<item><p>48a5</p><section>mdo sde</section><text>byang chub sems dpa' ma pham pas pad ma chen po bdun po de dag blangs nas bzang skyong la sogs pa byang chub sems dpa' dpe med pa sems pa dag la byin te/ 'di lta ste/ dkon mchog 'byung gnas dang / ded dpon bzang po dang / yon tan sbas dang / 'dam</text></item>
<item><p>48a6</p><section>mdo sde</section><text>bus byin dang / dbang pos byin dang / chu lha dang / stobs dang / bla ma'i blo gros dang / khyad par blo gros dang / 'phel ba'i blo gros dang / mthong ba don yod dang / legs par yang dag zhugs dang / rab kyi rtsal gyis rnam par gnon dang / rtag tu brtson</text></item>
<item><p>48a7</p><section>mdo sde</section><text>dang / brtson pa mi gtong ba dang / nyi ma'i snying po dang / 'gro ba 'dzin dang / sa 'dzin dang / legs par gnas pa'i blo gros dang / mtha' yas blo gros dang / 'jig rten gsum rnam par gnon dang / mtha' yas rnam par gnon dang / dpag med rnam par gnon</text></item>
<item><p>48b1</p><section>mdo sde</section><text>dang / dmigs pa thams cad ston pa'i khyu mchog dang / brtan pa'i blo gros dang / mtha' yas brtson 'grus dang / dpag yas rnam par gnon dang / don yod brtson 'grus dang / seng ge'i brtson 'grus rtsal gyis 'gro dang / don yod gom pa'i rtsal gyis 'gro dang</text></item>
<item><p>48b2</p><section>mdo sde</section><text>dga' ba'i spobs pa dang / spobs pa rnon po dang / spobs pa zab pa dang / spobs pa mtha' yas dang / spobs pa dpag med dang / 'jam dpal gzhon nur gyur pa dang / pad ma'i snying po dang / mtha' yas glang po che dang / spar 'chums ma yin dang / chos</text></item>
<item><p>48b3</p><section>mdo sde</section><text>'phags dang / lag na rin chen dang / rin chen lag pa dang / don yod dpal dang / mi g.yos rnam par gnon dang / mya ngan med pa dang / mya ngan bral dang / tha mi dad par spyod par yang dag zhugs dang / brtson 'grus skyo med dang / mngal 'gyur dang / bud med 'gyur dang /</text></item>
<item><p>48b4</p><section>mdo sde</section><text>skyes pa 'gyur dang / sems can 'gyur dang / dra ba can gyi 'od dang / mtha' yas snying po dang / sangs rgyas phyag na pad ma skyes dang / lag na pad ma dang / spos kyi glang po che dang / don grub dang / seng ge'i legs par brtags pa'i go cha dang / don yod go cha dang /</text></item>
<item><p>48b5</p><section>mdo sde</section><text>ma smad pa'i go cha dang / kun 'gyur ba'i go cha dang / spyod pa zab pa'i go cha dang / 'gyur ba skyo ba med pa'i go cha dang / me tog rab gtor dang / me tog rin chen dang / don yod ming sgrol dang / don yod ming sgrogs dang / dmigs pa kun gyi go cha bgos dang / 'gro ba</text></item>
<item><p>48b6</p><section>mdo sde</section><text>kun 'gyur ba'i go cha bgos dang / spyod pa zab pa'i go cha bgos dang / 'gyur ba skyo ba med pa'i go cha bgos dang / rtag tu rab tu dga' ba'i go cha bgos dang / rtag tu gdung ba'i go cha bgos dang / mi lta ba'i go cha bgos dang / dpal ma nyams pa'i go cha bgos dang /</text></item>
<item><p>48b7</p><section>mdo sde</section><text>drag shul 'chang dang / dga' ba'i sde dang / bzang po'i sde dang / dga' ba'i lha dang / dga' byed dang / byang chub yan lag rtogs dang / sangs rgyas dang ma bral ba'i go cha bgos dang / chos kyi 'khor lo bskor ba'i go cha bgos dang / 'khor lo thogs pa med pa'i go</text></item>
<item><p>49a1</p><section>mdo sde</section><text>cha bgos dang / thams cad yongs su gtong ba'i go cha bgos dang / ma blangs pa'i go cha bgos dang / rnam par ma 'khrugs pa'i go cha bgos dang / sangs rgyas kyi gdung rgyun mi gcod pa'i go cha bgos dang / zla ba snang dang / yon tan dpal snang dang /</text></item>
<item><p>49a2</p><section>mdo sde</section><text>ded dpon dang / ded dpon chen po dang / mchog gi tshogs can dang / mchog gi bkod pa dang / rin po che'i bkod pa dang / don kun 'grub dang / don dpal dang / 'dren pa'i dpal dang / 'dren pa'i rgyal mtshan dang / nges par 'dren dang / zhi ba dang / rab tu</text></item>
<item><p>49a3</p><section>mdo sde</section><text>byed dang / sangs rgyas bzang po dang / shin tu dga' ba dang / rgyal dga' dang / dbang po thul dang / rgyal ba'i sde dang / gzhom thul dang / bdud 'joms dang / dgra 'joms dang / dgra la zhe 'gras med dang / phyogs su rnam par bsgrags dang / rnam par</text></item>
<item><p>49a4</p><section>mdo sde</section><text>bsgrags pa'i rgyal po dang / nor 'phel dang / bshes gnyen dang / bshes gnyen lha dang / bshes gnyen 'phel dang / gdugs gcig pa dang / rin chen gdugs dang / rgyu skar bzang po dang / chos dang / chos lha dang / dri med dang / dpa' bo dri med dang</text></item>
<item><p>49a5</p><section>mdo sde</section><text>dpa' ba'i rtsal gyis 'gro dang / mtha' yas rtsal gyis 'gro dang / don yod rtsal gyis 'gro dang / gom pa med kyis rnam par gnon dang / shin tu rtsal gyis rnam par gnon dang / tha mi dad par spyod pa dang / de dag dang / byang chub sems dpa' gzhan yang</text></item>
<item><p>49a6</p><section>mdo sde</section><text>bdun khri bdun stong la rgan rabs dag bcom ldan 'das kyis byang chub kyi phyogs kyi chos yongs su smin par mdzad pa'i phyir pad ma bdun po 'di dag byin pa yin te/ rigs kyi bu dag khyed cag gis pad ma chen po 'di dag longs shig dang / thams cad gyur nas bcom ldan</text></item>
<item><p>49a7</p><section>mdo sde</section><text>'das la dbul bar bya/ thams cad gyur nas rang rang gi thabs la mkhas pa gsal bar bya'o/ /zhes pad ma bdun po de dag byin no/ /de nas byang chub sems dpa' bdun khri bdun stong po de dag gis pad ma de dag blangs nas rang rang gi thabs la mkhas pa gsal</text></item>
<item><p>49b1</p><section>mdo sde</section><text>bar bya ba'i phyir bcom ldan 'das la phul lo/ /bcom ldan 'das kyis byang chub sems dpa' sems dpa' chen po de dag la thugs brtse ba'i phyir pad ma chen po bdun po de dag bzhes te/ bzhes nas kyang byang chub sems dpa' sems dpa' chen po ma pham pa la</text></item>
<item><p>49b2</p><section>mdo sde</section><text>bka' stsal pa/ ma pham pa de bzhin gshegs pa ni da ltar khyed kyi dge ba'i rtsa ba bskyed pa'i phyir rtul bar mdzad/ mchog tu rtul bar mdzad do/ /ma pham pa de bzhin gshegs pa dgra bcom pa yang dag par rdzogs pa'i sangs rgyas ni shin tu rnyed par dka' zhing mchog</text></item>
<item><p>49b3</p><section>mdo sde</section><text>tu rnyed par dka'o/ /ma pham pa byang chub sems dpa' rnams kyang shin tu mchog tu rnyed par dka'o/ /de ci'i phyir zhe na/ ma pham pa sangs rgyas kyi chos de dag ni byang chub sems dpa'i spyod pa las nges par byung ba'i phyir ro/ /ma pham pa gal te sngon ngas byang chub tu</text></item>
<item><p>49b4</p><section>mdo sde</section><text>sems bskyed par ma gyur na/ ma pham pa 'o na da ltar de bzhin gshegs pa'i stobs bcu skye bar 'gyur ram/ gsol pa/ bcom ldan 'das de ma lags so/ /bcom ldan 'das kyis bka' stsal pa/ ma pham pa 'di ji snyam du sems/ gal te sngon ngas bla na med pa</text></item>
<item><p>49b5</p><section>mdo sde</section><text>yang dag par rdzogs pa'i byang chub tu sems bskyed par ma gyur na/ 'o na da ltar mi 'jigs pa bzhi skye bar 'gyur ram/ gsol pa/ bcom ldan 'das de ma lags so/ /bka' stsal pa/ ma pham pa 'di ji snyam du sems/ gal te sngon ngas bla na med pa</text></item>
<item><p>49b6</p><section>mdo sde</section><text>yang dag par rdzogs pa'i byang chub tu sems bskyed par ma gyur na/ 'o na da ltar 'jig rten du de bzhin gshegs pa'i byams pa chen po 'byung bar 'gyur ram/ gsol pa/ bcom ldan 'das de ma lags so/ /bka' stsal pa/ ma pham pa 'di ji snyam du</text></item>
<item><p>49b7</p><section>mdo sde</section><text>sems/ gal te sngon ngas bla na med pa yang dag par rdzogs pa'i byang chub tu sems bskyed par ma gyur na/ 'o na da ltar 'jig rten du snying rje chen po 'byung bar 'gyur ram/ de bzhin du 'jig rten du dga' ba chen po dang / btang snyoms chen po 'byung bar 'gyur ram/</text></item>
<item><p>50a1</p><section>mdo sde</section><text>gsol pa/ bcom ldan 'das de ma lags so/ /bka' stsal pa/ ma pham pa 'di ji snyam du sems/ gal te sngon byang chub sems dpa'i spyad pa spyod pa na ngas bla na med pa yang dag par rdzogs pa'i byang chub tu sems bskyed par ma gyur na/ 'o</text></item>
<item><p>50a2</p><section>mdo sde</section><text>na da ltar 'jig rten du sangs rgyas kyi chos ma 'dres pa brgyad 'byung bar 'gyur ram/ gsol pa/ bcom ldan 'das de ma lags so/ /bka' stsal pa/ ma pham pa 'di ji snyam du sems/ gal te sngon byang chub sems dpa'i spyad pa spyod pa na ngas bla na med</text></item>
<item><p>50a3</p><section>mdo sde</section><text>pa yang dag par rdzogs pa'i byang chub tu sems bskyed par ma gyur na/ 'o na da ltar 'jig rten du de bzhin gshegs pa'i don yod rnam par gnon pa 'byung bar 'gyur ram/ gsol pa/ bcom ldan 'das de ma lags so/ /bka' stsal pa/ ma pham pa 'di ji snyam du</text></item>
<item><p>50a4</p><section>mdo sde</section><text>sems/ gal te sngon ngas bla na med pa yang dag par rdzogs pa'i byang chub tu sems bskyed par ma gyur na/ 'o na da ltar 'jig rten du de bzhin gshegs pa'i seng ge'i stabs su 'gro ba nyid 'byung bar 'gyur ram/ gsol pa/ bcom ldan 'das de ma lags so/ /bka'</text></item>
<item><p>50a5</p><section>mdo sde</section><text>stsal pa/ ma pham pa 'di ji snyam du sems/ gal te sngon ngas bla na med pa yang dag par rdzogs pa'i byang chub tu sems bskyed par ma gyur na/ 'o na da ltar 'jig rten du de bzhin gshegs pa'i glang po che'i lta stangs kyis lta ba nyid 'byung bar 'gyur ram/ gsol pa/ bcom</text></item>
<item><p>50a6</p><section>mdo sde</section><text>ldan 'das de ma lags so/ /bka' stsal pa/ ma pham pa 'di ji snyam du sems/ gal te sngon ngas bla na med pa yang dag par rdzogs pa'i byang chub tu sems bskyed par ma gyur na/ 'o na da ltar 'jig rten du de bzhin gshegs pa'i seng ge ltar bsgyings pa nyid</text></item>
<item><p>50a7</p><section>mdo sde</section><text>'byung bar 'gyur ram/ gsol pa/ bcom ldan 'das de ma lags so/ /bka' stsal pa/ ma pham pa 'di ji snyam du sems/ gal te sngon ngas bla na med pa yang dag par rdzogs pa'i byang chub tu sems bskyed par ma gyur na/ 'o na da ltar 'jig rten du de bzhin</text></item>
<item><p>50b1</p><section>mdo sde</section><text>gshegs pa'i spyi gtsug bltar mi mthong ba nyid 'byung bar 'gyur ram/ gsol pa/ bcom ldan 'das de ma lags so/ /bka' stsal pa/ ma pham pa 'di ji snyam du sems/ gal te sngon ngas bla na med pa yang dag par rdzogs pa'i byang chub tu sems bskyed par ma gyur na/</text></item>
<item><p>50b2</p><section>mdo sde</section><text>'o na da ltar 'jig rten du skyes bu chen po'i mtshan sum cu rtsa gnyis 'byung bar 'gyur ram/ gsol pa/ bcom ldan 'das de ma lags so/ /bka' stsal pa/ ma pham pa 'di ji snyam du sems/ gal te sngon ngas bla na med pa yang dag par rdzogs pa'i byang chub tu sems</text></item>
<item><p>50b3</p><section>mdo sde</section><text>bskyed par ma gyur na/ 'o na da ltar 'jig rten du chos kyi 'khor lo bskor ba 'byung bar 'gyur ram/ gsol pa/ bcom ldan 'das de ma lags so/ /bka' stsal pa/ ma pham pa 'di ji snyam du sems/ gal te sngon ngas bla na med pa yang dag par rdzogs pa'i byang</text></item>
<item><p>50b4</p><section>mdo sde</section><text>chub tu sems bskyed par ma gyur na/ 'o na da ltar 'jig rten du chos kyi mur 'gram 'byung bar 'gyur ram/ gsol pa/ bcom ldan 'das de ma lags so/ /bka' stsal pa/ ma pham pa 'di ji snyam du sems/ gal te sngon ngas bla na med pa yang dag par rdzogs</text></item>
<item><p>50b5</p><section>mdo sde</section><text>pa'i byang chub tu sems bskyed par ma gyur na/ 'o na da ltar 'jig rten du nyan thos phun sum tshogs pa 'byung bar 'gyur ram/ gsol pa/ bcom ldan 'das de ma lags so/ /bka' stsal pa/ ma pham pa de lta bas na gang dag sangs rgyas kyi chos rnams ji snyed yod</text></item>
<item><p>50b6</p><section>mdo sde</section><text>pa de dag thams cad ni sems dang po bskyed pa la rag las pa yin no/ /ma pham pa de lta bas na byang chub sems dpa' rnyed par dka' ba'i phyir de bzhin gshegs pa rnyed par dka' ba yin no/ /ma pham pa 'di lta ste/ dper na mar med pas mar gyi snying gu'i rgyun 'chad</text></item>
<item><p>50b7</p><section>mdo sde</section><text>par 'gyur ba de bzhin du/ ma pham pa byang chub tu sems bskyed pa med par de bzhin gshegs pa mngon par 'grub par mi 'gyur ro/ /ma pham pa 'di lta ste/ dper na mar yod pas mar gyi snying gu'i rgyun mi 'chad par 'gyur ba de bzhin du/ ma pham pa 'jig rten</text></item>
<item><p>51a1</p><section>mdo sde</section><text>na byang chub sems dpa' yod pas 'jig rten du de bzhin gshegs pa 'byung bar 'gyur ro/ /ma pham pa 'di lta ste/ dper na sa bon yod pas myu gu 'byung bar 'gyur ba de bzhin du/ ma pham pa byang chub sems dpa' yod pas de bzhin gshegs</text></item>
<item><p>51a2</p><section>mdo sde</section><text>pa 'byung bar 'gyur ro/ /ma pham pa de lta bas na byang chub sems dpa' rnyed par dka' ba nyid kyi phyir de bzhin gshegs pa rnyed par dka' ba nyid do/ /ma pham pa 'di lta ste/ dper na rgya mtsho chen po na gang dag rin thang med par gyur pa'i nor bu rin po che de dag ni nyung gi gang</text></item>
<item><p>51a3</p><section>mdo sde</section><text>dag rin thang yod par gyur pa de dag ni ches mang ba de bzhin du/ ma pham pa sems can gyi ris na gang dag byang chub kyi sems dang lhan cig gnas pa'i sems can de dag ni nyung ngu 'byung gi /gang dag de las gzhan pa'i nyan thos dang / rang sangs rgyas kyi sems</text></item>
<item><p>51a4</p><section>mdo sde</section><text>dang lhan cig gnas pa'i sems can de dag ni ches mang du 'byung bar 'gyur ro/ /ma pham pa de lta bas na sems bskyed pa de dag ni rnyed par dka' zhing mchog tu rnyed par dka'o/ /sems bskyed pa de dag ni rnyed par dka' zhing mchog tu rnyed par dka' ba'i phyir u dum</text></item>
<item><p>51a5</p><section>mdo sde</section><text>bA ri'i me tog dang mtshungs so/ /sems bskyed pa de dag ni rin thang med pa'i phyir rin po che dang mtshungs so/ /sems bskyed pa de dag ni shin tu 'phags pa'i phyir ri rab dang mtshungs so/ /sems bskyed pa de dag ni rab tu g.yo ba med pa'i phyir nam mkha' dang</text></item>
<item><p>51a6</p><section>mdo sde</section><text>mtshungs so/ /sems bskyed pa de dag ni gting dpag dka' ba'i phyir rgya mtsho lta bu'o/ /ma pham pa sems bskyed pa des ni rin po ches bkang ba'i stong gsum gyi stong chen po'i 'jig rten gyi khams bzod do/ /ma pham pa gal te sems bskyed pa de dag ni gzugs can</text></item>
<item><p>51a7</p><section>mdo sde</section><text>du gyur na ni de dag phyag bya ba'i 'os yin te/ ma pham pa lha dang bcas pa'i 'jig rten 'bum phrag du mas bsrungs par 'gyur ro/ /ma pham pa de lta bas na byang chub kyi sems de bskyed pa'i phyir rnal 'byor du bya/ spro bar bya/ mthu yod par bya/ gsal bar bya/</text></item>
<item><p>51b1</p><section>mdo sde</section><text>spobs par bya/ 'thun par bya/ 'dun par bya'o/ /ma pham pa sems bskyed pa de yang gang zhe na/ byang chub tu sems bskyed pa ste/ de ni bgrang ba'am/ gzhal bar mi nus so/ /ma pham pa 'on kyang sems bskyed pa de khong du chud par bya ba'i phyir nye bar 'jal</text></item>
<item><p>51b2</p><section>mdo sde</section><text>ba tsam dang / dpe tsam zhig brjod par bya'o/ /ma pham pa sngon byung ba 'das pa'i dus na bskal pa tshad med grangs med pa/ rgya chen po byung ba de'i tshe de'i dus na 'di ltar de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa</text></item>
<item><p>51b3</p><section>mdo sde</section><text>bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ sangs rgyas bcom ldan 'das bde ba'i rgyal po zhes bya ba 'jig rten du byung bar gyur to/ /ma pham pa bcom ldan 'das de'i tshe'i tshad ni</text></item>
<item><p>51b4</p><section>mdo sde</section><text>lo brgyad khri bzhi stong du gyur to/ /ma pham pa bcom ldan 'das de'i nyan thos 'dus pa gcig ni dgra bcom pa bye ba phrag bdun cu rtsa drug byung bar gyur/ 'dus pa gnyis pa ni bye ba phrag dgu bcu rtsa drug byung bar gyur/ 'dus pa gsum pa ni bye ba phrag brgyar tshang ba</text></item>
<item><p>51b5</p><section>mdo sde</section><text>byung bar gyur te/ thams cad kyang dgra bcom pa/ zag pa zad pa/ bya ba byas pa/ byed pa byas pa/ khur bor ba/ bdag gi don rjes su thob pa/ srid par kun tu sbyor ba yongs su zad pa/ mnyam pa nyid kyi shes pas rnam par grol ba sha stag go/ /ma pham pa</text></item>
<item><p>51b6</p><section>mdo sde</section><text>de'i dus na rgyal po'i pho brang shin tu mthong zhes bya bar rgyal po rgyal rigs spyi bo nas dbang bskur ba seng ge'i dpal zhes bya ba byung bar gyur to/ /rgyal po seng ge'i dpal de'i btsun mo dam pa mchog las bu gnyis mtshe mar byung bar gyur te/ gcig ni mya ngan med ces bya/</text></item>
<item><p>51b7</p><section>mdo sde</section><text>cig shos ni mya ngan bral zhes bya'o/ /ma pham pa de'i dus na khye'u de gnyis skyes nas lo bdun lon pa 'dra zhing gnyi ga khang na 'dug par gyur te/ de gnyis kyis de bzhin gshegs pa bde ba'i rgyal po nyan thos kyi tshogs dang thabs cig tu rgyal po'i pho brang shin tu mthong</text></item>
<item><p>52a1</p><section>mdo sde</section><text>bar gshegs pa mthong ngo / /de nas khye'u mya ngan med kyis phu bo mya ngan bral la smras pa/ mya ngan bral de bzhin gshegs pa dgra bcom pa yang dag par rdzogs pa'i sangs rgyas bde ba'i rgyal po thag ring po kho na nas tshur gshegs pa gzigs sam/ smras pa/</text></item>
<item><p>52a2</p><section>mdo sde</section><text>nu bo mthong ngo / /smras pa/ mya ngan bral bdag gis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas bde ba'i rgyal po de ci 'dra ba de lta bu kho nar 'gyur bar bgyi'o/ /de nas khye'u mya ngan med kyis phu bo mya ngan bral de la tshigs su bcad</text></item>
<item><p>52a3</p><section>mdo sde</section><text>pa dag gis smras pa/ mgon po chen po mi yi mchog /dge slong dge 'dun mdun bdar ba/ /bde ba'i rgyal po tshur gshegs la/ /mya ngan bral ba khyod gzigs shig /mi yi khyu mchog de 'dra bar/ /bdag ni 'gyur ba kho nar bgyi/ /bdag la byang chub sems</text></item>
<item><p>52a4</p><section>mdo sde</section><text>skyes te/ /'jigs las 'gro ba thar bar bgyi/ /'gro 'di chags rgyags zhe sdang dang / /chags pas sdug bsngal las bgyid de/ /bgyis nas dmyal ba'i g.yang sar ltung / /ngan 'gro dag las de thar bgyi/ /'jig rten 'dren pa 'jig rten na/ /u dum bA ra'i me tog</text></item>
<item><p>52a5</p><section>mdo sde</section><text>bzhin/ /rnyed dka' mchog tu rnyed dka' yis/ /khyod kyis 'dun pa bskyed par mdzod/ /de nas khye'u mya ngan bral gyis nu bo la tshigs su bcad pa dag gis slar smras pa/ mang po tshig tu smra byed kyang / /tshig gis grub pa yod ma yin/ /bdag ni sgrub la gnas pas na/ /</text></item>
<item><p>52a6</p><section>mdo sde</section><text>ci yang rab tu smra mi bya/ /mang po rab tu smra byed kyang / /lus kyis byed pa yod ma yin/ /de yi 'bras bu mi snang bas/ /gyi tshig tu smra ba nyid/ /gal te tshig gis thob 'gyur na/ /bdag 'od rir chen dkris par 'gyur/ /yon tan nyams pa de kun kyang / /tshig</text></item>
<item><p>52a7</p><section>mdo sde</section><text>gis rgyal ba rnams su 'gyur/ /de nas khye'u mya ngan med kyis khye'u mya ngan bral la tshigs su bcad pa dag gis slar smras pa/ bdag nyid yin gyi gzhan min par/ /gang phyir de 'dra smra byed cing / /de phyir ci yang mi smra ba/ /sems de ser sna can gyi lags/ /bdag gis</text></item>
<item><p>52b1</p><section>mdo sde</section><text>sems can 'gron du gnyer/ /bdag ni kun tu bged par bgyid/ /bdag la ser sna gzhar ma mchis/ /srog chags 'dren pa rnams su shog /mkhas pa byung bar gyur pa rnams/ /de dag tshig tu smra mi byed/ /tshig mang rab tu smras nas su/ /ji ltar don bzhin byed</text></item>
<item><p>52b2</p><section>mdo sde</section><text>ma yin/ /de dag sngon chad nyid nas kyang / /ser sna'i sems dang ldan par gyur/ /des na 'byung bar 'gyur zhig gam/ /'on te mi 'byung tshig tu smra/ /de nas khye'u mya ngan bral gyis nu bo mya ngan med la tshigs su bcad pas slar smras pa/ gcig tu gyur nas song byas te/ /</text></item>
<item><p>52b3</p><section>mdo sde</section><text>nu bo khyod dang kho bo yi/ /sems bskyed pa ni gang che zhes/ /mgon po de la zhu bar bya/ /de nas khye'u mya ngan bral khang steng de nas babs te/ nor bu las byas pa'i mchil lham thogs shing gos bye ba ri ba yang thogs nas/ de bzhin gshegs pa bde ba'i rgyal po</text></item>
<item><p>52b4</p><section>mdo sde</section><text>ga la ba der song ste phyin nas/ bcom ldan 'das de'i zhabs la mgo bos phyag 'tshal te phyogs gcig tu 'dug go/ /khye'u mya ngan med kyis ni khang kyi steng de nyid nas bdag nyid bor ro/ /de nas khye'u mya ngan med bcom ldan 'das de bzhin gshegs pa bde ba'i rgyal</text></item>
<item><p>52b5</p><section>mdo sde</section><text>po de ga la ba der song ngo / /khye'u des kyang gos rin po che dang / gtsug gi nor bu yang thogs par gyur te/ khye'u des gos de dang gtsug gi nor bu de bcom ldan 'das de la phul ba dang / bcom ldan 'das des khye'u mya ngan med kyi lag pa nas bzhes so/ /khye'u mya ngan bral ni</text></item>
<item><p>52b6</p><section>mdo sde</section><text>phyis bcom ldan 'das ga la ba der son gyi khye'u mya ngan med ni ches sngar son to/ /des khye'u mya ngan med de bzhin gshegs pa bde ba'i rgyal po'i spyan snga na 'dug pa mthong ngo / /mthong nas kyang smras pa/ mya ngan med khyod lam gang nas ches sngar de bzhin gshegs pa dgra bcom pa</text></item>
<item><p>52b7</p><section>mdo sde</section><text>yang dag par rdzogs pa'i sangs rgyas bde ba'i rgyal po'i thad du song / /des smras pa/ phu bo khang de nyid nas bcom ldan 'das ga la ba der bdag nyid bor te/ bdag ni lus ma snad ma smas pa kho nar bcom ldan 'das ga la ba der mchis so/ /de nas khye'u mya ngan bral</text></item>
<item><p>53a1</p><section>mdo sde</section><text>gyis khye'u mya ngan med las lan thos nas/ bcom ldan 'das de la mchil lham de gnyis dang / gos rin po che de phul nas de'i tshe tshigs su bcad de gsol pa/ lam ngan nas ni 'gro ma 'gyur/ /'jig rten 'dren pa mthong gyur cig /sangs</text></item>
<item><p>53a2</p><section>mdo sde</section><text>rgyas kyis ni gang bstan pa'i/ /lam la rtag tu bsten par shog /de nas khye'u mya ngan med kyis kyang phu bo la tshigs su bcad pa dag gis smras pa/ /gang dag lus dang de bzhin du/ /srog gi dbang po srung byed pa/ /de dag rtag tu lam tshol 'gyur/ /phu bo de ni khyod bzhin</text></item>
<item><p>53a3</p><section>mdo sde</section><text>no/ /gang dag rtag tu bde ba don gnyer ba/ /de dag gzhan gyi bde ba tshol mi byed/ /lus srog dbang po bor nas gzhan du ni/ /sdug bsngal rnam pa sna tshogs 'byung bar 'gyur/ /mi rnams kyi ni rgya chen don kyang bya/ /sdug bsngal dra ba las ni yongs sgrol bya/ /</text></item>
<item><p>53a4</p><section>mdo sde</section><text>lam 'di nyid de sangs rgyas mthong ba 'di/ /sangs rgyas mthong nas phyi nas lam ma tshol/ /bdag cag lam nas bde bar 'gro bya zhes/ /ma rtogs mi mkhas gzhan dag rlom sems 'gyur/ /de nas lam ngan lam der 'gro bar 'gyur/ /de dag gis ni yang dag</text></item>
<item><p>53a5</p><section>mdo sde</section><text>lam mi shes/ /lam ngan 'gro ba don dam blo can rnams/ /lam la de ni lam ngan zhes 'jug pa/ /de ni rtag tu bdud kyi 'ching bas zin/ /de 'dra de ni lam mchog 'di las ring / /rtag tu sangs rgyas dag dang phrad gyur cig / rtag par rgyun tu ngur smrig gyon par shog /</text></item>
<item><p>53a6</p><section>mdo sde</section><text>rtag tu tshangs par spyod pa thob gyur cig /skyes nas shin tu sems can don byed shog /dam chos spyod la rtag tu gnas gyur cig /rtag tu chos kyang kun tu 'dzin par shog /rtag tu rgyal ba rnams kyi chos bzung nas/ /rtag tu srog chags rnams la phan byed shog /</text></item>
<item><p>53a7</p><section>mdo sde</section><text>rtag tu brtson 'grus brtan por rtsom gyur cig /thos pa'i chos rnams chud za ma gyur cig /dus rnams kun tu mnyam par 'jog gyur cig /yon tan rnams kyis rtag tu brgyan par shog /ma pham pa de nas khye'u mya ngan med dang / khye'u mya ngan bral gyis tshigs su bcad</text></item>
<item><p>53b1</p><section>mdo sde</section><text>pa de dag smras nas/ de bzhin gshegs pa bde ba'i rgyal po'i thad du khyim nas khyim med par 'thun par rab tu byung ngo / /de ltar de dag rab tu byung ma thag tu gcig la gcig smras pa/ bdag ches thog mar de bzhin gshegs par 'gyur bar bya'o/ /de nas dge slong</text></item>
<item><p>53b2</p><section>mdo sde</section><text>mya ngan med kyis dge slong mya ngan bral la smras pa/ mya ngan bral khyod kyis bdag ches thog mar bla na med pa yang dag par rdzogs pa'i byang chub mngon par rdzogs par 'tshang rgya bar bya'o zhes de skad ces smras na/ khyod kyis sems ji lta bu zhig bskyed/ des smras pa/ mya</text></item>
<item><p>53b3</p><section>mdo sde</section><text>ngan med 'dir bdag gis ni gal te bdag bla na med pa yang dag par rdzogs pa'i byang chub mngon par rdzogs par sangs ma rgyas kyi bar du sems can re re'i don gyi phyir sems can dmyal ba rnams su bskal pa 'bum du smin par gyur na'ang de'i tshe yang byang chub kyi sems dor bar mi bya'o</text></item>
<item><p>53b4</p><section>mdo sde</section><text>snyam ste/ mya ngan med bdag gis sems de lta bu bskyed do/ /mya ngan med 'on kyang bdag gis gal te bdag gi mgo bor shar phyogs dang / de bzhin du phyogs thams cad nas la la zhig 'ongs te/ bshang ba'i chang bu'am/ me'i ril lu'am/ rdul gyi ril lu'am/ bshang</text></item>
<item><p>53b5</p><section>mdo sde</section><text>ba'i bum pa'am/ me'i bum pa'am/ rdul gyi bum pa zhig bzhag kyang gzhi de las bdag gis gnod sems su mi bya/ zhe sdang bskyed par mi bya/ sems khros pas mi de la rnam par blta bar mi bya/ sems khros pa dang ldan pas de la ngas gnod pa ci byas zhes de skad ces kyang smra bar</text></item>
<item><p>53b6</p><section>mdo sde</section><text>mi bya ste/ phyir rgol ba su gang gis las de brtsams pa'i sems can de nyid kyi don gyi phyir bdag gis pha rol du phyin pa dag la spyad par bya ste/ des gang byas pa'i las de ni sangs rgyas kyi ye shes rtsom pa yin/ las de ni sangs rgyas kyi chos rtsom pa yin te/ gal te bdag gis</text></item>
<item><p>53b7</p><section>mdo sde</section><text>rkyen dag byung ba na sems mnyam par ma bzhag na/ bdag gis bzod pa'i pha rol du phyin pa ji ltar yongs su rdzogs par byed par 'gyur/ bdag la gnod sems kyi rkyen dag ma byung bar ni ya mtshan cir 'gyur te/ de lta bas na sems can de dag nyid yongs su smin par bya ba'i phyir</text></item>
<item><p>54a1</p><section>mdo sde</section><text>dang / yongs su mya ngan las 'da' bar bya ba'i don gyi phyir go cha bgo bar bya'o snyam nas bzod pa'i go cha de lta bu bgos so/ /gal te gnod sems su byed pa'i sems can de dag la yang gnod sems su byas na bdag la khyad par du 'phags pa ci zhig 'byung bar 'gyur</text></item>
<item><p>54a2</p><section>mdo sde</section><text>te/ mya ngan med bdag gis de lta bu de lta bu'i go cha bgos so/ /de nas dge slong mya ngan med kyis dge slong mya ngan bral la 'di skad ces smras so/ /phu bo khyod kyis gang gis go cha bgos pa'i sems de khyod kyis gzigs sam/ smras pa/ gal te sems med par gyur na</text></item>
<item><p>54a3</p><section>mdo sde</section><text>ni go cha bgos pa de lta bu med par 'gyur la/ go cha de yang med na ni rab tu bstan pa yang med par 'gyur te/ mya ngan med gang gi phyir sems de yod pa de'i phyir go cha de rab tu bstan pa yang yod do/ /de nas dge slong mya ngan med kyis dge slong mya ngan bral la 'di skad ces smras so/ /</text></item>
<item><p>54a4</p><section>mdo sde</section><text>ji ltar sems de yod pa de bzhin du go cha yang yod do zhes de skad ces khyod ma gsung shig /de ci'i phyir zhe na/ mya ngan bral sems ni skye ba dang 'jig pa'i chos can bas sgyu ma lta bu yin pa'i phyir te/ skye ba dang 'jig pa'i chos can gyi sems sgyu ma lta bu la yod pa'am/ med pa</text></item>
<item><p>54a5</p><section>mdo sde</section><text>yang med do/ /mya ngan bral gang yod pa'am/ med pa de ni lta ba de yin te/ gang de lta bu'i lta ba de ni log par lta ba'o/ /gang log par lta ba de ni lam gol ba yin zhing lam ma yin la/ de byang chub kyi lam ma yin pas de'i byang chub de thag ring ba yin zhing byang chub de thag nye ba</text></item>
<item><p>54a6</p><section>mdo sde</section><text>ma yin la/ de'i byang chub bgrod par dka' ba yin te/ mya ngan bral de lta bas na de dag thams cad ni spros pa yin no/ /gang dag chos spros pa dang ldan pa dang / chos rlom sems dang ldan pa de dag ni byang chub sems dpas bsten par bya ba ma yin no/ /byang chub sems</text></item>
<item><p>54a7</p><section>mdo sde</section><text>dpas bsten par bya ba'i chos kyang gang zhe na/ byang chub sems dpas chos gang yang bsten par bya ba ma yin pa ste/ de ci'i phyir zhe na/ chos rnams bsten par gyur na ni chos ma yin pa rnams bsten par 'gyur ba'i phyir ro/ /de ltar byang chub sems dpas chos thams cad</text></item>
<item><p>54b1</p><section>mdo sde</section><text>la mngon par zhen par mi bya ste/ de ci'i phyir zhe na/ byang chub ni gzhi med pa'i phyir ro/ /gal te byang chub sems dpas de ltar rlom sems su byed na/ de yang chos ma yin pa ste/ de ci'i phyir zhe na/ byang chub ni rlom sems med pa'i phyir ro/ /gal te byang chub sems</text></item>
<item><p>54b2</p><section>mdo sde</section><text>dpa' de ltar gnas par byed na/ de yang chos ma yin pa ste/ de ci'i phyir zhe na/ byang chub ni gnas med pa'i phyir ro/ /gal te byang chub sems dpa' de ltar mos par byed na/ de yang chos ma yin pa ste/ de ci'i phyir zhe na/ byang chub ni mos pa med pa'i phyir ro/ /gal</text></item>
<item><p>54b3</p><section>mdo sde</section><text>te byang chub sems dpa' de ltar rab tu shes par byed na/ de yang chos ma yin pa ste/ de ci'i phyir zhe na/ byang chub ni mtshan nyid med pa'i phyir ro/ /gal te byang chub sems dpa' de ltar khong du chud par byed na/ de yang chos ma yin pa ste/ de ci'i phyir zhe na/ byang</text></item>
<item><p>54b4</p><section>mdo sde</section><text>chub ni 'gyur ba med pa'i phyir ro/ /gal te byang chub sems dpas de ltar mngon du bya'o snyam nas de ltar sgom par byed na/ de yang chos ma yin pa ste/ de ci'i phyir zhe na/ byang chub ni med pa'i phyir dang / byang chub de ni yi ge med pa'i phyir ro/ /de nas dge slong mya ngan bral gyis</text></item>
<item><p>54b5</p><section>mdo sde</section><text>dge slong mya ngan med la 'di skad ces smras so/ /mya ngan med byang chub de med dam ci na/ de'i phyir de skad ston/ ji ste mya ngan bral yod cing bdag yod na ni byang chub kyang yod do/ /dge slong mya ngan med kyis smras pa/ phu bo khyod spros pa med pa'i byang chub la byang chub yod ce'am/ med</text></item>
<item><p>54b6</p><section>mdo sde</section><text>ces rnam par ma rtog shig /de ci'i phyir zhe na/ ji tsam du spros pa de ni byang chub ma yin no/ /de ci'i phyir zhe na/ byang chub ni spros pa med pa'i phyir te/ 'di ni tshul yin no/ /yang na ji tsam du spros pa de tsam du byang chub bo/ /mya ngan bral gyis smras pa/ nu bo ji tsam</text></item>
<item><p>54b7</p><section>mdo sde</section><text>du spros pa de byang chub bo/ zhes smras pa de'i don bdag gis mi shes so/ /de nas dge slong mya ngan med kyis phu bo la smras pa/ phu bo de'i phyir gnyi ga 'grogs nas/ bcom ldan 'das de bzhin gshegs pa bde ba'i rgyal po ga la ba der 'dong ngo / /de nas de gnyis</text></item>
<item><p>55a1</p><section>mdo sde</section><text>bcom ldan 'das de bzhin gshegs pa bde ba'i rgyal po de ga la ba der dong nas/ bcom ldan 'das de'i zhabs la mgo bos phyag 'tshal te phyogs gcig tu 'khod do/ /de gnyis phyogs gcig tu 'khod nas kyang / bcom ldan 'das de la gtam kun tu</text></item>
<item><p>55a2</p><section>mdo sde</section><text>brjod pa de ji snyed byung ba de thams cad gsol to/ /de nas bcom ldan 'das des dge slong mya ngan med la mya ngan med legs so legs so/ /zhes bya ba byin te/ de la legs so zhes bya ba byin nas kyang / dge slong mya ngan bral la 'di skad ces bka' stsal to/ /mya ngan bral</text></item>
<item><p>55a3</p><section>mdo sde</section><text>de de bzhin te/ ji tsam du spros pa de ni byang chub ste/ de ci'i phyir zhe na/ spros pa thams cad ni dben pa yin pa'i phyir te/ byang chub de yang dben pa yin no/ /dben pa nyid kyang gang zhe na/ spros pa gang yin pa'o/ /spros pa gang zhe na/ rtog pa ste/ gzugs spros</text></item>
<item><p>55a4</p><section>mdo sde</section><text>pa dang / tshor ba dang / 'du shes dang / 'du byed rnams dang / rnam par shes pa spros pa dang / tshul khrims spros pa dang / ting nge 'dzin spros pa dang / 'dod pa chung ba nyid spros pa dang / chog shes pa nyid spros pa dang / dgang sla ba nyid spros pa dang / ma 'dres pa nyid spros</text></item>
<item><p>55a5</p><section>mdo sde</section><text>pa'o/ /spros pa de yang gang las byung zhe na/ kun tu rtog pa las byung ste/ gzugs kyi kun tu rtog pa nas ting nge 'dzin gyi kun tu rtog pa'i bar du kun du rtog pa ji snyed yod pa spros pa yang de snyed do/ /de la kun tu rtog pa gang yin pa de ni gzugs can ma yin pa'i phyir kun tu rtog pa ni</text></item>
<item><p>55a6</p><section>mdo sde</section><text>gzugs can ma yin pa'o/ /kun tu rtog pa gang yin pa de ni rtog pa med pa'o/ /kun tu rtog pa gang yin pa de ni tshul khrims ma yin pa nas chog shes pa nyid kyi bar du'ang ma yin no/ /byang chub ni gzugs stong pa nyid do/ /byang chub ni tshor ba dang 'du shes dang 'du byed rnams dang rnam par shes pa stong pa</text></item>
<item><p>55a7</p><section>mdo sde</section><text>nyid do/ /de bzhin du byang chub de ni tshul khrims dang / ting nge 'dzin dang / 'dod pa chung ba nyid dang / chog shes pa nyid dang / dgang sla ba nyid dang / gso sla ba nyid stong pa nyid do/ /stong pa nyid ni gcig pa'ang ma yin tha dad pa'ang ma yin te/ byang chub de ni de yin no/ /</text></item>
<item><p>55b1</p><section>mdo sde</section><text>de nas dge slong mya ngan bral gyis chos kyi rnam grangs de thos nas mi skye ba'i chos la bzod pa thob bo/ /sems gang gis byang chub sems dpa' zhes brjod pa'i byang chub kyi sems de yang rab tu shes so/ /de ltar dge slong mya ngan med dang / dge slong mya ngan bral de ltar chos</text></item>
<item><p>55b2</p><section>mdo sde</section><text>rnams la lhag mthong dang / de ltar chos rnams rab tu shes pa dang / de ltar chos rnams la mos pas lo brgyad khri bzhi stong du nam yang rmugs pa dang / gnyid kyis ma non cing nam yang brtson 'grus ma btang ste/ gzhan du na rtag tu 'chag pa la mngon par brtson pa</text></item>
<item><p>55b3</p><section>mdo sde</section><text>'ba' zhig tu gyur pa ni ma gtogs so/ /nam yang 'dod chags kyi sems ma bskyed/ zhe sdang gi sems ma bskyed/ gti mug gi sems ma bskyed do/ /de gnyis de nas shi 'phos nas 'og gi 'jig rten gyi khams su de bzhin gshegs pa dpung mgo zlum pa zhes bya ba'i</text></item>
<item><p>55b4</p><section>mdo sde</section><text>sangs rgyas kyi zhing sangs rgyas kyi zhing stong gi rjes su 'thun pa zhes bya bar skyes te/ der yang brtson 'grus brtsom pa yang dag par blangs nas gnas par gyur to/ /ma pham pa rnam grangs des byang chub sems dpa' de gnyis kyis sangs rgyas bye ba phrag drug cu rtsa brgyad mnyes par</text></item>
<item><p>55b5</p><section>mdo sde</section><text>byas so/ /skye ba thams cad du yang rab tu byung ste/ thams cad du yang brtson 'grus brtsams pa dag gis gnas so/ /de'i 'og tu byang chub sems dpa' sems dpa' chen po mya ngan med bla na med pa yang dag par rdzogs pa'i byang chub mngon par rdzogs par sangs rgyas te/</text></item>
<item><p>55b6</p><section>mdo sde</section><text>de bzhin gshegs pa dgra bcom pa yang dag par rdzogs pa'i sangs rgyas tshogs mchog bkod pa zhes bya ba 'jig rten du byung ngo / /de'i 'og tu byang chub sems dpa' mya ngan bral bla na med pa yang dag par rdzogs pa'i byang chub mngon par rdzogs par sangs rgyas te/ de bzhin</text></item>
<item><p>55b7</p><section>mdo sde</section><text>gshegs pa mchog gi tshogs can zhes bya ba byung bar gyur te/ ma pham pa de dag gi gsung rab de yang rgya chen por gyur to/ /ma pham pa de bzhin gshegs pa de dag ni tshe yang dpag tu med par gyur to/ /ma pham pa byang chub sems dpa'i sems gang yin pa de ni gang du</text></item>
<item><p>56a1</p><section>mdo sde</section><text>yang bskur ba ma yin/ gang nas kyang blangs pa ma yin/ bskyed pa ma yin/ bkag pa ma yin/ gnas pa ma yin/ rgyun chad pa ma yin/ song ba ma yin/ 'ongs pa ma yin no/ /ma pham pa sems de gang yin pa dang / byang chub sems dpa' gang yin pa de gnyi</text></item>
<item><p>56a2</p><section>mdo sde</section><text>ga yang mchog tu rnyed par dka'o/ /de nas bcom ldan 'das kyis de'i tshe tshigs su bcad pa 'di dag bka' stsal to/ /bskal pa bye ba rnams su yang / /'jig rten snang byed rnams ni dkon/ /u dum bA ra'i me tog bzhin/ /'jig rten du ni res 'ga' 'byung / /</text></item>
<item><p>56a3</p><section>mdo sde</section><text>gang dag byang chub phyir zhugs pa'i/ /byang chub sems dpa' sems de'ang dkon/ /dpa' bo yi ni sems de yang / /'jig rten du ni res 'ga' 'byung / /de lta bas na de 'dra ba'i/ /dag pa'i sems de bskyed nas su/ /sangs rgyas dag gi stobs rnams dang / /</text></item>
<item><p>56a4</p><section>mdo sde</section><text>de bzhin mi 'jigs rnams kyang snang / /de las seng ge'i sgra sgrogs dang / /drang srong smra bar nga yis su/ /yang dag 'khor lo bskor ba bzhin/ /chos kyi 'khor lo'ang de bzhin no/ /nga yi ma 'dres bco brgyad chos/ /ma tshang med pa gang yin dang / /sangs</text></item>
<item><p>56a5</p><section>mdo sde</section><text>rgyas rnams kyi mtshan gang yin/ /de dag kyang ni 'dir ltos shig /rmongs pa med pas gshegs pa dang / /glang po che yi gzigs stangs dang / /spyi gtsug bltar mi mthong ba yang / /sems de las ni rab tu ltos/ /tshul khrims pha rol phyin pa dang / /ting 'dzin</text></item>
<item><p>56a6</p><section>mdo sde</section><text>pha rol phyin pa dang / /shes rab pha rol phyin pa dang / /byang chub sems de'ang 'di las ltos/ /sangs rgyas chos rnams rab bstan pa'i/ /chos gzhan gang dag yin pa yang / /de dag thams cad sems de dang / /dang po'i sems la gnas pa yin/ /nyan</text></item>
<item><p>56a7</p><section>mdo sde</section><text>thos tshul khrims gang yin dang / /nyan thos ting 'dzin gang yin dang / /shes rab phung po rdzu 'phrul gang / /de dag thams cad 'dir ltos shig /sngon chad sems ni bskyed pa de/ /gal te 'jug pa ma yin na/ /bla na med pa'i ye shes kyang / /'jug par</text></item>
<item><p>56b1</p><section>mdo sde</section><text>'gyur ba ga la yin/ /sangs rgyas chos rnams mthong min na/ /thos par yang ni ga la 'gyur/ /'jig rten du ni nyan thos rnams/ /'byung bar srid pa ma yin no/ /rdzogs pa'i rang sangs rgyas gang dag /gnas nas mya ngan 'das pa yi/ /dge ba'i go cha</text></item>
<item><p>56b2</p><section>mdo sde</section><text>de yang ni/ /sems de nyid las blta bar byos/ /sems can bde ba gang ci yang rung / /'jig rten pa'am 'jig rten 'das/ /thams cad kyang ni sems de dang / /dang po'i sems la gnas pa yin/ /sems de'i rnam par smin pa ni/ /rgya chen yin te</text></item>
<item><p>56b3</p><section>mdo sde</section><text>de mthong na/ /bskal pa bye phrag stong du yang / /de ni zad par mi 'dod do/ /skye ba dang ni 'jig ldan la/ /rkyen rnams kyis ni bskyed gyur pa/ /sems kyis dngos po stong pa yi/ /rnam par smin pa ci 'dra ltos/ /rkyen rnams kyis ni sems bskyed la/ /sems</text></item>
<item><p>56b4</p><section>mdo sde</section><text>de'ang dngos po med pa ste/ /dngos po med dang ldan sems kyis/ /rnam par smin pa ci 'dra ltos/ /dmigs par bya ba de dag gis/ /sems ni nam yang mi skye ste/ /gang gi bsngags pa mi nyams pa'i/ /de yi rnam smin nyid la ltos/ /brtan pa'i blo can mi zhig</text></item>
<item><p>56b5</p><section>mdo sde</section><text>gis/ /de 'dra'i sems ni rab shes nas/ /rtag tu theg pa dam pa la/ /gnas pa su zhig chud zar 'gyur/ /gang dag mig dang gzugs gnas shing / /tshor ba dang ni 'du shes gnas/ /'du byed la yang gnas nas su/ /bdag nyid rnam shes ma byas pa/ /blo</text></item>
<item><p>56b6</p><section>mdo sde</section><text>gros ngan pas nam mkha' la/ /kun du brtags pas 'dag snyam pa/ /yun ring dag par ma gyur pas/ /srid par mi mkhas rnams su 'gyur/ /de phyir sems ni gsob dang gsog /yod pa min par rab shes nas/ /de la snying por mi bzung ste/ /de dag ngo</text></item>
<item><p>56b7</p><section>mdo sde</section><text>bo nyid kyis stong / /brten nas sems ni bskyed gyur pa/ /nam yang chud zar mi 'gyur zhing / /gang dag de yi rkyen yin pa/ /de dag ngo bo nyid kyis stong / /ngo bo nyid kyis stong pa'i chos/ /de dag la ni sgrub pa med/ /chos rnams thams cad brtags</text></item>
<item><p>57a1</p><section>mdo sde</section><text>pa ste/ /rang bzhin de ltar rab tu bstan/ /gang dag de ltar rab shes pa/ /de de byang chub lung bstan gyi/ /de dag gzugs kyis lung ma bstan/ /tshor bas kyang ni lung ma bstan/ /'du shes 'du byed rnams kyis min/ /rnam shes kyis</text></item>
<item><p>57a2</p><section>mdo sde</section><text>kyang lung ma bstan/ /'di la chos rnams mi dmigs kyang / /de dag lung ma bstan pa'ang min/ /gang dag 'di la chos thams cad/ /mtshan med de 'dra'i shes ldan zhing / /shes pas rlom sems mi byed pa/ /de dag byang chub lung bstan to/ /bzod pa</text></item>
<item><p>57a3</p><section>mdo sde</section><text>'di 'dra de skyes pa/ /blo gros bstan pas bzod du zad/ /bong ba'i chad pas mtshon chad la/ /de dag mi mjed can du 'gyur/ /gang dag bzod pa de 'dra ba/ /legs par skyes par gyur pa dag /de dag rnyed dang bkur sti bzod/ /de ni rnyed pas rlom sems</text></item>
<item><p>57a4</p><section>mdo sde</section><text>med/ /de 'dra ba yi bzod pa de/ /mkhas pa rnams kyis gnod pa yin/ /mtha' gnyis zil gyis mnan nas su/ /mkhas rnams dbu mas spyod par byed/ /de phyir bzod pa bsten par bya/ /ngo bo nyid kyis chos stong pa/ /de ni byang chub lam yin te/ /</text></item>
<item><p>57a5</p><section>mdo sde</section><text>ngas kyang de ni bsten pa yin/ /byang chub tu sems bskyed pa bsngags pa'i le'u zhes bya ste bzhi pa'o// //bam po lnga pa/ de'i tshe shar phyogs kyi phyogs char 'jig rten gyi khams grangs med pa stong phrag drug cu rtsa brgyad 'das pa na 'jig rten gyi khams</text></item>
<item><p>57a6</p><section>mdo sde</section><text>blo gros rab gnas zhes bya ba na de bzhin gshegs pa dgra bcom pa yang dag par rdzogs pa'i sangs rgyas nam mkha'i rigs zhes bya ba bzhugs te 'tsho zhing gzhes la chos kyang ston te/ bcom ldan 'das de bzhin gshegs pa dgra bcom pa yang dag par rdzogs pa'i sangs</text></item>
<item><p>57a7</p><section>mdo sde</section><text>rgyas nam mkha'i rigs des kyang byang chub sems dpa' sems dpa' chen po zla ba zhes bya ba bla na med pa yang dag par rdzogs pa'i byang chub tu lung bstan to/ /byang chub sems dpa' sems dpa' chen po zla bas snang ba de mthong ste/ gsung bsal ba'i sgra de yang thos so/ /</text></item>
<item><p>57b1</p><section>mdo sde</section><text>de nas byang chub sems dpa' sems dpa' chen po zla bas de bzhin gshegs pa dgra bcom pa yang dag par rdzogs pa'i sangs rgyas nam mkha'i rigs la 'di skad ces gsol to/ /bcom ldan 'das gsung bsal ba'i sgra grag pa de dang / 'od gda' ba de su'i lags/ de skad</text></item>
<item><p>57b2</p><section>mdo sde</section><text>ces gsol pa dang / bcom ldan 'das de bzhin gshegs pa nam mkha'i rigs kyis byang chub sems dpa' sems dpa' chen po zla ba la 'di skad ces bka' stsal to/ /rigs kyi bu sangs rgyas kyi zhing 'di nas 'jig rten gyi khams grangs med pa stong phrag drug cu rtsa brgyad</text></item>
<item><p>57b3</p><section>mdo sde</section><text>'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba da ltar bzhugs te 'tsho zhing gzhes la 'di lta ste/ byang chub sems dpa'i sde snod ces bya ba'i chos kyi rnam grangs</text></item>
<item><p>57b4</p><section>mdo sde</section><text>kyi chos kyang ston to/ /gsung bsal ba'i sgra grag pa de dang / 'od snang ba de ni bcom ldan 'das de'i yin no/ /de nas bcom ldan 'das de la byang chub sems dpa' zla bas 'di skad ces gsol to/ /bcom ldan 'das bcom ldan 'das shAkya thub pa de'i thad du 'jig rten gyi</text></item>
<item><p>57b5</p><section>mdo sde</section><text>khams mi mjed der bdag mchi bar bgyi'o/ /bcom ldan 'das des bka' stsal pa/ rigs kyi bu khyod de'i dus la da bab par shes na song shig /de nas bcom ldan 'das des skabs phye nas byang chub sems dpa' zla bas bcom ldan 'das de la rnam par bltas te/ bcom</text></item>
<item><p>57b6</p><section>mdo sde</section><text>ldan 'das de'i zhabs la mgo bos phyag 'tshal nas 'gro bar chas so/ /de nas bcom ldan 'das de bzhin gshegs pa nam mkha'i rigs des byang chub sems dpa' zla ba'i lag par lag pa lta bu'i me tog ku mu da byin te/ 'di skad ces kyang bka' stsal to/ /rigs kyi bu khyod</text></item>
<item><p>57b7</p><section>mdo sde</section><text>kyis lag pa lta bu'i me tog ku mu da 'di bcom ldan 'das de la phul la/ bcom ldan 'das bcom ldan 'das la de bzhin gshegs pa nam mkha'i rigs gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun</text></item>
<item><p>58a1</p><section>mdo sde</section><text>gsol lo zhes de skad ces kyang gsol cig /de nas byang chub sems dpa' zla bas bcom ldan 'das de'i ltar mnyan te/ legs so zhes gsol nas song ste/ de rgyal po'i khab 'od ma'i tshal bya ka lan da ka gnas pa ga la ba dang / bcom ldan</text></item>
<item><p>58a2</p><section>mdo sde</section><text>'das ga la ba der 'di lta ste/ dper na skyes bu stobs dang ldan pa zhig gis lag pa bskum pa rkyong bar byed pa'am/ lag pa brkyang ba skum par byed pa'i skad cig des song ngo / /de nas byang chub sems dpa' zla bas phyin te/ bcom ldan 'das kyi zhabs la mgo bos phyag</text></item>
<item><p>58a3</p><section>mdo sde</section><text>'tshal nas phyogs gcig tu 'dug go/ /phyogs gcig tu 'dug nas kyang bcom ldan 'das la 'di skad ces gsol to/ /bcom ldan 'das bcom ldan 'das la de bzhin gshegs pa nam mkha'i rigs gnod pa chung ngam/ nyam nga ba nyung ngam/ bskyod pa yang ngam/</text></item>
<item><p>58a4</p><section>mdo sde</section><text>stobs dang bde ba la reg par gnas sam zhes snyun gsol zhing / bcom ldan 'das la bcom ldan 'das des lag pa lta bu'i ku mu da 'di yang bskur ba lags so/ /bcom ldan 'das kyis byang chub sems dpa' zla ba'i lag pa nas lag pa lta bu'i ku mu da de bzhes te/ bzhes</text></item>
<item><p>58a5</p><section>mdo sde</section><text>nas kyang bka' stsal pa/ zla ba ci bcom ldan 'das de snyun mi mnga' 'am/ stobs dang ldan nam/ bde ba dang ldan nam/ 'gyur ba mi mnga' 'am/ bde bar reg pa la gnas sam/ gsol pa/ bcom ldan 'das de lta lags so/ /de'i tshe shar phyogs su 'jig rten gyi khams grangs med pa</text></item>
<item><p>58a6</p><section>mdo sde</section><text>bzhi khri 'das pa na 'jig rten gyi khams sa'i snying po zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas rnam par bsgrags pa'i stobs kyi rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des</text></item>
<item><p>58a7</p><section>mdo sde</section><text>byang chub sems dpa' sems dpa' chen po ye shes rnam par bsgrags pa zhes bya ba bla na med pa yang dag par rdzogs pa'i byang chub tu lung bstan to/ /byang chub sems dpa' sems dpa' chen po ye shes rnam par bsgrags pas snang ba chen po de mthong ste/ gsung bsal ba'i sgra</text></item>
<item><p>58b1</p><section>mdo sde</section><text>de yang thos so/ /de nas byang chub sems dpa' ye shes rnam par bsgrags pa/ bcom ldan 'das de bzhin gshegs pa rnam par bsgrags pa'i stobs kyi rgyal po ga la ba der song ste phyin nas/ bcom ldan 'das kyi zhabs la mgo bos phyag 'tshal te/ bcom</text></item>
<item><p>58b2</p><section>mdo sde</section><text>ldan 'das de la 'di skad ces gsol to/ /bcom ldan 'das 'od de dang / gsung bsal ba'i sgra de su'i lags/ de nas bcom ldan 'das des byang chub sems dpa' de la bka' stsal pa/ rigs kyi bu sangs rgyas kyi zhing 'di nas 'jig rten gyi khams grangs med pa</text></item>
<item><p>58b3</p><section>mdo sde</section><text>bzhi khri 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs te 'tsho zhing gzhes la 'di lta ste/ byang chub sems dpa'i sde snod sems can thams cad</text></item>
<item><p>58b4</p><section>mdo sde</section><text>kyi bsam pa yang dag par tshim par byed pa'i chos kyi rnam grangs kyi chos kyang ston to/ /de nas bcom ldan 'das de la byang chub sems dpa' des 'di skad ces gsol to/ /bcom ldan 'das bcom ldan 'das de la blta ba dang / phyag bgyi ba dang / bsnyen bkur bgyi</text></item>
<item><p>58b5</p><section>mdo sde</section><text>ba dang / dpe med pa sems pa'i byang chub sems dpa' de dag kyang blta ba'i slad du 'jig rten gyi khams mi mjed der bdag mchi bar bgyi'o/ /bcom ldan 'das des bka' stsal pa/ rigs kyi bu de'i dus la da bab par shes na song shig /de nas bcom ldan</text></item>
<item><p>58b6</p><section>mdo sde</section><text>'das des skabs phye nas byang chub sems dpa' ye shes rnam par bsgrags pas bcom ldan 'das de la phyag 'tshal te/ 'jig rten gyi khams mi mjed ga la ba der chas so/ /de nas de bzhin gshegs pa rnam par bsgrags pa'i rgyal po des tsan dan dmar po'i thum po</text></item>
<item><p>58b7</p><section>mdo sde</section><text>byin nas/ rigs kyi bu khyod kyis bcom ldan 'das de la 'di phul te/ phul nas kyang nga'i tshig gis gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam/ zhes snyun gsol cig /de nas byang chub</text></item>
<item><p>59a1</p><section>mdo sde</section><text>sems dpa' ye shes rnam par bsgrags pas mnyan nas legs so zhes gsol te/ 'di lta ste/ dper na skyes bu stobs dang ldan pa zhig gis lag pa bskum pa rkyong bar byed pa'am/ lag pa brkyang ba skum par byed pa'i skad cig dang / thang cig dang /</text></item>
<item><p>59a2</p><section>mdo sde</section><text>yud tsam des 'jig rten gyi khams 'dir 'ongs te / de rgyal po'i khab 'od ma'i tshal bya ka lan da ka gnas pa ga la ba dang / bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces</text></item>
<item><p>59a3</p><section>mdo sde</section><text>gsol to/ /bcom ldan 'das bcom ldan 'das la de bzhin gshegs pa rnam par bsgrags pa'i stobs kyi rgyal po gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun gsol zhing / bcom ldan 'das la</text></item>
<item><p>59a4</p><section>mdo sde</section><text>bcom ldan 'das des tsan dan dmar po'i thum po 'di yang bskur ba lags so/ /bcom ldan 'das kyis bzhes te/ bzhes nas kyang bka' stsal pa/ ye shes rnam par bsgrags pa ci bcom ldan 'das de snyun mi mnga' 'am/ stobs dang ldan nam/ 'gyur ba mi mnga' 'am/</text></item>
<item><p>59a5</p><section>mdo sde</section><text>gsol pa/ bcom ldan 'das de lta lags so/ /de'i tshe shar phyogs su 'jig rten gyi khams grangs med pa sum khri dgu stong 'das pa na 'jig rten gyi khams zla ba 'phags pa'i 'od zer ces bya ba yod de/ de na de bzhin gshegs pa dgra bcom pa yang dag par rdzogs pa'i</text></item>
<item><p>59a6</p><section>mdo sde</section><text>sangs rgyas 'od zer rab tu btang ba zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' 'od kyi dkyil 'khor can zhes bya ba bla na med pa yang dag par rdzogs pa'i byang chub tu lung bstan to/ /byang chub sems dpa' 'od kyi</text></item>
<item><p>59a7</p><section>mdo sde</section><text>dkyil 'khor can gyis snang ba chen po de mthong ste/ gsung bsal ba'i sgra de yang thos so/ /de nas bcom ldan 'das de la byang chub sems dpa' sems dpa' chen po 'od kyi dkyil 'khor can gyis 'di skad ces gsol to/ /bcom ldan 'das 'od de dang / gsung bsal</text></item>
<item><p>59b1</p><section>mdo sde</section><text>sgra grag pa de su'i lags/ de skad ces gsol pa dang / bcom ldan 'das kyis byang chub sems dpa' 'od kyi dkyil 'khor can la 'di skad ces bka' stsal to/ /'od kyi dkyil 'khor can nub phyogs su 'jig rten gyi khams grangs med pa sum khri dgu stong</text></item>
<item><p>59b2</p><section>mdo sde</section><text>'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs te 'tsho zhing gzhes la 'di lta ste/ byang chub sems dpa'i sde snod ces bya ba'i chos kyi rnam</text></item>
<item><p>59b3</p><section>mdo sde</section><text>grangs kyi chos kyang ston to/ /de nas bcom ldan 'das de la byang chub sems dpa' sems dpa' chen po 'od kyi dkyil 'khor can gyis 'di skad ces gsol to/ /bcom ldan 'das bcom ldan 'das shAkya thub pa la blta ba dang / phyag bgyi ba dang / bsnyen bkur bgyi ba</text></item>
<item><p>59b4</p><section>mdo sde</section><text>dang / byang chub sems dpa' sems dpa' chen po de dag kyang blta ba'i slad du 'jig rten gyi khams der bdag mchi bar bgyi'o/ /bka' stsal pa/ rigs kyi bu khyod de'i dus la da bab par shes na song shig /de nas bcom ldan 'das de bzhin gshegs pa 'od</text></item>
<item><p>59b5</p><section>mdo sde</section><text>zer rab tu btang bas byang chub sems dpa' 'od kyi dkyil 'khor can la pad ma chen po gcig byin te/ rigs kyi bu khyod kyis bcom ldan 'das de la pad ma chen po 'di phul la/ bcom ldan 'das la bcom ldan 'das 'od zer rab tu btang ba gnod pa chung ngam/ nyam nga</text></item>
<item><p>59b6</p><section>mdo sde</section><text>ba nyung ngam/ bskyod pa yang ngam/ stobs dang bde bar reg pa la gnas sam zhes snyun gsol lo zhes de skad ces gsol cig /de nas byang chub sems dpa' 'od kyi dkyil 'khor can bcom ldan 'das de'i zhabs la mgo bos phyag 'tshal te bskor ba byas nas/ 'di lta ste dper</text></item>
<item><p>59b7</p><section>mdo sde</section><text>na/ skyes bu stobs dang ldan pa zhig gis zhes bya ba nas rgyas par skad cig des 'jig rten gyi khams mi mjed 'dir phyin te/ de bcom ldan 'das de bzhin gshegs pa shAkya thub pa ga la ba der song ste phyin nas/ bcom ldan 'das kyi zhabs la phyag 'tshal te bcom ldan</text></item>
<item><p>60a1</p><section>mdo sde</section><text>'das la 'di skad ces gsol to/ /bcom ldan 'das bcom ldan 'das la de bzhin gshegs pa 'od zer rab tu btang ba gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam/ zhes snyun</text></item>
<item><p>60a2</p><section>mdo sde</section><text>gsol zhing / bcom ldan 'das la bcom ldan 'das des pad ma chen po 'di yang bskur ba lags so/ /bcom ldan 'das kyis bzhes te/ bzhes nas kyang byang chub sems dpa' 'od kyi dkyil 'khor can la bka' stsal pa/ 'od kyi dkyil 'khor can ci bcom ldan</text></item>
<item><p>60a3</p><section>mdo sde</section><text>'das snyun mi mnga' 'am/ stobs dang ldan nam/ bde ba dang ldan nam/ 'gyur ba mi mnga' 'am/ gsol pa/ bcom ldan 'das de lta lags so/ /de'i tshe shar phyogs su sangs rgyas kyi zhing grangs med pa sum khri brgyad stong 'das pa na 'jig rten gyi</text></item>
<item><p>60a4</p><section>mdo sde</section><text>khams 'dren pa'i rgyal mtshan zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas nges par 'dren pa'i rgyal mtshan zhes bya ba bzhugs te 'tsho zhing gzhes la chos kyang ston te/ bcom ldan 'das des kyang byang chub sems</text></item>
<item><p>60a5</p><section>mdo sde</section><text>dpa' sems dpa' chen po rin po che'i go cha mtha' yas zhes bya ba bla na med pa yang dag par rdzogs pa'i byang chub tu lung bstan to/ /de nas byang chub sems dpa' rin po che'i go cha mtha' yas kyis snang ba chen po de dang / sa g.yo ba chen po de yang mthong ste/ mthong nas kyang</text></item>
<item><p>60a6</p><section>mdo sde</section><text>bcom ldan 'das de bzhin gshegs pa 'dren pa'i rgyal mtshan ga la ba der song ste phyin nas/ bcom ldan 'das de'i zhabs la mgo bos phyag 'tshal te bcom ldan 'das de la 'di skad ces gsol to/ /bcom ldan 'das 'od kyi snang ba de dang dog sa g.yo ba de dang / gsung bsal ba'i sgra de su'i lags/</text></item>
<item><p>60a7</p><section>mdo sde</section><text>bcom ldan 'das kyis bka' stsal pa/ rin po che'i go cha mtha' yas sangs rgyas kyi zhing 'di nas sangs rgyas kyi zhing grangs med pa sum khri brgyad stong 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs</text></item>
<item><p>60b1</p><section>mdo sde</section><text>pa'i sangs rgyas shAkya thub pa zhes bya ba bzhugs te 'tsho zhing gzhes la 'di lta ste/ byang chub sems dpa'i sde snod sems can thams cad kyi bsam pa yang dag par tshim par byed pa zhes bya ba'i chos kyi rnam grangs kyi chos kyang ston te/ 'od kyi snang ba de dang / gsung</text></item>
<item><p>60b2</p><section>mdo sde</section><text>bsal ba'i sgra de ni de'i yin no/ /de nas bcom ldan 'das de la byang chub sems dpa' rin po che'i go cha mtha' yas kyis 'di skad ces gsol to/ /bcom ldan 'das bcom ldan 'das de la blta ba dang / phyag bgyi ba dang / bsnyen bkur bgyi ba dang / byang chub</text></item>
<item><p>60b3</p><section>mdo sde</section><text>sems dpa' de dag kyang blta ba'i slad du 'jig rten gyi khams der bdag mchi bar bgyi'o/ /de nas bcom ldan 'das des bka' stsal pa/ rigs kyi bu khyod de'i dus la da bab par shes na song shig /de nas bcom ldan 'das de bzhin gshegs pa dgra</text></item>
<item><p>60b4</p><section>mdo sde</section><text>bcom pa yang dag par rdzogs pa'i sangs rgyas nges par 'dren pa'i rgyal mtshan gyis byang chub sems dpa' rin po che'i go cha mtha' yas kyi lag par ka shi ka'i gos gcig byin te/ khyod kyis bcom ldan 'das de la ka shi ka'i gos 'di phul la/ nga'i tshig gis gnod</text></item>
<item><p>60b5</p><section>mdo sde</section><text>pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun gsol cig /de nas byang chub sems dpa' sems dpa' chen po rin po che'i go cha mtha' yas bcom ldan 'das de'i zhabs la mgo bos phyag 'tshal</text></item>
<item><p>60b6</p><section>mdo sde</section><text>te song ngo / /de nas byang chub sems dpa' sems dpa' chen po rin po che'i go cha mtha' yas 'jig rten gyi khams 'dren pa'i rgyal mtshan nas mi snang bar gyur te 'jig rten gyi khams mi mjed du 'dug go/ /de bcom ldan 'das de bzhin gshegs pa shAkya thub pa ga</text></item>
<item><p>60b7</p><section>mdo sde</section><text>la ba der song ste phyin nas/ bcom ldan 'das kyi zhabs la mgo bos phyag 'tshal te phyogs gcig tu 'dug go/ /phyogs gcig tu 'dug nas kyang bcom ldan 'das la byang chub sems dpa' rin po che'i go cha mtha' yas kyis 'di skad ces gsol to/ /bcom</text></item>
<item><p>61a1</p><section>mdo sde</section><text>ldan 'das bcom ldan 'das la de bzhin gshegs pa nges par 'dren pa'i rgyal mtshan gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam/ zhes snyun gsol zhing / bcom ldan 'das la bcom</text></item>
<item><p>61a2</p><section>mdo sde</section><text>ldan 'das des ka shi ka'i gos 'di yang bskur ba lags so/ /bcom ldan 'das kyis ka shi ka'i gos de bzhes te/ bzhes nas byang chub sems dpa' sems dpa' chen po rin po che'i go cha mtha' yas la 'di skad ces bka' stsal to/ /rin po che'i go cha mtha' yas</text></item>
<item><p>61a3</p><section>mdo sde</section><text>ci bcom ldan 'das de snyun mi mnga'a'am/ stobs dang ldan nam/ bde ba dang ldan nam/ 'gyur ba mi mnga'a'am/ gsol pa/ bcom ldan 'das de lta lags so/ /de'i tshe shar phyogs su 'jig rten gyi khams grangs med pa sum khri bdun stong 'das pa na 'jig rten</text></item>
<item><p>61a4</p><section>mdo sde</section><text>gyi khams me tog pad ma zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas sna tshogs me tog tshogs kyi dpal zhes bya ba bzhugs te 'tsho zhing gzhes la chos kyang ston te/ bcom ldan 'das de bzhin gshegs pa des kyang byang chub</text></item>
<item><p>61a5</p><section>mdo sde</section><text>sems dpa' brtson 'grus mtha' yas zhes bya ba bla na med pa yang dag par rdzogs pa'i byang chub tu lung bstan to/ /byang chub sems dpa' sems dpa' chen po brtson 'grus mtha' yas kyis snang ba chen po de mthong ste/ gsung bsal ba'i sgra de yang thos so/ /de nas</text></item>
<item><p>61a6</p><section>mdo sde</section><text>bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sna tshogs me tog tshogs kyi dpal la byang chub sems dpa' brtson 'grus mtha' yas kyis 'di skad ces gsol to/ /bcom ldan 'das mthu de su'i lags/ bcom ldan 'das</text></item>
<item><p>61a7</p><section>mdo sde</section><text>des bka' stsal pa/ rigs kyi bu nub phyogs su 'jig rten gyi khams grangs med pa sum khri bdun stong 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs</text></item>
<item><p>61b1</p><section>mdo sde</section><text>te 'tsho zhing gzhes la 'di lta ste/ byang chub sems dpa'i sde snod ces bya ba chos kyi rnam grangs kyi chos kyang ston te/ mthu de ni de'i yin no/ /de nas bcom ldan 'das de la byang chub sems dpa' sems dpa' chen po brtson 'grus mtha' yas kyis 'di skad ces gsol to/ /</text></item>
<item><p>61b2</p><section>mdo sde</section><text>bcom ldan 'das bcom ldan 'das shAkya thub pa'i thad du 'jig rten gyi khams der bdag mchi bar bgyi'o/ /bcom ldan 'das des bka' stsal pa/ rigs kyi bu de'i dus la da bab par shes na song shig /de nas de bzhin gshegs pa sna tshogs me tog tshogs kyi dpal</text></item>
<item><p>61b3</p><section>mdo sde</section><text>gyis byang chub sems dpa' sems dpa' chen po brtson 'grus mtha' yas kyi lag par pad ma chen po zhig byin te/ rigs kyi bu khyod kyis bcom ldan 'das de la pad ma chen po 'di phul la/ nga'i tshig gis gnod pa chung ngam/ nyam nga ba nyung ngam/ bskyod pa yang ngam/ stobs dang bde bar</text></item>
<item><p>61b4</p><section>mdo sde</section><text>reg pa la gnas sam zhes snyun gsol cig /de nas byang chub sems dpa' sems dpa' chen po brtson 'grus mtha' yas de bzhin gshegs pa dgra bcom pa yang dag par rdzogs pa'i sangs rgyas sna tshogs me tog tshogs kyi dpal gyi zhabs la phyag 'tshal te bskor ba byas</text></item>
<item><p>61b5</p><section>mdo sde</section><text>nas/ 'di lta ste dper na skyes bu stobs dang ldan pa zhig gis lag pa bskum pa rkyong bar byed pa'am/ lag pa brkyang ba skum par byed pa'i skad cig dang thang cig dang / yud tsam des song ste/ sangs rgyas kyi zhing de nas mi snang bar gyur nas 'jig rten gyi khams mi mjed du 'dug</text></item>
<item><p>61b6</p><section>mdo sde</section><text>go/ /de nas byang chub sems dpa' sems dpa' chen po brtson 'grus mtha' yas rgyal po'i khab kyi grong khyer chen po ga la ba dang / 'od ma'i tshal bya ka lan da ka gnas pa ga la ba der song ste phyin nas/ bcom ldan 'das kyi zhabs la mgo bos phyag 'tshal te phyogs gcig</text></item>
<item><p>61b7</p><section>mdo sde</section><text>tu 'dug go/ /phyogs gcig tu 'dug nas kyang bcom ldan 'das la 'di skad ces gsol to/ /bcom ldan 'das bcom ldan 'das la de bzhin gshegs pa sna tshogs me tog tshogs kyi dpal gnod pa chung ngam/ nyam nga ba nyung ngam/ bskyod pa yang ngam/ stobs dang bde</text></item>
<item><p>62a1</p><section>mdo sde</section><text>bar reg pa la gnas sam zhes snyun gsol zhing / bcom ldan 'das la bcom ldan 'das des pad ma chen po 'di yang bskur ba lags na/ bcom ldan 'das kyis pad ma 'di bzhes su gsol/ bcom ldan 'das kyis pad ma de bzhes te/ bzhes nas</text></item>
<item><p>62a2</p><section>mdo sde</section><text>kyang 'di skad ces bka' stsal to/ /brtson 'grus mtha' yas ci bcom ldan 'das de snyun mi mnga'a'am/ stobs dang ldan nam/ bde ba dang ldan nam/ 'gyur ba mi mnga'a'am/ gsol pa/ bcom ldan 'das de lta lags so/ /de'i tshe shar phyogs su 'jig rten</text></item>
<item><p>62a3</p><section>mdo sde</section><text>gyi khams grangs med pa sum khri drug stong 'das pa na 'jig rten gyi khams gdugs gcig pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas 'jigs pa'i spu zing zhes byed pa dang bral ba zhes bya ba bzhugs te 'tsho zhing gzhes la</text></item>
<item><p>62a4</p><section>mdo sde</section><text>chos kyang ston te/ de bzhin gshegs pa dgra bcom pa yang dag par rdzogs pa'i sangs rgyas 'jigs pa'i spu zing zhes byed pa dang bral ba des byang chub sems dpa' dra ba can gyi 'od ces bya ba bla na med pa yang dag par rdzogs pa'i byang chub tu lung bstan to/ /byang chub sems dpa'</text></item>
<item><p>62a5</p><section>mdo sde</section><text>sems dpa' chen po dra ba can gyi 'od kyis snang ba chen po de mthong ste/ gsung bsal ba'i sgra de yang thos so/ /thos nas kyang bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te bcom ldan 'das de la 'di skad ces gsol</text></item>
<item><p>62a6</p><section>mdo sde</section><text>to/ /bcom ldan 'das 'od de dang / gsung bsal ba'i sgra de su'i lags/ bcom ldan 'das des bka' stsal pa/ rigs kyi bu sangs rgyas kyi zhing 'di nas 'jig rten gyi khams grangs med pa sum khri drug stong 'das pa na 'jig rten gyi khams mi mjed ces bya ba yod de/</text></item>
<item><p>62a7</p><section>mdo sde</section><text>de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs te 'tsho zhing gzhes la 'di lta ste/ byang chub sems dpa'i sde snod ces bya ba'i chos kyi rnam grangs kyi chos kyang ston te/ mthu de ni de'i yin no/ /de skad ces bka'</text></item>
<item><p>62b1</p><section>mdo sde</section><text>stsal pa dang / bcom ldan 'das de la byang chub sems dpa' sems dpa' chen po dra ba can gyi 'od kyis 'di skad ces gsol to/ /bcom ldan 'das bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de la blta</text></item>
<item><p>62b2</p><section>mdo sde</section><text>ba dang / phyag bgyi ba dang / bsnyen bkur bgyi ba dang / bsam gyis mi khyab pa'i go cha bgos pa'i byang chub sems dpa' de dag kyang blta ba'i slad du 'jig rten gyi khams mi mjed der bdag mchi bar bgyi'o/ /bka' stsal pa/ rigs kyi bu de'i dus la dbab</text></item>
<item><p>62b3</p><section>mdo sde</section><text>par shes na song shig /de nas bcom ldan 'das kyis byang chub sems dpa' dra ba can gyi 'od la me tog kha dog lnga pas khal bcu tshad bkang nas byin te/ rigs kyi bu khyod kyis bcom ldan 'das de la 'di phul la/ nga'i tshig gis bcom ldan 'das gnod pa chung</text></item>
<item><p>62b4</p><section>mdo sde</section><text>ngam/ nyam nga ba nyung ngam/ snyun mi mnga'a'am/ bskyod pa yang ngam/ stobs dang ldan nam/ bde bar reg pa la gnas sam zhes de skad ces snyun yang gsol cig/ de nas byang chub sems dpa' sems dpa' chen po dra ba can gyi 'od bcom ldan 'das de'i zhabs la mgo bos phyag</text></item>
<item><p>62b5</p><section>mdo sde</section><text>'tshal nas 'di lta ste/ dper na skyes bu stobs dang ldan pa zhig gis zhes bya ba nas rgyas par skad cig dang / thang cig dang / yud tsam des 'jig rten gyi khams mi mjed 'dir 'dug ste/ de rgyal po'i khab 'od ma'i tshal bya ka lan da ka gnas pa ga la ba dang / bcom</text></item>
<item><p>62b6</p><section>mdo sde</section><text>ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te phyogs gcig tu 'dug go/ /phyogs gcig tu 'dug nas kyang bcom ldan 'das la byang chub sems dpa' sems dpa' chen po dra ba can gyi 'od kyis 'di skad ces gsol to/ /bcom</text></item>
<item><p>62b7</p><section>mdo sde</section><text>ldan 'das bcom ldan 'das la de bzhin gshegs pa 'jigs pa'i spu zing zhes byed pa dang bral ba gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam/ zhes snyun gsol zhing / bcom ldan 'das la bcom ldan 'das des</text></item>
<item><p>63a1</p><section>mdo sde</section><text>me tog kha dog lnga pas bltam pa'i khal bcu tshad 'di yang bskur ba lags na/ bcom ldan 'das kyis bzhes su gsol/ bcom ldan 'das kyis bzhes te bzhes nas kyang bka' stsal pa/ rigs kyi bu ci bcom ldan 'das de snyun mi mnga' 'am/ stobs</text></item>
<item><p>63a2</p><section>mdo sde</section><text>dang ldan nam/ bde ba dang ldan nam/ 'gyur ba mi mnga'a'am/ gsol pa/ bcom ldan 'das de lta lags so/ /de'i tshe shar phyogs su 'jig rten gyi khams grangs med pa sum khri lnga stong 'das pa na 'jig rten gyi khams shin tu rnam par dag pa zhes bya ba na/ de bzhin</text></item>
<item><p>63a3</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas ye shes kyi dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' ye shes kyi stobs zhes bya ba bla na med pa yang dag par rdzogs pa'i byang chub tu</text></item>
<item><p>63a4</p><section>mdo sde</section><text>lung bstan to/ /byang chub sems dpa' sems dpa' chen po ye shes kyi stobs kyis snang ba chen po de mthong ste/ gsung bsal ba'i sgra de yang thos nas/ de bcom ldan 'das de bzhin gshegs pa ye shes kyi dpal ga la ba der song ste/ bcom ldan 'das de'i zhabs la</text></item>
<item><p>63a5</p><section>mdo sde</section><text>mgo bos phyag 'tshal nas/ bcom ldan 'das de la 'di skad ces gsol to/ /bcom ldan 'das snang ba chen po de dang / gsung bsal ba'i sgra chen po de su'i lags bcom ldan 'das kyis bka' stsal pa/ rigs kyi bu sangs rgyas kyi zhing 'di nas 'jig rten gyi khams grangs</text></item>
<item><p>63a6</p><section>mdo sde</section><text>med pa sum khri lnga stong 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs te 'tsho zhing gzhes la 'di lta ste/ byang chub sems dpa'i sde snod ces bya ba'i</text></item>
<item><p>63a7</p><section>mdo sde</section><text>chos kyi rnam grangs kyi chos kyang ston te/ mthu de lta bu de ni de'i yin no/ /des gsol pa/ bcom ldan 'das bcom ldan 'das de la blta ba dang / phyag bgyi ba dang / bsnyen bkur bgyi ba dang / bsam gyis mi khyab pa'i go cha bgos pa'i byang chub sems dpa' sems</text></item>
<item><p>63b1</p><section>mdo sde</section><text>dpa' chen po de dag kyang blta ba'i slad du 'jig rten gyi khams mi mjed der bdag mchi bar bgyi'o/ /bka' stsal pa/ rigs kyi bu de'i dus la da bab par shes na song shig /de nas de bzhin gshegs pa ye shes kyi dpal gyis byang chub sems dpa' sems dpa'</text></item>
<item><p>63b2</p><section>mdo sde</section><text>chen po ye shes kyi stobs la lag pa lta bu'i ud pa la byin te/ rigs kyi bu khyod kyis bcom ldan 'das de la 'di phul la/ phul nas kyang bcom ldan 'das bcom ldan 'das la de bzhin gshegs pa ye shes kyi dpal gnod pa chung ngam/ nyam nga ba nyung ngam/</text></item>
<item><p>63b3</p><section>mdo sde</section><text>bskyod pa yang ngam/ stobs dang bde bar reg pa la gnas sam snyun gsol lo zhes de skad ces kyang gsol cig /de nas byang chub sems dpa' sems dpa' chen po ye shes kyi stobs bcom ldan 'das de'i zhabs la mgo bos phyag 'tshal te/ 'di lta ste/ dper</text></item>
<item><p>63b4</p><section>mdo sde</section><text>na skyes bu stobs dang ldan pa zhig gis lag pa bskum pa rkyong bar byed pa'am/ lag pa brkyang bskum par byed pa'i skad cig dang thang cig dang yud tsam des song ste 'jig rten gyi khams mi mjed 'dir 'dug go/ de rgyal po'i khab 'od ma'i tshal bya ka lan da ka gnas pa ga la ba dang bcom ldan 'das</text></item>
<item><p>63b5</p><section>mdo sde</section><text>ga la ba der song ste phyin nas/ bcom ldan 'das kyi zhabs la mgo bos phyag 'tshal te/ phyogs gcig tu 'dug go/ /phyogs gcig tu 'dug nas kyang bcom ldan 'das la byang chub sems dpa' ye shes kyi stobs kyis 'di skad ces gsol to/ /bcom ldan 'das bcom</text></item>
<item><p>63b6</p><section>mdo sde</section><text>ldan 'das la de bzhin gshegs pa ye shes kyi dpal gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun gsol zhing / bcom ldan 'das la bcom ldan 'das des lag pa lta bu'i ud pa la 'di yang bskur</text></item>
<item><p>63b7</p><section>mdo sde</section><text>ba lags na/ bcom ldan 'das kyis bzhes su gsol/ bcom ldan 'das kyis lag pa lta bu'i ud pa la de bzhes te bzhes nas kyang bka' stsal pa/ rigs kyi bu ci bcom ldan 'das de snyun mi mnga' 'am/ bde bar gnas sam/ /stobs dang ldan nam/</text></item>
<item><p>64a1</p><section>mdo sde</section><text>'gyur ba mi mnga'a'am/ gsol pa/ bcom ldan 'das de lta lags so/ /de'i tshe shar phyogs su 'jig rten gyi khams grangs med pa sum khri bzhi stong 'das pa na 'jig rten gyi khams spos brtsegs zhes bya ba yod de/ de na de bzhin gshegs pa dgra bcom</text></item>
<item><p>64a2</p><section>mdo sde</section><text>pa yang dag par rdzogs pa'i sangs rgyas tsan dan gyi bsung zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' sems dpa' chen po dri ma med ces bya ba bla na med pa yang dag par rdzogs pa'i byang chub tu lung bstan to/ /</text></item>
<item><p>64a3</p><section>mdo sde</section><text>byang chub sems dpa' sems dpa' chen po dri ma med kyis snang ba chen po de mthong ste/ gsung bsal ba'i sgra de yang thos so/ /de nas bcom ldan 'das de la byang chub sems dpa' sems dpa' chen po dri ma med kyis 'di skad ces gsol to/ /bcom ldan 'das snang</text></item>
<item><p>64a4</p><section>mdo sde</section><text>ba de dang / gsung bsal ba'i sgra grag pa de su'i lags/ bcom ldan 'das des bka' stsal pa/ rigs kyi bu nub phyogs kyi phyogs char 'jig rten gyi khams grangs med pa sum khri bzhi stong 'das pa na 'jig rten gyi khams mi mjed ces bya ba yod de/ de na de bzhin</text></item>
<item><p>64a5</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs te 'tsho zhing gzhes la 'di lta ste/ byang chub sems dpa'i sde snod sems can thams cad yang dag par tshim par byed pa zhes bya ba'i chos kyi rnam grangs kyi chos kyang ston to/ /</text></item>
<item><p>64a6</p><section>mdo sde</section><text>gsol pa/ bcom ldan 'das bcom ldan 'das de'i thad du 'jig rten gyi khams der bdag mchi bar bgyi'o/ /bcom ldan 'das des bka' stsal pa/ rigs kyi bu de'i dus la da bab par shes na song shig /de nas bcom ldan 'das kyis byang chub sems dpa' dri ma med kyi</text></item>
<item><p>64a7</p><section>mdo sde</section><text>lag par tsan dan gyi thum po byin te/ rigs kyi bu khyod kyis bcom ldan 'das de la tsan dan gyi thum po 'di phul la/ nga'i tshig gis bcom ldan 'das bcom ldan 'das la de bzhin gshegs pa tsan dan gyi bsung gnod pa chung ngam/ nyam nga ba nyung ngam/ bskyod pa yang ngam/</text></item>
<item><p>64b1</p><section>mdo sde</section><text>stobs dang bde bar reg pa la gnas sam/ zhes snyun gsol lo zhes kyang gsol cig /de nas byang chub sems dpa' sems dpa' chen po dri ma med bcom ldan 'das de'i zhabs la mgo bos phyag 'tshal te bskor ba byas nas 'di lta ste/ dper na skyes bu stobs dang</text></item>
<item><p>64b2</p><section>mdo sde</section><text>ldan pa zhig gis lag pa bskum pa rkyong bar byed pa'am/ brkyang ba skum par byed pa'i skad cig dang / thang cig dang / yud tsam des 'jig rten gyi khams mi mjed 'dir 'dug go/ /de rgyal po'i khab 'od ma'i tshal bya ka lan da ka gnas pa ga la ba der song ste phyin nas/ bcom ldan</text></item>
<item><p>64b3</p><section>mdo sde</section><text>'das kyi zhabs la mgo bos phyag 'tshal te phyogs gcig tu 'dug go/ /phyogs gcig tu 'dug nas kyang bcom ldan 'das la 'di skad ces gsol to/ /bcom ldan 'das bcom ldan 'das la de bzhin gshegs pa tsan dan gyi bsung gnod pa chung ngam/ nyam nga ba nyung ngam/</text></item>
<item><p>64b4</p><section>mdo sde</section><text>bskyod pa yang ngam/ stobs dang bde bar reg pa la gnas sam/ zhes snyun gsol zhing / bcom ldan 'das la bcom ldan 'das des tsan dan gyi thum po 'di yang bskur ba lags na tsan dan gyi thum po 'di bcom ldan 'das kyis bzhes su gsol/ bcom ldan 'das kyis</text></item>
<item><p>64b5</p><section>mdo sde</section><text>bzhes te bzhes nas kyang / bcom ldan 'das kyis byang chub sems dpa' dri ma med la bka' stsal pa/ rigs kyi bu ci bcom ldan 'das de snyun mi mnga' 'am/ stobs dang ldan nam/ 'gyur ba mi mnga' 'am/ bde bar reg pa la gnas sam/ gsol pa/ bcom</text></item>
<item><p>64b6</p><section>mdo sde</section><text>ldan 'das snyun mi mnga' zhing stobs dang ldan la/ 'gyur ba mi mnga' ste/ bde bar gnas lags so/ /de'i tshe shar phyogs su 'jig rten gyi khams grangs med pa sum khri sum stong 'das pa na 'jig rten gyi khams dri 'das zhes bya ba yod de/ de na de bzhin gshegs pa dgra</text></item>
<item><p>64b7</p><section>mdo sde</section><text>bcom pa yang dag par rdzogs pa'i sangs rgyas mig btud ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' phan 'dod ces bya ba bla na med pa yang dag par rdzogs pa'i byang chub tu lung bstan to/ /byang chub sems dpa'</text></item>
<item><p>65a1</p><section>mdo sde</section><text>sems dpa' chen po phan 'dod kyis snang ba chen po de mthong ste/ gsung bsal ba'i sgra de yang thos so/ /de nas byang chub sems dpa' sems dpa' chen po phan 'dod bcom ldan 'das de bzhin gshegs pa mig btud de ga la ba der song nas bcom ldan 'das de la</text></item>
<item><p>65a2</p><section>mdo sde</section><text>'di skad ces gsol to/ /bcom ldan 'das 'od de dang / gsung bsal ba'i sgra de su'i lags/ de nas bcom ldan 'das kyis byang chub sems dpa' de la 'di skad ces bka' stsal to/ /rigs kyi bu sangs rgyas kyi zhing 'di nas sangs rgyas kyi zhing grangs med pa sum</text></item>
<item><p>65a3</p><section>mdo sde</section><text>khri sum stong 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs te 'tsho zhing gzhes la 'di lta ste/ byang chub sems dpa'i sde snod sems can thams cad</text></item>
<item><p>65a4</p><section>mdo sde</section><text>kyi bsam pa yang dag par tshim par byed pa zhes bya ba'i chos kyi rnam grangs kyi chos kyang ston to/ /des gsol pa/ bcom ldan 'das bcom ldan 'das de bzhin gshegs pa shAkya thub pa de la blta ba dang / phyag bgyi ba dang / bsnyen bkur bgyi ba'i slad du 'jig rten gyi khams</text></item>
<item><p>65a5</p><section>mdo sde</section><text>mi mjed der bdag mchi bar bgyi'o/ /bcom ldan 'das des bka' stsal pa/ rigs kyi bu de'i dus la da bab par shes na song shig /de nas bcom ldan 'das de bzhin gshegs pa mig btud kyis byang chub sems dpa' phan 'dod kyi lag par pad ma chen po'i rgyal po</text></item>
<item><p>65a6</p><section>mdo sde</section><text>mngon par 'phags pa gcig byin te/ rigs kyi bu khyod kyis bcom ldan 'das de la pad ma'i rgyal po 'di phul la nga'i tshig gis bcom ldan 'das bcom ldan 'das la de bzhin gshegs pa mig btud gnod pa chung ngam/ nyam nga ba nyung ngam/ bskyod pa yang ngam/ stobs dang</text></item>
<item><p>65a7</p><section>mdo sde</section><text>bde bar reg pa la gnas sam/ zhes snyun gsol lo zhes de skad ces kyang gsol cig /de nas byang chub sems dpa' phan 'dod bcom ldan 'das de'i zhabs la phyag 'tshal te/ 'di lta ste/ dper na skyes bu stobs dang ldan pa zhig gis lag pa bskum pa rkyong bar byed pa'am/</text></item>
<item><p>65b1</p><section>mdo sde</section><text>lag pa brkyang ba skum par byed pa'i skad cig dang / thang cig dang / yud tsam des 'jig rten gyi khams de nas mi snang bar gyur te/ 'jig rten gyi khams mi mjed 'dir 'dug go/ /de rgyal po'i khab 'od ma'i tshal bya ka lan da ka gnas pa ga la ba dang / bcom ldan 'das</text></item>
<item><p>65b2</p><section>mdo sde</section><text>ga la ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go/ /phyogs gcig tu 'dug nas kyang bcom ldan 'das la byang chub sems dpa' phan 'dod kyis 'di skad ces gsol to/ /bcom ldan 'das bcom ldan 'das</text></item>
<item><p>65b3</p><section>mdo sde</section><text>la de bzhin gshegs pa mig btud gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun gsol zhing / bcom ldan 'das la bcom ldan 'das des pad ma chen po'i rgyal po 'di yang bskur ba lags so bcom ldan 'das kyis</text></item>
<item><p>65b4</p><section>mdo sde</section><text>bzhes te/ bzhes nas kyang byang chub sems dpa' phan 'dod la bka' stsal pa/ phan 'dod ci bcom ldan 'das de snyun mi mnga' 'am/ stobs dang ldan nam/ 'gyur ba mi mnga' 'am/ gsol pa/ bcom ldan 'das de lta lags so/ /de'i tshe shar phyogs su sangs</text></item>
<item><p>65b5</p><section>mdo sde</section><text>rgyas kyi zhing grangs med pa sum khri nyis stong 'das pa na 'jig rten gyi khams rin chen mtha' yas brtsegs pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas dkon mchog 'byung gnas zhes bya ba bzhugs te 'tsho zhing gzhes la chos</text></item>
<item><p>65b6</p><section>mdo sde</section><text>kyang ston te/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dkon mchog 'byung gnas des byang chub sems dpa' ye shes bla ma zhes bya ba bla na med pa yang dag par rdzogs pa'i byang chub tu lung bstan to/ /byang chub sems dpa'</text></item>
<item><p>65b7</p><section>mdo sde</section><text>sems dpa' chen po ye shes bla mas snang ba chen po de mthong ste/ gsung bsal ba'i sgra chen po de yang thos so/ /de nas bcom ldan 'das de la byang chub sems dpa' ye shes bla mas 'di skad ces gsol to/ /bcom ldan 'das 'od de dang / gsung bsal ba'i sgra de su'i</text></item>
<item><p>66a1</p><section>mdo sde</section><text>lags/ bcom ldan 'das des bka' stsal pa/ rigs kyi bu nub phyogs kyi phyogs char sangs rgyas kyi zhing 'di nas sangs rgyas kyi zhing grangs med pa sum khri nyis stong 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag</text></item>
<item><p>66a2</p><section>mdo sde</section><text>par rdzogs pa'i sangs rgyas shAkya thub pa zhes bya ba bzhugs te 'tsho zhing gzhes la 'di lta ste/ byang chub sems dpa'i sde snod sems can thams cad kyi bsam pa yang dag par tshim par byed pa zhes bya ba'i chos kyi rnam grangs kyi chos kyang ston to/ /de nas bcom ldan 'das de</text></item>
<item><p>66a3</p><section>mdo sde</section><text>bzhin gshegs pa dkon mchog 'byung gnas de la byang chub sems dpa' sems dpa' chen po ye shes bla mas 'di skad ces gsol to/ /bcom ldan 'das bcom ldan 'das de bzhin gshegs pa shAkya thub pa de la blta ba dang / phyag bgyi ba dang / bsnyen bkur bgyi ba</text></item>
<item><p>66a4</p><section>mdo sde</section><text>dang / bsam gyis mi khyab pa'i go cha bgos pa'i byang chub sems dpa' sems dpa' chen po de dag kyang blta ba'i slad du 'jig rten gyi khams mi mjed der bdag mchi bar bgyi'o/ /bka' stsal pa/ rigs kyi bu de'i dus la da bab par shes na song shig /de nas bcom ldan 'das</text></item>
<item><p>66a5</p><section>mdo sde</section><text>des byang chub sems dpa' ye shes bla ma'i lag par me tog kha dog lnga pa snyim pa gang byin te/ rigs kyi bu khyod kyis bcom ldan 'das de la me tog kha dog lnga pa snyim pa gang 'di phul la/ bcom ldan 'das bcom ldan 'das la de bzhin gshegs pa dkon mchog 'byung</text></item>
<item><p>66a6</p><section>mdo sde</section><text>gnas gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun gsol lo zhes de skad ces kyang gsol cig /de nas byang chub sems dpa' ye shes bla mas bcom ldan 'das de'i zhabs la mgo bos phyag 'tshal te/</text></item>
<item><p>66a7</p><section>mdo sde</section><text>'di lta ste/ dper na skyes bu stobs dang ldan pa zhig gis lag pa bskum pa rkyong bar byed pa'am/ brkyang ba skum par byed pa'i skad cig dang / thang cig dang yud tsam des 'jig rten gyi khams de nas mi snang bar gyur te/ 'jig rten gyi khams mi mjed 'dir 'dug go/ /de bcom</text></item>
<item><p>66b1</p><section>mdo sde</section><text>ldan 'das de bzhin gshegs pa shAkya thub pa ga la ba der song nas bcom ldan 'das kyi zhabs la mgo bos phyag 'tshal te phyogs gcig tu 'dug go/ /phyogs gcig tu 'dug nas kyang bcom ldan 'das la 'di skad ces gsol to/ /bcom ldan 'das bcom ldan 'das la de bzhin gshegs</text></item>
<item><p>66b2</p><section>mdo sde</section><text>pa dkon mchog 'byung gnas gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun gsol zhing / bcom ldan 'das la bcom ldan 'das des me tog kha dog lnga pa snyim pa gang 'di bskur ba lags na bcom ldan 'das</text></item>
<item><p>66b3</p><section>mdo sde</section><text>kyis bzhes su gsol/ bcom ldan 'das kyis bzhes te/ bzhes nas kyang bka' stsal pa/ ye shes bla ma ci bcom ldan 'das de snyun mi mnga' 'am/ stobs dang ldan nam/ bde ba dang ldan nam/ 'gyur ba mi mnga' 'am/ des gsol pa/ bcom ldan 'das de lta lags</text></item>
<item><p>66b4</p><section>mdo sde</section><text>so/ /de'i tshe shar phyogs su 'jig rten gyi khams grangs med pa sum khri chig stong 'das pa na 'jig rten gyi khams spos kyis brgyan pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas spos kyi glang po che zhes bya ba bzhugs te 'tsho</text></item>
<item><p>66b5</p><section>mdo sde</section><text>zhing gzhes la chos kyang ston te/ bcom ldan 'das des byang chub sems dpa' rin chen glang po che zhes bya ba bla na med pa yang dag par rdzogs pa'i byang chub tu lung bstan to/ /byang chub sems dpa' sems dpa' chen po rin chen glang po ches snang ba chen po de mthong ste/ gsung</text></item>
<item><p>66b6</p><section>mdo sde</section><text>bsal ba'i sgra de yang thos so/ /de nas de bcom ldan 'das ga la ba der song ste phyin nas/ bcom ldan 'das de la zhus pa/ mthu de su'i lags/ de nas bcom ldan 'das des de la bka' stsal pa/ rigs kyi bu nub kyi phyogs kyi phyogs char sangs rgyas kyi zhing 'di nas 'jig</text></item>
<item><p>66b7</p><section>mdo sde</section><text>rten gyi khams grangs med pa sum khri chig stong 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs te/ 'tsho zhing gzhes la/ 'di lta ste/ byang chub</text></item>
<item><p>67a1</p><section>mdo sde</section><text>sems dpa'i sde snod ces bya ba'i chos kyi rnam grangs kyi chos kyang ston to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa</text></item>
<item><p>67a2</p><section>mdo sde</section><text>sum khri 'das pa na 'jig rten gyi khams rdo rje'i snying po zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas mchog gi tshogs can zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems</text></item>
<item><p>67a3</p><section>mdo sde</section><text>dpa' ye shes tshogs can zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa sum</text></item>
<item><p>67a4</p><section>mdo sde</section><text>khri nyis stong 'das pa na 'jig rten gyi khams sna tshogs rgyal mtshan zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas lhun po'i phung po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>67a5</p><section>mdo sde</section><text>sems dpa' nges 'dren zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa sum khri nyis</text></item>
<item><p>67a6</p><section>mdo sde</section><text>stong 'das pa na 'jig rten gyi khams pad ma'i gdugs zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas gdugs gcig pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa'</text></item>
<item><p>67a7</p><section>mdo sde</section><text>rin po che'i mdzod gcig pa zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa sum khri 'das pa</text></item>
<item><p>67b1</p><section>mdo sde</section><text>na 'jig rten gyi khams rtag tu snang zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas thogs pa med pa'i 'khor lo zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' ye shes</text></item>
<item><p>67b2</p><section>mdo sde</section><text>khyu mchog ces bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa sum khri chig stong 'das</text></item>
<item><p>67b3</p><section>mdo sde</section><text>pa na 'jig rten gyi khams bzang po zhes bya ba yod de/ de na de bzhin gshegs pa tsan dan gyi bsung zhes bya ba bzhugs te 'tsho zhing gzhes la chos kyang ston te/ de bzhin gshegs pa des byang chub sems dpa' ye shes lhur len pa zhes bya ba bla na med pa yang dag par rdzogs pa'i</text></item>
<item><p>67b4</p><section>mdo sde</section><text>byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su sangs rgyas kyi zhing grangs med pa nyi khri dgu stong 'das pa na 'jig rten gyi khams bzang ldan zhes bya ba yod de/ de na</text></item>
<item><p>67b5</p><section>mdo sde</section><text>de bzhin gshegs pa dgra bcom pa yang dag par rdzogs pa'i sangs rgyas dpung mgo zlum pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' khyad par blo gros zhes bya ba bla na med pa yang dag par rdzogs pa'i byang chub tu lung</text></item>
<item><p>67b6</p><section>mdo sde</section><text>bstan to zhes bya ba nas/ de yang 'ongs te zhes bya ba'i bar dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa sum khri chig stong 'das pa na 'jig rten gyi khams rin chen dpal zhes bya ba yod de/ de na de</text></item>
<item><p>67b7</p><section>mdo sde</section><text>bzhin gshegs pa dgra bcom pa yang dag par rdzogs pa'i sangs rgyas dra ba can gyi 'od ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' ye shes dpal zhes bya ba bla na med pa yang dag par rdzogs pa'i byang chub tu lung bstan to</text></item>
<item><p>68a1</p><section>mdo sde</section><text>zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa sum khri chig stong 'das pa na 'jig rten gyi khams bde ba'i dpal zhes bya ba yod de/</text></item>
<item><p>68a2</p><section>mdo sde</section><text>de na de bzhin gshegs pa dgra bcom pa yang dag par rdzogs pa'i sangs rgyas ud pa la dmar po'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' pad ma mngon 'phags dpal zhes bya ba bla na med pa yang dag</text></item>
<item><p>68a3</p><section>mdo sde</section><text>par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa sum khri chig stong 'das pa na 'jig rten gyi khams rab tu zhi ba</text></item>
<item><p>68a4</p><section>mdo sde</section><text>zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas ye shes me tog rin po che'i 'od kyi dpal zhes bya ba bzhugs te 'tsho zhing gzhes la chos kyang ston to/ /bcom ldan 'das des byang chub sems dpa' mchog gi bkod pa</text></item>
<item><p>68a5</p><section>mdo sde</section><text>zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa sum khri chig stong 'das pa na 'jig</text></item>
<item><p>68a6</p><section>mdo sde</section><text>rten gyi khams bzang ldan zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas zla ba 'phags pa'i 'od zer zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rin po che'i 'od</text></item>
<item><p>68a7</p><section>mdo sde</section><text>zer zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa sum khri 'das pa na 'jig</text></item>
<item><p>68b1</p><section>mdo sde</section><text>rten gyi khams bzod pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas 'jigs pa dang bag tsha ba thams cad rnam par 'jig par mdzad pa zhes bya ba bzhugs te 'tsho zhing gzhes la chos kyang ston te/ bcom ldan 'das des</text></item>
<item><p>68b2</p><section>mdo sde</section><text>byang chub sems dpa' bag tsha ba med pa zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs</text></item>
<item><p>68b3</p><section>mdo sde</section><text>med pa sum khri 'das pa na 'jig rten gyi khams lhun po'i rgyal mtshan zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas lhun po'i phung po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>68b4</p><section>mdo sde</section><text>sems dpa' phung po shin tu bshig pa zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa</text></item>
<item><p>68b5</p><section>mdo sde</section><text>nyi khri dgu stong 'das pa na 'jig rten gyi khams mya ngan dang gnod pa thams cad las rgal ba zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas bde ba'i rgyal po zhes bya ba bzhugs te 'tsho zhing gzhes la chos kyang ston te/ bcom ldan</text></item>
<item><p>68b6</p><section>mdo sde</section><text>'das des byang chub sems dpa' tshangs pa'i dbyangs kyi nga ro zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten</text></item>
<item><p>68b7</p><section>mdo sde</section><text>gyi khams grangs med pa nyi khri dgu stong 'das pa na 'jig rten gyi khams chos zhes bya ba yod de/ de na de bzhin gshegs pa chos kyi 'byung gnas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' ye shes 'byung gnas</text></item>
<item><p>69a1</p><section>mdo sde</section><text>zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa nyi khri dgu</text></item>
<item><p>69a2</p><section>mdo sde</section><text>stong 'das pa na 'jig rten gyi khams shin tu rab gnas zhes bya ba yod de/ de na de bzhin gshegs pa bcu las 'phros pa'i 'od zer zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' bcu las 'phros pa'i 'od zer ces bya ba</text></item>
<item><p>69a3</p><section>mdo sde</section><text>bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa nyi khri brgyad stong 'das pa na 'jig rten gyi khams</text></item>
<item><p>69a4</p><section>mdo sde</section><text>kun tu 'od ces bya ba yod de/ de na de bzhin gshegs pa rtag tu bla ma'i 'od zer zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' kun du snang ba zhes bya ba bla na med pa yang dag par rdzogs pa'i byang chub tu lung bstan to zhes</text></item>
<item><p>69a5</p><section>mdo sde</section><text>bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa nyi khri brgyad stong 'das pa na 'jig rten gyi khams kun du spos zhes bya ba yod de/ de na de bzhin gshegs pa ye</text></item>
<item><p>69a6</p><section>mdo sde</section><text>shes kyi 'od zer zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' mig zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so</text></item>
<item><p>69a7</p><section>mdo sde</section><text>zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa nyi khri bdun stong 'das pa na 'jig rten gyi khams spos kyi ngad ldang zhes bya ba yod de/ de na de bzhin gshegs pa rin chen mngon 'phags zhes bya ba bzhugs te 'tsho zhing gzhes la chos</text></item>
<item><p>69b1</p><section>mdo sde</section><text>kyang ston te/ bcom ldan 'das des byang chub sems dpa' snang ba mtha' yas zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar</text></item>
<item><p>69b2</p><section>mdo sde</section><text>phyogs su 'jig rten gyi khams grangs med pa nyi khri bdun stong 'das pa na 'jig rten gyi khams lam snang dpal zhes bya ba yod de/ de na de bzhin gshegs pa 'od zer mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>69b3</p><section>mdo sde</section><text>sems dpa' sman gyi rgyal po zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa</text></item>
<item><p>69b4</p><section>mdo sde</section><text>nyi khri drug stong 'das pa na/ 'jig rten gyi khams bzang po mchog gi dpal zhes bya ba yod de/ de na de bzhin gshegs pa thogs pa med pa'i dbyangs zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' tshangs</text></item>
<item><p>69b5</p><section>mdo sde</section><text>pa'i dbyangs zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa nyi khri lnga stong 'das pa na</text></item>
<item><p>69b6</p><section>mdo sde</section><text>'jig rten gyi khams chos zhes bya ba yod de/ de na de bzhin gshegs pa dra ba can gyi 'od zer zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' khyu mchog ces bya ba bla na med pa yang dag par rdzogs pa'i</text></item>
<item><p>69b7</p><section>mdo sde</section><text>byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa nyi khri bzhi stong 'das pa na 'jig rten gyi khams pad ma can zhes bya ba yod de/ de na de</text></item>
<item><p>70a1</p><section>mdo sde</section><text>bzhin gshegs pa blo mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' ye shes kyi gsung zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs</text></item>
<item><p>70a2</p><section>mdo sde</section><text>te zhes bya ba dang / de lta lags so zhes bya ba'i bar du snga ma bzhin du sbyar ro// //bam po drug pa/ de'i tshe shar phyogs su 'jig rten gyi khams grangs med pa nyi khri sum stong 'das pa na 'jig rten gyi khams shin tu rnam par dag pa zhes bya ba yod de/ de na de</text></item>
<item><p>70a3</p><section>mdo sde</section><text>bzhin gshegs pa bkod pa mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rin po che'i bkod pa zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes</text></item>
<item><p>70a4</p><section>mdo sde</section><text>bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa nyi khri nyis stong 'das pa na 'jig rten gyi khams ud pa la zhes bya ba yod de/ de na de bzhin gshegs pa khyu mchog mtha' yas zhes bya ba bzhugs te 'tsho</text></item>
<item><p>70a5</p><section>mdo sde</section><text>zhing gzhes la chos kyang ston te/ bcom ldan 'das des byang chub sems dpa' chos 'phags zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar</text></item>
<item><p>70a6</p><section>mdo sde</section><text>phyogs su 'jig rten gyi khams grangs med pa nyi khri chig stong 'das pa na 'jig rten gyi khams byang chub kyi yan lag rab gnas zhes bya ba yod de/ de na de bzhin gshegs pa ud pa la'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>70a7</p><section>mdo sde</section><text>sems dpa' pad ma'i dpal zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa nyi khri 'das pa na</text></item>
<item><p>70b1</p><section>mdo sde</section><text>'jig rten gyi khams pad ma rab gnas zhes bya ba yod de/ de na de bzhin gshegs pa ye shes rab gnas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rin chen rab rdzogs zhes bya ba bla na med pa yang dag par rdzogs</text></item>
<item><p>70b2</p><section>mdo sde</section><text>pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa khri dgu stong 'das pa na 'jig rten gyi khams ye shes kyi stobs zhes bya ba yod de/ de na de bzhin</text></item>
<item><p>70b3</p><section>mdo sde</section><text>gshegs pa shAkya thub pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rin chen thub pa zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags</text></item>
<item><p>70b4</p><section>mdo sde</section><text>so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa khri brgyad stong 'das pa na 'jig rten gyi khams phyogs su rnam par bsgrags pa zhes bya ba yod de/ de na de bzhin gshegs pa ye shes rnam par bsgrags pa zhes bya ba bzhugs te</text></item>
<item><p>70b5</p><section>mdo sde</section><text>'tsho zhing gzhes la chos kyang ston te/ bcom ldan 'das des byang chub sems dpa' rnam par bsgrags pa mtha' yas zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i</text></item>
<item><p>70b6</p><section>mdo sde</section><text>bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa khri bdun stong 'das pa na 'jig rten gyi khams sgrogs pa zhes bya ba yod de/ de na de bzhin gshegs pa sA la'i dbang po'i rgyal po zhes bya ba bzhugs te/ 'tsho zhing gzhes la chos kyang ston</text></item>
<item><p>70b7</p><section>mdo sde</section><text>te/ bcom ldan 'das des byang chub sems dpa' sA la'i rin po che zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig</text></item>
<item><p>71a1</p><section>mdo sde</section><text>rten gyi khams grangs med pa khri drug stong 'das pa na 'jig rten gyi khams zla ba zhes bya ba yod de/ de na de bzhin gshegs pa sA la rin po che zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' kun tu sbas zhes bya ba bla na med pa</text></item>
<item><p>71a2</p><section>mdo sde</section><text>yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa khri lnga stong 'das pa na 'jig rten gyi khams mi mjed ces bya ba yod</text></item>
<item><p>71a3</p><section>mdo sde</section><text>de/ de na de bzhin gshegs pa kha lo bsgyur ba zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' shing rta bzang po can zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes</text></item>
<item><p>71a4</p><section>mdo sde</section><text>bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa khri bzhi stong 'das pa na 'jig rten gyi khams gdugs gcig pa zhes bya ba yod de/ de na de bzhin gshegs pa rin po che'i rta zhes bya ba bzhugs te 'tsho zhing gzhes la</text></item>
<item><p>71a5</p><section>mdo sde</section><text>chos kyang ston te/ bcom ldan 'das des byang chub sems dpa' rgyu skar gyi rta zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ de'i tshe shar phyogs su 'jig</text></item>
<item><p>71a6</p><section>mdo sde</section><text>rten gyi khams grangs med pa khri sum stong 'das pa na/ 'jig rten gyi khams mya ngan thams cad dang bral ba zhes bya ba yod de/ de na de bzhin gshegs pa brjod pa don yod ces bya ba bzhugs te/ 'tsho zhing gzhes la chos kyang ston te/ bcom ldan 'das des</text></item>
<item><p>71a7</p><section>mdo sde</section><text>byang chub sems dpa' don yod ming rgal ces bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su sangs rgyas kyi zhing grangs med pa khri nyis</text></item>
<item><p>71b1</p><section>mdo sde</section><text>stong 'das pa na 'jig rten gyi khams mya ngan bral zhes bya ba yod de/ de na de bzhin gshegs pa dpal 'byung zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' dpal mtha' yas gzi brjid ces bya ba bla na med pa yang dag par rdzogs</text></item>
<item><p>71b2</p><section>mdo sde</section><text>pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa khri chig stong 'das pa na 'jig rten gyi khams sdom pa zhes bya ba yod de/ de na de bzhin</text></item>
<item><p>71b3</p><section>mdo sde</section><text>gshegs pa rnam par bsgrags pa'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' dpas byin zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de</text></item>
<item><p>71b4</p><section>mdo sde</section><text>lta lags so zhes bya ba'i bar du snga ma bzhin du sbyar ro/ /de'i tshe shar phyogs su sangs rgyas kyi zhing grangs med pa khri 'das pa na 'jig rten gyi khams mthong ba don yod ces bya ba yod de/ de na de bzhin gshegs pa don yod rnam par gnon ces bya ba bzhugs te 'tsho zhing gzhes la chos</text></item>
<item><p>71b5</p><section>mdo sde</section><text>kyang ston te/ bcom ldan 'das des byang chub sems dpa' don yod pa'i go cha bgos zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar</text></item>
<item><p>71b6</p><section>mdo sde</section><text>phyogs su sangs rgyas kyi zhing grangs med pa dgu stong 'das pa na 'jig rten gyi khams spos can zhes bya ba yod de/ de na de bzhin gshegs pa spos snang zhes bya ba bzhugs te 'tsho zhing gzhes la chos kyang ston te/ /bcom ldan 'das des byang chub sems dpa' rin chen snang zhes bya ba</text></item>
<item><p>71b7</p><section>mdo sde</section><text>bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su sangs rgyas kyi zhing grangs med pa brgyad stong 'das pa na 'jig rten gyi khams tshangs pa'i dbyangs</text></item>
<item><p>72a1</p><section>mdo sde</section><text>kyi nga ro zhes bya ba yod de/ de na de bzhin gshegs pa thogs pa med pa'i dbyangs kyi nga ro zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' tha mi dad pa'i go cha zhes bya ba bla na med pa yang dag par rdzogs pa'i byang</text></item>
<item><p>72a2</p><section>mdo sde</section><text>chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su sangs rgyas kyi zhing grangs med pa brgyad stong kho na 'das pa na 'jig rten gyi khams zla ba'i dkyil 'khor gyi 'od zer ces bya ba yod de</text></item>
<item><p>72a3</p><section>mdo sde</section><text>de na de bzhin gshegs pa rnam par bsgrags pa'i stobs kyi 'od zer ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' ye shes rnam par bsgrags pa zhes bya ba bla na med pa yang dag par rdzogs pa'i byang chub tu lung bstan to zhes</text></item>
<item><p>72a4</p><section>mdo sde</section><text>bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su sangs rgyas kyi zhing grangs med pa brgyad stong kho na 'das pa na 'jig rten gyi khams kun tu 'od ces bya ba yod de/ de na de bzhin gshegs pa ri rab</text></item>
<item><p>72a5</p><section>mdo sde</section><text>kyi rtse mo mngon par 'phags pa'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' ye shes kyi stobs zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba</text></item>
<item><p>72a6</p><section>mdo sde</section><text>dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa brgyad stong kho na 'das pa na 'jig rten gyi khams rin po che'i dkyil 'khor zhes bya ba yod de/ de na de bzhin gshegs pa rin po che mngon par 'phags pa'i</text></item>
<item><p>72a7</p><section>mdo sde</section><text>dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' ded dpon chen po zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du</text></item>
<item><p>72b1</p><section>mdo sde</section><text>snga ma bzhin du sbyar ro/ /de'i tshe shar phyogs su sangs rgyas kyi zhing grangs med pa brgyad stong kho na 'das pa na 'jig rten gyi khams chos zhes bya ba yod de/ de na de bzhin gshegs pa pad ma'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das</text></item>
<item><p>72b2</p><section>mdo sde</section><text>des byang chub sems dpa' ud pa la'i dpal zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs</text></item>
<item><p>72b3</p><section>mdo sde</section><text>med pa brgyad stong kho na 'das pa na 'jig rten gyi khams pad ma mngon par 'phags pa zhes bya ba yod de/ de na de bzhin gshegs pa rin po che'i mngon par 'phags pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' grags sbyin</text></item>
<item><p>72b4</p><section>mdo sde</section><text>zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa brgyad stong kho na 'das pa na 'jig rten gyi khams</text></item>
<item><p>72b5</p><section>mdo sde</section><text>sa'i snying po zhes bya ba yod de/ de na de bzhin gshegs pa spos snang zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' sa'i dbang phyug gi rgyal po zhes bya ba bla na med pa yang dag par rdzogs pa'i byang chub tu lung bstan to zhes bya ba nas/</text></item>
<item><p>72b6</p><section>mdo sde</section><text>de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa brgyad stong kho na 'das pa na 'jig rten gyi khams gser 'od ces bya ba yod de/ de na de bzhin gshegs pa phyogs su rnam par bsgrags pa'i</text></item>
<item><p>72b7</p><section>mdo sde</section><text>go cha zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' ye shes rnam par bsgrags pa'i go cha zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so</text></item>
<item><p>73a1</p><section>mdo sde</section><text>zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa bdun stong 'das pa na 'jig rten gyi khams shes 'phags zhes bya ba yod de/ de na de bzhin gshegs pa kun tu sbas pa'i bdag po sprin gyi dbang phyug mar me zhes</text></item>
<item><p>73a2</p><section>mdo sde</section><text>bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyu skar gyi rgyal po zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma</text></item>
<item><p>73a3</p><section>mdo sde</section><text>bzhin du sbyar ro/ /de'i tshe shar phyogs su 'jig rten gyi khams grangs med pa drug stong 'das pa na 'jig rten gyi khams rtag tu shin tu smras zhes bya ba yod de/ de na de bzhin gshegs pa snang ba mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des</text></item>
<item><p>73a4</p><section>mdo sde</section><text>byang chub sems dpa' snang ba chen po zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de'i tshe shar phyogs su 'jig rten gyi khams grangs med pa lnga</text></item>
<item><p>73a5</p><section>mdo sde</section><text>stong 'das pa na 'jig rten gyi khams mar me byed ces bya ba yod de/ de na de bzhin gshegs pa 'od kyi dkyil 'khor ye shes mtha' yas 'byung gnas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' yon tan rgyal po snang zhes</text></item>
<item><p>73a6</p><section>mdo sde</section><text>bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de dang 'dab chags na 'jig rten gyi khams sgron ma byed ces bya ba yod de/ de na de bzhin gshegs pa rnam</text></item>
<item><p>73a7</p><section>mdo sde</section><text>pa du ma rnam par 'phrul pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' thogs pa med pa'i go cha zhes bya ba bla na med pa yang dag par rdzogs pa'i byang chub tu lung bstan to/ /ci'i phyir 'jig rten gyi khams de sgron ma byed ces</text></item>
<item><p>73b1</p><section>mdo sde</section><text>bya bar bstan ce na/ 'jig rten gyi khams de na ud pa la dang / ku mu da dang / pad ma dkar po dag gis khebs pa'i rdzing rgya che zhing yangs pa grangs med dpag tu med pa dag yod de/ pad ma de dag kyang 'dab ma stong chu ba mngon par brtol nas gyen du dpag tshad brgyad cur 'phags</text></item>
<item><p>73b2</p><section>mdo sde</section><text>pa ste/ pad ma re re las kyang 'od zer 'bum 'byung bar byed cing / gyen du dang thur du yang 'od zer stong byung bar byed la/ de bzhin du phyogs thams cad du yang 'od zer stong stong 'byung bar byed pa'i phyir ro/ /'jig rten gyi khams de yang mig ris su bris pa/ rin po che'i phreng bas</text></item>
<item><p>73b3</p><section>mdo sde</section><text>brgyan pa/ rin po che'i skud pas brgyan pa/ mig ris thams cad du yang rin po che las byas pa'i shing ljon pa dag skyes par gyur pa/ gyen du dpag tshad bdun khri bdun stong mngon par 'phags pa/ thad kar ni dpag tshad brgyad khri bzhi stong du yal ga dang / 'dab ma dang / lo</text></item>
<item><p>73b4</p><section>mdo sde</section><text>ma rab tu song ba'o/ /rin po che'i shing re re las kyang nor bu bye ba phrag brgyad cu zo ba tsam dag rab tu 'phyang ngo / /sangs rgyas kyi zhing de na shing ljon pa de dag kyang grangs med dpag tu med do/ /sangs rgyas kyi zhing de ni pad ma'i 'dab ma de dag dang / nor bu de dag gi 'od kyis rtag tu</text></item>
<item><p>73b5</p><section>mdo sde</section><text>snang bar byas pa ste/ 'od de yang bcom ldan 'das de'i 'od kyis mog mog por byas pa'o/ /byang chub sems dpa' thogs pa med pa'i go chas snang ba chen po de mthong ste/ gsung bsal ba'i sgra de yang thos so/ /de nas bcom ldan 'das rnam pa du ma rnam par 'phrul pa de la byang chub sems</text></item>
<item><p>73b6</p><section>mdo sde</section><text>dpa' thogs pa med pa'i go chas zhus pa/ bcom ldan 'das 'od de dang / gsung bsal ba'i sgra de yang su'i lags/ de nas bcom ldan 'das des de la bka' stsal pa/ rigs kyi bu nub phyogs kyi phyogs char 'jig rten gyi khams grangs med pa stong 'das pa na 'jig rten gyi khams</text></item>
<item><p>73b7</p><section>mdo sde</section><text>mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs te 'tsho zhing gzhes la 'di lta ste/ byang chub sems dpa'i sde snod ces bya ba'i chos kyi rnam grangs kyi chos kyang ston te/ mthu de lta bu de ni de'i yin no/ /</text></item>
<item><p>74a1</p><section>mdo sde</section><text>gsol pa/ bcom ldan 'das bcom ldan 'das de bzhin gshegs pa shAkya thub pa de la blta ba dang / phyag bgyi ba dang / bsnyen bkur bgyi ba'i slad du 'jig rten gyi khams mi mjed der bdag mchi bar bgyi'o/ /de nas bcom ldan 'das des byang chub sems</text></item>
<item><p>74a2</p><section>mdo sde</section><text>dpa' thogs pa med pa'i go cha'i lag par pad ma chen po gcig byin te/ rigs kyi bu khyod kyis bcom ldan 'das de la 'di phul la/ nga'i tshig gis de bzhin du gsol cig /de nas byang chub sems dpa' de bcom ldan 'das kyis skabs phye nas/ bcom ldan 'das de'i zhabs la</text></item>
<item><p>74a3</p><section>mdo sde</section><text>mgo bos phyag 'tshal te/ 'di lta ste/ skyes bu stobs dang ldan pa zhig gis lag pa bskum pa rkyong bar byed pa'am/ lag pa brkyang ba skum par byed pa'i skad cig dang / thang cig dang / yud tsam des 'jig rten gyi khams de nas mi snang bar gyur te/ 'jig rten gyi khams mi</text></item>
<item><p>74a4</p><section>mdo sde</section><text>mjed 'dir 'dug go/ /de bcom ldan 'das de bzhin gshegs pa shAkya thub pa ga la ba der song ste/ bcom ldan 'das kyi zhabs la mgo bos phyag 'tshal nas 'di skad ces gsol to/ /bcom ldan 'das bcom ldan 'das la gnod pa chung ngam/ nyam nga ba nyung ngam/ bskyod pa</text></item>
<item><p>74a5</p><section>mdo sde</section><text>yang ngam/ stobs dang bde bar reg pa la gnas sam/ zhes de bzhin gshegs pa rnam pa du ma rnam par 'phrul pa snyun gsol zhing / bcom ldan 'das la pad ma chen po 'di yang bcom ldan 'das des bskur ba lags na/ bcom ldan 'das kyis bdag cag la thugs brtse ba'i</text></item>
<item><p>74a6</p><section>mdo sde</section><text>slad du bzhes su gsol/ bcom ldan 'das kyis bzhes te/ bzhes nas kyang bka' stsal pa/ rigs kyi bu ci bcom ldan 'das de snyun mi mnga'a'am/ stobs dang ldan nam/ bde ba dang ldan nam/ 'gyur ba mi mnga' 'am/ gsol pa bcom ldan 'das de lta lags</text></item>
<item><p>74a7</p><section>mdo sde</section><text>so/ /'jig rten gyi khams de'i 'dab chags na 'jig rten gyi khams sna tshogs rgyal mtshan zhes bya ba yod de/ de na de bzhin gshegs pa mchog gi tshogs can zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal</text></item>
<item><p>74b1</p><section>mdo sde</section><text>mtshan sa yan zhes bya ba chos kyi skyes byin nas btang ngo / /'jig rten gyi khams de'i 'dab chags na 'jig rten gyi khams phyogs su rnam par bsgrags pa zhes bya ba yod de/ de na de bzhin gshegs pa sangs rgyas me tog tshogs kyi dpal zhes bya ba bzhugs te 'tsho zhing gzhes la</text></item>
<item><p>74b2</p><section>mdo sde</section><text>chos kyang ston te/ bcom ldan 'das des byang chub sems dpa' rgyal tshab don yod rnam par gnon ces bya ba btang ngo / /de'i yang 'dab chags na 'jig rten gyi khams rdo rje yang dag gnas zhes bya ba yod de/ de na de bzhin gshegs pa sangs rgyas me tog mngon par 'phags</text></item>
<item><p>74b3</p><section>mdo sde</section><text>pa'i rgyal po zhes bya ba bzhugs te/ 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rin chen me zhes bya ba btang ngo / /de'i yang 'dab chags na/ 'jig rten gyi khams tsan dan gyi phug ces bya ba yod de/ de na de bzhin</text></item>
<item><p>74b4</p><section>mdo sde</section><text>gshegs pa rin po che'i lus zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab kun du bltas pa'i nga ro zhes bya ba btang ngo / /de'i yang 'dab chags na 'jig rten gyi khams rtsi lta bu zhes bya ba yod de/ de na de bzhin gshegs</text></item>
<item><p>74b5</p><section>mdo sde</section><text>pa don yod ming bsgrags dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab don yod go cha bgos zhes bya ba btang ngo / /de'i yang 'dab chags na 'jig rten gyi khams sman 'phags zhes bya ba yod de/ de na</text></item>
<item><p>74b6</p><section>mdo sde</section><text>de bzhin gshegs pa yon tan mtha' yas brtson 'grus go cha zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab yang dag par byin pa'i bslab pa blangs zhes bya ba btang ngo / /de'i yang 'dab chags na 'jig rten gyi khams</text></item>
<item><p>74b7</p><section>mdo sde</section><text>kun nas brgyan ces bya ba yod de/ de na de bzhin gshegs pa sems bskyed ma thag tu sems can thams cad kyi sems kyi rgyan mdzad ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab lag na pad ma zhes bya ba btang ngo / /</text></item>
<item><p>75a1</p><section>mdo sde</section><text>de'i yang 'dab chags na 'jig rten gyi khams gdugs gcig pa zhes bya ba yod de/ de na de bzhin gshegs pa zla ba'i phreng ba zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rin po che'i phreng ba zhes bya</text></item>
<item><p>75a2</p><section>mdo sde</section><text>ba btang ngo / /de'i yang 'dab chags na 'jig rten gyi khams pad ma'i 'od zer zhes bya ba yod de/ de na de bzhin gshegs pa 'od kyi dkyil 'khor can zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu rab</text></item>
<item><p>75a3</p><section>mdo sde</section><text>gnas zhes bya ba btang ngo / /de'i yang 'dab chags na 'jig rten gyi khams bde ba bkod pa zhes bya ba yod de/ de na de bzhin gshegs pa yon tan rgyal po'i 'od ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab yon</text></item>
<item><p>75a4</p><section>mdo sde</section><text>tan thams cad rab gnas zhes bya ba btang ngo / /de'i yang 'dab chags na 'jig rten gyi khams yon tan mtha' yas bkod pa zhes bya ba yod de/ de na de bzhin gshegs pa yon tan gyi pha rol tu phyin pa zhes bya ba bzhugs te 'tsho zhing gzhes la chos kyang ston te/ bcom ldan 'das</text></item>
<item><p>75a5</p><section>mdo sde</section><text>des byang chub sems dpa' rgyal tshab yon tan mtha' yas bsgrags zhes bya ba btang ngo / /de'i yang 'dab chags na 'jig rten gyi khams phyogs su rab grags zhes bya ba yod de/ de na de bzhin gshegs pa mar me mdzad ces bya ba bzhugs te 'tsho zhing gzhes la chos kyang ston te/</text></item>
<item><p>75a6</p><section>mdo sde</section><text>bcom ldan 'das des byang chub sems dpa' rgyal tshab spyod pa thams cad 'gyur ba zhes bya ba btang ngo / /de'i yang 'dab chags na 'jig rten gyi khams lhas brgyan pa zhes bya ba yod de/ de na de bzhin gshegs pa lha'i rgyal po zhes bya ba bzhugs te 'tsho zhing gzhes la chos kyang ston te/ bcom</text></item>
<item><p>75a7</p><section>mdo sde</section><text>ldan 'das des byang chub sems dpa' rgyal tshab ye shes 'byung gnas zhes bya ba btang ngo / /de'i yang 'dab chags na 'jig rten gyi khams shing thag bzang po can zhes bya ba yod de/ de na de bzhin gshegs pa 'od kyi 'byung gnas zhes bya ba bzhugs te 'tsho zhing gzhes la chos kyang</text></item>
<item><p>75b1</p><section>mdo sde</section><text>ston te/ bcom ldan 'das des byang chub sems dpa' rgyal tshab yon tan 'byung gnas zhes bya ba btang ngo / /de'i yang 'dab chags na 'jig rten gyi khams bzang ldan zhes bya ba yod de/ de na de bzhin gshegs pa mi 'jigs pa zhes bya ba bzhugs te/</text></item>
<item><p>75b2</p><section>mdo sde</section><text>'tsho zhing gzhes la chos kyang ston te/ bcom ldan 'das des byang chub sems dpa' rgyal tshab srid pa sel ces bya ba btang ngo / /de'i yang 'dab chags na 'jig rten gyi khams bzang po zhes bya ba yod de/ de na de bzhin gshegs pa b+ha gi ra sa'i sras zhes bya ba bzhugs te</text></item>
<item><p>75b3</p><section>mdo sde</section><text>'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mi 'jigs thob ces bya ba btang ngo / /de'i yang 'dab chags na 'jig rten gyi khams shin tu bzang po zhes bya ba yod de/ de na de bzhin gshegs pa mi 'jigs pa zhes bya ba bzhugs te</text></item>
<item><p>75b4</p><section>mdo sde</section><text>'tsho zhing gzhes la chos kyang ston te/ bcom ldan 'das des byang chub sems dpa' rgyal tshab bag tsha ba med pa zhes bya ba btang ngo / /de'i yang 'dab chags na 'jig rten gyi khams pad ma zhes bya ba yod de/ de na de bzhin gshegs pa pad ma mchog gi 'od zer zhes bya ba</text></item>
<item><p>75b5</p><section>mdo sde</section><text>bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab lag na ye shes zhes bya ba btang ngo / /de'i yang 'dab chags na 'jig rten gyi khams ud pa la zhes bya ba yod de/ de na de bzhin gshegs pa ye shes ud pa la'i</text></item>
<item><p>75b6</p><section>mdo sde</section><text>dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab yul na mi gnas pa zhes bya ba btang ngo / /de'i yang 'dab chags na 'jig rten gyi khams rin chen 'phags zhes bya ba yod de/ de na de bzhin</text></item>
<item><p>75b7</p><section>mdo sde</section><text>gshegs pa dkon mchog 'byung gnas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab chos kyi 'byung gnas zhes bya ba btang ngo / /de'i yang 'dab chags na 'jig rten gyi khams zla ba bzang po zhes bya ba yod de/</text></item>
<item><p>76a1</p><section>mdo sde</section><text>de na de bzhin gshegs pa smon lam mtha' yas go cha zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab me tog rab gtor ces bya ba btang ngo / /de'i yang 'dab chags na 'jig rten gyi khams shin tu</text></item>
<item><p>76a2</p><section>mdo sde</section><text>rab gnas zhes bya ba yod de/ de na de bzhin gshegs pa yon tan mtha' yas rgyal po rab gnas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab chos 'phags zhes bya ba btang ngo / /de'i yang 'dab chags na</text></item>
<item><p>76a3</p><section>mdo sde</section><text>'jig rten gyi khams nags tshal rab gnas zhes bya ba yod de/ de na de bzhin gshegs pa rin po che'i phung po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rtsi'i rgyal po zhes bya ba btang ngo / /de'i yang 'dab</text></item>
<item><p>76a4</p><section>mdo sde</section><text>chags na 'jig rten gyi khams spos can zhes bya ba yod de/ de na de bzhin gshegs pa sA la'i dbang po'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab khyad par blo gros zhes bya ba btang ngo / /de'i yang 'dab</text></item>
<item><p>76a5</p><section>mdo sde</section><text>chags na 'jig rten gyi khams pad ma'i dpal zhes bya ba yod de/ de na de bzhin gshegs pa rin po che'i 'od ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu mthong zhes bya ba btang ngo / /de'i yang 'dab chags na</text></item>
<item><p>76a6</p><section>mdo sde</section><text>'jig rten gyi khams lhun po brtsegs pa zhes bya ba yod de/ de na de bzhin gshegs pa dkon mchog brtsegs pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mes byin zhes bya ba btang ngo / /de'i yang 'dab</text></item>
<item><p>76a7</p><section>mdo sde</section><text>chags na 'jig rten gyi khams mya ngan bral zhes bya ba yod de/ de na de bzhin gshegs pa yon tan mtha' yas bkod pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu yang dag brtags kyi go cha zhes bya ba btang</text></item>
<item><p>76b1</p><section>mdo sde</section><text>ngo / /de'i yang 'dab chags na 'jig rten gyi khams yon tan thams cad rab gnas zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas kun tu gzigs pa'i nga ro zhes bya ba bzhugs te 'tsho zhing gzhes la chos kyang ston te/</text></item>
<item><p>76b2</p><section>mdo sde</section><text>bcom ldan 'das des byang chub sems dpa' rgyal tshab kun du sbas zhes bya ba btang ngo / /de'i yang 'dab chags na 'jig rten gyi khams rin chen snang zhes bya ba yod de/ de na de bzhin gshegs pa ri rab 'od ces bya ba bzhugs te 'tsho zhing gzhes la chos kyang ston te/ bcom ldan</text></item>
<item><p>76b3</p><section>mdo sde</section><text>'das des byang chub sems dpa' rgyal tshab shin tu rab gnas zhes bya ba btang ngo / /de'i yang 'dab chags na 'jig rten gyi khams yon tan kun gyis brgyan ces bya ba yod de/ de na de bzhin gshegs pa khyu mchog mtha' yas zhes bya ba bzhugs te 'tsho zhing gzhes la chos</text></item>
<item><p>76b4</p><section>mdo sde</section><text>kyang ston te/ bcom ldan 'das des byang chub sems dpa' sman ces bya ba btang ngo / /de'i yang 'dab chags na 'jig rten gyi khams byang chub yan lag brgyan ces bya ba yod de/ de na de bzhin gshegs pa mngon par 'phags pas 'gro ba zhes bya ba bzhugs te 'tsho zhing gzhes</text></item>
<item><p>76b5</p><section>mdo sde</section><text>la chos kyang ston te/ bcom ldan 'das des byang chub sems dpa' legs par bsam pa sems pa khyad par blo gros zhes bya ba btang ngo / /de'i yang 'dab chags na 'jig rten gyi khams rdul dang bral ba'i blo gros zhes bya ba yod de/ de na de bzhin gshegs pa rin chen me tog</text></item>
<item><p>76b6</p><section>mdo sde</section><text>'byung ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab khyad par byin zhes bya ba btang ngo / /de'i yang 'dab chags na 'jig rten gyi khams sprin ces bya ba yod de/ de na de bzhin gshegs pa mtha'</text></item>
<item><p>76b7</p><section>mdo sde</section><text>yas rnam par gnon ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dran pa rnyed ces bya ba btang ngo / /de'i yang 'dab chags na 'jig rten gyi khams me tog dra bas kun tu g.yogs zhes bya ba yod de/ de na de bzhin</text></item>
<item><p>77a1</p><section>mdo sde</section><text>gshegs pa sems can thams cad mos pa'i go cha bgos zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab khyad par blo gros zhes bya ba btang ngo / /de'i yang 'dab chags na 'jig rten gyi khams</text></item>
<item><p>77a2</p><section>mdo sde</section><text>rgyu skar gyi phreng ba zhes bya ba yod de/ de na de bzhin gshegs pa rin po che'i gdugs mngon par 'phags pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mya ngan med ces bya ba btang ngo / /de'i yang 'dab chags na 'jig rten gyi</text></item>
<item><p>77a3</p><section>mdo sde</section><text>khams rin chen me tog ces bya ba yod de/ de na de bzhin gshegs pa mchog gi tshogs can zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab khyu mchog ces bya ba btang ngo / /de'i yang 'dab chags na 'jig rten gyi khams</text></item>
<item><p>77a4</p><section>mdo sde</section><text>kun nas spos zhes bya ba yod de/ de na de bzhin gshegs pa bdud rtsi'i me tog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab spos kyi glang po che zhes bya ba btang ngo / /de'i yang 'dab chags na 'jig rten gyi</text></item>
<item><p>77a5</p><section>mdo sde</section><text>khams me tog ces bya ba yod de/ de na de bzhin gshegs pa rin chen khyu mchog ces bya ba bzhugs te/ 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mya ngan bral zhes bya ba btang ngo / /de'i yang 'dab chags na 'jig rten gyi khams</text></item>
<item><p>77a6</p><section>mdo sde</section><text>rin chen sna tshogs rgyal mtshan zhes bya ba yod de/ de na de bzhin gshegs pa zla ba 'phags pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mtha' yas sgyur zhes bya ba btang ngo / /de'i yang 'dab chags</text></item>
<item><p>77a7</p><section>mdo sde</section><text>na 'jig rten gyi khams mngon du bgrod pa zhes bya ba yod de/ de na de bzhin gshegs pa sems bskyed ma thag tu chos kyi 'khor lo bskor ba zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab phyir mi ldog pa'i 'khor</text></item>
<item><p>77b1</p><section>mdo sde</section><text>lo zhes bya ba btang ngo / /de'i yang 'dab chags na 'jig rten gyi khams bde ldan zhes bya ba yod de/ de na de bzhin gshegs pa phyogs su rnam par bsgrags pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal</text></item>
<item><p>77b2</p><section>mdo sde</section><text>tshab ye shes rnam par bsgrags pa zhes bya ba btang ngo / /de'i yang 'dab chags na 'jig rten gyi khams rdo rje'i snying po zhes bya ba yod de/ de na de bzhin gshegs pa ka ling ka'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>77b3</p><section>mdo sde</section><text>sems dpa' rgyal tshab khyad par du 'gro ba zhes bya ba btang ngo / /de'i yang 'dab chags na 'jig rten gyi khams bde ba zhes bya ba yod de/ de na de bzhin gshegs pa nyi ma'i dkyil 'khor sgron ma zhes bya ba bzhugs te 'tsho zhing gzhes la chos kyang ston te/ bcom ldan 'das des</text></item>
<item><p>77b4</p><section>mdo sde</section><text>byang chub sems dpa' rgyal tshab zla ba zhes bya ba btang ngo / /de'i yang 'dab chags na 'jig rten gyi khams bde ba zhes bya ba yod de/ de na de bzhin gshegs pa rin po che'i mchog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems</text></item>
<item><p>77b5</p><section>mdo sde</section><text>dpa' rgyal tshab mes byin zhes bya ba btang ngo / /de'i yang 'dab chags na 'jig rten gyi khams 'byung gnas zhes bya ba yod de/ de na de bzhin gshegs pa ye shes 'byung ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>77b6</p><section>mdo sde</section><text>sems dpa' rgyal tshab ye shes kyi dpal zhes bya ba btang ngo / /de'i yang 'dab chags na 'jig rten gyi khams gcig tu bde ba zhes bya ba yod de/ de na de bzhin gshegs pa yon tan gyi rgyal po rab tu gnas pa zhes bya ba bzhugs te 'tsho zhing gzhes la chos kyang ston te/ bcom</text></item>
<item><p>77b7</p><section>mdo sde</section><text>ldan 'das des byang chub sems dpa' rgyal tshab mi 'jigs pa zhes bya ba btang ngo / /de'i yang 'dab chags na 'jig rten gyi khams gdugs kyi phreng ba me tog kun tu rgyas pa zhes bya ba yod de/ de na de bzhin gshegs pa thogs pa med pa'i spyan zhes bya ba bzhugs te 'tsho zhing gzhes la chos</text></item>
<item><p>78a1</p><section>mdo sde</section><text>kyang ston te/ bcom ldan 'das des byang chub sems dpa' rgyal tshab mig zhes bya ba btang ngo / /de'i yang 'dab chags na 'jig rten gyi khams rdo rje'i snying po zhes bya ba yod de/ de na de bzhin gshegs pa mi 'jigs pa zhes bya ba bzhugs te 'tsho zhing gzhes</text></item>
<item><p>78a2</p><section>mdo sde</section><text>la chos kyang ston te/ bcom ldan 'das des byang chub sems dpa' rgyal tshab brag ces bya ba btang ngo / /de'i yang 'dab chags na 'jig rten gyi khams zla ba 'phags pa zhes bya ba yod de/ de na de bzhin gshegs pa ye shes kyi dpal zhes bya ba bzhugs te 'tsho zhing gzhes la</text></item>
<item><p>78a3</p><section>mdo sde</section><text>chos kyang ston te/ bcom ldan 'das des byang chub sems dpa' rgyal tshab stobs brtan zhes bya ba btang ngo / /de'i yang 'dab chags na 'jig rten gyi khams kun tu 'od ces bya ba yod de/ de na de bzhin gshegs pa 'od kyi dkyil 'khor gzi brjid rgyal po zhes bya ba bzhugs te</text></item>
<item><p>78a4</p><section>mdo sde</section><text>'tsho zhing gzhes la chos kyang ston te/ bcom ldan 'das des byang chub sems dpa' rgyal tshab spyod pa khyad par can zhes bya ba btang ngo / /de'i yang 'dab chags na 'jig rten gyi khams mtho ba'i rgyal mtshan zhes bya ba yod de/ de na de bzhin gshegs pa rgyu'i blo gros zhes bya ba bzhugs te 'tsho</text></item>
<item><p>78a5</p><section>mdo sde</section><text>zhing gzhes la chos kyang ston te/ bcom ldan 'das des byang chub sems dpa' rgyal tshab rgyu dag pa zhes bya ba btang ngo / /de'i yang 'dab chags na 'jig rten gyi khams sgrogs pa zhes bya ba yod de/ de na de bzhin gshegs pa sred med kyi bu zhes bya ba bzhugs te 'tsho</text></item>
<item><p>78a6</p><section>mdo sde</section><text>zhing gzhes la chos kyang ston te/ bcom ldan 'das des byang chub sems dpa' rgyal tshab kha lo sgyur ba zhes bya ba btang ngo / /de'i yang 'dab chags na 'jig rten gyi khams dri ma med pa zhes bya ba yod de/ de na de bzhin gshegs pa dri ma med pa'i me tog ces bya ba bzhugs te 'tsho zhing</text></item>
<item><p>78a7</p><section>mdo sde</section><text>gzhes la chos kyang ston te/ bcom ldan 'das des byang chub sems dpa' rgyal tshab sa bon 'chang zhes bya ba btang ngo / /de'i yang 'dab chags na 'jig rten gyi khams bzang po zhes bya ba yod de/ de na de bzhin gshegs pa rdo rje bzhed ces bya ba bzhugs te 'tsho zhing gzhes la</text></item>
<item><p>78b1</p><section>mdo sde</section><text>chos kyang ston te/ bcom ldan 'das des byang chub sems dpa' rgyal tshab dri med rnam par 'thor ba zhes bya ba btang ngo / /de'i yang 'dab chags na 'jig rten gyi khams bde ba thams cad ces bya ba yod de/ de na de bzhin gshegs pa rnam par dag pa'i blo gros zhes bya ba bzhugs te</text></item>
<item><p>78b2</p><section>mdo sde</section><text>'tsho zhing gzhes la chos kyang ston te/ bcom ldan 'das des byang chub sems dpa' rgyal tshab bkod pa du ma zhes bya ba btang ngo / /de'i yang 'dab chags na 'jig rten gyi khams mya ngan dang gnod pa thams cad yongs su spangs zhes bya ba yod de/ de na de bzhin gshegs pa phan</text></item>
<item><p>78b3</p><section>mdo sde</section><text>bzhed ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab glang po che'i dpal zhes bya ba btang ngo / /de'i yang 'dab chags na 'jig rten gyi khams yon tan mtha' yas yongs rdzogs zhes bya ba yod de/ de na de bzhin</text></item>
<item><p>78b4</p><section>mdo sde</section><text>gshegs pa shin tu yang dag brtags pa'i go cha zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mchog gi bkod pa zhes bya ba btang ngo / /de'i yang 'dab chags na 'jig rten gyi khams mnyam pa zhes bya ba yod</text></item>
<item><p>78b5</p><section>mdo sde</section><text>de/ de na de bzhin gshegs pa dgra rab tu 'joms pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab thogs pa med pa'i go cha zhes bya ba btang ngo / /de'i yang 'dab chags na 'jig rten gyi khams bzod pa zhes</text></item>
<item><p>78b6</p><section>mdo sde</section><text>bya ba yod de/ de na de bzhin gshegs pa ud pa la'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rtag tu brtson zhes bya ba btang ngo / /de'i yang 'dab chags na 'jig rten gyi khams phyogs kyi sgron ma zhes</text></item>
<item><p>78b7</p><section>mdo sde</section><text>bya ba yod de/ de na de bzhin gshegs pa rnam par bsgrags pa'i stobs kyi rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab zla ba'i rgyal po zhes bya ba bla na med pa yang dag par rdzogs pa'i byang chub tu lung bstan te btang</text></item>
<item><p>79a1</p><section>mdo sde</section><text>ngo / /de'i yang 'dab chags na 'jig rten gyi khams rtag tu snang bar byas zhes bya ba yod de/ de na de bzhin gshegs pa 'od mtha' yas pa'i lhun po spos kyi rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>79a2</p><section>mdo sde</section><text>sems dpa' rgyal tshab lag na ye shes zhes bya ba btang ngo / /de'i yang 'dab chags na 'jig rten gyi khams rtag tu brgyan ces bya ba yod de/ de na de bzhin gshegs pa me tog sna tshogs zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>79a3</p><section>mdo sde</section><text>sems dpa' rgyal tshab bdud rtsi'i dbyangs zhes bya ba btang ngo / /de'i yang 'dab chags na 'jig rten gyi khams gdugs dkar po zhes bya ba yod de/ de na de bzhin gshegs pa 'od mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das</text></item>
<item><p>79a4</p><section>mdo sde</section><text>des byang chub sems dpa' rgyal tshab brtson pa mi gtong zhes bya ba btang ngo / /de'i yang 'dab chags na 'jig rten gyi khams rtag tu brgyan ces bya ba yod de/ de na de bzhin gshegs pa skyes pa dang bud med 'gyur bar mdzad ces bya ba bzhugs te 'tsho zhing gzhes la chos kyang</text></item>
<item><p>79a5</p><section>mdo sde</section><text>ston te/ bcom ldan 'das des byang chub sems dpa' rgyal tshab nga ro mtha' yas zhes bya ba btang ngo / /de'i yang 'dab chags na 'jig rten gyi khams gcig pa zhes bya ba yod de/ de na de bzhin gshegs pa spos mchog dpal zhes bya ba bzhugs te 'tsho zhing gzhes la chos kyang</text></item>
<item><p>79a6</p><section>mdo sde</section><text>ston te/ bcom ldan 'das des byang chub sems dpa' rgyal tshab lag na spos zhes bya ba btang ngo / /de'i yang 'dab chags na 'jig rten gyi khams tsan dan gyi bsung zhes bya ba yod de/ de na de bzhin gshegs pa rin chen mngon par 'phags pa'i rgyal po zhes bya ba bzhugs te 'tsho</text></item>
<item><p>79a7</p><section>mdo sde</section><text>zhing gzhes la chos kyang ston te/ bcom ldan 'das des byang chub sems dpa' rgyal tshab 'od zer du ma zhes bya ba btang ngo / /de'i yang 'dab chags na 'jig rten gyi khams kun tu spos zhes bya ba yod de/ de na de bzhin gshegs pa rin chen mngon par 'phags pa'i rgyal po zhes bya</text></item>
<item><p>79b1</p><section>mdo sde</section><text>ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rin chen lhun po zhes bya ba btang ngo / /de'i yang 'dab chags na 'jig rten gyi khams kun nas mtshan zhes bya ba yod de/ de na de bzhin gshegs pa sems can kun gyi sems</text></item>
<item><p>79b2</p><section>mdo sde</section><text>kyi mos pa'i ye shes mthong ba zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ded dpon chen po zhes bya ba btang ngo / /de'i yang 'dab chags na 'jig rten gyi khams mtshan ma med pa zhes bya ba yod de/ de na de bzhin</text></item>
<item><p>79b3</p><section>mdo sde</section><text>gshegs pa mtshan ma med pa'i nga ro zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab chos thams cad dben par gnas pa zhes bya ba btang ngo / /de'i yang 'dab chags na 'jig rten gyi khams sangs rgyas me tog</text></item>
<item><p>79b4</p><section>mdo sde</section><text>brgyan ces bya ba yod de/ de na de bzhin gshegs pa ye shes sbas pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ye shes 'od zer zhes bya ba btang ngo / /de'i yang 'dab chags na 'jig rten gyi</text></item>
<item><p>79b5</p><section>mdo sde</section><text>khams me tog rgyas pa zhes bya ba yod de/ de na de bzhin gshegs pa thogs pa med pa'i dbyangs kyi nga ro zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mig zhes bya ba btang ngo / /de'i yang 'dab chags na 'jig</text></item>
<item><p>79b6</p><section>mdo sde</section><text>rten gyi khams brtan po zhes bya ba yod de/ de na de bzhin gshegs pa mig g.yo rnam par gnon ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab legs pa'i blo zhes bya ba btang ngo / /de'i yang 'dab chags na 'jig</text></item>
<item><p>79b7</p><section>mdo sde</section><text>rten gyi khams brtan pa zhes bya ba yod de/ de na de bzhin gshegs pa 'od srung zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab skar ma'i sgron ma zhes bya ba btang ngo / /de'i yang 'dab chags na 'jig rten gyi khams pad</text></item>
<item><p>80a1</p><section>mdo sde</section><text>ma'i gdugs zhes bya ba yod de/ de na de bzhin gshegs pa dmigs pa kun gyi khyu mchog ston ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rna ba'i me tog ces bya ba btang ngo / /de'i yang 'dab</text></item>
<item><p>80a2</p><section>mdo sde</section><text>chags na 'jig rten gyi khams bden pa zhes bya ba yod de/ de na de bzhin gshegs pa don grub ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab bden pa mthong ba zhes bya ba btang ngo / /de'i yang 'dab chags na 'jig</text></item>
<item><p>80a3</p><section>mdo sde</section><text>rten gyi khams zla ba can zhes bya ba yod de/ de na de bzhin gshegs pa 'byung ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab kun dga' bo zhes bya ba btang ngo / /de'i yang 'dab chags na 'jig rten gyi</text></item>
<item><p>80a4</p><section>mdo sde</section><text>khams gnod pa med pa zhes bya ba yod de/ de na de bzhin gshegs pa snyan pa zhes bya ba bzhugs te/ 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab me tog dpal zhes bya ba btang ngo / /de'i yang 'dab chags na 'jig rten gyi</text></item>
<item><p>80a5</p><section>mdo sde</section><text>khams mngon par dga' ba zhes bya ba yod de/ de na de bzhin gshegs pa thams cad yod pas rgyags pa yang dag bcom zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rgyal po'i khyu mchog ces bya ba</text></item>
<item><p>80a6</p><section>mdo sde</section><text>btang ngo / /de'i yang 'dab chags na 'jig rten gyi khams rdul med ces bya ba yod de/ de na de bzhin gshegs pa ye shes kyi dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab me tog kun tu bltas</text></item>
<item><p>80a7</p><section>mdo sde</section><text>zhes bya ba btang ngo / /de'i yang 'dab chags na 'jig rten gyi khams me tog sna tshogs zhes bya ba yod de/ de na de bzhin gshegs pa rgyu skar gyi rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu rnam</text></item>
<item><p>80b1</p><section>mdo sde</section><text>par 'byed ces bya ba btang ngo / /de'i yang 'dab chags na 'jig rten gyi khams shin tu yangs pa zhes bya ba yod de/ de na de bzhin gshegs pa bdud rtsi'i tog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rin chen</text></item>
<item><p>80b2</p><section>mdo sde</section><text>tog ces bya ba btang ngo / /de'i yang 'dab chags na 'jig rten gyi khams 'jigs med ces bya ba yod de/ de na de bzhin gshegs pa tsan dan zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab bzang po'i dpal zhes bya</text></item>
<item><p>80b3</p><section>mdo sde</section><text>ba btang ngo / /de'i yang 'dab chags na 'jig rten gyi khams dra ba can zhes bya ba yod de/ de na de bzhin gshegs pa dra ba can gyi 'od ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab 'od gsal zhes bya ba btang ngo / /de'i</text></item>
<item><p>80b4</p><section>mdo sde</section><text>yang 'dab chags na 'jig rten gyi khams 'od ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas tshangs pa'i nga ro zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab tshangs</text></item>
<item><p>80b5</p><section>mdo sde</section><text>pa'i dbyangs zhes bya ba btang ngo / /'jig rten gyi khams de'i yang 'dab chags na 'jig rten gyi khams mngon par bgrod pa zhes bya ba yod de/ de na de bzhin gshegs pa bdud rtsi 'byung ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang</text></item>
<item><p>80b6</p><section>mdo sde</section><text>chub sems dpa' rgyal tshab bdud rtsi'i dbyangs zhes bya ba btang ngo / /'jig rten gyi khams de'i yang 'dab chags na 'jig rten gyi khams dmigs pa med ces bya ba yod de/ de na de bzhin gshegs pa dmigs pa kun la dgyes par mdzad ces bya ba bzhugs te 'tsho zhing gzhes la</text></item>
<item><p>80b7</p><section>mdo sde</section><text>chos kyang ston te/ bcom ldan 'das des byang chub sems dpa' rgyal tshab thogs pa med pa'i go cha zhes bya ba btang ngo / /'jig rten gyi khams de'i yang 'dab chags na 'jig rten gyi khams rtag tu bsgrags zhes bya ba yod de/ de na de bzhin gshegs pa sems can thams cad</text></item>
<item><p>81a1</p><section>mdo sde</section><text>kyis mi shigs pa'i go cha zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab thogs pa med pa'i go cha zhes bya ba btang ngo / /'jig rten gyi khams de'i yang 'dab chags na 'jig rten gyi khams rtag tu</text></item>
<item><p>81a2</p><section>mdo sde</section><text>bzod ldan zhes bya ba yod de/ de na de bzhin gshegs pa rnam par 'phrul pa mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab spobs pa mi chod pa zhes bya ba btang ngo / /'jig rten gyi khams de'i yang</text></item>
<item><p>81a3</p><section>mdo sde</section><text>'dab chags na 'jig rten gyi khams kun tu mthong zhes bya ba yod de/ de na de bzhin gshegs pa chos thams cad gzigs pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mtshan ma med pa'i go cha zhes bya ba</text></item>
<item><p>81a4</p><section>mdo sde</section><text>btang ngo / /'jig rten gyi khams de'i yang 'dab chags na 'jig rten gyi khams kun tu blta ba zhes bya ba yod de/ de na de bzhin gshegs pa chos thams cad gzigs zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal</text></item>
<item><p>81a5</p><section>mdo sde</section><text>tshab rnam par dag pa'i mig ces bya ba btang ngo / /'jig rten gyi khams de'i yang 'dab chags na 'jig rten gyi khams yon tan thams cad 'byung zhes bya ba yod de/ de na de bzhin gshegs pa yon tan mtha' yas 'byung zhes bya ba bzhugs te 'tsho zhing gzhes la chos kyang ston te/ bcom</text></item>
<item><p>81a6</p><section>mdo sde</section><text>ldan 'das des byang chub sems dpa' rgyal tshab mig rnam par dag pa zhes bya ba btang ngo / /'jig rten gyi khams de'i yang 'dab chags na 'jig rten gyi khams rdul dang bral ba zhes bya ba yod de/ de na de bzhin gshegs pa ye shes 'phags pa'i rgyal po zhes bya ba bzhugs te 'tsho zhing</text></item>
<item><p>81a7</p><section>mdo sde</section><text>gzhes la chos kyang ston te/ bcom ldan 'das des byang chub sems dpa' rgyal tshab 'od kyi dkyil 'khor can zhes bya ba btang ngo / /de'i yang 'dab chags na 'jig rten gyi khams ud pa las rab tu khebs pa zhes bya ba yod de/ de na de bzhin gshegs pa pad ma'i mchog ces bya ba</text></item>
<item><p>81b1</p><section>mdo sde</section><text>bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ud pa la dmar po'i dpal zhes bya ba btang ngo / /'jig rten gyi khams de'i yang 'dab chags na 'jig rten gyi khams pad mas rab tu khebs pa zhes bya ba yod de/ de na de</text></item>
<item><p>81b2</p><section>mdo sde</section><text>bzhin gshegs pa phyogs su 'phags zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab phyogs kyi lhun po zhes bya ba btang ngo / /de'i yang 'dab chags na 'jig rten gyi khams me tog gis rab tu khebs pa zhes bya ba</text></item>
<item><p>81b3</p><section>mdo sde</section><text>yod de/ de na de bzhin gshegs pa me tog 'byung ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab yid gnyis thams cad yang dag bcom zhes bya ba btang ngo / /de'i yang 'dab chags na 'jig rten gyi</text></item>
<item><p>81b4</p><section>mdo sde</section><text>khams mar me zhes bya ba yod de/ de na de bzhin gshegs pa sems can gyi snying po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sred med kyi bu zhes bya ba btang ngo / /de'i yang 'dab chags na 'jig rten gyi khams</text></item>
<item><p>81b5</p><section>mdo sde</section><text>'od bzang po zhes bya ba yod de/ de na de bzhin gshegs pa ye shes kyi 'od ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab bde 'byung zhes bya ba btang ngo / /de'i yang 'dab chags na 'jig rten gyi khams bde ba'i dpal</text></item>
<item><p>81b6</p><section>mdo sde</section><text>zhes bya ba yod de/ de na de bzhin gshegs pa ye shes kyi me zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mchog gi nor bu can zhes bya ba btang ngo / /de'i yang 'dab chags na 'jig rten gyi khams bde ba can zhes bya ba</text></item>
<item><p>81b7</p><section>mdo sde</section><text>yod de/ de na de bzhin gshegs pa mngal med ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab chos kyi dbang phyug ces bya ba btang ngo / /de'i yang 'dab chags na 'jig rten gyi khams nges 'dren zhes bya ba yod de/</text></item>
<item><p>82a1</p><section>mdo sde</section><text>de na de bzhin gshegs pa sman pa'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sman pa'i mchog ces bya ba btang ngo / /de'i yang 'dab chags na 'jig rten gyi khams kha dog med</text></item>
<item><p>82a2</p><section>mdo sde</section><text>ces bya ba yod de/ de na de bzhin gshegs pa tha dad pa med pa'i go cha zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab tha mi dad par spyod pa zhes bya ba btang ngo / /de'i yang 'dab chags na 'jig rten gyi khams</text></item>
<item><p>82a3</p><section>mdo sde</section><text>kun tu kha dog ces bya ba yod de/ de na de bzhin gshegs pa ye shes mtha' yas grags pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab yon tan mtha' yas 'byung zhes bya ba bla na med pa yang dag par rdzogs pa'i</text></item>
<item><p>82a4</p><section>mdo sde</section><text>byang chub tu lung bstan to zhes bya ba nas/ btang ngo zhes bya ba'i bar du snga ma bzhin du sbyar ro/ /de'i yang 'dab chags na 'jig rten gyi khams mtsho can zhes bya ba yod de/ de na de bzhin gshegs pa tsan dan gyi bsung gi dpal zhes bya ba bzhugs te 'tsho zhing gzhes la chos kyang ston te/</text></item>
<item><p>82a5</p><section>mdo sde</section><text>bcom ldan 'das des byang chub sems dpa' rgyal tshab ye shes spos kyi dpal zhes bya ba btang ngo / /de'i yang 'dab chags na 'jig rten gyi khams dpe med dpal zhes bya ba yod de/ de na de bzhin gshegs pa sangs rgyas dpe med me tog 'byung ba'i dpal zhes bya ba bzhugs te 'tsho</text></item>
<item><p>82a6</p><section>mdo sde</section><text>zhing gzhes la chos kyang ston te/ bcom ldan 'das des byang chub sems dpa' rgyal tshab yang dag 'phags zhes bya ba btang ngo / /de'i yang 'dab chags na 'jig rten gyi khams rin chen ldan zhes bya ba yod de/ de na de bzhin gshegs pa shin tu rab tu gnas pa'i rgyal po zhes bya ba</text></item>
<item><p>82a7</p><section>mdo sde</section><text>bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sdom pa la rab tu gnas pa zhes bya ba btang ngo / /de'i yang 'dab chags na 'jig rten gyi khams phyogs can zhes bya ba yod de/ de na de bzhin gshegs pa zla ba 'phags pa'i</text></item>
<item><p>82b1</p><section>mdo sde</section><text>'od zer ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab zla ba zhes bya ba btang ngo // //bam po bdun pa/ de'i yang 'dab chags na 'jig rten gyi khams rgya mtsho zhes bya ba yod de/ de na de bzhin</text></item>
<item><p>82b2</p><section>mdo sde</section><text>gshegs pa kha lo sgyur ba zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mya ngan med pa'i blo gros zhes bya ba btang ngo / /de'i yang 'dab chags na 'jig rten gyi khams mngon par dga' ba zhes bya ba yod de/ de na de bzhin</text></item>
<item><p>82b3</p><section>mdo sde</section><text>gshegs pa lus mdzad ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab brag ces bya ba btang ngo / /de'i yang 'dab chags na 'jig rten gyi khams dga' ba'i spos zhes bya ba yod de/ de na de bzhin gshegs pa skyo</text></item>
<item><p>82b4</p><section>mdo sde</section><text>med 'gyur bar mdzad ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab yongs bsgrags nyon mongs yang dag bcom zhes bya ba btang ngo / /de'i yang 'dab chags na 'jig rten gyi khams yon tan kun la rab tu gnas</text></item>
<item><p>82b5</p><section>mdo sde</section><text>zhes bya ba yod de/ de na de bzhin gshegs pa snyan pa'i bshes gnyen zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rgyal ba'i bshes gnyen zhes bya ba bla na med pa yang dag par rdzogs pa'i byang chub tu</text></item>
<item><p>82b6</p><section>mdo sde</section><text>lung bstan to zhes bya ba nas btang ngo zhes bya ba'i bar du snga ma bzhin du sbyar ro/ /de'i yang 'dab chags na 'jig rten gyi khams phun sum tshogs pa kun la rab tu gnas zhes bya ba yod de/ de na de bzhin gshegs pa snyan pa'i nga ro zhes bya ba bzhugs te 'tsho zhing gzhes la chos</text></item>
<item><p>82b7</p><section>mdo sde</section><text>kyang ston te/ bcom ldan 'das des byang chub sems dpa' rgyal tshab chos 'phags zhes bya ba btang ngo / /de'i yang 'dab chags na 'jig rten gyi khams mya ngan med pa'i blo gros zhes bya ba yod de/ de na de bzhin gshegs pa mya ngan bral zhes bya ba bzhugs te 'tsho zhing gzhes la chos kyang ston te/</text></item>
<item><p>83a1</p><section>mdo sde</section><text>bcom ldan 'das des byang chub sems dpa' rin chen me zhes bya ba bla na med pa yang dag par rdzogs pa'i byang chub tu lung bstan to zhes bya ba nas btang ngo zhes bya ba'i bar du snga ma bzhin du sbyar ro/ /de'i yang 'dab chags na 'jig rten gyi khams snyan pa zhes bya ba yod</text></item>
<item><p>83a2</p><section>mdo sde</section><text>de/ de na de bzhin gshegs pa pad ma mngon par 'phags pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab me tog rgyal po zhes bya ba btang ngo / /de'i yang 'dab chags na 'jig rten gyi khams me tog</text></item>
<item><p>83a3</p><section>mdo sde</section><text>kun tu bkram zhes bya ba yod de/ de na de bzhin gshegs pa me tog rab tu gtor ba'i tog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab spos kyi dpal zhes bya ba btang ngo / /de'i yang 'dab chags na 'jig</text></item>
<item><p>83a4</p><section>mdo sde</section><text>rten gyi khams rnam par bsgrags pa zhes bya ba yod de/ de na de bzhin gshegs pa kun nas spos kyi 'od zer zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab nges 'byung zhes bya ba btang ngo / /'jig rten gyi</text></item>
<item><p>83a5</p><section>mdo sde</section><text>khams de'i yang 'dab chags na 'jig rten gyi khams phyogs ldan zhes bya ba yod de/ de na de bzhin gshegs pa spyan btud ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab smon lam chen po zhes bya ba btang ngo / /de'i yang</text></item>
<item><p>83a6</p><section>mdo sde</section><text>'dab chags na 'jig rten gyi khams 'od 'phro can zhes bya ba yod de/ de na de bzhin gshegs pa 'od btang zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sbyin bsregs byas pa'i 'od ces bya ba btang ngo / /</text></item>
<item><p>83a7</p><section>mdo sde</section><text>de'i yang 'dab chags na 'jig rten gyi khams 'od ces bya ba yod de/ de na de bzhin gshegs pa 'od lhun po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ri rab lta bu zhes bya ba btang ngo / /de'i yang 'dab chags</text></item>
<item><p>83b1</p><section>mdo sde</section><text>na 'jig rten gyi khams rin po che'i 'od ces bya ba yod de/ de na de bzhin gshegs pa rin chen snang zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rin chen byin zhes bya ba btang ngo / /de'i yang 'dab chags na</text></item>
<item><p>83b2</p><section>mdo sde</section><text>'jig rten gyi khams rtag tu bdug spos bdugs zhes bya ba yod de/ de na de bzhin gshegs pa mtshan gnyis gtsug tor can zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' mtshan gnyis 'od ces bya ba bla na med pa yang dag par</text></item>
<item><p>83b3</p><section>mdo sde</section><text>rdzogs pa'i byang chub tu lung bstan to zhes bya ba nas btang ngo zhes bya ba'i bar du snga ma bzhin du sbyar ro/ /de'i yang 'dab chags na 'jig rten gyi khams srid pa zhes bya ba yod de/ de na de bzhin gshegs pa 'jig rten gsum gyi khyu mchog rnam par gnon ces bya ba bzhugs te 'tsho zhing</text></item>
<item><p>83b4</p><section>mdo sde</section><text>gzhes la chos kyang ston te/ bcom ldan 'das des byang chub sems dpa' rgyal tshab srid pa gsum zhes bya ba btang ngo / /de'i yang 'dab chags na 'jig rten gyi khams mngon par dga' ba zhes bya ba yod de/ de na de bzhin gshegs pa 'od kyi dkyil 'khor can zhes bya ba bzhugs</text></item>
<item><p>83b5</p><section>mdo sde</section><text>te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mi 'jigs sbyin zhes bya ba btang ngo / /de'i yang 'dab chags na 'jig rten gyi khams rtag tu dmigs pa zhes bya ba yod de/ de na de bzhin gshegs pa nam mkha'i rigs kyi khyu mchog</text></item>
<item><p>83b6</p><section>mdo sde</section><text>ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab lag pa can zhes bya ba btang ngo / /de'i yang 'dab chags na 'jig rten gyi khams bde ba'i rgyal po zhes bya ba yod de/ de na de bzhin gshegs pa zad mi</text></item>
<item><p>83b7</p><section>mdo sde</section><text>shes pa'i khyu mchog ces bya ba bzhugs te 'tsho zhing gzhes la chos kyang ston te/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas des byang chub sems dpa' 'byung ba'i dpal zhes bya ba bla na med pa yang dag par rdzogs pa'i byang chub tu lung bstan</text></item>
<item><p>84a1</p><section>mdo sde</section><text>to zhes bya ba nas btang ngo zhes bya ba'i bar du snga ma bzhin du sbyar ro/ /de'i yang 'dab chags na 'jig rten gyi khams kun tu yongs su spangs zhes bya ba yod de/ de na de bzhin gshegs pa rnga sgra zhes bya ba bzhugs te 'tsho zhing gzhes la chos kyang ston te/ bcom</text></item>
<item><p>84a2</p><section>mdo sde</section><text>ldan 'das des byang chub sems dpa' rgyal tshab spos rab gtong zhes bya ba btang ngo / /de'i yang 'dab chags na 'jig rten gyi khams bde ba zhes bya ba yod de/ de na de bzhin gshegs pa kun tu khyu mchog ces bya ba bzhugs te 'tsho zhing gzhes la chos kyang ston te/ bcom ldan 'das des</text></item>
<item><p>84a3</p><section>mdo sde</section><text>byang chub sems dpa' yul la mi gnas pa zhes bya ba btang ngo / /de'i yang 'dab chags na 'jig rten gyi khams sgra rnam par bsgrags zhes bya ba yod de/ de na de bzhin gshegs pa ye shes rnam par bsgrags zhes bya ba bzhugs te 'tsho zhing gzhes la chos kyang ston te/ bcom ldan</text></item>
<item><p>84a4</p><section>mdo sde</section><text>'das des byang chub sems dpa' rgyal tshab mchog gi tshogs can zhes bya ba btang ngo / /de'i yang 'dab chags na 'jig rten gyi khams sgron ma'i dkyil 'khor zhes bya ba yod de/ de na de bzhin gshegs pa shin tu rab tu gnas zhes bya ba bzhugs te 'tsho zhing gzhes la chos kyang ston</text></item>
<item><p>84a5</p><section>mdo sde</section><text>te/ bcom ldan 'das des byang chub sems dpa' rgyal tshab pa ra dzA na zhes bya ba btang ngo / /de'i yang 'dab chags na 'jig rten gyi khams bkod pa gcig pa zhes bya ba yod de/ de na de bzhin gshegs pa sangs rgyas khyu mchog ces bya ba bzhugs te 'tsho zhing gzhes la chos kyang</text></item>
<item><p>84a6</p><section>mdo sde</section><text>ston te/ bcom ldan 'das des byang chub sems dpa' blo gros dpe med ces bya ba btang ngo / /de'i yang 'dab chags na 'jig rten gyi khams rab tu dga' byed ces bya ba yod de/ de na de bzhin gshegs pa yon tan kun gyi 'byung gnas zhes bya ba bzhugs te 'tsho zhing gzhes la chos</text></item>
<item><p>84a7</p><section>mdo sde</section><text>kyang ston te/ bcom ldan 'das des byang chub sems dpa' rgyal tshab mtshan ma med pa'i mtshan nyid go cha zhes bya ba btang ngo / /de'i yang 'dab chags na 'jig rten gyi khams dga' ba zhes bya ba yod de/ de na de bzhin gshegs pa yon tan mtha' yas rin chen ldan zhes bya ba bzhugs</text></item>
<item><p>84b1</p><section>mdo sde</section><text>te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu yang dag brtags kyi spyod pa zhes bya ba btang ngo / /de'i yang 'dab chags na 'jig rten gyi khams rgyu skar gyi phreng ba zhes bya ba yod de/ de na de bzhin gshegs pa ye shes 'phags pa'i</text></item>
<item><p>84b2</p><section>mdo sde</section><text>dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sgrogs pa zhes bya ba btang ngo / /de'i yang 'dab chags na 'jig rten gyi khams gdugs kyi phreng ba bkod pa zhes bya ba yod de/ de na de bzhin gshegs pa ye shes</text></item>
<item><p>84b3</p><section>mdo sde</section><text>'phags pa'i 'od kyi gzi brjid dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab legs byin zhes bya ba btang ngo / /de'i yang 'dab chags na 'jig rten gyi khams pad ma zhes bya ba yod de/ de na de bzhin</text></item>
<item><p>84b4</p><section>mdo sde</section><text>gshegs pa pad ma 'byung ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sangs rgyas chos 'byung zhes bya ba btang ngo / /de'i yang 'dab chags na 'jig rten gyi khams me tog can zhes bya ba yod de/ de na de</text></item>
<item><p>84b5</p><section>mdo sde</section><text>bzhin gshegs pa spos rab khyu mchog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ye shes dal ba 'gyur byed ces bya ba btang ngo / /de'i yang 'dab chags na 'jig rten gyi khams ku mu das rab tu</text></item>
<item><p>84b6</p><section>mdo sde</section><text>khebs zhes bya ba yod de/ de na de bzhin gshegs pa zla ba tog gi 'od zer ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ri rab byin zhes bya ba btang ngo / /de'i yang 'dab chags na 'jig rten gyi khams yangs</text></item>
<item><p>84b7</p><section>mdo sde</section><text>pa zhes bya ba yod de/ de na de bzhin gshegs pa spos kyi glang po che zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mi 'khrugs pa zhes bya ba btang ngo / /de'i yang 'dab chags na 'jig rten gyi khams mchog ces</text></item>
<item><p>85a1</p><section>mdo sde</section><text>bya ba yod de/ de na de bzhin gshegs pa bdud rtsi'i 'od ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab bdud rtsi'i sgra zhes bya ba btang ngo / /de'i yang 'dab chags na 'jig rten gyi khams spos</text></item>
<item><p>85a2</p><section>mdo sde</section><text>ldan zhes bya ba yod de/ de na de bzhin gshegs pa pad ma brtsegs pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab me tog ces bya ba btang ngo / /de'i yang 'dab chags na 'jig rten gyi khams me tog can</text></item>
<item><p>85a3</p><section>mdo sde</section><text>zhes bya ba yod de/ de na de bzhin gshegs pa pad ma 'byung ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab spyi bos byin zhes bya ba btang ngo / /de'i yang 'dab chags na 'jig rten gyi khams tsam</text></item>
<item><p>85a4</p><section>mdo sde</section><text>pa ka dang ldan pa zhes bya ba yod de/ de na de bzhin gshegs pa tsan dan dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mig zhes bya ba btang ngo / /de'i yang 'dab chags na 'jig rten gyi khams rin</text></item>
<item><p>85a5</p><section>mdo sde</section><text>chen snying po zhes bya ba yod de/ de na de bzhin gshegs pa rin chen brtsegs zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu mthong zhes bya ba btang ngo / /de'i yang 'dab chags na 'jig rten gyi khams</text></item>
<item><p>85a6</p><section>mdo sde</section><text>mdzangs pa zhes bya ba yod de/ de na de bzhin gshegs pa mdzangs mchog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu rab sangs rgyas zhes bya ba btang ngo / /de'i yang 'dab chags na 'jig rten gyi khams bde mchog</text></item>
<item><p>85a7</p><section>mdo sde</section><text>ces bya ba yod de/ de na de bzhin gshegs pa bde mdzad ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab bde ba'i rgyal po zhes bya ba btang ngo / /de'i yang 'dab chags na 'jig rten gyi khams rab gnas zhes bya ba yod</text></item>
<item><p>85b1</p><section>mdo sde</section><text>de/ de na de bzhin gshegs pa yon tan mtha' yas 'byung ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu rab gnas zhes bya ba btang ngo / /de'i yang 'dab chags na 'jig rten gyi khams 'od</text></item>
<item><p>85b2</p><section>mdo sde</section><text>ces bya ba yod de de na de bzhin gshegs pa 'od kyi tog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab kun tu 'od ces bya ba btang ngo / /de'i yang 'dab chags na 'jig rten gyi khams dga' ba'i spos zhes bya ba</text></item>
<item><p>85b3</p><section>mdo sde</section><text>yod de/ de na de bzhin gshegs pa yon tan mtha' yas 'byung gnas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab yon tan 'byung zhes bya ba btang ngo / /de'i yang 'dab chags na 'jig rten gyi khams</text></item>
<item><p>85b4</p><section>mdo sde</section><text>blta na sdug ces bya ba yod de/ de na de bzhin gshegs pa yon tan thams cad 'byung ba'i dpal gyi rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab yon tan ldan zhes bya ba btang ngo / /'jig rten gyi khams</text></item>
<item><p>85b5</p><section>mdo sde</section><text>de'i yang 'dab chags na 'jig rten gyi khams pad ma can zhes bya ba yod de/ de na de bzhin gshegs pa pad ma 'byung ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sbyin mos zhes bya ba btang ngo / /</text></item>
<item><p>85b6</p><section>mdo sde</section><text>'jig rten gyi khams de'i yang 'dab chags na 'jig rten gyi khams gser gyi dra bas kun tu khebs zhes bya ba yod de/ de na de bzhin gshegs pa sgron ma 'chang zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab</text></item>
<item><p>85b7</p><section>mdo sde</section><text>sbar 'chums ma yin zhes bya ba btang ngo / /de'i yang 'dab chags na 'jig rten gyi khams rin chen dra bas kun tu khebs zhes bya ba yod de/ de na de bzhin gshegs pa rin chen 'phags pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das</text></item>
<item><p>86a1</p><section>mdo sde</section><text>des byang chub sems dpa' rgyal tshab grong khyer sgrogs zhes bya ba btang ngo / /de'i yang 'dab chags na 'jig rten gyi khams mngon par dga' ba zhes bya ba yod de/ de na de bzhin gshegs pa mngon par 'phags pa'i rgyal po zhes bya ba bzhugs te 'tsho zhing gzhes la</text></item>
<item><p>86a2</p><section>mdo sde</section><text>chos kyang ston te/ bcom ldan 'das des byang chub sems dpa' rgyal tshab mi khom thams cad 'gyur byed ces bya ba btang ngo / /de'i yang 'dab chags na 'jig rten gyi khams gdugs gcig pa zhes bya ba yod de/ de na de bzhin gshegs pa rgyu skar gyi rgyal po zhes bya ba</text></item>
<item><p>86a3</p><section>mdo sde</section><text>bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rgyu skar gyi phreng ba zhes bya ba btang ngo / /de'i yang 'dab chags na 'jig rten gyi khams nam mkha'i rigs zhes bya ba yod de/ de na de bzhin gshegs pa lhun po mtha'</text></item>
<item><p>86a4</p><section>mdo sde</section><text>yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rin chen lhun po zhes bya ba btang ngo / /de'i yang 'dab chags na 'jig rten gyi khams mngon par dga' ba zhes bya ba yod de/ de na de bzhin gshegs pa nam</text></item>
<item><p>86a5</p><section>mdo sde</section><text>mkha'i rna cha gdub 'khor rnam par dag pa'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab bsam gyis mi khyab pa'i dpal zhes bya ba btang ngo / /de'i yang 'dab chags na 'jig rten gyi khams mngon du bgrod</text></item>
<item><p>86a6</p><section>mdo sde</section><text>pa zhes bya ba yod de/ de na de bzhin gshegs pa bdud rtsi'i sgra zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mya ngan med ces bya ba btang ngo / /de'i yang 'dab chags na 'jig rten gyi khams spos rigs</text></item>
<item><p>86a7</p><section>mdo sde</section><text>btsun zhes bya ba yod de/ de na de bzhin gshegs pa bdud rtsi'i 'od ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mya ngan med pa'i dpal zhes bya ba btang ngo / /de'i yang 'dab chags na 'jig rten gyi khams shin tu</text></item>
<item><p>86b1</p><section>mdo sde</section><text>rnam par dag ces bya ba yod de/ de na de bzhin gshegs pa rin chen lhun po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rigs btsun zhes bya ba btang ngo / /de'i yang 'dab chags na 'jig rten gyi khams rab snang</text></item>
<item><p>86b2</p><section>mdo sde</section><text>zhes bya ba yod de/ de na de bzhin gshegs pa rin chen me tog sna tshogs me tog kun tu rgyas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab blo gros mtha' yas zhes bya ba btang ngo / /de'i yang 'dab chags na</text></item>
<item><p>86b3</p><section>mdo sde</section><text>'jig rten gyi khams mthu dpal zhes bya ba yod de/ de na de bzhin gshegs pa mchog gi tshogs can zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ba lang bdag ces bya ba btang ngo / /de'i yang 'dab chags na</text></item>
<item><p>86b4</p><section>mdo sde</section><text>'jig rten gyi khams rin chen me tog ces bya ba yod de/ de na de bzhin gshegs pa rdul med rdul bral rnam par grol ba'i go cha zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab 'od byed ces bya ba btang ngo / /de'i yang 'dab</text></item>
<item><p>86b5</p><section>mdo sde</section><text>chags na 'jig rten gyi khams gser du snang ba zhes bya ba yod de/ de na de bzhin gshegs pa gser gyi me tog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rnam par snang byed ces bya ba btang ngo / /de'i yang 'dab</text></item>
<item><p>86b6</p><section>mdo sde</section><text>chags na 'jig rten gyi khams gser du snang ba zhes bya ba yod de/ de na de bzhin gshegs pa rin chen khang pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu rab gnas zhes bya ba btang ngo / /de'i yang 'dab</text></item>
<item><p>86b7</p><section>mdo sde</section><text>chags na 'jig rten gyi khams snying po can zhes bya ba yod de/ de na de bzhin gshegs pa me tog sna tshogs 'byung zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dpas byin zhes bya ba btang ngo / /</text></item>
<item><p>87a1</p><section>mdo sde</section><text>de'i yang 'dab chags na 'jig rten gyi khams grol ba zhes bya ba yod de/ de na de bzhin gshegs pa grol ba'i 'od zer ces bya ba bzhugs te/ 'tsho zhing gzhes la chos kyang ston te/ bcom ldan 'das des byang chub sems</text></item>
<item><p>87a2</p><section>mdo sde</section><text>dpa' rgyal tshab byams pa zhes bya ba btang ngo / /de'i yang 'dab chags na 'jig rten gyi khams me tog rab gtor ces bya ba yod de/ de na de bzhin gshegs pa me tog 'byung zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa'</text></item>
<item><p>87a3</p><section>mdo sde</section><text>rgyal tshab me tog gi gdugs me tog kun tu rgyas pa zhes bya ba btang ngo / /de'i yang 'dab chags na 'jig rten gyi khams me tog can zhes bya ba yod de/ de na de bzhin gshegs pa me tog gdugs zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems</text></item>
<item><p>87a4</p><section>mdo sde</section><text>dpa' rgyal tshab gser gdugs zhes bya ba btang ngo / /de'i yang 'dab chags na 'jig rten gyi khams pad ma can zhes bya ba yod de/ de na de bzhin gshegs pa don yod go cha zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems</text></item>
<item><p>87a5</p><section>mdo sde</section><text>dpa' rgyal tshab log pa'i go cha bgos zhes bya ba btang ngo / /de'i yang 'dab chags na 'jig rten gyi khams me tog can zhes bya ba yod de/ de na de bzhin gshegs pa rnam par bsgrags pa'i stobs kyi rgyal po zhes bya ba bzhugs te 'tsho zhing gzhes la chos kyang ston te/ bcom ldan</text></item>
<item><p>87a6</p><section>mdo sde</section><text>'das des byang chub sems dpa' rgyal tshab skyed byed ces bya ba btang ngo / /de'i yang 'dab chags na 'jig rten gyi khams tshangs pa'i dpal zhes bya ba yod de/ de na de bzhin gshegs pa tshangs pa'i dbyangs zhes bya ba bzhugs te 'tsho zhing gzhes la chos kyang ston te/ bcom</text></item>
<item><p>87a7</p><section>mdo sde</section><text>ldan 'das des byang chub sems dpa' rgyal tshab 'jam pa'i dbyangs kyi nga ro zhes bya ba bla na med pa yang dag par rdzogs pa'i byang chub tu lung bstan to zhes bya ba nas btang ngo zhes bya ba'i bar du snga ma bzhin du sbyar ro/ /de'i yang 'dab chags na 'jig rten gyi khams tog gi rgyal mtshan</text></item>
<item><p>87b1</p><section>mdo sde</section><text>zhes bya ba yod de/ de na de bzhin gshegs pa khyu mchog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mig rnam dag ces bya ba btang ngo / /de'i yang 'dab chags na 'jig rten gyi khams tog ces bya ba yod</text></item>
<item><p>87b2</p><section>mdo sde</section><text>de/ de na de bzhin gshegs pa mtha' yas tshogs can zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rigs mtha' yas zhes bya ba btang ngo / /de'i yang 'dab chags na 'jig rten gyi khams gser</text></item>
<item><p>87b3</p><section>mdo sde</section><text>zhes bya ba yod de/ de na de bzhin gshegs pa kha lo sgyur ba zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sde zhes bya ba btang ngo / /de'i yang 'dab chags na 'jig rten gyi khams rab gnas zhes bya ba yod</text></item>
<item><p>87b4</p><section>mdo sde</section><text>de/ de na de bzhin gshegs pa thogs pa med pa'i 'khor lo zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab 'das pa rnam par gnon ces bya ba btang ngo / /de'i yang 'dab chags na 'jig rten gyi khams srid</text></item>
<item><p>87b5</p><section>mdo sde</section><text>pa med ces bya ba yod de/ de na de bzhin gshegs pa 'gro kun rnam par 'joms mdzad ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu yang dag brtags kyi go cha zhes bya ba btang ngo / /de'i yang 'dab</text></item>
<item><p>87b6</p><section>mdo sde</section><text>chags na 'jig rten gyi khams yid gnyis can zhes bya ba yod de/ de na de bzhin gshegs pa yid gnyis yang dag 'joms par mdzad ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mthong ma thag tu nges pa'i go cha</text></item>
<item><p>87b7</p><section>mdo sde</section><text>zhes bya ba btang ngo / /de'i yang 'dab chags na 'jig rten gyi khams ye shes mchog ces bya ba yod de/ de na de bzhin gshegs pa mtshan ma med pa'i nga ro zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab</text></item>
<item><p>88a1</p><section>mdo sde</section><text>rnam par bltas pa'i nga ro zhes bya ba btang ngo / /de'i yang 'dab chags na 'jig rten gyi khams yon tan rab gnas zhes bya ba yod de/ de na de bzhin gshegs pa yon tan mtha' yas ldan zhes bya ba bzhugs te 'tsho zhing gzhes la chos kyang ston te/ bcom</text></item>
<item><p>88a2</p><section>mdo sde</section><text>ldan 'das des byang chub sems dpa' rgyal tshab gom pa mtha' yas rnam par gnon ces bya ba btang ngo / /de'i yang 'dab chags na 'jig rten gyi khams rin chen rab gnas zhes bya ba yod de/ de na de bzhin gshegs pa rin chen 'byung ba'i dpal zhes bya ba bzhugs te 'tsho zhing</text></item>
<item><p>88a3</p><section>mdo sde</section><text>gzhes la chos kyang ston te/ bcom ldan 'das des byang chub sems dpa' rgyal tshab rdo rje rnam par gnon ces bya ba btang ngo / /de'i yang 'dab chags na 'jig rten gyi khams sgrogs pa zhes bya ba yod de/ de na de bzhin gshegs pa pad ma mngon par 'phags pa'i dpal zhes</text></item>
<item><p>88a4</p><section>mdo sde</section><text>bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rin chen me tog ces bya ba btang ngo / /de'i yang 'dab chags na 'jig rten gyi khams pad ma 'byung zhes bya ba yod de/ de na de bzhin gshegs pa rin chen mchog ces bya</text></item>
<item><p>88a5</p><section>mdo sde</section><text>ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab tshangs mchog ces bya ba btang ngo / /de'i yang 'dab chags na 'jig rten gyi khams legs 'byung zhes bya ba yod de/ de na de bzhin gshegs pa 'das pa dang ma 'ongs</text></item>
<item><p>88a6</p><section>mdo sde</section><text>pa dang / da ltar byung ba'i go cha thogs pa med ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rdul bral sde zhes bya ba btang ngo / /de'i yang 'dab chags na 'jig rten gyi khams 'od bzang po zhes bya ba yod de/</text></item>
<item><p>88a7</p><section>mdo sde</section><text>de na de bzhin gshegs pa 'od mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu gnon ces bya ba btang ngo / /de'i yang 'dab chags na 'jig rten gyi khams rnam dag ces bya ba yod de/</text></item>
<item><p>88b1</p><section>mdo sde</section><text>de na de bzhin gshegs pa rin chen lhun po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab lhun po chen po zhes bya ba btang ngo / /de'i yang 'dab chags na 'jig rten gyi khams zla ba sgron ma zhes bya ba yod de/ de na de</text></item>
<item><p>88b2</p><section>mdo sde</section><text>bzhin gshegs pa nyi ma sgron ma zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab nyi ma sgron ma mngon par 'phags pa'i dpal zhes bya ba btang ngo / /de'i yang 'dab chags na 'jig rten gyi khams tshon rtsi'i phung po</text></item>
<item><p>88b3</p><section>mdo sde</section><text>zhes bya ba yod de/ de na de bzhin gshegs pa ye shes 'byung ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dri med 'byung ba'i dpal zhes bya ba btang ngo / /de'i yang 'dab chags na 'jig rten gyi</text></item>
<item><p>88b4</p><section>mdo sde</section><text>khams skar mda' zhes bya ba yod de/ de na de bzhin gshegs pa skar mda' sgron ma zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab 'phel ba'i blo gros zhes bya ba btang ngo / /de'i yang 'dab chags na 'jig rten</text></item>
<item><p>88b5</p><section>mdo sde</section><text>gyi khams ye shes 'byung gnas zhes bya ba yod de/ de na de bzhin gshegs pa gong na med pa'i 'od zer ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab yon tan 'byung gnas zhes bya ba btang ngo / /de'i yang</text></item>
<item><p>88b6</p><section>mdo sde</section><text>'dab chags na 'jig rten gyi khams pad ma'i gdugs zhes bya ba yod de/ de na de bzhin gshegs pa rgyal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rnga sgra zhes bya ba btang ngo / /de'i yang 'dab chags na</text></item>
<item><p>88b7</p><section>mdo sde</section><text>'jig rten gyi khams gdugs gcig pa zhes bya ba yod de/ de na de bzhin gshegs pa spyan mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab tshangs pa'i nga ro zhes bya ba btang ngo / /de'i yang 'dab</text></item>
<item><p>89a1</p><section>mdo sde</section><text>chags na 'jig rten gyi khams phyogs zhes bya ba yod de/ de na de bzhin gshegs pa phyogs kyi sgron ma zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab phyogs snang zhes bya ba btang ngo / /de'i</text></item>
<item><p>89a2</p><section>mdo sde</section><text>yang 'dab chags na 'jig rten gyi khams sA la zhes bya ba yod de/ de na de bzhin gshegs pa sA la'i dbang po'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab thu bo zhes bya ba btang ngo / /de'i yang</text></item>
<item><p>89a3</p><section>mdo sde</section><text>'dab chags na 'jig rten gyi khams rab gnas zhes bya ba yod de/ de na de bzhin gshegs pa seng ge zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab bag tsha ba med pa zhes bya ba btang ngo / /de'i yang 'dab</text></item>
<item><p>89a4</p><section>mdo sde</section><text>chags na 'jig rten gyi khams tshogs zhes bya ba yod de/ de na de bzhin gshegs pa rin chen lhun po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab grags pa zhes bya ba btang ngo / /de'i yang 'dab chags</text></item>
<item><p>89a5</p><section>mdo sde</section><text>na 'jig rten gyi khams pad ma zhes bya ba yod de/ de na de bzhin gshegs pa rnam par gzigs zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sprin ces bya ba btang ngo / /de'i yang 'dab chags na 'jig</text></item>
<item><p>89a6</p><section>mdo sde</section><text>rten gyi khams kun 'dzin ces bya ba yod de/ de na de bzhin gshegs pa sman pa'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rtsi'i rgyal po zhes bya ba btang ngo / /de'i yang 'dab chags na 'jig rten gyi</text></item>
<item><p>89a7</p><section>mdo sde</section><text>khams dpal bzang po zhes bya ba yod de/ de na de bzhin gshegs pa dpal bzang po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu bzang po zhes bya ba btang ngo / /de'i yang 'dab chags na 'jig rten gyi</text></item>
<item><p>89b1</p><section>mdo sde</section><text>khams shin tu rab gnas zhes bya ba yod de/ de na de bzhin gshegs pa mi g.yos pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab phug sbas zhes bya ba btang ngo / /de'i yang 'dab chags na 'jig rten gyi</text></item>
<item><p>89b2</p><section>mdo sde</section><text>khams spos can zhes bya ba yod de/ de na de bzhin gshegs pa spos mchog dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab spos dpal zhes bya ba btang ngo / /de'i yang 'dab chags na 'jig rten gyi</text></item>
<item><p>89b3</p><section>mdo sde</section><text>khams spos dpal zhes bya ba yod de/ de na de bzhin gshegs pa phyag na spos mchog zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab pad ma'i snying po zhes bya ba btang ngo / /de'i yang 'dab chags na 'jig</text></item>
<item><p>89b4</p><section>mdo sde</section><text>rten gyi khams tsan dan gyi bsung zhes bya ba yod de/ de na de bzhin gshegs pa tsan dan khang pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dpal sbas zhes bya ba btang ngo / /de'i yang 'dab chags na 'jig</text></item>
<item><p>89b5</p><section>mdo sde</section><text>rten gyi khams rin chen dra bas khebs zhes bya ba yod de/ de na de bzhin gshegs pa brtson 'grus mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab blo gros mtha' yas zhes bya ba btang ngo / /de'i</text></item>
<item><p>89b6</p><section>mdo sde</section><text>yang 'dab chags na 'jig rten gyi khams me tog can zhes bya ba yod de/ de na de bzhin gshegs pa pad ma 'jigs byed me tog mngon par 'phags pa'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dbyangs</text></item>
<item><p>89b7</p><section>mdo sde</section><text>mtha' yas nga ro zhes bya ba btang ngo / /de'i yang 'dab chags na 'jig rten gyi khams rnam par snang byed ces bya ba yod de/ de na de bzhin gshegs pa rin chen dra ba can zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa'</text></item>
<item><p>90a1</p><section>mdo sde</section><text>rgyal tshab dpas byin zhes bya ba btang ngo / /de'i yang 'dab chags na 'jig rten gyi khams zla ba sgron ma zhes bya ba yod de/ de na de bzhin gshegs pa shin tu rab gnas rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang</text></item>
<item><p>90a2</p><section>mdo sde</section><text>chub sems dpa' rgyal tshab brjed med nga ro zhes bya ba btang ngo / /de'i yang 'dab chags na 'jig rten gyi khams tsan dan gyi bsung zhes bya ba yod de/ de na de bzhin gshegs pa phyag na spos mchog ces bya ba bzhugs te 'tsho zhing gzhes la chos kyang ston te/ bcom ldan</text></item>
<item><p>90a3</p><section>mdo sde</section><text>'das des byang chub sems dpa' rgyal tshab 'byor pas byin zhes bya ba btang ngo / /de'i yang 'dab chags na 'jig rten gyi khams yid bral zhes bya ba yod de/ de na de bzhin gshegs pa bde ba thams cad nye bar sgrub mdzad ces bya ba bzhugs te 'tsho zhing gzhes la chos kyang ston te/</text></item>
<item><p>90a4</p><section>mdo sde</section><text>bcom ldan 'das des byang chub sems dpa' rgyal tshab phan 'dod ces bya ba btang ngo / /de'i yang 'dab chags na 'jig rten gyi khams spos sna tshogs zhes bya ba yod de/ de na de bzhin gshegs pa dmigs pa thams cad ston ces bya ba bzhugs te 'tsho zhing gzhes la chos kyang</text></item>
<item><p>90a5</p><section>mdo sde</section><text>ston te/ bcom ldan 'das des byang chub sems dpa' rgyal tshab smon lam mtha' yas zhes bya ba btang ngo / /de'i yang 'dab chags na 'jig rten gyi khams sna tshogs zhes bya ba yod de/ de na de bzhin gshegs pa yongs bsgrags don yod ces bya ba bzhugs te 'tsho zhing</text></item>
<item><p>90a6</p><section>mdo sde</section><text>gzhes la chos kyang ston te/ bcom ldan 'das des byang chub sems dpa' rgyal tshab go cha mtha' yas zhes bya ba btang ngo / /de'i yang 'dab chags na 'jig rten gyi khams dri ma med pa zhes bya ba yod de/ de na de bzhin gshegs pa shin tu rab gnas zhes bya ba bzhugs te</text></item>
<item><p>90a7</p><section>mdo sde</section><text>'tsho zhing gzhes la chos kyang ston te/ bcom ldan 'das des byang chub sems dpa' rgyal tshab gtsug na nor bu zhes bya ba btang ngo / /de'i yang 'dab chags na 'jig rten gyi khams bde ba can zhes bya ba yod de/ de na de bzhin gshegs pa yon tan mtha' yas bkod pa'i dpal zhes bya</text></item>
<item><p>90b1</p><section>mdo sde</section><text>ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab thogs pa med pa'i snying stobs go cha zhes bya ba btang ngo / /de'i yang 'dab chags na 'jig rten gyi khams pad ma'i gdugs gcig pa zhes bya ba yod de/ de na de bzhin</text></item>
<item><p>90b2</p><section>mdo sde</section><text>gshegs pa bde ba bkod pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rin chen tog ces bya ba btang ngo / /de'i yang 'dab chags na 'jig rten gyi khams dri ma med pa zhes bya ba yod de/ de na de bzhin</text></item>
<item><p>90b3</p><section>mdo sde</section><text>gshegs pa nam mkha'i tog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab nam mkha' rnam dag spyod pa zhes bya ba btang ngo / /de'i yang 'dab chags na 'jig rten gyi khams bzang byed ces bya ba yod de/ de na</text></item>
<item><p>90b4</p><section>mdo sde</section><text>de bzhin gshegs pa bzang po mchog dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab bzang po dbyangs zhes bya ba btang ngo / /de'i yang 'dab chags na 'jig rten gyi khams mar me byed ces bya ba yod de/</text></item>
<item><p>90b5</p><section>mdo sde</section><text>de na de bzhin gshegs pa khyu mchog mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab khyu mchog ces bya ba btang ngo / /de'i yang 'dab chags na 'jig rten gyi khams me tog dri zhim zhes bya ba yod</text></item>
<item><p>90b6</p><section>mdo sde</section><text>de/ de na de bzhin gshegs pa spyan rnam dag ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mig zhes bya ba btang ngo / /de'i yang 'dab chags na 'jig rten gyi khams shin tu rab gnas zhes bya ba yod</text></item>
<item><p>90b7</p><section>mdo sde</section><text>de/ de na de bzhin gshegs pa kha lo sgyur ba zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rgya mtsho zhes bya ba btang ngo / /de'i yang 'dab chags na 'jig rten gyi khams tshad tshogs mtha' yas zhes bya ba yod de/</text></item>
<item><p>91a1</p><section>mdo sde</section><text>de na de bzhin gshegs pa lhun po mngon par 'phags pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab tshad med blo gros zhes bya ba btang ngo / /de'i yang 'dab chags na 'jig</text></item>
<item><p>91a2</p><section>mdo sde</section><text>rten gyi khams dga' 'byung zhes bya ba yod de/ de na de bzhin gshegs pa phas ma pham pa'i rgyal mtshan zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab phas ma pham pa zhes bya ba btang ngo / /de'i yang 'dab</text></item>
<item><p>91a3</p><section>mdo sde</section><text>chags na 'jig rten gyi khams rdul ces bya ba yod de/ de na de bzhin gshegs pa mngon rtogs zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mi 'jigs pa zhes bya ba btang ngo / /de'i yang 'dab chags</text></item>
<item><p>91a4</p><section>mdo sde</section><text>na 'jig rten gyi khams spos 'das zhes bya ba yod de/ de na de bzhin gshegs pa lhun po mtha' yas mu med spos zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab spos mchog dpal zhes bya ba btang ngo / /de'i</text></item>
<item><p>91a5</p><section>mdo sde</section><text>yang 'dab chags na 'jig rten gyi khams grong khyer zhes bya ba yod de/ de na de bzhin gshegs pa zla ba'i dkyil 'khor rnam dag rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sgron ma 'chang zhes bya ba</text></item>
<item><p>91a6</p><section>mdo sde</section><text>btang ngo / /de'i yang 'dab chags na 'jig rten gyi khams mchog ces bya ba yod de/ de na de bzhin gshegs pa lhun po mchog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu rab gnas zhes bya ba btang</text></item>
<item><p>91a7</p><section>mdo sde</section><text>ngo / /de'i yang 'dab chags na 'jig rten gyi khams dga' ba zhes bya ba yod de/ de na de bzhin gshegs pa dga' ba 'byung ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rtul bas byin ces bya ba</text></item>
<item><p>91b1</p><section>mdo sde</section><text>btang ngo / /de'i yang 'dab chags na 'jig rten gyi khams 'od ces bya ba yod de/ de na de bzhin gshegs pa lhun po rnam dag ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rin chen lhun po zhes bya ba btang</text></item>
<item><p>91b2</p><section>mdo sde</section><text>ngo / /de'i yang 'dab chags na 'jig rten gyi khams mdzes pa zhes bya ba yod de/ de na de bzhin gshegs pa mdzes pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mdzes pa chen po'i dpal</text></item>
<item><p>91b3</p><section>mdo sde</section><text>zhes bya ba btang ngo / /de'i yang 'dab chags na 'jig rten gyi khams dri zhim zhes bya ba yod de/ de na de bzhin gshegs pa tshangs pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab tshangs pa'i nga ro</text></item>
<item><p>91b4</p><section>mdo sde</section><text>zhes bya ba btang ngo / /de'i yang 'dab chags na 'jig rten gyi khams dbang po'i rgyal mtshan zhes bya ba yod de/ de na de bzhin gshegs pa thogs pa med pa'i spyan zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab</text></item>
<item><p>91b5</p><section>mdo sde</section><text>dbang pos byin zhes bya ba btang ngo / /de'i yang 'dab chags na 'jig rten gyi khams chos kyi rgyal mtshan zhes bya ba yod de/ de na de bzhin gshegs pa yon tan mtha' yas 'byung gnas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>91b6</p><section>mdo sde</section><text>sems dpa' rgyal tshab yon tan byin zhes bya ba btang ngo / /de'i yang 'dab chags na 'jig rten gyi khams bsam gyis mi khyab pa'i dpal zhes bya ba yod de/ de na de bzhin gshegs pa gzi brjid dpal zhes bya ba bzhugs te 'tsho zhing gzhes la chos kyang ston te/ bcom</text></item>
<item><p>91b7</p><section>mdo sde</section><text>ldan 'das des byang chub sems dpa' rgyal tshab ye shes bsags zhes bya ba btang ngo / /de'i yang 'dab chags na 'jig rten gyi khams sna tshogs zhes bya ba yod de/ de na de bzhin gshegs pa legs par bsams pa'i smon lam yongs su grub pa zhes bya ba bzhugs te 'tsho</text></item>
<item><p>92a1</p><section>mdo sde</section><text>zhing gzhes la chos kyang ston te/ bcom ldan 'das des byang chub sems dpa' rgyal tshab smon lam mtha' yas zhes bya ba btang ngo / /de'i yang 'dab chags na 'jig rten gyi khams grong khyer brgyan pa'i rgyal po zhes bya ba yod de/ de na de bzhin</text></item>
<item><p>92a2</p><section>mdo sde</section><text>gshegs pa rnam par dag pa'i dkyil 'khor rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab lhun po rnam dag ces bya ba btang ngo / /de'i yang 'dab chags na 'jig rten gyi khams ye shes 'od ces</text></item>
<item><p>92a3</p><section>mdo sde</section><text>bya ba yod de/ de na de bzhin gshegs pa ye shes sbas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ye shes 'byung ba'i dpal zhes bya ba btang ngo / /de'i yang 'dab chags na 'jig rten gyi khams khang</text></item>
<item><p>92a4</p><section>mdo sde</section><text>pa zhes bya ba yod de/ de na de bzhin gshegs pa khang pa sde zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ye shes rnam par sems zhes bya ba btang ngo / /de'i yang 'dab chags na 'jig rten gyi khams ye</text></item>
<item><p>92a5</p><section>mdo sde</section><text>shes spos zhes bya ba yod de/ de na de bzhin gshegs pa ye shes brtsegs pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ye shes 'byung gnas zhes bya ba btang ngo / /de'i yang 'dab chags na</text></item>
<item><p>92a6</p><section>mdo sde</section><text>'jig rten gyi khams phyogs kyi lhun po zhes bya ba yod de/ de na de bzhin gshegs pa mar me mdzad ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab phyogs su rnam par grags pa zhes bya ba btang ngo / /de'i yang 'dab</text></item>
<item><p>92a7</p><section>mdo sde</section><text>chags na 'jig rten gyi khams yon tan rab gnas zhes bya ba yod de/ de na de bzhin gshegs pa bde bdag ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab chos kyi sgron ma zhes bya ba btang ngo / /de'i yang</text></item>
<item><p>92b1</p><section>mdo sde</section><text>'dab chags na 'jig rten gyi khams grags dga' zhes bya ba yod de/ de na de bzhin gshegs pa rdul bral mchog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mi mjed kyi bdag po zhes bya ba btang ngo / /</text></item>
<item><p>92b2</p><section>mdo sde</section><text>de'i yang 'dab chags na 'jig rten gyi khams pad ma mngon par 'phags pa'i rgyal po zhes bya ba yod de/ de na de bzhin gshegs pa mngon par 'phags pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal</text></item>
<item><p>92b3</p><section>mdo sde</section><text>tshab dri ma med pa zhes bya ba btang ngo / /de'i yang 'dab chags na 'jig rten gyi khams yon tan mtha' yas 'byung zhes bya ba yod de/ de na de bzhin gshegs pa sems can gyi bsam pa yang dag par ston pa'i khyu mchog ces bya ba bzhugs te 'tsho zhing gzhes la chos kyang ston te/</text></item>
<item><p>92b4</p><section>mdo sde</section><text>bcom ldan 'das des byang chub sems dpa' rgyal tshab chos kyi sgron ma zhes bya ba btang ngo / /de'i yang 'dab chags na 'jig rten gyi khams dga' ba zhes bya ba yod de/ de na de bzhin gshegs pa rin chen mtha' yas zhes bya ba bzhugs te 'tsho zhing gzhes la chos kyang ston</text></item>
<item><p>92b5</p><section>mdo sde</section><text>te/ bcom ldan 'das des byang chub sems dpa' rgyal tshab dpa' ba zhes bya ba btang ngo / /de'i yang 'dab chags na 'jig rten gyi khams so sor bag yangs zhes bya ba yod de/ de na de bzhin gshegs pa thams cad rtser 'jug rtsom pa'i khyu mchog ces bya ba bzhugs te 'tsho</text></item>
<item><p>92b6</p><section>mdo sde</section><text>zhing gzhes la chos kyang ston te/ bcom ldan 'das des byang chub sems dpa' rgyal tshab rtag tu brtsams pa'i go cha zhes bya ba btang ngo / /de'i yang 'dab chags na 'jig rten gyi khams shin tu so sor yang dag gnas zhes bya ba yod de/ de na de bzhin gshegs pa thogs pa</text></item>
<item><p>92b7</p><section>mdo sde</section><text>med pa'i 'od zer pad ma sangs rgyas mngon par 'phags pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sa'i nga ro rgyal po zhes bya ba btang ngo / /de'i yang 'dab chags na 'jig rten gyi khams chu klung gang gA'i</text></item>
<item><p>93a1</p><section>mdo sde</section><text>bye ma snyed 'das pa na 'jig rten gyi khams yon tan kun dang ldan pa zhes bya ba yod de/ de na de bzhin gshegs pa bdud thams cad la sangs rgyas kyi sku yang dag par ston pa'i khyu mchog ces bya ba bzhugs te 'tsho zhing gzhes la chos kyang ston te/ bcom ldan</text></item>
<item><p>93a2</p><section>mdo sde</section><text>'das des byang chub sems dpa' sems dpa' chen po kun du bltas pa'i byang chub tu nges pa'i dge ba'i rtsa ba'i snying stobs kyi go cha bgos zhes bya ba bla na med pa yang dag par rdzogs pa'i byang chub tu lung bstan to/ /de nas byang chub sems dpa' des snang ba chen po de mthong ste/ gsung</text></item>
<item><p>93a3</p><section>mdo sde</section><text>bsal ba'i sgra de yang thos so/ /thos nas kyang bcom ldan 'das la 'di skad ces gsol to/ /bcom ldan 'das 'od de dang / gsung bsal ba'i sgra 'di su'i lags/ de nas bcom ldan 'das des bka' stsal pa/ rigs kyi bu nub phyogs kyi phyogs char 'jig rten</text></item>
<item><p>93a4</p><section>mdo sde</section><text>gyi khams grangs med pa stong dag 'das pa na 'jig rten gyi khams mi mjed ces bya ba yod de/ de na de bzhin gshegs pa shAkya thub pa zhes bya ba bzhugs te 'tsho zhing gzhes la 'di lta ste/ byang chub sems dpa'i sde snod kyi chos kyi rnam grangs kyi chos kyang ston te/ mthu de lta bu</text></item>
<item><p>93a5</p><section>mdo sde</section><text>'di ni de'i yin no/ /de nas bcom ldan 'das de la byang chub sems dpa' kun tu bltas pa'i byang chub tu nges pa'i dge ba'i rtsa ba'i snying stobs kyi go cha bgos kyis 'di skad ces gsol to/ /bcom ldan 'das bcom ldan 'das de bzhin gshegs pa shAkya thub pa de blta</text></item>
<item><p>93a6</p><section>mdo sde</section><text>ba dang / phyag bgyi ba dang / bsnyen bkur bgyi ba dang / chos mnyan pa'i slad du 'jig rten gyi khams mi mjed der bdag mchi bar bgyi'o/ /bcom ldan 'das des bka' stsal pa/ rigs kyi bu de'i dus la da bab par shes na song shig /de nas byang chub sems</text></item>
<item><p>93a7</p><section>mdo sde</section><text>dpa' kun du bltas pa'i byang chub tu nges pa'i dge ba'i rtsa ba'i snying stobs kyi go cha bgos kyis pad ma brgyad blangs nas/ 'jig rten gyi khams mi mjed ga la ba dang / bcom ldan 'das ga la ba de logs su gtor to/ /de nas pad ma de dag 'jig rten gyi khams thams cad</text></item>
<item><p>93b1</p><section>mdo sde</section><text>'das te/ 'jig rten gyi bar dag las 'das nas rgyal po'i khab 'od ma'i tshal bya ka lan da ka gnas pa ga la ba dang / bcom ldan 'das ga la ba der so sor yang dag par 'khod do/ /bcom ldan 'das de bzhin gshegs pa shAkya thub pa'i 'khor bzhi po'i 'khor</text></item>
<item><p>93b2</p><section>mdo sde</section><text>gyi dkyil 'khor gyis de dag mthong nas kyang ngo mtshar du 'dzin par gyur to/ /de nas bcom ldan 'das la pad ma de dag gis lan gsum bskor ba byas nas spyan sngar 'khod do/ /de nas bcom ldan 'das kyis phyag g.yas pas pad ma de dag la reg par mdzad nas/ reg pa</text></item>
<item><p>93b3</p><section>mdo sde</section><text>tsam gyis pad ma de dag las kyang byang chub sems dpa'i lus dag mngon par byung ngo / /byung nas kyang bcom ldan 'das la tshigs su bcad pa 'di dag gis mngon par bstod nas mi snang bar gyur to// //bam po brgyad pa/ mtha' yas mkhyen mnga' gang</text></item>
<item><p>93b4</p><section>mdo sde</section><text>zag khyu mchog gtso/ /rang byung mtha' yas chos rnams thugs su chud/ /khyod kyi rdzu 'phrul mtha' yas rgya chen gda'/ /'jig rten khams rnams kun du snang bar mdzad/ /de dag sangs rgyas kyi ni mtshan thos nas/ /zhu ba'i khyad par kun tu zhu ba dang / /sangs</text></item>
<item><p>93b5</p><section>mdo sde</section><text>rgyas blta dang phyag kyang bgyi slad du/ /mkhas pa de dag rdzu 'phrul stobs kyis mchis/ /byang chub go bgos dpa' bo gang mchis dag /mi mjed 'jig rten khams su rab gnas pa/ /de dag skye ba gcig gis thogs pa ste/ /de dag ming dang gzugs dang grags</text></item>
<item><p>93b6</p><section>mdo sde</section><text>pas 'phags/ /de dag go cha'i dngos pos mi 'jigs shing / /sems can smin pa'i slad du yang dag zhugs/ /byang chub mchog la ji ltar reg gyur pa/ /'jig rten rnam 'dren mchog la de dag zhu/ /ji slad mngon du chos tshol bgyid ces na/ /bdud rnams</text></item>
<item><p>93b7</p><section>mdo sde</section><text>gzhom dang byang chub 'thob slad du/ /de nas zhu ba zhu ba'i sprul pa rnams/ /gang yin de la shAkya thub pas gsungs/ /'dren pas yang dag tshig gis de bstan nas/ /mi mchog de yi tshig rnams thos gyur te/ /dga' zhing mgu la rjes su yi rang nas/ /bde gshegs</text></item>
<item><p>94a1</p><section>mdo sde</section><text>phyag 'tshal de dag 'khod par gyur/ /sprul pa de dag der ni mi snang nas/ /gang dag de bzhin gshegs la zhu zhu ba/ /de dag gang nas mchi zhing ming ci zhes/ /de tshe 'khor kyang spu rnams zing zhes byed/ /'khor rnams bzhi po de dag gus pa yis/ /</text></item>
<item><p>94a2</p><section>mdo sde</section><text>rgyal ba la ni zhu bar mi spro ste/ /de tshe 'jig rten mgon po'i sprul pa sprul/ /de tshe dge slong kun dga' bzang po byung / /mgon po zhu ba 'di zhu de dag gang / /zhus nas kyang ni mi gda' ma mthong gyur/ /de dag su lags de dag su yi lags/ /mgon po bshad cing</text></item>
<item><p>94a3</p><section>mdo sde</section><text>the tshom bsal du gsol/ /smon lam dpa' bo ldan pa'i go cha ltos/ /de yis byin gyis brlabs nas 'dir lhags te/ /shar phyogs kyi ni 'jig rten khams kyi tshul/ /grangs med dag nas de dag lhags pa yin/ /dpa' bo 'jig rten phan phyir gang lhags pa/ /rnam</text></item>
<item><p>94a4</p><section>mdo sde</section><text>par bltas nas dong bar gyur pa ste/ /bsam pa dag pa byang chub phyir spyod pa/ /de yi smon lam de ni de 'dra 'o/ /de dag dge bas nges par sangs rgyas mthong / /de dag 'dir ni de la sgyid mi lug /tshul khrims kyis kyang dman par mi 'gyur te/ /thos pa mang zhing pha rol</text></item>
<item><p>94a5</p><section>mdo sde</section><text>phyin pas 'phags/ /de dag thabs shes pa la shin tu bslabs/ /mngal gyi gnas su 'gro bar mi 'gyur te/ /'khor ba'i tshe na tshe rabs tshe rabs su/ /de dag chos kyi sems rgyud brjed mi 'gyur/ /rtag tu sangs rgyas rnams dang mngon du phrad/ /rtag tu 'phags pa rnams</text></item>
<item><p>94a6</p><section>mdo sde</section><text>dang 'grogs par 'gyur/ /dpa' bo de yis sems can 'dir mthong rnams/ /rtag tu de la rab tu 'byung ba 'thob/ /mthong ma thag tu dge bas de 'dra ste/ /gang dag gzhan ma brjod pa de dag mang / /dpa' bo de yi yon tan gang yod pa/ /mang du bsgrags kyang mthar thug</text></item>
<item><p>94a7</p><section>mdo sde</section><text>'gyur ba med/ /dpa' bo shin tu gnas pa de yi ming / /de tshe bud med gang gis thos gyur pa/ /de ni phyin chad bud med dngos mi 'gyur/ /sems can dam pa'i mchog tu de 'gyur ro/ /skyes pa bud med gang gis ming thos shing / /thos nas de la'ang dga' ba skyed byed</text></item>
<item><p>94b1</p><section>mdo sde</section><text>la/ /sangs rgyas zhing der smon lam 'debs byed pa/ /lus zhig nas ni der yang skye bar 'gyur/ /zhing yang dag par skye bar 'gyur ba yin/ /skyes pa bud med 'on te gzhan yang rung / /gang gis ming thos nam zhig dad byed pa/ /thams cad byang chub ched las nyams</text></item>
<item><p>94b2</p><section>mdo sde</section><text>mi 'gyur/ /gang dag gcer bu'i sems can ma gtogs par/ /thos nas su zhig dga' ba skye mi 'gyur/ /sangs rgyas kyis kyang de ni yong ma gsungs/ /'on kyang de dag dge dang ldan par 'gyur/ /gang dag bsam pas ming yang thos pa ni/ /ji ltar rtsi yis</text></item>
<item><p>94b3</p><section>mdo sde</section><text>skyon rnams sel byed bzhin/ /sems can de dag gis ni der mthong ba/ /byang chub don du nges 'gyur the tshom med/ /gang zhig pa la sha yi 'dab thogs shing / /de dang der ni rtsi dag byed gyur na/ /de tshe kun nas sman gyi stobs kyis su/ /sus kyang der ni me la tshig mi</text></item>
<item><p>94b4</p><section>mdo sde</section><text>'gyur/ /gang tshe sbrul gdug gzi brjid drag po yis/ /dug gang de dag mi gdug byed 'gyur te/ /sa yi steng nas kun tu ston byed na/ /de 'dra'i sman brkos pas ni ci zhig bya/ /sbrul gdug dri ni gang dag snom byed pa/ /sbrul de thams cad 'chi ba'i dus byed 'gyur/ /</text></item>
<item><p>94b5</p><section>mdo sde</section><text>de ltar rtsi sman 'dra ba'i mi de ni/ /ming gis sangs rgyas mdzad pa byed par 'gyur/ /de tshe phyogs bcu dag tu bsgrags pa na/ /dpa' bo de yi ming ni sus thos pa/ /de yi ming gis las ni 'di byed de/ /bud med gang zag la ni reg mi 'gyur/ /gang gis mthong dang bsti</text></item>
<item><p>94b6</p><section>mdo sde</section><text>stang byed ci smos/ /de ni rgyal bas dge slong gang sprul pa/ /kun dga' bzang po zhes ni bya ba des/ /rgyal bas de skad bsgrags pa de 'dra ba/ /byang chub zhugs pa su mchis de la zhus/ /kun dga' bzang po go cha dpa' bo'i ming / /'jig rten khams 'dir yod</text></item>
<item><p>94b7</p><section>mdo sde</section><text>ces ngas thos na/ /zhum pa med pa'i yid kyis brjod par bya/ /de ltar bde bar gshegs pas zab bstan pa/ /rgyal ba'i byang chub yid ches dka' ba yi/ /sems can dge ba chung dang ldan pa lhags/ /da ltar nga yi tshe ni cung zad gnas/ /kun dga' 'di na</text></item>
<item><p>95a1</p><section>mdo sde</section><text>sems can mchog yod de/ /de ring kho nar 'khor du lhags par gyur/ /'jig rten mgon po gang dag 'dir lhags pa'i/ /go cha bsngags pa phyogs bcur bzlog mi nus/ /kun dga' bzang skyong rin chen 'byung gnas dang / /dkon mchog</text></item>
<item><p>95a2</p><section>mdo sde</section><text>'byung gnas dang ni ded dpon bzang / /yon tan sbas pa mkhas dang de bzhin du/ /dpa' bo bzang stobs gang yin de la ltos/ /chu zhes bya ba dang ni chu lha dang / /bzang skyong de bzhin dge slong ci 'dra rnams/ /ji ltar skyob 'gyur dge slong de dag ltos/ /de dag</text></item>
<item><p>95a3</p><section>mdo sde</section><text>rnams kyi go cha de bsam yas/ /don yod ces ni yongs su bsgrags gyur pa/ /de dag gis ni don yod go cha bgos/ /de dag mthong ba'ang don yod 'gyur ba yin/ /de dag bsnyen bkur byed pa smos ci dgos/ /kun dga' gang su dag gis de dag mthong / /gang</text></item>
<item><p>95a4</p><section>mdo sde</section><text>dag su yis ming yang thos gyur pa/ /de dag nam yang byang chub dogs pa med/ /de dag nam du'ang log par ltung mi 'gyur/ /de dag thams cad brtson pas tshogs pa yin/ /de dag thams cad shes pas tshogs par gyur/ /rtag tu tshul khrims phung pos de rtag</text></item>
<item><p>95a5</p><section>mdo sde</section><text>gnas/ /thams cad theg pa mchog la de ltar 'dud/ /kun dga' sangs rgyas zhing 'dir phyogs bcu yi/ /'jig rten da ltar gang dag su gnas pa/ /dpa' bo de ci go cha 'dod gyur pa/ /de la rgyal ba kun gyis bsngags pa brjod/ /gang gis bsngags</text></item>
<item><p>95a6</p><section>mdo sde</section><text>brjod rgyal ba de dag kyang / /byang chub sems dpas de tshe der shes te/ /shAkya khyu mchog 'jig rten mgon po dang / /byang chub zhugs pa'i dpa' bo dag blta'o/ /de thos nas kyang gsol ba btab gyur pa/ /mgon po mi mjed 'jig rten khams su mchi/ /</text></item>
<item><p>95a7</p><section>mdo sde</section><text>rgyal ba rnams kyi sku la bskor byas nas/ /byang chub sems dpa' de dag thams cad lhags/ /dge slong de dag gi yang ming thos nas/ /de tshe byang chub mchog tu 'dun pa bskyed/ /gang dag ming dang 'dun pas byang chub zhugs/ /de dag rgyal bas byang chub der</text></item>
<item><p>95b1</p><section>mdo sde</section><text>lung bstan/ /bskal pa grangs med dag tu las byas shing / /mi dge bsgrubs pa gang dag su yod pa/ /de phyir snyigs ma'i dus na de dag ni/ /nga dang lhan cig sangs rgyas zhing du lhags/ /nga yis byang chub mchog 'di thob gyur kyang / /de tshe sems can</text></item>
<item><p>95b2</p><section>mdo sde</section><text>blta bar spro ba med/ /gang dag phyi dus dge slong rnams 'byung ba/ /rtsub dang gtum dang shin tu rtsub pa yin/ /de tshe kun du 'jigs pa thos nas su/ /yang dang yang du brtson 'grus stobs bskyed cing / /mu ge'i dus su zan rjen sbyin pa byin/ /de dag rnams kyi</text></item>
<item><p>95b3</p><section>mdo sde</section><text>sbyin pa rtsub pa yin/ /de dag 'di la gus pa che byas nas/ /phyi dus 'jigs pa chen po de yi tshe/ /srog kyang btang nas don ni bya snyam ste/ /nga yi chos mchog spel zhing 'dzin par byed/ /dus de na ni mi dge'i las rnams kyi/ /smon lam gnas kyang 'jig rten</text></item>
<item><p>95b4</p><section>mdo sde</section><text>dag na yod/ /'di na las de dag ni byas pa na/ /de yi tshe na brnyas pa'i tshul du 'gyur/ /de dag der ni 'di 'dra'i chos thos nas/ /de tshe der ni chos min 'du shes 'gyur/ /chos 'di rgyal bas gsungs pa ma yin zhes/ /'jig rten phyin ci log la kun dga' ltos/ /</text></item>
<item><p>95b5</p><section>mdo sde</section><text>de tshe dge slong slob pas 'du byed la/ /rtag pa cung zad med ces skyo thob pas/ /de tshe mgo la me 'bar bzhin du rtogs/ /'chi med thob par bya phyir ma lus btsal/ /bstan 'di rab tu rnam par 'jig thos nas/ /der ni lha yang sdug bsngal dag tu gyur/ /de tshe</text></item>
<item><p>95b6</p><section>mdo sde</section><text>'jig pa mthong na mi rung zhes/ /de lta'i dus su shi yang bla snyam sems/ /bag tsha med pa'i sgrogs pa sgrogs pa yi/ /drang srong che de de ring bdag cag mthong / /'dren pa mchog gi zhal du lta byed cing / /kye ma rgyal bas bshad ces yi rang ngo / /dge slong bsam</text></item>
<item><p>95b7</p><section>mdo sde</section><text>gtan byed pa dag kyang mthong / /dbang thob rdzu 'phrul stobs kyis mkhas gyur pa/ /'di na ting 'dzin shes rab pha rol phyin/ /de dag phyi ma'i dus su ji ltar mthong / /sdig pa'i dge slong stobs dang ldan 'gyur zhing / /de tshe tshul ldan shin tu tshar bcad 'gyur/ /</text></item>
<item><p>96a1</p><section>mdo sde</section><text>gnas khang gnas pa tshegs kyis 'thob 'gyur zhing / /de tshe lha yid shin tu mi dga' 'gyur/ /kye ma kye ma bstan pa rab tu 'jig /gang gi don du de tshe dka' spyod pa/ /de dag dge slong sdig pas tshar bcad 'gyur/ /bstan pa 'jig par 'gyur ba</text></item>
<item><p>96a2</p><section>mdo sde</section><text>'di la ltos/ /'dir ni phan tshun kun du dga' bar 'gyur/ /des pa rnams la de dag bsngags min brjod/ /sangs rgyas la ni 'khrug long byed pa dag /de dag khyim na gnas par 'dzin par 'gyur/ /dge bsnyen ma dang 'dre bar byed 'gyur zhing / /de na de</text></item>
<item><p>96a3</p><section>mdo sde</section><text>dag lag pa gcig tu byed/ /rgyal ba'i bstan la ma gus gyur nas su/ /byang chub mchog kyang spong bar byed par 'gyur/ /dkon mchog gsum la mchog tu 'tshe 'gyur te/ /de dag rtag tu des pa rnams kyis spongs/ /khyu mchog rwa chag ma gyur ma rungs pa/ /</text></item>
<item><p>96a4</p><section>mdo sde</section><text>de bzhin tshul khrims ldan pas rnam par spongs/ /de tshe tshul khrims ldan pa dpyas 'gyur zhing / /de tshe dge slong sdig pas brnyas tshul 'gyur/ /'jigs chen phyin ci log gi dus su ni/ /skyo ba thob byos bag kyang yod par gyis/ /bde bar gshegs pa'i bstan la brtson</text></item>
<item><p>96a5</p><section>mdo sde</section><text>'grus skyed/ /de tshe 'jigs pa chen po 'byung bar 'gyur/ /sdig pa'i dge slong rnams dang phrad ma byed/ /de yi tshe na sdug bsngal gnas par 'gyur/ /de nas byang chub sems dpa' kun du bltas pa'i byang chub tu nges pa'i dge ba'i rtsa ba'i snying stobs kyi go cha bgos 'di lta ste</text></item>
<item><p>96a6</p><section>mdo sde</section><text>dper na/ skyes bu stobs dang ldan pa zhig gis lag pa bskum pa rkyong bar byed pa'am/ /brkyang ba skum par byed pa'i skad cig des de nas mi snang bar gyur nas 'jig rten gyi khams mi mjed 'dir 'ongs te/ /de bcom ldan 'das de bzhin gshegs pa shAkya thub pa ga la ba der</text></item>
<item><p>96a7</p><section>mdo sde</section><text>song ste phyin nas/ bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to/ /bcom ldan 'das bcom ldan 'das la gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam</text></item>
<item><p>96b1</p><section>mdo sde</section><text>zhes de bzhin gshegs pa bdud thams cad la sku kun tu ston pa'i khyu mchog snyun gsol lags so/ /bcom ldan 'das kyis bka' stsal pa/ rigs kyi bu ci bcom ldan 'das de snyun mi mnga'a'am/ stobs dang ldan nam/ 'gyur ba mi mnga' 'am/ gsol pa/ bcom</text></item>
<item><p>96b2</p><section>mdo sde</section><text>ldan 'das de lta lags so/ /'jig rten gyi khams de'i yang 'dab chags na 'jig rten gyi khams mtshan ldan zhes bya ba yod de/ de na de bzhin gshegs pa mtshan med nga ro zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems</text></item>
<item><p>96b3</p><section>mdo sde</section><text>dpa' rgyal tshab tshangs dbyangs nga ro zhes bya ba btang ngo / /de'i yang 'dab chags na 'jig rten gyi khams 'dzin med ces bya ba yod de/ de na de bzhin gshegs pa mtshan ma med pa'i nga ro zhes bya ba bzhugs te 'tsho zhing gzhes la chos kyang ston te/ bcom ldan 'das des</text></item>
<item><p>96b4</p><section>mdo sde</section><text>byang chub sems dpa' rgyal tshab mtshan nyid gcig pas mchod ces bya ba btang ngo / /de'i yang 'dab chags na 'jig rten gyi khams mtshan nyid med pa'i phyag rgya zhes bya ba yod de/ de na de bzhin gshegs pa pad ma'i mchog ces bya ba bzhugs te 'tsho zhing gzhes la chos</text></item>
<item><p>96b5</p><section>mdo sde</section><text>kyang ston te/ bcom ldan 'das des byang chub sems dpa' rgyal tshab pad ma rab tu gtor ba'i char pa zhes bya ba btang ngo / /de'i yang 'dab chags na 'jig rten gyi khams zla ba'i rgyal mtshan zhes bya ba yod de/ de na de bzhin gshegs pa rin chen 'byung ba'i dpal zhes bya ba</text></item>
<item><p>96b6</p><section>mdo sde</section><text>bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sna tshogs brtsegs zhes bya ba btang ngo / /de'i yang 'dab chags na 'jig rten gyi khams 'jam pa zhes bya ba yod de/ de na de bzhin gshegs pa rdul med blo gros zhes</text></item>
<item><p>96b7</p><section>mdo sde</section><text>bya ba bzhugs te/ 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mu khyud 'dzin ces bya ba btang ngo / /de'i yang 'dab chags na 'jig rten gyi khams me tog ces bya ba yod de/ de na de bzhin gshegs pa ye shes me tog</text></item>
<item><p>97a1</p><section>mdo sde</section><text>'byung zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sa 'dzin rab gnas zhes bya ba btang ngo / /de'i yang 'dab chags na 'jig rten gyi khams nam mkha' rnam par dag pa ces bya ba yod de/</text></item>
<item><p>97a2</p><section>mdo sde</section><text>de na de bzhin gshegs pa gzi brjid mngon par 'phags pa'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rin chen gdugs zhes bya ba btang ngo / /de'i yang 'dab chags na 'jig rten gyi khams mtshan</text></item>
<item><p>97a3</p><section>mdo sde</section><text>ma med pa zhes bya ba yod de/ /de na de bzhin gshegs pa rab tu zhi ba zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ud pa la zhes bya ba btang ngo / /de'i yang 'dab chags na 'jig rten gyi khams bde ba'i snying</text></item>
<item><p>97a4</p><section>mdo sde</section><text>po zhes bya ba yod de/ de na de bzhin gshegs pa rdul med khyu mchog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sems dpa' med ces bya ba btang ngo / /de'i yang 'dab chags na 'jig rten gyi khams</text></item>
<item><p>97a5</p><section>mdo sde</section><text>rdo rje'i snying po zhes bya ba yod de/ de na de bzhin gshegs pa 'gro ba thams cad so sor bag yangs pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab zab mo 'gyur byed ces bya ba btang ngo / /de'i yang 'dab chags</text></item>
<item><p>97a6</p><section>mdo sde</section><text>na 'jig rten gyi khams yon tan 'byung gnas zhes bya ba yod de/ de na de bzhin gshegs pa yon tan bsam gyis mi khyab pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab 'gro ba 'dzin ces bya ba btang</text></item>
<item><p>97a7</p><section>mdo sde</section><text>ngo / /de'i yang 'dab chags na 'jig rten gyi khams bde ldan zhes bya ba yod de/ de na de bzhin gshegs pa dga' ba 'byung ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rnam par rgyal ba'i sde zhes</text></item>
<item><p>97b1</p><section>mdo sde</section><text>bya ba btang ngo / /de'i yang 'dab chags na 'jig rten gyi khams gnod med ces bya ba yod de/ de na de bzhin gshegs pa mi 'jigs par gshegs pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dpa'</text></item>
<item><p>97b2</p><section>mdo sde</section><text>bo zhes bya ba btang ngo / /de'i yang 'dab chags na 'jig rten gyi khams ud pa la dmar pos khebs pa zhes bya ba yod de/ de na de bzhin gshegs pa spos kyis rgyags mdzad ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems</text></item>
<item><p>97b3</p><section>mdo sde</section><text>dpa' rgyal tshab spos mchog lhun po zhes bya ba btang ngo / /de'i yang 'dab chags na 'jig rten gyi khams kha lo sgyur ba zhes bya ba yod de/ de na de bzhin gshegs pa kun nas gzigs zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>97b4</p><section>mdo sde</section><text>sems dpa' rgyal tshab rtul ba mtha' yas zhes bya ba btang ngo / /de'i yang 'dab chags na 'jig rten gyi khams tshogs chen zhes bya ba yod de/ de na de bzhin gshegs pa mi 'jigs pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>97b5</p><section>mdo sde</section><text>sems dpa' rgyal tshab rnam par gnon ces bya ba btang ngo / /de'i yang 'dab chags na 'jig rten gyi khams 'jigs shing 'jigs su rung bas mi 'jigs pa zhes bya ba yod de/ de na de bzhin gshegs pa mi 'jigs pa brnyes pa zhes bya ba bzhugs te 'tsho zhing gzhes la chos</text></item>
<item><p>97b6</p><section>mdo sde</section><text>kyang ston te/ bcom ldan 'das des byang chub sems dpa' rgyal tshab phyogs su rab grags zhes bya ba btang ngo / /de'i yang 'dab chags na 'jig rten gyi khams zla ba zhes bya ba yod de/ de na de bzhin gshegs pa zla ba sgron ma zhes bya ba bzhugs te 'tsho zhing gzhes la chos kyang</text></item>
<item><p>97b7</p><section>mdo sde</section><text>ston te/ bcom ldan 'das des byang chub sems dpa' rgyal tshab sngon du 'gro zhes bya ba btang ngo / /de'i yang 'dab chags na 'jig rten gyi khams rab snang zhes bya ba yod de/ /de na de bzhin gshegs pa me sgron zhes bya ba bzhugs te 'tsho zhing gzhes la chos kyang ston te/ bcom</text></item>
<item><p>98a1</p><section>mdo sde</section><text>ldan 'das des byang chub sems dpa' rgyal tshab me 'dzin ces bya ba btang ngo / /de'i yang 'dab chags na 'jig rten gyi khams 'od ces bya ba yod de/ de na de bzhin gshegs pa rab tu 'bar zhes bya ba bzhugs te 'tsho zhing gzhes la chos kyang ston te/ bcom ldan 'das</text></item>
<item><p>98a2</p><section>mdo sde</section><text>des byang chub sems dpa' rgyal tshab rnam par bsgrags pa'i rgyal po zhes bya ba btang ngo / /de'i yang 'dab chags na 'jig rten gyi khams rab 'dren ces bya ba yod de/ de na de bzhin gshegs pa shin tu gyen du gshegs zhes bya ba bzhugs te 'tsho zhing gzhes la chos kyang ston te/</text></item>
<item><p>98a3</p><section>mdo sde</section><text>bcom ldan 'das des byang chub sems dpa' rgyal tshab shes rab mchog ces bya ba btang ngo / /de'i yang 'dab chags na 'jig rten gyi khams spos can zhes bya ba yod de/ de na de bzhin gshegs pa mchog gi nor bu zhes bya ba bzhugs te 'tsho zhing gzhes la chos kyang ston te/</text></item>
<item><p>98a4</p><section>mdo sde</section><text>bcom ldan 'das des byang chub sems dpa' rgyal tshab rab kyi blo gros zhes bya ba btang ngo / /de'i yang 'dab chags na 'jig rten gyi khams rdo rje 'byung zhes bya ba yod de/ de na de bzhin gshegs pa rdo rje rnam par gnon ces bya ba bzhugs te 'tsho zhing gzhes la chos kyang ston te/ bcom</text></item>
<item><p>98a5</p><section>mdo sde</section><text>ldan 'das des byang chub sems dpa' rgyal tshab yon tan 'byung gnas zhes bya ba btang ngo / /de'i yang 'dab chags na 'jig rten gyi khams nga ro can zhes bya ba yod de/ de na de bzhin gshegs pa ye shes dbang phyug rgyal po zhes bya ba bzhugs te 'tsho zhing gzhes la chos kyang</text></item>
<item><p>98a6</p><section>mdo sde</section><text>ston te/ bcom ldan 'das des byang chub sems dpa' rgyal tshab sred med kyi bu zhes bya ba btang ngo / /de'i yang 'dab chags na 'jig rten gyi khams dga' 'byung zhes bya ba yod de/ de na de bzhin gshegs pa ye shes kyi stobs kyis rnam par bsgrags zhes bya ba bzhugs</text></item>
<item><p>98a7</p><section>mdo sde</section><text>te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab smon lam rnam par bsgrags zhes bya ba btang ngo / /de'i yang 'dab chags na 'jig rten gyi khams bde 'byung zhes bya ba yod de/ de na de bzhin gshegs pa bde mchog ces bya ba</text></item>
<item><p>98b1</p><section>mdo sde</section><text>bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab skar rgyal zhes bya ba btang ngo / /de'i yang 'dab chags na 'jig rten gyi khams skya reng zhes bya ba yod de/ de na de bzhin gshegs pa yon tan rgyal po'i 'od ces bya</text></item>
<item><p>98b2</p><section>mdo sde</section><text>ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ded dpon zhes bya ba btang ngo / /de'i yang 'dab chags na 'jig rten gyi khams tog bzang po zhes bya ba yod de/ de na de bzhin gshegs pa dpal bzang po zhes bya ba</text></item>
<item><p>98b3</p><section>mdo sde</section><text>bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rnam par rgyal ba'i sde zhes bya ba btang ngo / /de'i yang 'dab chags na 'jig rten gyi khams tshangs pa'i dpal zhes bya ba yod de/ de na de bzhin gshegs pa tshangs pa'i dbyangs</text></item>
<item><p>98b4</p><section>mdo sde</section><text>nga ro zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rin chen dpal zhes bya ba btang ngo / /de'i yang 'dab chags na 'jig rten gyi khams me tog can zhes bya ba yod de/ de na de bzhin gshegs pa rin chen tog</text></item>
<item><p>98b5</p><section>mdo sde</section><text>ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rin chen dbang phyug ces bya ba btang ngo / /de'i yang 'dab chags na 'jig rten gyi khams pad ma'i dpal zhes bya ba yod de/ de na de bzhin gshegs pa pad ma 'byung</text></item>
<item><p>98b6</p><section>mdo sde</section><text>ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab pad ma dpal gyi snying po zhes bya ba btang ngo / /de'i yang 'dab chags na 'jig rten gyi khams 'byung ba'i dpal zhes bya ba yod de/ de na de bzhin gshegs</text></item>
<item><p>98b7</p><section>mdo sde</section><text>pa me tog sna tshogs zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ye shes brtson 'grus zhes bya ba btang ngo / /de'i yang 'dab chags na 'jig rten gyi khams bde ba zhes bya ba yod de/ de na de bzhin</text></item>
<item><p>99a1</p><section>mdo sde</section><text>gshegs pa bde ba'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab bde byed ces bya ba btang ngo / /de'i yang 'dab chags na 'jig rten gyi khams shi 'phos med ces bya ba yod de/</text></item>
<item><p>99a2</p><section>mdo sde</section><text>de na de bzhin gshegs pa pad ma mngon 'phags dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab me tog bzang zhes bya ba btang ngo / /de'i yang 'dab chags na 'jig rten gyi khams rab tu g.yo ba</text></item>
<item><p>99a3</p><section>mdo sde</section><text>zhes bya ba yod de/ de na de bzhin gshegs pa rtag tu dpung mgo mtho ba zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rtag tu spro ba zhes bya ba btang ngo / /de'i yang 'dab chags na 'jig rten gyi khams</text></item>
<item><p>99a4</p><section>mdo sde</section><text>rtag tu kun du 'khrugs zhes bya ba yod de/ de na de bzhin gshegs pa rtsi'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab snying rje chen po'i go cha zhes bya ba btang ngo / /de'i yang 'dab chags na 'jig</text></item>
<item><p>99a5</p><section>mdo sde</section><text>rten gyi khams brtan pa zhes bya ba yod de/ de na de bzhin gshegs pa dmigs pa mtha' yas pas gnas pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu rab gnas zhes bya ba btang ngo / /</text></item>
<item><p>99a6</p><section>mdo sde</section><text>de'i yang 'dab chags na 'jig rten gyi khams kun nas skabs kyi mtshan nyid ces bya ba yod de/ de na de bzhin gshegs pa khyu mchog mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab tshogs chen</text></item>
<item><p>99a7</p><section>mdo sde</section><text>zhes bya ba btang ngo / /de'i yang 'dab chags na 'jig rten gyi khams bai dUr+ya'i 'od ces bya ba yod de/ de na de bzhin gshegs pa 'od zer mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sems</text></item>
<item><p>99b1</p><section>mdo sde</section><text>tshad med pa'i go cha zhes bya ba btang ngo / /de'i yang 'dab chags na 'jig rten gyi khams gser 'od ces bya ba yod de/ de na de bzhin gshegs pa spyan mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal</text></item>
<item><p>99b2</p><section>mdo sde</section><text>tshab mig po che zhes bya ba btang ngo / /de'i yang 'dab chags na 'jig rten gyi khams ma smad pa zhes bya ba yod de/ de na de bzhin gshegs pa dmigs pa kun gyi khyu mchog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal</text></item>
<item><p>99b3</p><section>mdo sde</section><text>tshab dga' bo zhes bya ba btang ngo / /de'i yang 'dab chags na 'jig rten gyi khams gdugs kyis khebs pa zhes bya ba yod de/ de na de bzhin gshegs pa tshogs mchog mtha' yas khyu mchog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>99b4</p><section>mdo sde</section><text>sems dpa' rgyal tshab spyan ras gzigs nges pa'i go cha zhes bya ba btang ngo / /de'i yang 'dab chags na 'jig rten gyi khams rgyu skar gyi phreng ba can zhes bya ba yod de/ 'jig rten gyi khams rgyu skar gyi phreng ba can de na de bzhin gshegs pa rgyu skar gyi rgyal po zhes bya ba bzhugs te</text></item>
<item><p>99b5</p><section>mdo sde</section><text>'tsho zhing gzhes la chos kyang ston te/ bcom ldan 'das des byang chub sems dpa' rgyal tshab pad ma'i dpal zhes bya ba btang ngo / /de'i yang 'dab chags na 'jig rten gyi khams rin chen dra bas khebs zhes bya ba yod de/ de na de bzhin gshegs pa rgyu skar rgyal po zhes bya ba</text></item>
<item><p>99b6</p><section>mdo sde</section><text>bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab pad ma'i dpal zhes bya ba btang ngo / /de'i yang 'dab chags na 'jig rten gyi khams me tog ces bya ba yod de/ de na de bzhin gshegs pa spos mchog dpal zhes bya</text></item>
<item><p>99b7</p><section>mdo sde</section><text>ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab lag na pad ma zhes bya ba btang ngo / /de'i yang 'dab chags na 'jig rten gyi khams gser can zhes bya ba yod de/ de na de bzhin gshegs pa nam mkha'i dpal zhes bya</text></item>
<item><p>100a1</p><section>mdo sde</section><text>ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mig rnam par dag ces bya ba btang ngo / /de'i yang 'dab chags na 'jig rten gyi khams rnam par dag ces bya ba yod de/ de na de bzhin gshegs pa</text></item>
<item><p>100a2</p><section>mdo sde</section><text>mngon par 'phags pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mig ces bya ba btang ngo / /de'i yang 'dab chags na 'jig rten gyi khams mya ngan med ces bya ba yod de/ de na de bzhin gshegs</text></item>
<item><p>100a3</p><section>mdo sde</section><text>pa gsung mdzad ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab 'od byed ces bya ba btang ngo / /de'i yang 'dab chags na 'jig rten gyi khams rgyu skar zhes bya ba yod de/ de na de bzhin gshegs pa lhun po mngon du</text></item>
<item><p>100a4</p><section>mdo sde</section><text>'phags zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu rab gnas zhes bya ba btang ngo / /de'i yang 'dab chags na 'jig rten gyi khams rgyal tshab sna tshogs zhes bya ba yod de/ de na de bzhin gshegs pa</text></item>
<item><p>100a5</p><section>mdo sde</section><text>thogs pa med pa'i spyan zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sna tshogs sde zhes bya ba btang ngo / /de'i yang 'dab chags na 'jig rten gyi khams spos kyi ngad ldang zhes bya ba yod de/ de na de bzhin gshegs pa</text></item>
<item><p>100a6</p><section>mdo sde</section><text>rgya mtsho zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rgya mtsho'i phyag rgya zhes bya ba btang ngo / /de'i yang 'dab chags na 'jig rten gyi khams spos can zhes bya ba yod de/ de na de bzhin gshegs pa skar</text></item>
<item><p>100a7</p><section>mdo sde</section><text>mda' 'dzin ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab yid gnyis rnam par 'joms zhes bya ba btang ngo / /de'i yang 'dab chags na 'jig rten gyi khams tsan dan spos zhes bya ba yod de/ de na de bzhin</text></item>
<item><p>100b1</p><section>mdo sde</section><text>gshegs pa mtshan nyid gnyis pa'i tog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab grags pa'i sde zhes bya ba btang ngo / /de'i yang 'dab chags na 'jig rten gyi khams dga' ba bzang po zhes bya</text></item>
<item><p>100b2</p><section>mdo sde</section><text>ba yod de/ de na de bzhin gshegs pa zla ba dri ma med pa'i gzi brjid rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dgra rab tu 'joms pa zhes bya ba btang ngo / /de'i yang 'dab chags na 'jig rten gyi khams</text></item>
<item><p>100b3</p><section>mdo sde</section><text>dga' 'byung zhes bya ba yod de/ de na de bzhin gshegs pa ye shes dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab don gyi blo gros zhes bya ba btang ngo / /de'i yang 'dab chags na 'jig rten gyi khams</text></item>
<item><p>100b4</p><section>mdo sde</section><text>rnam par bsgrags zhes bya ba yod de/ de na de bzhin gshegs pa rnam par bsgrags pa'i stobs kyi rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dpa' bo zhes bya ba btang ngo / /de'i yang 'dab</text></item>
<item><p>100b5</p><section>mdo sde</section><text>chags na 'jig rten gyi khams yon tan can zhes bya ba yod de/ de na de bzhin gshegs pa yon tan rgyal po'i 'od ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab don gyi blo gros zhes bya ba btang ngo / /</text></item>
<item><p>100b6</p><section>mdo sde</section><text>de'i yang 'dab chags na 'jig rten gyi khams shin tu rnam par bsgoms zhes bya ba yod de/ de na de bzhin gshegs pa rin chen me zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dpas byin zhes bya ba</text></item>
<item><p>100b7</p><section>mdo sde</section><text>btang ngo / /de'i yang 'dab chags na 'jig rten gyi khams yid gnyis mnan ces bya ba yod de/ de na de bzhin gshegs pa yid gnyis thams cad yang dag par 'joms 'byung zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>101a1</p><section>mdo sde</section><text>rgyal tshab mi 'jigs pa zhes bya ba btang ngo / /de'i yang 'dab chags na 'jig rten gyi khams yon tan can zhes bya ba yod de/ de na de bzhin gshegs pa rim pa'i sras zhes bya ba bzhugs te 'tsho zhing gzhes la chos kyang ston te/ bcom ldan 'das</text></item>
<item><p>101a2</p><section>mdo sde</section><text>des byang chub sems dpa' rgyal tshab sgron ma 'dzin ces bya ba btang ngo / /de'i yang 'dab chags na 'jig rten gyi khams bzang ldan zhes bya ba yod de/ de na de bzhin gshegs pa tog gi rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des</text></item>
<item><p>101a3</p><section>mdo sde</section><text>byang chub sems dpa' rgyal tshab bshes gnyen zhes bya ba btang ngo / /de'i yang 'dab chags na 'jig rten gyi khams spos mchog ces bya ba yod de/ de na de bzhin gshegs pa pad ma'i dpal 'byung zhes bya ba bzhugs te 'tsho zhing gzhes la chos kyang ston te/ bcom ldan 'das</text></item>
<item><p>101a4</p><section>mdo sde</section><text>des byang chub sems dpa' rgyal tshab ye shes rab mchog ces bya ba btang ngo / /de'i yang 'dab chags na 'jig rten gyi khams tog bzang po zhes bya ba yod de/ de na de bzhin gshegs pa 'od zer rab btang zhes bya ba bzhugs te 'tsho zhing gzhes la chos kyang ston te/ bcom</text></item>
<item><p>101a5</p><section>mdo sde</section><text>ldan 'das des byang chub sems dpa' rgyal tshab thams cad bshes gnyen zhes bya ba btang ngo / /de'i yang 'dab chags na 'jig rten gyi khams sprin chen zhes bya ba yod de/ de na de bzhin gshegs pa byams pa zhes bya ba bzhugs te 'tsho zhing gzhes la chos kyang ston te/ bcom</text></item>
<item><p>101a6</p><section>mdo sde</section><text>ldan 'das des byang chub sems dpa' rgyal tshab skar rgyal zhes bya ba btang ngo / /de'i yang 'dab chags na 'jig rten gyi khams snang ba can zhes bya ba yod de/ de na de bzhin gshegs pa pad ma snang ba'i 'od zer ces bya ba bzhugs te 'tsho zhing gzhes la chos kyang ston te/</text></item>
<item><p>101a7</p><section>mdo sde</section><text>bcom ldan 'das des byang chub sems dpa' rgyal tshab chos 'phags zhes bya ba btang ngo / /de'i yang 'dab chags na 'jig rten gyi khams snyan pa zhes bya ba yod de/ de na de bzhin gshegs pa spyod pa khyad par can zhes bya ba bzhugs te 'tsho zhing gzhes la chos kyang ston</text></item>
<item><p>101b1</p><section>mdo sde</section><text>te/ bcom ldan 'das des byang chub sems dpa' rgyal tshab mngon du 'phags zhes bya ba btang ngo / /de'i yang 'dab chags na 'jig rten gyi khams dbang po'i gnas zhes bya ba yod de/ de na de bzhin gshegs pa mtha' yas rnam par gnon ces bya ba bzhugs te 'tsho zhing</text></item>
<item><p>101b2</p><section>mdo sde</section><text>gzhes la chos kyang ston te/ bcom ldan 'das des byang chub sems dpa' rgyal tshab bshes gnyen grags ldan zhes bya ba btang ngo / /de'i yang 'dab chags na 'jig rten gyi khams pad ma zhes bya ba yod de/ de na de bzhin gshegs pa rgya mtsho'i lhun po mngon du</text></item>
<item><p>101b3</p><section>mdo sde</section><text>'phags zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dkon mchog 'byung gnas zhes bya ba btang ngo / /de'i yang 'dab chags na 'jig rten gyi khams dga' ba zhes bya ba yod de/ de na de bzhin gshegs</text></item>
<item><p>101b4</p><section>mdo sde</section><text>pa shAkya thub pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dbang po zhes bya ba btang ngo / /de'i yang 'dab chags na 'jig rten gyi khams rtag tu brgyan ces bya ba yod de/ de na de bzhin gshegs pa</text></item>
<item><p>101b5</p><section>mdo sde</section><text>mthong ba don yod ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dpa' ba'i dpal zhes bya ba btang ngo / /de'i yang 'dab chags na 'jig rten gyi khams rnam par bsgrags zhes bya ba yod de/ de na de bzhin gshegs</text></item>
<item><p>101b6</p><section>mdo sde</section><text>pa thogs med dbyangs kyi nga ro zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab shin tu rab gnas zhes bya ba btang ngo / /de'i yang 'dab chags na 'jig rten gyi khams rtag tu rab brjod ces bya ba yod de/</text></item>
<item><p>101b7</p><section>mdo sde</section><text>de na de bzhin gshegs pa yon tan dpag tu med pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sgrogs byed ces bya ba btang ngo / /de'i yang 'dab chags na 'jig rten gyi khams zas kyi rgyal mtshan zhes</text></item>
<item><p>102a1</p><section>mdo sde</section><text>bya ba yod de/ de na de bzhin gshegs pa tha dad pa med pa'i go cha zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab thogs pa med pa'i go cha zhes bya ba btang ngo / /de'i yang 'dab chags na 'jig</text></item>
<item><p>102a2</p><section>mdo sde</section><text>rten gyi khams tsan dan dri bsung zhes bya ba yod de/ de na de bzhin gshegs pa 'od zer mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dri ma med pa'i dpal zhes bya ba btang ngo / /de'i yang 'dab</text></item>
<item><p>102a3</p><section>mdo sde</section><text>chags na 'jig rten gyi khams 'dren pa'i rgyal mtshan zhes bya ba yod de/ de na de bzhin gshegs pa spyan zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab lag na rin chen zhes bya ba btang ngo / /</text></item>
<item><p>102a4</p><section>mdo sde</section><text>byang chub sems dpa' de la sogs pa skye ba gcig gis thogs pa grangs med dpag tu med pa dag rgyal po'i khab 'od ma'i tshal bya ka lan da ka gnas pa ga la ba dang / bcom ldan 'das ga la ba der dong ste lhags nas bcom ldan 'das kyi zhabs la phyag 'tshal te/ bcom ldan</text></item>
<item><p>102a5</p><section>mdo sde</section><text>'das 'ba' zhig la phyag 'tshal zhing phyogs gcig tu 'khod do/ /de'i tshe lho phyogs su 'jig rten gyi khams grangs med dpag tu med pa dag 'das pa na de bzhin gshegs pa rin po che'i mdzod gcig pa zhes bya ba bzhugs te 'tsho zhing gzhes la chos kyang ston te/ bcom ldan</text></item>
<item><p>102a6</p><section>mdo sde</section><text>'das des nga'i 'og tu 'di bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes byang chub sems dpa' rgyu skar gyi phreng ba zhes bya ba bla na med pa yang dag par rdzogs pa'i byang chub tu lung bstan to/ /de nas byang chub sems dpa' sems</text></item>
<item><p>102a7</p><section>mdo sde</section><text>dpa' chen po rgyu skar gyi phreng bas snang ba chen po de mthong ste/ gsung bsal ba'i sgra de yang thos nas bcom ldan 'das de la zhus pa/ bcom ldan 'das gsung bsal ba'i sgra grag pa de su'i lags/ bcom ldan 'das des bka' stsal pa/ rgyu skar gyi phreng ba</text></item>
<item><p>102b1</p><section>mdo sde</section><text>'di nas byang phyogs su 'jig rten gyi khams grangs med dpag tu med pa dag 'das pa na 'jig rten gyi khams mi mjed ces bya ba yod de/ de na de bzhin gshegs pa shAkya thub pa zhes bya ba bzhugs te 'tsho zhing gzhes la 'di lta ste/ byang chub sems dpa'i sde snod kyi</text></item>
<item><p>102b2</p><section>mdo sde</section><text>chos kyi rnam grangs kyi chos kyang ston to/ /'khor der yang chos mnyan pa'i phyir byang chub sems dpa' sems dpa' chen po bsam gyis mi khyab pa'i go cha bgos pa dag 'dus te/ rgyu skar gyi phreng ba 'jig rten gyi khams gzhan na ni sems can rnams byang chub sems dpa'</text></item>
<item><p>102b3</p><section>mdo sde</section><text>de dag ji lta bu'i go cha dag gis go cha bgos pa'i go cha de lta bu dag gis stongs so/ /de nas bcom ldan 'das de la byang chub sems dpa' sems dpa' chen po rgyu skar gyi phreng bas 'di skad ces gsol to/ /bcom ldan 'das bcom ldan 'das de bzhin gshegs pa dgra</text></item>
<item><p>102b4</p><section>mdo sde</section><text>bcom pa yang dag par rdzogs pa'i sangs rgyas shAkya thub pa de la blta ba dang / phyag bgyi ba dang / bsnyen bkur bgyi ba dang / byang chub sems dpa' sems dpa' chen po bsam gyis mi khyab pa'i go cha bgos pa de dag blta ba'i slad du 'jig rten gyi khams mi mjed der</text></item>
<item><p>102b5</p><section>mdo sde</section><text>bdag mchi bar bgyi'o/ /bcom ldan 'das des bka' stsal pa/ rigs kyi bu de'i dus la da bab par shes na song shig /nga'i tshig gis gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun gsol</text></item>
<item><p>102b6</p><section>mdo sde</section><text>la/ rigs kyi bu khyod sangs rgyas kyi zhing der yang shes bzhin du spyod par gnas par byos shig /de ci'i phyir zhe na/ sangs rgyas kyi zhing de na byang chub sems dpa' de dag ni bsnyen par dka' ba'i phyir ro/ /de nas byang chub sems dpa' rgyu skar gyi phreng bas bcom</text></item>
<item><p>102b7</p><section>mdo sde</section><text>ldan 'das de'i zhabs la phyag 'tshal te/ bskor ba yang byas nas song ste/ de 'di lta ste dper na/ skyes bu stobs dang ldan pa zhig gis lag pa bskum pa rkyong bar byed pa'am/ lag pa brkyang ba skum par byed pa'i skad cig des 'jig rten gyi khams de nas mi snang bar</text></item>
<item><p>103a1</p><section>mdo sde</section><text>gyur nas 'jig rten gyi khams mi mjed 'dir 'dug ste/ de rgyal po'i khab 'od ma'i tshal bya ka lan da ka gnas pa ga la ba der song ste phyin nas/ bcom ldan 'das kyi zhabs la phyag 'tshal te/ bcom ldan 'das la 'di skad ces gsol to/ /bcom</text></item>
<item><p>103a2</p><section>mdo sde</section><text>ldan 'das bcom ldan 'das la gnod pa chung ngam/ nyam nga ba nyung ngam/ bskyod pa yang ngam/ stobs dang ldan nam/ bde bar reg pa la gnas sam zhes de bzhin gshegs pa rin po che'i mdzod gcig pa snyun gsol lags so/ /de nas bcom ldan 'das</text></item>
<item><p>103a3</p><section>mdo sde</section><text>kyis byang chub sems dpa' rgyu skar gyi phreng ba la 'di skad ces bka' stsal to/ /rigs kyi bu ci bcom ldan 'das de snyun mi mnga' 'am/ stobs dang ldan nam/ bde ba dang ldan nam/ 'gyur ba mi mnga' 'am/ gsol pa/ bcom ldan 'das de lta lags so/ /byang</text></item>
<item><p>103a4</p><section>mdo sde</section><text>chub sems dpa' sems dpa' chen po de la sogs pa skye ba gcig gis thogs pa grangs med dpag tu med pa dag lho phyogs nas sangs rgyas kyi zhing tha dad pa dag tu bcom ldan 'das ga la ba der dong ste phyin nas/ bcom ldan 'das kyi zhabs la phyag 'tshal te phyogs gcig</text></item>
<item><p>103a5</p><section>mdo sde</section><text>tu 'khod do/ /de'i tshe nub phyogs nas byang chub sems dpa' sems dpa' chen po skye ba gcig gis thogs pa grangs med dpag tu med pa dag bcom ldan 'das ga la ba der dong ste lhags nas/ bcom ldan 'das kyi zhabs la phyag 'tshal te phyogs gcig tu 'khod do/ /</text></item>
<item><p>103a6</p><section>mdo sde</section><text>bcom ldan 'das de bzhin gshegs pa rdul med rdul bral rnam grol 'das pa dang / ma 'ongs pa dang / da ltar byung ba la ma chags pa'i go cha'i sangs rgyas kyi zhing nas de dag gi dang po byang chub sems dpa' khyu mchog mtha' yas sangs rgyas kyi me tog kun tu ston pa'i</text></item>
<item><p>103a7</p><section>mdo sde</section><text>go cha zhes bya ba byang chub sems dpa' sems dpa' chen po grangs med dpag tu med pa rnams dang lhan cig tu 'jig rten gyi khams mi mjed ga la ba dang / bcom ldan 'das de bzhin gshegs pa shAkya thub pa ga la ba der song ste/ bcom ldan 'das kyi zhabs la phyag 'tshal nas/</text></item>
<item><p>103b1</p><section>mdo sde</section><text>gnod pa chung ngam/ nyam nga ba nyung ngam/ zhes snyun gsol te phyogs gcig tu 'dug go/ /de nas bcom ldan 'das kyis byang chub sems dpa' de la 'di skad ces bka' stsal to/ /rigs kyi bu khyod kyis don gyi dbang ci mthong nas 'jig rten gyi khams mi mjed 'dir</text></item>
<item><p>103b2</p><section>mdo sde</section><text>'ongs/ gsol pa/ bcom ldan 'das de bzhin gshegs pa'i byin gyi rlabs kyis 'jig rten gyi khams 'dir mchis lags mod kyi/ 'on kyang bcom ldan 'das bdag ni 'jig rten gyi khams de nyid na mchis kyang / 'jig rten gyi khams thams cad mthong zhing</text></item>
<item><p>103b3</p><section>mdo sde</section><text>de bzhin gshegs pa thams cad dang / byang chub sems dpa' thams cad kyang mthong lags te/ byang chub sems dpa' rnams ni 'di snyam du bdag cag 'jig rten gyi khams gzhan du 'dong bar bya'o/ /de bzhin gshegs pa gzhan yang blta bar bya'o/ /snyam</text></item>
<item><p>103b4</p><section>mdo sde</section><text>du mi sems lags so/ /de ci'i slad du zhe na/ byang chub sems dpa' de dag ni 'jig rten gyi khams de dag nyid na mchis kyang de bzhin gshegs pa thams cad mthong lags te/ bcom ldan 'das de'i slad du de bzhin gshegs pa'i thugs bskyed pa tsam gyis de bzhin</text></item>
<item><p>103b5</p><section>mdo sde</section><text>gshegs pa'i mthus bdag 'jig rten gyi khams 'dir mchis lags so/ /byang chub sems dpa' gzhan gang dag mchi ba de dag kyang / de bzhin gshegs pa'i sngon gyi smon lam gyi dbang gis de bzhin gshegs pa'i mthus mchis lags so/ /de'i tshe nub phyogs</text></item>
<item><p>103b6</p><section>mdo sde</section><text>nas de bzhin gshegs pa bdud rtsi'i me tog gi sangs rgyas kyi zhing dang / de bzhin du de bzhin gshegs pa bdud rtsi'i 'od dang / bkod pa dpag med dang / 'od zer dpag med dang / 'od dpag med dang / khyu mchog dpag med dang / rnam par gnon pa dpag med dang /</text></item>
<item><p>103b7</p><section>mdo sde</section><text>rgyu skar gcig pa dang / rgyu skar gyi phreng ba dang / rin chen gdugs dang / rgyu skar rgyal po dang / 'od kyi dkyil 'khor can dang / 'od kyi rgyal po dang / 'od zer mngon par 'phags pa'i dpal dang / 'od zer mtha' yas dang / khyu mchog dang / khyu mchog mtha' yas rnam</text></item>
<item><p>104a1</p><section>mdo sde</section><text>par gnon dang / thogs pa med pa'i dbyangs dang / sprin chen 'od zer dang / dra ba can gyi 'od zer dang / sangs rgyas me tog 'od zer dang / pad ma'i khyu mchog me tog dang / ri'i rgyal po dang / zla ba'i yon tan bdag po dang / 'od zer rab tu</text></item>
<item><p>104a2</p><section>mdo sde</section><text>btang ba dang / dpung mgo shin tu zlum pa dang / mthong ba don yod dang / rtse mo mngon par 'phags pa'i rgyal po dang / pad ma'i rtse mo mngon par 'phags pa'i rgyal po dang / de bzhin gshegs pa de dag la sogs pa'i sangs rgyas kyi zhing dag nas/ byang chub</text></item>
<item><p>104a3</p><section>mdo sde</section><text>sems dpa' skye ba gcig gis thogs pa grangs med dpag tu med pa dag 'jig rten gyi khams mi mjed 'dir lhags te/ lhags nas kyang rgyal po'i khab 'od ma'i tshal bya ka lan da ka gnas pa ga la ba dang / bcom ldan 'das ga la ba der dong ste bcom ldan 'das kyi zhabs la</text></item>
<item><p>104a4</p><section>mdo sde</section><text>mgo bos phyag 'tshal nas phyogs gcig tu 'khod do/ /de'i tshe byang phyogs su 'jig rten gyi khams grangs med dpag tu med pa dag 'das pa na 'jig rten gyi khams rgyu skar gyi phreng ba zhes bya ba yod de/ de na de bzhin gshegs pa don yod ming sgrogs zhes bya ba bzhugs</text></item>
<item><p>104a5</p><section>mdo sde</section><text>te 'tsho zhing gzhes la chos kyang ston te/ bcom ldan 'das des byang chub sems dpa' sems bskyed ma thag tu phyir mi ldog pa'i 'khor lo bskor bar nges pa'i go cha zhes bya ba bla na med pa yang dag par rdzogs pa'i byang chub tu lung bstan to/ /de nas byang chub sems dpa' des snang</text></item>
<item><p>104a6</p><section>mdo sde</section><text>ba chen po de mthong zhing gsung bsal ba'i sgra de yang thos nas/ bcom ldan 'das de bzhin gshegs pa don yod ming sgrogs de la des 'di skad ces gsol to/ /bcom ldan 'das 'od kun du gda' ba dang / gsung bsal ba'i sgra grag pa de de bzhin gshegs pa gang gi</text></item>
<item><p>104a7</p><section>mdo sde</section><text>lags/ de skad ces gsol pa dang / bcom ldan 'das des byang chub sems dpa' sems dpa' chen po sems bskyed ma thag tu phyir mi ldog pa'i 'khor lo bskor bar nges pa'i go cha la 'di skad ces bka' stsal to/ /rigs kyi bu sangs rgyas kyi zhing 'di nas lho phyogs</text></item>
<item><p>104b1</p><section>mdo sde</section><text>su 'jig rten gyi khams grangs med dpag tu med pa dag 'das pa na 'jig rten gyi khams mi mjed ces bya ba yod de/ de na de bzhin gshegs pa shAkya thub pa zhes bya ba bzhugs te 'tsho zhing gzhes la 'di lta ste/ byang chub sems dpa'i sde snod ces bya ba'i chos kyi rnam</text></item>
<item><p>104b2</p><section>mdo sde</section><text>grangs kyi chos kyang ston te/ snang ba de dang / gsung bsal ba'i sgra grag pa de ni de'i yin no/ /sangs rgyas kyi zhing der ni byang chub sems dpa' bsam gyis mi khyab pa'i go cha bgos pa dag skyes te/ de dag gis ming brjod pa tsam gyis phyogs bcu'i byang chub sems</text></item>
<item><p>104b3</p><section>mdo sde</section><text>dpa' rnams bla na med pa yang dag par rdzogs pa'i byang chub tu nges par 'gyur ro/ /de skad ces bka' stsal pa dang / de bzhin gshegs pa don yod ming sgrogs la byang chub sems dpa' sems bskyed ma thag tu phyir mi ldog pa'i 'khor lo bskor bar nges pa'i go chas</text></item>
<item><p>104b4</p><section>mdo sde</section><text>'di skad ces gsol to/ /bcom ldan 'das bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa sangs rgyas kyi zhing 'jig rten gyi khams mi mjed der bdag mchi bar bgyi'o/ /bcom ldan 'das des bka'</text></item>
<item><p>104b5</p><section>mdo sde</section><text>stsal pa/ rigs kyi bu de'i dus la da bab par shes na song shig /nga'i tshig gis gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun yang gsol cig /de nas byang chub sems dpa' de bcom</text></item>
<item><p>104b6</p><section>mdo sde</section><text>ldan 'das de'i zhabs la phyag 'tshal te/ bskor ba yang byas nas song ste/ de 'di lta ste dper na skyes bu stobs dang ldan pa zhig gis lag pa bskum pa rkyong bar byed pa'am/ brkyang ba skum par byed pa'i skad cig dang / thang cig dang / yud tsam des 'jig rten gyi</text></item>
<item><p>104b7</p><section>mdo sde</section><text>khams de nas mi snang bar gyur nas 'jig rten gyi khams mi mjed 'dir 'dug ste/ de bcom ldan 'das de bzhin gshegs pa shAkya thub pa ga la ba der song ste phyin nas/ bcom ldan 'das de'i zhabs la phyag 'tshal te phyogs gcig tu 'dug go/ /phyogs gcig tu</text></item>
<item><p>105a1</p><section>mdo sde</section><text>'dug nas kyang bcom ldan 'das la 'di skad ces gsol to/ /bcom ldan 'das bcom ldan 'das la gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes de bzhin gshegs pa don yod ming</text></item>
<item><p>105a2</p><section>mdo sde</section><text>sgrogs snyun gsol lags so/ /bcom ldan 'das kyis bka' stsal pa/ rigs kyi bu ci bcom ldan 'das de snyun mi mnga' 'am/ stobs dang ldan nam/ bde ba dang ldan nam/ 'gyur ba mi mnga' 'am/ des gsol pa/ bcom ldan 'das de lta lags so/ /</text></item>
<item><p>105a3</p><section>mdo sde</section><text>de'i tshe byang phyogs nas bcom ldan 'das de bzhin gshegs pa don yod ming sgrogs la sogs te/ bcom ldan 'das don yod rnam par gnon gyi sangs rgyas kyi zhing dang / de bzhin du don yod khyu mchog dang / don yod 'od zer dang / brtson 'grus mtha' yas dang /</text></item>
<item><p>105a4</p><section>mdo sde</section><text>sA la'i dbang po'i rgyal po dang / brtson pa mtha' yas dang / sA la rin po che dang / gdugs gcig pa dang / rgyu skar bkod pa dang / dkon mchog 'byung gnas dang / tsan dan khang pa dang / tsan dan spos kyi 'od dang / 'od mtha' yas dang / 'od kyi dkyil</text></item>
<item><p>105a5</p><section>mdo sde</section><text>'khor can dang / lhun po rnam dag dang / thogs pa med pa'i spyan dang / spyan mtha' yas dang / rin chen 'byung dang / kun gyi dpal dang / sangs rgyas me tog 'byung ba'i dpal dang / blo gros rab gnas dang / mtha' yas rnam par gnon dang / don yod dpal dang /</text></item>
<item><p>105a6</p><section>mdo sde</section><text>rin chen rnam par gnon dang / go cha mtha' yas dang / bkod pa mtha' yas dang / nam mkha'i dkyil 'khor 'od zer dang / mtshan ma med pa'i nga ro dang / rtsi'i rgyal po dang / bag tsha ba mi mnga' ba dang / spu zing zhes byed pa'i 'jigs bral dang / yon tan rgyal po'i 'od</text></item>
<item><p>105a7</p><section>mdo sde</section><text>dang / spyan ras gzigs kyi blo sgrub me tog dang / nam mkha'i rigs dang / nam mkha'i nga ro dang / nam mkha' bkod pa'i nga ro dang / de bzhin gshegs pa de dag dang / gzhan dag gis sangs rgyas kyi zhing dag nas byang chub sems dpa' sems dpa' chen po skye</text></item>
<item><p>105b1</p><section>mdo sde</section><text>ba gcig gis thogs pa dag 'jig rten gyi khams mi mjed ga la ba dang / bcom ldan 'das ga la ba der lhags te lhags nas kyang bcom ldan 'das kyi zhabs la phyag 'tshal te phyogs gcig tu 'khod do/ /de'i tshe 'og gi phyogs su 'jig rten gyi khams grangs med dpag</text></item>
<item><p>105b2</p><section>mdo sde</section><text>tu med pa dag 'das pa na 'jig rten gyi khams nam mkha'i dkyil 'khor rnam par dag ces bya ba yod de/ de na de bzhin gshegs pa spyan chen po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rim pa'i bu zhes bya</text></item>
<item><p>105b3</p><section>mdo sde</section><text>ba bla na med pa yang dag par rdzogs pa'i byang chub tu lung bstan to/ /de nas byang chub sems dpa' rim pa'i bus snang ba chen po de mthong ste/ gsung bsal ba'i sgra de yang thos so/ /thos nas kyang bcom ldan 'das de la 'di skad ces gsol to/ /bcom ldan 'das</text></item>
<item><p>105b4</p><section>mdo sde</section><text>'od kyi snang ba kun du gda' ba de dang / gsung bsal ba'i sgra grag pa de su'i lags/ bcom ldan 'das des bka' stsal pa/ rigs kyi bu steng gi phyogs su 'jig rten gyi khams grangs med dpag tu med pa dag 'das pa na 'jig rten gyi khams mi mjed ces bya ba</text></item>
<item><p>105b5</p><section>mdo sde</section><text>yod de/ de na de bzhin gshegs pa shAkya thub pa zhes bya ba bzhugs te 'tsho zhing gzhes la chos kyang ston te/ mthu de ni de'i yin no/ /de bzhin gshegs pa de ni da ltar byang chub sems dpa'i sde snod sems can thams cad yang dag par tshim par byed pa sems can</text></item>
<item><p>105b6</p><section>mdo sde</section><text>thams cad kyi the tshom gcod par byed pa zhes bya ba'i chos kyi rnam grangs yang dag par rab tu ston te/ mthu de lta bu de ni de'i yin no/ /'khor de na yang byang chub sems dpa' sems dpa' chen po go cha chen po bgos pa dpe med pa sems pa dag chos bstan pa de nyan par</text></item>
<item><p>105b7</p><section>mdo sde</section><text>byed de/ de dag gi ming brjod pa tsam gyis sems can rnams bla na med pa yang dag par rdzogs pa'i byang chub tu nges par 'gyur ro/ /de skad ces bka' stsal pa dang / bcom ldan 'das de la byang chub sems dpa' sems dpa' chen po rim pa'i bus 'di skad ces</text></item>
<item><p>106a1</p><section>mdo sde</section><text>gsol to/ /bcom ldan 'das shAkya thub pa de la blta ba dang / phyag bgyi ba dang / bsnyen bkur bgyi ba'i slad du 'jig rten gyi khams mi mjed der bdag mchi bar bgyi'o/ /bcom ldan 'das des bka' stsal pa/ rigs kyi bu de'i dus la da</text></item>
<item><p>106a2</p><section>mdo sde</section><text>bab par shes na song shig /nga'i tshig gis gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun yang gsol cig /de nas byang chub sems dpa' sems dpa' chen po rim pa'i bu bcom ldan 'das de'i</text></item>
<item><p>106a3</p><section>mdo sde</section><text>zhabs la phyag 'tshal te/ 'di lta ste dper na/ skyes bu stobs dang ldan pa zhig gis lag pa bskum pa rkyong bar byed pa'am/ brkyang ba skum par byed pa'i skad cig des 'jig rten gyi khams de nas mi snang bar gyur nas de 'jig rten gyi khams mi mjed 'dir 'dug ste/</text></item>
<item><p>106a4</p><section>mdo sde</section><text>de rgyal po'i khab 'od ma'i tshal bya ka lan da ka gnas pa ga la ba dang / bcom ldan 'das ga la ba der song ste phyin nas/ bcom ldan 'das la 'di skad ces gsol to/ /bcom ldan 'das bcom ldan 'das la gnod pa chung ngam/ nyam nga ba nyung ngam/ bskyod pa</text></item>
<item><p>106a5</p><section>mdo sde</section><text>yang ngam/ stobs dang bde bar reg pa la gnas sam zhes de bzhin gshegs pa spyan chen po snyun gsol lags so/ /de nas bcom ldan 'das kyis byang chub sems dpa' rim pa'i bu la 'di skad ces bka' stsal to/ /rigs kyi bu ci sangs rgyas kyi zhing de na bcom</text></item>
<item><p>106a6</p><section>mdo sde</section><text>ldan 'das de gnod pa chung ngam/ snyun mi mnga' 'am/ bde bar reg pa la gnas sam/ gsol pa/ bcom ldan 'das de lta lags so/ /de ltar de bzhin gshegs pa spyan chen po la sogs te/ bcom ldan 'das de bzhin gshegs pa mchog gi dpal</text></item>
<item><p>106a7</p><section>mdo sde</section><text>gyi sangs rgyas kyi zhing dang de bzhin du de bzhin gshegs pa pad ma'i dpal 'byung dang / seng ge'i dpal dang / don grub dang / dpal sbas dang / seng ge'i 'gram pa dang / shin tu rab tu gnas pa'i rgyal po dang / tshangs pa lhun po dang / spyan rnam par dag pa</text></item>
<item><p>106b1</p><section>mdo sde</section><text>dang / don yod pa'i gom pas rnam par gnon dang / spos kyi glang po che dang / spos kyi dpal dang / spos kyi lhun po dang / spyan tshad med pa dang / spos brtsegs dang / rin chen lhun po dang / shin tu rab gnas dang / shin tu rab tu gnas pa'i rgyal po dang /</text></item>
<item><p>106b2</p><section>mdo sde</section><text>sA la'i dbang po'i rgyal po dang / 'od kyi dkyil 'khor 'dzin dang / me sgron dang / skar mda' sgron ma dang / brtson 'grus don yod dang / shin tu yang dag brtags kyi go cha dang / seng ge dang / sems can gyi kha lo sgyur ba dang / rab mchog rab tu</text></item>
<item><p>106b3</p><section>mdo sde</section><text>gnas pa'i rgyal po'i sangs rgyas kyi zhing dang / de bzhin gshegs pa dgra bcom pa yang dag par rdzogs pa'i sangs rgyas de la sogs pa grangs med dpag tu med pa dag gi sangs rgyas kyi zhing dag nas byang chub sems dpa' sems dpa' chen po skye ba gcig</text></item>
<item><p>106b4</p><section>mdo sde</section><text>gis thogs pa grangs med dpag tu med pa dag 'jig rten gyi khams mi mjed ga la ba dang / bcom ldan 'das ga la ba der dong ste lhags nas/ bcom ldan 'das kyi zhabs la phyag 'tshal te phyogs gcig tu 'khod do// //bam po dgu pa/</text></item>
<item><p>106b5</p><section>mdo sde</section><text>de'i tshe steng gi phyogs su 'jig rten gyi khams grangs med dpag tu med pa dag 'das pa na 'jig rten gyi khams tsan dan spos kyi 'od ces bya ba yod de/ de na de bzhin gshegs pa yul mtha' yas par mngon par 'phags pa'i rgyal po zhes bya ba bzhugs te 'tsho zhing</text></item>
<item><p>106b6</p><section>mdo sde</section><text>gzhes la chos kyang ston te/ bcom ldan 'das des byang chub sems dpa' rgyal tshab nga ro dpag tu med ces bya ba bla na med pa yang dag par rdzogs pa'i byang chub tu lung bstan to/ /de nas byang chub sems dpa' nga ro dpag tu med kyis snang ba chen po de mthong zhing gsung</text></item>
<item><p>106b7</p><section>mdo sde</section><text>bsal ba'i sgra de yang thos nas/ de bcom ldan 'das de bzhin gshegs pa yul mtha' yas par mngon du 'phags pa'i rgyal po ga la ba der song ste/ phyin nas bcom ldan 'das de'i zhabs la mgo bos phyag 'tshal te gsol pa/ bcom ldan 'das 'od gda'</text></item>
<item><p>107a1</p><section>mdo sde</section><text>ba de dang gsung bsal ba'i sgra grag pa de su'i lags/ bcom ldan 'das des bka' stsal pa/ rigs kyi bu 'og gi phyogs su 'jig rten gyi khams grangs med dpag tu med pa dag 'das pa na 'jig rten gyi khams mi mjed ces bya ba yod de/ de na</text></item>
<item><p>107a2</p><section>mdo sde</section><text>de bzhin gshegs pa shAkya thub pa zhes bya ba bzhugs te 'tsho zhing gzhes la chos kyang ston te/ 'khor der yang chos mnyan pa'i phyir/ byang chub sems dpa' sems dpa' chen po dpe med pa sems pa dag 'dus par gyur te 'khod do/ /gsol pa bcom ldan 'das bcom</text></item>
<item><p>107a3</p><section>mdo sde</section><text>ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de'i thad du 'jig rten gyi khams mi mjed der bdag mchi bar bgyi'o/ /bcom ldan 'das des bka' stsal pa/ rigs kyi bu de'i dus la da bab par shes na song shig /nga'i</text></item>
<item><p>107a4</p><section>mdo sde</section><text>tshig gis gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun yang gsol cig /de nas byang chub sems dpa' nga ro dpag tu med pas bcom ldan 'das de'i zhabs la phyag 'tshal te bcom ldan 'das de la bskor</text></item>
<item><p>107a5</p><section>mdo sde</section><text>ba byas nas song ste/ 'di lta ste dper na skyes bu stobs dang ldan pa zhig gis lag pa bskum pa rkyong bar byed pa'am/ brkyang ba skum par byed pa'i skad cig des sangs rgyas kyi zhing de nas mi snang bar gyur nas/ 'jig rten gyi khams mi mjed 'dir 'dug ste/ de rgyal</text></item>
<item><p>107a6</p><section>mdo sde</section><text>po'i khab 'od ma'i tshal bya ka lan da ka gnas pa ga la ba dang / bcom ldan 'das ga la ba der song ste phyin nas/ bcom ldan 'das kyi zhabs la phyag 'tshal te phyogs gcig tu 'dug go/ /phyogs gcig tu 'dug nas kyang bcom ldan 'das la 'di skad ces gsol</text></item>
<item><p>107a7</p><section>mdo sde</section><text>to/ /bcom ldan 'das bcom ldan 'das la gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes de bzhin gshegs pa yul mtha' yas par mngon du 'phags pa'i rgyal po snyun gsol lags so/ /de nas</text></item>
<item><p>107b1</p><section>mdo sde</section><text>bcom ldan 'das kyis de la bka' stsal pa/ rigs kyi bu ci bcom ldan 'das de snyun mi mnga' 'am/ stobs dang ldan nam/ 'gyur ba mi mnga' 'am/ des gsol pa/ bcom ldan 'das de ltar lags so/ /de ltar de bzhin gshegs pa yul mtha' yas par mngon du</text></item>
<item><p>107b2</p><section>mdo sde</section><text>'phags pa'i rgyal po la sogs pa bcom ldan 'das de bzhin gshegs pa brtson 'grus mngon du 'phags pa'i rgyal po'i sangs rgyas kyi zhing dang / de bzhin du de bzhin gshegs pa yid gnyis yang dag 'joms dang / rgyu skar bzang po'i rgyal po dang / nyin mdzad dang /</text></item>
<item><p>107b3</p><section>mdo sde</section><text>'od mdzad dang / lhun po 'od dang / 'od kyi dkyil 'khor dang / rnam par dag pa'i 'od dang / zas kyi gdugs dang / spos kyi gdugs dang / rin chen gdugs dang / tsan dan gyi khang pa dang / dga' ba'i dpal dang / ri rab phung po dang / rin po che'i</text></item>
<item><p>107b4</p><section>mdo sde</section><text>'od dang / sA la'i dbang po'i rgyal po dang / tshangs pa'i dpal dang / rnam par dag pa'i spyan dang / bag tsha ba mi mnga' ba dang / spu zing zhes byed pa'i 'jigs pa dang bral ba dang / rin chen go cha mtha' yas dang / bla na med pa'i 'od zer dang / de bzhin gshegs pa</text></item>
<item><p>107b5</p><section>mdo sde</section><text>dra ba can gyi 'od kyi tog dang / de bzhin gshegs pa rgyu'i rgyal po'i sangs rgyas kyi zhing dang / sangs rgyas bcom ldan 'das de dag la sogs pa grangs med dpag tu med pa dag gi sangs rgyas kyi zhing dag nas byang chub sems dpa' sems dpa' chen po grangs med dpag</text></item>
<item><p>107b6</p><section>mdo sde</section><text>tu med pa dag 'jig rten gyi khams mi mjed ga la ba dang / rgyal po'i khab 'od ma'i tshal bya ka lan da ka gnas pa ga la ba dang / bcom ldan 'das ga la ba der song ste/ phyin nas bcom ldan 'das kyi zhabs la phyag 'tshal te phyogs gcig tu 'khod do/ /de'i tshe shar lho'i</text></item>
<item><p>107b7</p><section>mdo sde</section><text>phyogs mtshams su 'jig rten gyi khams grangs med dpag tu med pa dag 'das pa na 'jig rten gyi khams sangs rgyas pad ma'i me tog 'byung ba'i dpal zhes bya ba yod de/ de na de bzhin gshegs pa sangs rgyas thams cad kyi sku kun tu ston pa'i dpal zhes bya ba bzhugs</text></item>
<item><p>108a1</p><section>mdo sde</section><text>te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mya ngan bral zhes bya ba bla na med pa yang dag par rdzogs pa'i byang chub tu lung bstan to/ /de nas byang chub sems dpa' mya ngan bral gyis snang ba chen po de mthong</text></item>
<item><p>108a2</p><section>mdo sde</section><text>zhing gsung bsal ba'i sgra de yang thos so/ /thos nas kyang bcom ldan 'das de bzhin gshegs pa sangs rgyas thams cad kyi sku kun tu ston pa'i dpal de ga la ba der song ste/ bcom ldan 'das de'i zhabs la phyag 'tshal nas bcom ldan 'das de la 'di skad ces gsol</text></item>
<item><p>108a3</p><section>mdo sde</section><text>to/ /bcom ldan 'das 'od gda' ba de dang / gsung bsal ba'i sgra grag pa de su'i lags/ bcom ldan 'das des bka' stsal pa/ rigs kyi bu nub byang gi phyogs mtshams su 'jig rten gyi khams grangs med dpag tu med pa dag 'das pa na 'jig rten gyi khams</text></item>
<item><p>108a4</p><section>mdo sde</section><text>mi mjed ces bya ba yod de/ de na de bzhin gshegs pa shAkya thub pa zhes bya ba bzhugs te 'tsho zhing gzhes la chos kyang ston te/ 'di lta ste byang chub sems dpa' sems dpa' chen po bsam gyis mi khyab cing dpe med pa'i go cha bgos pa rnams la byang chub sems dpa'i</text></item>
<item><p>108a5</p><section>mdo sde</section><text>sde snod ces bya ba'i chos kyi rnam grangs yang dag par rab tu ston to/ /gsol pa/ bcom ldan 'das bcom ldan 'das shAkya thub pa de la blta ba dang / phyag bgyi ba dang / bsnyen bkur bgyi ba'i slad du 'jig rten gyi khams mi mjed der bdag mchi bar bgyi'o/ /bcom</text></item>
<item><p>108a6</p><section>mdo sde</section><text>ldan 'das des bka' stsal pa/ rigs kyi bu de'i dus la da bab par shes na song shig /nga'i tshig gis gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun yang gsol cig /de nas byang chub sems</text></item>
<item><p>108a7</p><section>mdo sde</section><text>dpa' mya ngan bral bcom ldan 'das de la phyag 'tshal nas song ste/ 'di lta ste dper na skyes bu stobs dang ldan pa zhig gis lag pa bskum pa rkyong bar byed pa'am/ brkyang ba skum par byed pa'i skad cig des 'jig rten gyi khams mi mjed 'dir 'ongs te/ de bcom ldan</text></item>
<item><p>108b1</p><section>mdo sde</section><text>'das de bzhin gshegs pa shAkya thub pa ga la ba der song nas/ bcom ldan 'das kyi zhabs la phyag 'tshal te phyogs gcig tu 'dug go/ /phyogs gcig tu 'dug nas kyang bcom ldan 'das la 'di skad ces gsol to/ /bcom ldan 'das bcom ldan 'das la gnod pa</text></item>
<item><p>108b2</p><section>mdo sde</section><text>chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes de bzhin gshegs pa sangs rgyas thams cad kyi sku kun tu ston pa'i dpal snyun gsol lags so/ /bcom ldan 'das kyis bka' stsal pa/ rigs kyi bu</text></item>
<item><p>108b3</p><section>mdo sde</section><text>ci bcom ldan 'das de snyun mi mnga'a'am/ stobs dang ldan nam/ 'gyur ba mi mnga'a'am/ gsol pa/ bcom ldan 'das de lta lags so/ /de ltar de bzhin gshegs pa sangs rgyas thams cad kyi sku kun tu ston pa la sogs pa bcom ldan 'das de bzhin</text></item>
<item><p>108b4</p><section>mdo sde</section><text>gshegs pa dmigs pa mtha' yas pa'i sangs rgyas kyi sku kun tu ston pa'i sangs rgyas kyi zhing dang / de bzhin du de bzhin gshegs pa pad ma bkod pa'i khyu mchog dang / dra ba can gyi 'od dang / 'od mtha' yas sangs rgyas me tog 'byung dang / rin chen sA la</text></item>
<item><p>108b5</p><section>mdo sde</section><text>dang / rin chen zla ba'i khyu mchog dang / rtsi'i rgyal po dang / sman dang / ye shes mchog dang / mngon du 'phags pa'i go cha dang / lhun po gong na med pa dang / sems bskyed ma thag tu chos kyi 'khor lo bskor ba dang / me tog brtsegs dang / me tog rab gtor dang /</text></item>
<item><p>108b6</p><section>mdo sde</section><text>rtag tu mdzes pa'i 'od zer dang / bla na med pa'i 'od zer dang / mi g.yos rnam par gnon dang / gom pas rnam par gnon dang / gom pa mtha' yas pas rnam par gnon dang / smon lam mtha' yas dang / spobs pa dpag med dang / khyu mchog mtha' yas</text></item>
<item><p>108b7</p><section>mdo sde</section><text>dang / smon lam nges pa dang / mngal 'gyur mdzad dang / skyon med 'gyur mdzad smon lam dang / dmigs pa'i go cha dang / sangs rgyas nam mkha' dang / 'byung ba'i dpal gyi sangs rgyas kyi zhing dang / de bzhin gshegs pa de dag dang / gzhan dag gi</text></item>
<item><p>109a1</p><section>mdo sde</section><text>sangs rgyas kyi zhing dag nas byang chub sems dpa' grangs med dpag tu med pa dag 'jig rten gyi khams mi mjed 'dir lhags nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /de'i tshe lho nub kyi phyogs</text></item>
<item><p>109a2</p><section>mdo sde</section><text>mtshams su 'jig rten gyi khams grangs med dpag tu med pa dag 'das pa na 'jig rten gyi khams bkra shis bzang po zhes bya ba yod de/ de na de bzhin gshegs pa don yod grub ces bya ba bzhugs te 'tsho zhing gzhes la chos kyang ston te/ bcom ldan 'das des</text></item>
<item><p>109a3</p><section>mdo sde</section><text>byang chub sems dpa' rgyal tshab don thams cad grub ces bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang 'ongs te zhes bya ba dang / de lta lags so zhes bya ba'i bar du snga ma bzhin du sbyar ro/ /de ltar de la sogs pa bcom ldan</text></item>
<item><p>109a4</p><section>mdo sde</section><text>'das de bzhin gshegs pa grub pa'i go cha'i sangs rgyas kyi zhing dang / de bzhin du de bzhin gshegs pa gtsug tor can dang / shin tu rab gnas go cha dang / go cha mtha' yas dang / mtshan gyi go cha dang / go cha mtha' yas dang / kun nas go cha dang / mar me mdzad</text></item>
<item><p>109a5</p><section>mdo sde</section><text>dang / 'od mdzad dang / mdzod gcig pa dang / sku mi mnga' ba dang / dra ba can gyi 'od zer dang / brtson 'grus mtha' yas dang / rtse mo dang / rtse mo mngon du 'phags dang / 'od kyi dkyil 'khor can dang / rnam par gzigs dang / don yod ming sgrogs dang / 'jigs</text></item>
<item><p>109a6</p><section>mdo sde</section><text>pa dang / bag tsha ba thams cad rnam par 'joms mdzad dang / yon tan mtha' yas rgyal po'i 'od dang / phyir rgol ba thams cad nges par 'joms dang / bdud thams cad kyi yul las 'das pa dang / dpag med me tog dang / bdud rtsi 'dzin dang / dbyangs kyi nga ro</text></item>
<item><p>109a7</p><section>mdo sde</section><text>dpag med dang / 'od zer brtsegs dang / snang ba'i dpal dang / gnyis med bral ba'i dkyil 'khor can dang / 'chi med rtogs pa'i me tog 'od zer dang / bdud rtsi'i dbyangs dang / lhun po'i 'od dang / shin tu mthong dang / spyan dang / mchog gi tshogs</text></item>
<item><p>109b1</p><section>mdo sde</section><text>can dang / rin chen me tog dang / rin chen 'byung dang / zla ba'i me tog dang / sems can kun gyi go cha dang / snying po thams cad 'gyur mdzad dang / spobs pa mtha' yas dang / rtsod pa dang / bag tsha ba mi mnga' ba dang / dmigs pa thams cad spobs pas spyod pa</text></item>
<item><p>109b2</p><section>mdo sde</section><text>dang / sangs rgyas bcom ldan 'das de dag dang / gzhan dag gis sangs rgyas kyi zhing dag nas byang chub sems dpa' sems dpa' chen po skye ba gcig gis thogs pa dag 'jig rten gyi khams mi mjed ga la ba dang / bcom ldan 'das ga la ba der lhags nas bcom</text></item>
<item><p>109b3</p><section>mdo sde</section><text>ldan 'das shAkya thub pa'i zhabs la mgo bos phyag 'tshal te phyogs gcig tu 'khod do/ /de'i tshe nub byang gi phyogs mtshams su 'jig rten gyi khams grangs med dpag tu med pa dag 'das pa na 'jig rten gyi khams tsan dan spos zhes bya ba yod de/ de na de bzhin gshegs</text></item>
<item><p>109b4</p><section>mdo sde</section><text>pa kun du spos kyi 'od zer ces bya ba bzhugs te 'tsho zhing gzhes la chos kyang ston to/ /bcom ldan 'das des byang chub sems dpa' kun tu bzang po zhes bya ba rgyal tshab du dbang bskur to zhes bya ba nas/ de yang 'ongs te zhes bya ba dang / de lta lags so zhes bya ba'i bar du</text></item>
<item><p>109b5</p><section>mdo sde</section><text>snga ma bzhin du sbyar ro/ /de ltar bcom ldan 'das de bzhin gshegs pa kun du spos kyi 'od zer la sogs pa bcom ldan 'das de bzhin gshegs pa spos kyi glang po che dang / spos kyi khyu mchog dang / spos kyi khang pa dang / 'od kyi dkyil 'khor can dang / 'od zer gyi rgyal po</text></item>
<item><p>109b6</p><section>mdo sde</section><text>dang / pad ma mngon du 'phags pa'i rgyal po dang / sangs rgyas khyu mchog dang / khyu mchog mtha' yas dang / go cha bzang po dang / shin tu go cha bgos pa'i dpal dang / me tog rab gtor dang / me tog gdugs kyi phreng ba dang / me tog khang pa dang / gser gyi me tog</text></item>
<item><p>109b7</p><section>mdo sde</section><text>dang / spos kyi me tog dang / lhun po'i rgyal po dang / sems can kun las mngon par 'phags pa'i go cha dang / sems can thams cad skyon med 'gyur mdzad dang / legs par spyad pa'i go cha dang / kun tu btang ba'i 'od zer rab btang dang / pad ma rab gtor 'byung ba'i</text></item>
<item><p>110a1</p><section>mdo sde</section><text>dpal dang / rin chen dra ba dang / mngon du 'phags pa'i rgyal po dang / sangs rgyas kyi zhing gdugs gcig pas khyab pa dang / rgyu skar gyi rgyal po dang / dpung mgo shin tu zlum pa dang / shin tu yang dag zhugs kyi rgyal po dang / spos ldan dang / ye shes mtha'</text></item>
<item><p>110a2</p><section>mdo sde</section><text>yas khyu mchog dang / don yod go cha bgos dang / mthong ba don yod dang / thogs pa med pa'i spyan dang / sems dang po bskyed pa dang ldan pa'i mi 'khrugs pa dang / spyan mtha' yas dang / mar me'i bdag po dang / kun du snang ba dang / snang ba'i 'od zer dang / sangs rgyas</text></item>
<item><p>110a3</p><section>mdo sde</section><text>kyi zhing du sems can thams cad gcad du med pa'i spobs pa dang / rdul med rdul bral rnam par gnon dang / gom pa med kyis rnam par gnon dang / sangs rgyas bcom ldan 'das de dag la sogs pa'i sangs rgyas kyi zhing dag nas byang chub sems dpa' sems dpa' chen</text></item>
<item><p>110a4</p><section>mdo sde</section><text>po skye ba gcig gis thogs pa grangs med dpag tu med pa dag 'jig rten gyi khams mi mjed ga la ba dang / bcom ldan 'das ga la ba der song ste lhags nas bcom ldan 'das kyi zhabs la phyag 'tshal te phyogs gcig tu 'khod do/ /de'i tshe byang shar gyi phyogs mtshams su 'jig</text></item>
<item><p>110a5</p><section>mdo sde</section><text>rten gyi khams grangs med dpag tu med pa dag 'das pa na 'jig rten gyi khams mngon du bgrod bya zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas mya ngan thams cad sel mdzad ces bya ba bzhugs te 'tsho zhing gzhes la chos kyang ston te/</text></item>
<item><p>110a6</p><section>mdo sde</section><text>bcom ldan 'das des byang chub sems dpa' rgyal tshab don yod ming sgrol zhes bya ba bla na med pa yang dag par rdzogs pa'i byang chub tu lung bstan to zhes bya ba nas/ de yang bcom ldan 'das shAkya thub pa la chos mnyan pa'i phyir 'ongs te zhes bya ba dang / de lta lags so zhes bya ba'i</text></item>
<item><p>110a7</p><section>mdo sde</section><text>bar du snga ma bzhin du sbyar ro/ /de ltar bcom ldan 'das de bzhin gshegs pa mya ngan thams cad sel mdzad la sogs pa 'jig rten gyi khams mngon du bgrod bya de'i yang pha rol na 'jig rten gyi khams mya ngan med ces bya ba yod de/ de na de bzhin gshegs pa mya ngan bral zhes bya ba</text></item>
<item><p>110b1</p><section>mdo sde</section><text>bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab 'od chen po zhes bya ba bcom ldan 'das kyis chos kyi skyes bkur te btang ngo / /de'i yang 'dab chags na 'jig rten gyi khams dga' ba zhes bya ba yod de/ de na de bzhin</text></item>
<item><p>110b2</p><section>mdo sde</section><text>gshegs pa 'byung ba'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab lag pa mtha' yas zhes bya ba btang ngo / /de'i yang 'dab chags na 'jig rten gyi khams yon tan 'byung zhes bya ba yod de/ de na</text></item>
<item><p>110b3</p><section>mdo sde</section><text>de bzhin gshegs pa yon tan rgyal po'i 'od ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab phyad pa'i blo gros zhes bya ba btang ngo / /de'i yang 'dab chags na 'jig rten gyi khams gser gyi dra bas kun du khebs</text></item>
<item><p>110b4</p><section>mdo sde</section><text>pa zhes bya ba yod de/ de na de bzhin gshegs pa lhun po mchog ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab seng ge'i lhun po zhes bya ba btang ngo / /de'i yang 'dab chags na 'jig rten gyi khams spos kyi 'od ces</text></item>
<item><p>110b5</p><section>mdo sde</section><text>bya ba yod de/ de na de bzhin gshegs pa spos kyis rgyags par mdzad ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dbyangs kyis byin zhes bya ba btang ngo / /de'i yang 'dab chags na 'jig rten gyi khams</text></item>
<item><p>110b6</p><section>mdo sde</section><text>rin chen brtsegs zhes bya ba yod de/ de na de bzhin gshegs pa kauN+Di n+ya zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab mtshan nyid gnyis pa'i dpal zhes bya ba btang ngo / /de'i yang 'dab chags na 'jig rten</text></item>
<item><p>110b7</p><section>mdo sde</section><text>gyi khams brtan pa zhes bya ba yod de/ de na de bzhin gshegs pa mthu dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab tshangs pas byin zhes bya ba btang ngo / /de'i yang 'dab chags na 'jig rten gyi khams ud pa</text></item>
<item><p>111a1</p><section>mdo sde</section><text>la zhes bya ba yod de/ de na de bzhin gshegs pa ud pa la dmar po'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab pad ma 'byung zhes bya ba btang ngo / /de'i yang 'dab chags na 'jig</text></item>
<item><p>111a2</p><section>mdo sde</section><text>rten gyi khams ku mu da zhes bya ba yod de/ de na de bzhin gshegs pa ku mu da 'byung ba zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab 'jigs pa med ces bya ba btang ngo / /de'i yang 'dab chags na 'jig rten</text></item>
<item><p>111a3</p><section>mdo sde</section><text>gyi khams rab sgrogs zhes bya ba yod de/ de na de bzhin gshegs pa spyan btud ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab gong na med pa'i gzi brjid ces bya ba btang ngo / /de'i yang 'dab chags na 'jig</text></item>
<item><p>111a4</p><section>mdo sde</section><text>rten gyi khams spos bkod pa zhes bya ba yod de/ de na de bzhin gshegs pa mchog gi tshogs can zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab brtul zhugs bzang po zhes bya ba btang ngo / /de'i yang 'dab</text></item>
<item><p>111a5</p><section>mdo sde</section><text>chags na 'jig rten gyi khams snang ba zhes bya ba yod de/ de na de bzhin gshegs pa snang ba mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dpal gyi snying po zhes bya ba btang ngo / /de'i yang 'dab chags</text></item>
<item><p>111a6</p><section>mdo sde</section><text>na 'jig rten gyi khams tsan dan spos zhes bya ba yod de/ de na de bzhin gshegs pa zla ba 'phags pa'i 'od zer ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab phyogs kyi sgron ma zhes bya ba btang ngo / /de'i yang 'dab</text></item>
<item><p>111a7</p><section>mdo sde</section><text>chags na 'jig rten gyi khams snang ba zhes bya ba yod de/ de na de bzhin gshegs pa phyogs su rnam par bsgrags zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rnam par bsgrags pa'i stobs kyi rgyal po zhes bya ba btang</text></item>
<item><p>111b1</p><section>mdo sde</section><text>ngo / /de'i yang 'dab chags na 'jig rten gyi khams zla ba zhes bya ba yod de/ de na de bzhin gshegs pa skar ma'i rgyal po tshogs kyi bdag po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab grags pa'i sde</text></item>
<item><p>111b2</p><section>mdo sde</section><text>zhes bya ba btang ngo / /de'i yang 'dab chags na 'jig rten gyi khams kun du snang ba'i dpal zhes bya ba yod de/ de na de bzhin gshegs pa snang ba mtha' yas dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa'</text></item>
<item><p>111b3</p><section>mdo sde</section><text>rgyal tshab dri ma med pa'i tog ces bya ba btang ngo / /de'i yang 'dab chags na 'jig rten gyi khams spos snang zhes bya ba yod de/ de na de bzhin gshegs pa spos med mchog gi lhun po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>111b4</p><section>mdo sde</section><text>sems dpa' rgyal tshab rnam par rgyal ba srung ba can zhes bya ba btang ngo / /de'i yang 'dab chags na 'jig rten gyi khams mi 'jigs pa zhes bya ba yod de/ de na de bzhin gshegs pa mi 'jigs pa zhes bya ba bzhugs te 'tsho zhing gzhes la chos kyang ston te/ bcom ldan 'das</text></item>
<item><p>111b5</p><section>mdo sde</section><text>des byang chub sems dpa' rgyal tshab skye bo'i dbang po zhes bya ba btang ngo / /de'i yang 'dab chags na 'jig rten gyi khams bde mchog ces bya ba yod de/ de na de bzhin gshegs pa bde 'byung dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang</text></item>
<item><p>111b6</p><section>mdo sde</section><text>chub sems dpa' rgyal tshab yid gnyis zhes bya ba btang ngo / /de'i yang 'dab chags na 'jig rten gyi khams snang ba mtha' yas zhes bya ba yod de/ de na de bzhin gshegs pa yon tan mtha' yas spyod pa 'byung ba'i dpal zhes bya ba bzhugs te 'tsho zhing gzhes la chos kyang ston te/</text></item>
<item><p>111b7</p><section>mdo sde</section><text>bcom ldan 'das des byang chub sems dpa' rgyal tshab 'gro ba'i dbang po zhes bya ba btang ngo / /de'i yang 'dab chags na 'jig rten gyi khams brgyan pa zhes bya ba yod de/ de na de bzhin gshegs pa yon tan kun gyis so sor brgyan ces bya ba bzhugs te 'tsho zhing gzhes la chos kyang</text></item>
<item><p>112a1</p><section>mdo sde</section><text>ston te/ bcom ldan 'das des byang chub sems dpa' rgyal tshab dga' spyod ces bya ba btang ngo / /de'i yang 'dab chags na 'jig rten gyi khams pad ma'i dra bas kun du khebs zhes bya ba yod de/ de na de bzhin gshegs pa me tog rgyal po zhes bya ba bzhugs te</text></item>
<item><p>112a2</p><section>mdo sde</section><text>'tsho zhing gzhes la chos kyang ston te/ bcom ldan 'das des byang chub sems dpa' rgyal tshab me tog 'byung ba mngon du 'phags pa'i dpal zhes bya ba btang ngo / /de'i yang 'dab chags na 'jig rten gyi khams rgyal mtshan sna tshogs zhes bya ba yod de/ de na de bzhin gshegs pa</text></item>
<item><p>112a3</p><section>mdo sde</section><text>phas ma pham pa'i rgyal mtshan zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab phas ma pham pa zhes bya ba btang ngo / /de'i yang 'dab chags na 'jig rten gyi khams brtan pa zhes bya ba yod de/ de na de bzhin</text></item>
<item><p>112a4</p><section>mdo sde</section><text>gshegs pa dbang sbas 'od zer zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab kun nas sbas zhes bya ba btang ngo / /de'i yang 'dab chags na 'jig rten gyi khams dga' ba zhes bya ba yod de/ de na de bzhin</text></item>
<item><p>112a5</p><section>mdo sde</section><text>gshegs pa pad ma 'jigs byed mngon du 'phags pa'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ye shes sman ces bya ba btang ngo / /de'i yang 'dab chags na 'jig rten gyi khams bde ba zhes bya ba yod</text></item>
<item><p>112a6</p><section>mdo sde</section><text>de/ de na de bzhin gshegs pa spyod pa tha dad med 'byung zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab spyod pa tha dad med ces bya ba btang ngo / /de'i yang 'dab chags na 'jig rten gyi khams dga' ba zhes bya ba yod de/</text></item>
<item><p>112a7</p><section>mdo sde</section><text>de na de bzhin gshegs pa nga ro bsdams zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab nga ro 'bar zhes bya ba btang ngo / /de'i yang 'dab chags na 'jig rten gyi khams bde ba'i dpal zhes bya ba yod de/ de na de bzhin</text></item>
<item><p>112b1</p><section>mdo sde</section><text>gshegs pa nam mkha'i dkyil 'khor rnam par dag ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab lhun po mchog ces bya ba btang ngo / /de'i yang 'dab chags na 'jig rten gyi khams mngon dga' zhes bya ba yod</text></item>
<item><p>112b2</p><section>mdo sde</section><text>de/ de na de bzhin gshegs pa mtshan ma med pa'i nga ro nges pa'i dbyangs zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab spyan ras gzigs kyi nga ro zhes bya ba btang ngo / /de'i yang 'dab chags na 'jig rten</text></item>
<item><p>112b3</p><section>mdo sde</section><text>gyi khams 'byung ba zhes bya ba yod de/ de na de bzhin gshegs pa mngon du 'phags pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab ci 'jigs zhes bya ba btang ngo / /de'i yang 'dab chags na 'jig</text></item>
<item><p>112b4</p><section>mdo sde</section><text>rten gyi khams tshangs ldan zhes bya ba yod de/ de na de bzhin gshegs pa tshangs pa'i dpal zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab tshangs pas mchod ces bya ba btang ngo / /de'i yang 'dab chags</text></item>
<item><p>112b5</p><section>mdo sde</section><text>na 'jig rten gyi khams spos can zhes bya ba yod de/ de na de bzhin gshegs pa thogs pa med pa'i spos kyi glang po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab dbang pos byin zhes bya ba btang ngo / /de'i yang 'dab chags na</text></item>
<item><p>112b6</p><section>mdo sde</section><text>'jig rten gyi khams pad ma can zhes bya ba yod de/ de na de bzhin gshegs pa lhun po'i 'od ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab rgya mtsho zhes bya ba btang ngo / /de'i yang 'dab chags na 'jig</text></item>
<item><p>112b7</p><section>mdo sde</section><text>rten gyi khams mar me byed ces bya ba yod de/ de na de bzhin gshegs pa sgron ma mdzad ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab sprin gyi 'od zer ces bya ba btang ngo / /de'i yang 'dab chags</text></item>
<item><p>113a1</p><section>mdo sde</section><text>na 'jig rten gyi khams snyan pa zhes bya ba yod de/ de na de bzhin gshegs pa pad ma mchog gi 'od zer ces bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab chos kyi 'byung gnas zhes bya ba btang</text></item>
<item><p>113a2</p><section>mdo sde</section><text>ngo / /de'i yang 'dab chags na 'jig rten gyi khams bde ba can zhes bya ba yod de/ de na de bzhin gshegs pa grags pa ldan zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab lhun pos byin zhes bya ba</text></item>
<item><p>113a3</p><section>mdo sde</section><text>btang ngo / /de'i yang 'dab chags na 'jig rten gyi khams shin tu rab gnas zhes bya ba yod de/ de na de bzhin gshegs pa bshes gnyen grags pa zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa' rgyal tshab seng</text></item>
<item><p>113a4</p><section>mdo sde</section><text>ge ltar gnon ces bya ba btang ngo / /de'i yang 'dab chags na 'jig rten gyi khams sA la zhes bya ba yod de/ de na de bzhin gshegs pa sA la'i dbang po'i rgyal po zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub sems dpa'</text></item>
<item><p>113a5</p><section>mdo sde</section><text>rgyal tshab sA la'i dbang po'i tog ces bya ba btang ngo / /de'i yang 'dab chags na 'jig rten gyi khams snang ba zhes bya ba yod de/ de na de bzhin gshegs pa 'od zer mtha' yas zhes bya ba bzhugs te 'tsho zhing gzhes la chos kyang ston te/ bcom ldan 'das des byang chub</text></item>
<item><p>113a6</p><section>mdo sde</section><text>sems dpa' rgyal tshab don yod gom pas rnam par gnon ces bya ba btang ngo / /de ltar byang shar gyi phyogs mtshams nas byang chub sems dpa' skye ba gcig gis thogs pa grangs med dpag tu med pa dag lhags te lhags nas kyang bcom ldan 'das de bzhin gshegs pa</text></item>
<item><p>113a7</p><section>mdo sde</section><text>shAkya thub pa'i zhabs la mgo bos phyag 'tshal zhing bskor ba byas te/ rnam pa du mas mchod nas bcom ldan 'das 'ba' zhig la lta zhing phyogs gcig tu 'khod do/ /de'i tshe 'jig rten gyi khams de gang lha dang / klu dang / gnod sbyin dang / mi 'am ci dang / lto 'phye chen po</text></item>
<item><p>113b1</p><section>mdo sde</section><text>dang / byang chub sems dpa' sems dpa' chen po mthu che ba bsam gyis mi khyab cing dpe med pa'i go cha bgos pa dag gis ma khyab pa'i bar ni tha na khar ba bzhag pa tsam yang med do/ /de dag thams cad kyang gcig la gcig nyam nga ba med de/ chos mnyan pa'i sred pas bcom</text></item>
<item><p>113b2</p><section>mdo sde</section><text>ldan 'das kyi zhal du lta ba lhur len cing 'khod do/ /byang chub sems dpa' 'dus pa'i le'u ste lnga pa'o// //de nas bcom ldan 'das shAkya thub pas byang chub sems dpa' 'dus pa chen po de mkhyen nas/ gdan de la bzhugs bzhin du dpa' bar</text></item>
<item><p>113b3</p><section>mdo sde</section><text>'gro ba zhes bya ba'i ting nge 'dzin la snyoms par zhugs so/ /de las bzhengs nas rdo rje'i snying po zhes bya ba'i ting nge 'dzin la snyoms par zhugs so/ /de las bzhengs nas des pa'i tshig med pa'i gnas la gnas pa zhes bya ba'i ting nge 'dzin la snyoms par zhugs so/ /de</text></item>
<item><p>113b4</p><section>mdo sde</section><text>las bzhengs nas bkod pa gcig pa zhes bya ba'i ting nge 'dzin la snyoms par zhugs so/ /de las bzhengs nas seng ge'i gdugs zhes bya ba'i ting nge 'dzin la snyoms par zhugs so/ /de las bzhengs nas sgrub pa mtha' yas pa zhes bya ba'i ting nge 'dzin la snyoms par</text></item>
<item><p>113b5</p><section>mdo sde</section><text>zhugs so/ /de las bzhengs nas seng ge rnam par bsgyings pa zhes bya ba'i ting nge 'dzin la snyoms par zhugs so/ /de las bzhengs nas 'od zer rgyal po zhes bya ba'i ting nge 'dzin la snyoms par zhugs so/ /de las bzhengs nas sa'i snying po zhes bya ba'i ting nge 'dzin la</text></item>
<item><p>113b6</p><section>mdo sde</section><text>snyoms par zhugs so/ /de las bzhengs nas mngon par ma dmigs pa zhes bya ba'i ting nge 'dzin la snyoms par zhugs so/ /de las bzhengs nas seng ge rnam par 'phrul pa zhes bya ba'i ting nge 'dzin la snyoms par zhugs so/ /de las bzhengs nas zla ba'i dkyil</text></item>
<item><p>113b7</p><section>mdo sde</section><text>'khor rgyal po zhes bya ba'i ting nge 'dzin la snyoms par zhugs so/ /de las bzhengs nas bkod pa gcig pa zhes bya ba'i ting nge 'dzin la snyoms par zhugs so/ /de las bzhengs nas 'od zer du ma zhes bya ba'i ting nge 'dzin la snyoms par zhugs so/ /de las bzhengs</text></item>
<item><p>114a1</p><section>mdo sde</section><text>nas rgya mtsho zhes bya ba'i ting nge 'dzin la snyoms par zhugs so/ /de las bzhengs nas phyag rgya thams cad sgrub pa chos kyi dbyings su nges pa zhes bya ba'i ting nge 'dzin la snyoms par zhugs so/ /de las bzhengs nas smon lam dang dmigs pa mtha' yas ston</text></item>
<item><p>114a2</p><section>mdo sde</section><text>pa zhes bya ba'i ting nge 'dzin la snyoms par zhugs so/ /de las bzhengs nas chos thams cad khyu mchog tu gyur pa mtha' yas pa sgrub pa zhes bya ba'i ting nge 'dzin la snyoms par zhugs so/ /de las bzhengs nas dmigs pa gcig pa sgrub pa zhes bya ba'i ting nge 'dzin la snyoms par zhugs</text></item>
<item><p>114a3</p><section>mdo sde</section><text>so/ /de las bzhengs nas chos thams cad kyi gnas la gnas pa zhes bya ba'i ting nge 'dzin la snyoms par zhugs so/ /de las bzhengs nas 'od zer mtha' yas sangs rgyas pad ma mngon du 'phags pa sgrub pa zhes bya ba'i ting nge 'dzin la snyoms par zhugs so/ /de las</text></item>
<item><p>114a4</p><section>mdo sde</section><text>bzhengs nas chos thams cad shin tu byang ba dri ma med pa'i phyag rgya zhes bya ba'i ting nge 'dzin la snyoms par zhugs so/ /de las bzhengs nas chos thams cad kyi rgyal po'i phyag rgya zhes bya ba'i ting nge 'dzin la snyoms par zhugs so/ /de las bzhengs nas khyu mchog mtha'</text></item>
<item><p>114a5</p><section>mdo sde</section><text>yas kun du ston pa'i sangs rgyas rnam par 'phrul pa zhes bya ba'i ting nge 'dzin la snyoms par zhugs so/ /de las bzhengs nas sems can thams cad yongs su mya ngan las 'das pa'i go cha zhes bya ba'i ting nge 'dzin la snyoms par zhugs so/ /de las bzhengs nas chos</text></item>
<item><p>114a6</p><section>mdo sde</section><text>thams cad de bzhin gshegs pa'i spyod yul zhes bya ba'i ting nge 'dzin la snyoms par zhugs so/ /de las bzhengs nas khyu mchog tu gyur pa mtha' yas pa kun du ston pa'i sangs rgyas rnam par 'phrul pa zhes bya ba'i ting nge 'dzin la snyoms par zhugs so/ /de las bzhengs nas</text></item>
<item><p>114a7</p><section>mdo sde</section><text>dmigs pa thams cad sangs rgyas pa'i sgrub pa zhes bya ba'i ting nge 'dzin la snyoms par zhugs so/ /de las bzhengs nas 'das pa dang / ma 'ongs pa dang / da ltar byung ba la ma chags par chos thams cad nges pa zhes bya ba'i ting nge 'dzin la snyoms par zhugs so/ /de las</text></item>
<item><p>114b1</p><section>mdo sde</section><text>bzhengs nas chos thams cad kyi dbang phyug gis dbang sgyur ba'i sangs rgyas khyu mchog ces bya ba'i ting nge 'dzin la snyoms par zhugs so/ /de las bzhengs nas chos thams cad yang dag par 'du ba zhes bya ba'i ting nge 'dzin la snyoms par zhugs so/ /de las bzhengs nas brtan</text></item>
<item><p>114b2</p><section>mdo sde</section><text>pa zhes bya ba'i ting nge 'dzin la snyoms par zhugs so/ /de las bzhengs nas rab tu 'phel ba zhes bya ba'i ting nge 'dzin la snyoms par zhugs so/ /de las bzhengs nas rab tu mi g.yos pa zhes bya ba'i ting nge 'dzin la snyoms par zhugs so/ /de las bzhengs nas mi</text></item>
<item><p>114b3</p><section>mdo sde</section><text>'khrugs pa zhes bya ba'i ting nge 'dzin la snyoms par zhugs so/ /de las bzhengs nas chos thams cad la lta ba dang / rnam par lta ba zhes bya ba'i ting nge 'dzin la snyoms par zhugs so/ /de las bzhengs nas kun du snang ba zhes bya ba'i ting nge 'dzin la snyoms par zhugs so/ /</text></item>
<item><p>114b4</p><section>mdo sde</section><text>de las bzhengs nas mnyam par rnam par lta ba zhes bya ba'i ting nge 'dzin la snyoms par zhugs so/ /de las bzhengs nas lta ba dang rnam par lta ba zhes bya ba'i ting nge 'dzin la snyoms par zhugs so/ /de las bzhengs nas mi lta ba zhes bya ba'i ting nge 'dzin la snyoms par</text></item>
<item><p>114b5</p><section>mdo sde</section><text>zhugs so/ /de las bzhengs nas chos thams cad thogs pa med pa dang len pa med pa zhes bya ba'i ting nge 'dzin la snyoms par zhugs so/ /de las bzhengs nas dbang po dang ldan pa zhes bya ba'i ting nge 'dzin la snyoms par zhugs so/ /de las bzhengs nas mi zad la</text></item>
<item><p>114b6</p><section>mdo sde</section><text>zad mi shes par nges pa zhes bya ba'i ting nge 'dzin la snyoms par zhugs so/ /de las bzhengs nas dmigs pa mi zad pa zhes bya ba'i ting nge 'dzin la snyoms par zhugs so/ /de las bzhengs nas dmigs pa gcig pa zhes bya ba'i ting nge 'dzin la snyoms par zhugs so/ /de</text></item>
<item><p>114b7</p><section>mdo sde</section><text>las bzhengs nas bkod pa chen po zhes bya ba'i ting nge 'dzin la snyoms par zhugs so/ /de las bzhengs nas bkod pa mtha' yas zhes bya ba'i ting nge 'dzin la snyoms par zhugs so/ /de las bzhengs nas bag tsha ba med pa zhes bya ba'i ting nge 'dzin la snyoms par zhugs so/ /</text></item>
<item><p>115a1</p><section>mdo sde</section><text>de las bzhengs nas sems can thams cad kyi dge ba'i rtsa ba yang dag par skul ba zhes bya ba'i ting nge 'dzin la snyoms par zhugs so/ /de las bzhengs nas sems can thams cad kyi dge ba'i rtsa ba mngon du byed pa zhes bya ba'i ting nge 'dzin la snyoms par</text></item>
<item><p>115a2</p><section>mdo sde</section><text>zhugs so/ /de las bzhengs nas chos thams cad yongs su tshol ba zhes bya ba'i ting nge 'dzin la snyoms par zhugs so/ /de las bzhengs nas snang bar byed pa zhes bya ba'i ting nge 'dzin la snyoms par zhugs so/ /de las bzhengs nas chos thams cad rnam par dag pa'i</text></item>
<item><p>115a3</p><section>mdo sde</section><text>spyod yul zhes bya ba'i ting nge 'dzin la snyoms par zhugs so/ /de las bzhengs nas chos thams cad ston pa zhes bya ba'i ting nge 'dzin la snyoms par zhugs so/ /de las bzhengs nas byang chub sems dpa' thams cad kyi snang ba rnam par dag pa zhes bya ba'i ting nge 'dzin la snyoms</text></item>
<item><p>115a4</p><section>mdo sde</section><text>par zhugs so/ /de las bzhengs nas de nas bcom ldan 'das nyan thos thams cad kyi sgrib pa med pa'i mig rnam par sbyong ba zhes bya ba'i ting nge 'dzin la snyoms par zhugs so/ /de las bzhengs nas 'khor thams cad kyi sgrib pa med par rnam par dag pa'i dge ba'i rtsa ba</text></item>
<item><p>115a5</p><section>mdo sde</section><text>yang dag par bskyed pa zhes bya ba'i ting nge 'dzin la snyoms par zhugs so/ /de las bzhengs nas dud 'gro'i skye gnas dang / gshin rje'i 'jig rten gyi sdug bsngal rgyun gcod pa zhes bya ba'i ting nge 'dzin la snyoms par zhugs so/ /de las bzhengs nas sangs rgyas kyi zhing thams</text></item>
<item><p>115a6</p><section>mdo sde</section><text>cad du byams pa chen po sgrub pas dge ba'i rtsa ba yang dag par bskyed pa zhes bya ba'i ting nge 'dzin la snyoms par zhugs so/ /de las bzhengs nas mi g.yo ba zhes bya ba'i ting nge 'dzin la snyoms par zhugs so/ /de ltar bcom ldan 'das mi g.yo ba'i ting nge 'dzin la snyoms par zhugs</text></item>
<item><p>115a7</p><section>mdo sde</section><text>pa na gnas gtsang ma'i ris kyi lha rnams kyis tshigs su bcad pa dag gis mngon par bstod pa/ /mi g.yo brnyes pas g.yo med mi g.yo ba/ /bsnyen dka' lhun po 'dra ba rnam par mdzes/ /phas kyi rgol ba thams cad zil mnan nas/ /stong gsum 'jig rten shin tu</text></item>
<item><p>115b1</p><section>mdo sde</section><text>blangs te bzhugs/ /sangs rgyas thugs ni nam yang rten ma mchis/ /mi rten bsam gtan mdzad pa gang zag mchog /ming tsam bsam gtan pa ste gar mi gnas/ /sangs rgyas yon tan de 'dra bsam mi khyab/ /thub pa khams gsum nges 'byung rigs gsum</text></item>
<item><p>115b2</p><section>mdo sde</section><text>ldan/ /rtag tu mnyam bzhag som nyi mi mnga' brnyes/ /the tsom bcad cing som nyi bsal du gsol/ /srog chags rnams la sman slad chos bstan gsol/ /thub pa rab gnas som nyi mi mnga' brnyes/ /byang chub sems dpa' 'dus pa de dag ni/ /dpa' bo chos kyis</text></item>
<item><p>115b3</p><section>mdo sde</section><text>'phags shing chos la gnas/ /som nyi bcad cing the tsom bsal du gsol/ /sangs rgyas mig brten bsam gtan mdzad ma lags/ /sangs rgyas mig ma brten par sgom ma lags/ /rten dang rten min mig kyang mchis ma lags/ /bsam gtan de ni 'phags pas mngon par</text></item>
<item><p>115b4</p><section>mdo sde</section><text>bsngags/ /thub pa gal te mig brten bsam gtan mdzad/ /rgyal bas 'dzem pa ma mchis brnyes par 'gyur/ /'dir ni mig med bsam gtan mdzad pa na/ /sangs rgyas ma mchis brten nas sgom ma lags/ /sangs rgyas dbang po drug brten sgom ma lags/ /rgyal ba</text></item>
<item><p>115b5</p><section>mdo sde</section><text>dbang po ma mchis brten ma lags/ /'di la mu stegs gzhan mang de dag 'khrul/ /lhar bcas 'jig rten 'gro ba rtogs ma lags/ /de nas bcom ldan 'das mi g.yo ba'i ting nge 'dzin las bzhengs nas byang chub sems dpa'i tshogs la rjes su rnam par gzigs te/ tshe dang ldan pa</text></item>
<item><p>115b6</p><section>mdo sde</section><text>sha ra dwa ti'i bu la bka' stsal pa/ sha ra dwa ti'i bu chos bzhi po 'di dag ni theg pa chen po la yang dag par zhugs pa rnams kyi yongs su nyams par mi 'gyur ba dang / dge ba'i rtsa ba thams cad kyi bsod nams kyi tshogs dang / mngon par ma dmigs pa'i sangs rgyas kyi ye shes sgrub</text></item>
<item><p>115b7</p><section>mdo sde</section><text>pa dang / sbyin pa'i stobs sgrub pa dang / tshul khrims kyi stobs sgrub pa dang / bzod pa'i stobs sgrub pa dang / byams pa'i stobs sgrub pa dang / snying rje'i stobs sgrub pa dang / ting nge 'dzin gyi stobs sgrub pa dang / shes rab kyi stobs sgrub pa dang / de bzhin gshegs</text></item>
<item><p>116a1</p><section>mdo sde</section><text>pa'i stobs bcu thogs pa med pa sgrub pa dang / shes rab kyi rab tu dbye ba sgrub pa dang / thogs pa med pa'i spobs pa sgrub pa dang / gcad du med pa dang / dga' ba dang / rno ba dang / zab pa'i spobs pa mtha' yas pa sgrub pa dang / gzungs thob pa dang /</text></item>
<item><p>116a2</p><section>mdo sde</section><text>sangs rgyas mthong ba thob pa dang / mngon par 'byung ba thob par 'gyur zhing ji ltar 'tsham pa'i dge ba'i tshogs dang bral bar mi 'gyur/ longs spyod ma tshang ba med par 'gyur/ g.yog 'khor ma tshang ba med par 'gyur/ gzugs ma tshang ba med par 'gyur/ yan lag dang nying lag ma tshang</text></item>
<item><p>116a3</p><section>mdo sde</section><text>ba med par 'gyur/ mig dang / rna ba dang / sna dang / lce dang / lus ma tshang ba med par 'gyur/ sems ma tshang ba med par 'gyur/ lam ngan par zhugs pa ma yin par 'gyur/ sems 'khrugs pa ma yin par 'gyur/ dran pa rmongs pa ma yin par 'gyur/ dran pa dang</text></item>
<item><p>116a4</p><section>mdo sde</section><text>ldan par yang 'gyur/ dran pa'i stobs mchog dang ldan par 'gyur/ ngo tsha shes pa dang ldan zhing khrel yod pa dang ldan par 'gyur/ /sdig pa thams cad bya ba la 'dzem pa dang / 'gyod pa can du 'gyur/ dran pa mi chod par 'gyur/ skye ba rnam par log par 'gyur/ /dran pa dang ldan pa yang</text></item>
<item><p>116a5</p><section>mdo sde</section><text>yin te/ dran pa'i stobs mchog dang ldan pas sngon gyi smon lam yang mi gtong bar 'gyur/ sangs rgyas bcom ldan 'das rnams la dge ba'i rtsa ba bskyed pa'i phyir bdag gi med pa dang / yongs su 'dzin pa med pa'i sems kyis tshogs kyi dge ba'i rtsa ba dpag tu med pa yang skyed par</text></item>
<item><p>116a6</p><section>mdo sde</section><text>'gyur/ sems can thams cad dang thun mong du byed par yang 'gyur/ sems can du dmigs pa las rnam par dben pa la yang mkhas par 'gyur/ chos rnams rtogs par khong du chud par yang 'gyur zhing chos la brten pa ma yin par yang 'gyur ro/ /de brten pa yang ma yin</text></item>
<item><p>116a7</p><section>mdo sde</section><text>pas bdud dam bdud kyi ris kyi lha rnams sam/ de las gzhan pa'i sems can lam ngan par zhugs pa rnams kyis thul bar mi nus te/ byang chub kyi snying po dpung gnyen du yang 'gyur ro/ /rang gi stan la 'dug ste/ chos thams cad shin tu byang ba dri ma med pa'i phyag rgya'i ting nge</text></item>
<item><p>116b1</p><section>mdo sde</section><text>'dzin la gnas nas/ skad cig gcig dang ldan pa'i shes rab kyis gang shes par bya ba dang / blta bar bya ba dang / thob par bya ba dang / mngon du bya ba de thams cad kyang mngon par 'du byed par 'gyur zhing / ma lus par mngon du byed la/ thams cad mngon par</text></item>
<item><p>116b2</p><section>mdo sde</section><text>'tshang rgya ba kho nar 'gyur/ thams cad mngon par rtogs pa kho nar 'gyur/ thams cad yongs su shes pa kho nar 'gyur zhing / bag chags kyi mtshams sbyor ba ma lus pa nyid rjes su 'thob par 'gyur ba ste/ bzhi gang zhe na/ sha ra dwa ti'i bu 'di la theg pa chen po la yang dag</text></item>
<item><p>116b3</p><section>mdo sde</section><text>par zhugs pas go cha chen po gyon par byed pa yin/ sems can 'di dag thams cad ni 'dod chags dang / zhe sdang dang / gti mug dag gis yongs su gang ba/ sems can 'di dag thams cad ni mgon med pa'i 'chi ba nye bar gnas pa mthas zin pa'i 'chi ba thob pa/ g.yang</text></item>
<item><p>116b4</p><section>mdo sde</section><text>sa chen por ltung bar 'gyur ba/ sems can 'di dag ni 'chi ba la gso ba rnyed dka' ba dang ldan pa'o snyam ste/ lta ba chen pos sems can la lta ba'i go cha gyon par byed pa yin/ sems can de dag la bdag gis khams gsum pa las nges par 'byung ba'i theg pa chen po de yang dag</text></item>
<item><p>116b5</p><section>mdo sde</section><text>par bsgrubs nas bstan par bya'o/ /sems can thams cad gso bar dgos pa'i phyir yongs su ma btsal cing gsol ba ma btab par bdag cag gis blta bar bya dgos so/ /ji ltar sems can rnams kyis gzugs kyi chos nyid mi g.yos pa rjes su thob par 'gyur ba dang /</text></item>
<item><p>116b6</p><section>mdo sde</section><text>tshor ba dang / 'du shes dang / 'du byed dang / rnam par shes pa'i chos nyid mi g.yos pa rjes su thob par 'gyur ba dang / mya ngan las 'das par 'gro ba'i lam mi g.yos pa rjes su thob par 'gyur ba de lta bu'i gso bas bdag cag gis sbyor bar bya'o snyam du de de ltar sems shing</text></item>
<item><p>116b7</p><section>mdo sde</section><text>go cha bgos nas chos tshol ba la mngon par brtson pa yin te/ chos gang dag tshol bar byed ce na/ de dag ni byang chub kyi phyogs kyi chos yongs su smin par 'gyur ba dang / sangs rgyas kyi chos rnams yongs su smin par 'gyur ba ste/ 'di lta ste/ sems can thams cad kyi the tshom</text></item>
<item><p>117a1</p><section>mdo sde</section><text>gcod par byed pa/ sems can thams cad yang dag par tshim par byed pa'i chos kyi rnam grangs gzung ba dang / dbang po shin tu rgyas par mngon par bsgrub pa yang dag par sgrub pa'i phyir/ chos de dag yongs su tshol bar byed de/ de ltar chos yongs su tshol ba</text></item>
<item><p>117a2</p><section>mdo sde</section><text>la mngon par brtson pas gnas pa yin te/ tha na sangs rgyas kyi mtshan dang ldan pa'i tshigs su bcad pa zab mo dang ldan pa/ thabs la mkhas pa dang / don zab mo dang ldan pa'i tshig bzhi pa'i tshigs su bcad pa gcig tsam lus la thogs te/ sems can gcig tsam</text></item>
<item><p>117a3</p><section>mdo sde</section><text>la yang yang dag par rab tu ston par byed pa yin/ chos de'i don dang / tshigs su bcad pa de'i don gang yin pa de sems can de dang sems can thams cad kyis kun shes par gyur cig ces de lta bu'i smon lam 'debs par byed pa yin no/ /de dge ba'i rtsa ba des mchog</text></item>
<item><p>117a4</p><section>mdo sde</section><text>gtso bo rab mchog /gya nom pa/ sangs rgyas kyis rjes su gnang zhing 'phags pas rjes su gnang la/ mkhas pas bstod cing mdzangs pas ma smad pa'i chos bzhi rjes su thob par 'gyur te/ bzhi gang zhe na/ dran pa bcad du med pa yin/ sangs rgyas kyi chos</text></item>
<item><p>117a5</p><section>mdo sde</section><text>rnams la dran pa des pa yin/ bdag nyid kyis kyang chos kyi snod du byed pa yin/ sangs rgyas bcom ldan 'das rnams kyi rten du gyur pa yang yin te/ de la brten nas de bzhin gshegs pa dgra bcom pa yang dag par rdzogs pa'i sangs rgyas chos ston par mdzad do/ /</text></item>
<item><p>117a6</p><section>mdo sde</section><text>chos gnyis pa 'di yang rjes su thob par 'gyur te/ gzungs thob pa rjes su thob par 'gyur ba yin/ skye ba rnam par log nas kyang sangs rgyas kyi byang chub thams cad rjes su thob par 'gyur ba yin/ lta ba sdig pa can ma yin pa'i khyim dag tu yang skye bar 'gyur ba yin/</text></item>
<item><p>117a7</p><section>mdo sde</section><text>sangs rgyas bcom ldan 'das rnams kyi bstan pa la yang mngon par 'byung ba la yid gzhol ba yin/ 'dod pa'i yon tan lnga po dag kyang spong ba yin no/ /chos bzhi po 'di yang rjes su thob par 'gyur te/ de dge ba'i rtsa ba des chos bcu rjes su thob par 'gyur ro/ /bcu gang</text></item>
<item><p>117b1</p><section>mdo sde</section><text>zhe na/ 'di lta ste/ sems can thams cad kyi the tsom gcod par byed pa rjes su thob par 'gyur ba yin/ sems can thams cad kyi rten bsgrub pa rjes su thob par 'gyur ba yin/ sangs rgyas kyi rnam par thar pa sgrib pa med pa yang rjes su thob par 'gyur ba yin/ rnam par thar</text></item>
<item><p>117b2</p><section>mdo sde</section><text>pa'i sgo des de bzhin gshegs pa rjes su thob nas spu'i khung bu re re las 'od zer bye ba khrag khrig phrag 'bum grangs med dpag tu med pa dag 'gyed pa yin/ 'od zer re res kyang sangs rgyas kyi zhing 'bum dag snang bar byed pa yin/ 'od zer de la yang pad ma 'bum dag mngon par</text></item>
<item><p>117b3</p><section>mdo sde</section><text>sprul par byed pa yin/ pad ma thams cad la yang de bzhin gshegs pa'i sku sprul par byed pa yin/ de bzhin gshegs pa re res kyang chos bstan pa re res sems can bye ba khrag khrig phrag 'bum dag yongs su smin par byed de/ ji ltar gzugs kyi chos nyid mi g.yos</text></item>
<item><p>117b4</p><section>mdo sde</section><text>pa rjes su thob par 'gyur ba de lta bus kyang yongs su smin par byed pa yin/ sgrib pa med pa phun sum tshogs pa de dang ldan pa spu gseb re re las me'i phung po lhun po ji snyed 'bar bar byed pa yin spu'i cha de nyid las kyang chu'i rgyun gang gA'i klung gi bye ma snyed rab tu 'bab par byed pa yin te/ sgrib pa</text></item>
<item><p>117b5</p><section>mdo sde</section><text>med pa'i rnam par thar pa phun sum tshogs pa de dang ldan pas kyang / de bzhin gshegs pas stong gsum gyi stong chen po'i 'jig rten gyi khams spu gcig gi rtse mos phug ste/ 'jig rten gyi khams gang gA'i klung gi bye ma snyed du 'phangs shing / de bas kyang lhag par 'phangs kyang sems</text></item>
<item><p>117b6</p><section>mdo sde</section><text>can de dag 'di snyam du bdag cag 'jig rten gyi khams gzhan du khrid do kun tu khrid do snyam du mi sems so/ /sha ra dwa ti'i bu sgrib pa med pa'i rnam par thar pa phun sum tshogs pa de dang ldan pas/ de bzhin gshegs pas phyogs thams cad kyi nges pa'i tshig dag rab tu shes so/ /sems</text></item>
<item><p>117b7</p><section>mdo sde</section><text>can thams cad kyi sems kyi rgyud lo bye ba phrag 'bum nas skyes pa dang 'gags pa dag rab tu shes so/ /sems can lo bye ba phrag 'bum du skyes pa rnams kyis chos kyi the tshom dag so sor sel bar byed do/ /de bzhin gshegs pa 'byung bar mi 'gyur ba dang / chos gnas par mi 'gyur</text></item>
<item><p>118a1</p><section>mdo sde</section><text>ba der yang rnam par thar pa phun sum tshogs pa de dang ldan pas/ sems can thams cad kyi sems tshar bcad pa yang rab tu shes so/ /sems rab tu 'dzin pa yang rab tu shes so/ /sems kyi mtshams sbyor ba dang / sems kyi rgyu ba yang rab tu shes so/ /</text></item>
<item><p>118a2</p><section>mdo sde</section><text>sha ra dwa ti'i bu de ltar sgrib pa med pa'i rnam par thar pa brnyes pa'i de bzhin gshegs pa ni chos thams cad la so sor sgrib pa'i gnas rab tu shes so/ /gcig tu mthar thug pa chad pa de dang / dngos po thams cad kyi stong pa dngos po med par shes pa de dang / yongs su 'dzin</text></item>
<item><p>118a3</p><section>mdo sde</section><text>pa thams cad la bdag gi ba'i 'du shes mi skyed do/ /chos gcig nges par bsams na mdza' bshes rab tu shes pa ma gtogs par mdza' bshes thams cad la bdag gi ba'i 'du shes can ma yin no/ /chos ma yin pa spyod pa la mdza' bshes ma yin par shes nas/</text></item>
<item><p>118a4</p><section>mdo sde</section><text>'dus byas thams cad kyi gnas la yon tan gyi gnas gcig kyang ma mthong ngo / /'dus byas thams cad la yon tan med pa dang / skyon dang bcas par shes nas chos de 'dra ba de dag rjes su thob par 'gyur ro/ /gzhan yang chos bzhi rjes su thob par 'gyur te/ bzhi</text></item>
<item><p>118a5</p><section>mdo sde</section><text>gang zhe na/ bag chags kyi mtshams sbyor ba rgyun chad par rjes su thob pa yin/ lam du 'gro ba na yang sems can gang dag gis de bzhin gshegs pa'i zhabs dag la reg pa de dag thams cad bde ba thams cad la yang dag par gtad par 'gyur ba yin/ de bzhin gshegs pas</text></item>
<item><p>118a6</p><section>mdo sde</section><text>'khor lo'i tshad tsam la gzigs na yang de lho nub kyi phyogs mtshams nas dpag tshad drug cu rtsa gnyis su sa yongs su g.yos par 'gyur ro/ /sha ra dwa ti'i bu de bzhin gshegs pa la ni gang mnyam par ma bzhag par 'gyur ba'i thugs 'ga' yang mi mnga' ste/ sha ra dwa ti'i</text></item>
<item><p>118a7</p><section>mdo sde</section><text>bu de bzhin gshegs pa ni rtag tu mnyam par bzhag pa yin no/ /sha ra dwa ti'i bu de bzhin gshegs pa la ni ting nge 'dzin las nyams pa'am/ ting nge 'dzin las g.yo ba mi mnga' ste/ sha ra dwa ti'i bu mdor na sangs rgyas kyi chos thams cad ni chos yongs su tshol ba la rag las</text></item>
<item><p>118b1</p><section>mdo sde</section><text>pa yin no/ /de nas bcom ldan 'das kyis de'i tshe tshigs su bcad pa 'di dag bka' stsal to/ /gang gi don du theg pa yis/ /sems can rnams la'ang snying rje nyid/ /chos la gus dang bcas pa yis/ /ye shes de yi pha rol 'gro/ /sems can rnams kyi sems</text></item>
<item><p>118b2</p><section>mdo sde</section><text>shes dang / /'jig rten gsum du mi g.yos pa'i/ /rdzu 'phrul rtog par gang 'dod pas/ /chos la gus dang bcas par bya/ /chos la gus dang bcas byas nas/ /rtag tu mchod 'os nyid du 'gyur/ /sangs rgyas chos rnams mtha' yas pa'i/ /chos mchog</text></item>
<item><p>118b3</p><section>mdo sde</section><text>la yang reg par 'gyur/ /chos la gus par byas nas ni/ /de yi dran pa nyams mi 'gyur/ /skye ba de dang de kun du/ /de yi dran pa rab tu 'phel/ /chos de la ni gus byas na/ /gzugs las nyams par mi 'gyur te/ /yan lag nying lag mdzes pa dang / /rtag tu</text></item>
<item><p>118b4</p><section>mdo sde</section><text>tshul du shis par 'gyur/ /rtag par 'dren rnams mnyes byed cing / /mthong na de la dad byed la/ /sems kyi 'du byed dad pa yis/ /'jig rten 'dren rnams mchod byed pa/ /skye ba de dang de kun du/ /de yi dad pa rab tu 'phel/ /'dod pa ngan pa rten mi byed/ /spangs nas</text></item>
<item><p>118b5</p><section>mdo sde</section><text>myur du rab tu 'byung / /rtag tu tshul khrims phung po la'ang / /mkhas pa rab tu gnas par 'gyur/ /tshul khrims kyis kyang rlom sems med/ /de la ting 'dzin tshol bar byed/ /rtag tu mnyam par bzhag par 'gyur/ /ting nge 'dzin la'ang rlom sems med/ /'jig rten</text></item>
<item><p>118b6</p><section>mdo sde</section><text>kun gyi mchog gang yin/ /shes rab la yang phyir zhing sten/ /rtag tu'ang ye shes ldan par 'gyur/ /ye shes kyis kyang rlom sems med/ /ye shes de yis mi rlom zhing / /de ni sangs rgyas chos rnams tshol/ /sangs rgyas kyis ni bsngags pa'i gzungs/ /</text></item>
<item><p>118b7</p><section>mdo sde</section><text>chos kyi snang ba thob par 'gyur/ /chos kyi snod du mkhyen nas kyang / /ston pas de la byin rlob mdzad/ /chos smra de ni byin brlabs 'gyur/ /srog chags phan phyir chos ston cing / /thogs med tshig dang spobs ldan te/ /so so rig thob mthu chen 'gyur/ /</text></item>
<item><p>119a1</p><section>mdo sde</section><text>thog ma'i dus dang bar dus dang / /tha ma'i dus su chos 'dzin 'gyur/ /kun du rtag par sangs rgyas bsngags/ /mi rnams kyi ni don chen byed/ /de bzhin lha rnams bsngags pa brjod/ /gnod sbyin klu yis de mchod 'gyur/ /sangs rgyas rnams kyis</text></item>
<item><p>119a2</p><section>mdo sde</section><text>rtag bsngags 'gyur/ /phyogs bcur de yi grags pa 'byung / /chos la spyod pa ma smad pa/ /de yi snyan grags nyams mi 'gyur/ /chos min nam yang de mi 'dod/ /sangs rgyas chos rnams de dag bsten/ /sems can rnams kyi som nyi gcod/ /de ni</text></item>
<item><p>119a3</p><section>mdo sde</section><text>chos kyi snang ba byed/ /rnal 'byor tshul du srog chags kyi/ /khams ni de yis rnam par sbyong / /de ni lam ngan ston mi byed/ /drang po'ang rab tu ston par byed/ /sangs rgyas chos la des pa yis/ /chos kyi mchog gis spyod par 'gyur/ /de ni sems la rten pa</text></item>
<item><p>119a4</p><section>mdo sde</section><text>med/ /de yi gnas ni yod ma yin/ /rten pa med pa'i sems kyis su/ /byang chub spyod pa spyod par byed/ /yul 'khor grong du spyod byed kyang / /gnas ni yod pa ma yin te/ /rtag tu rten pa med par 'gyur/ /de yi gnas ni yod ma yin/ /'du byed rnams kyis</text></item>
<item><p>119a5</p><section>mdo sde</section><text>'dod pa min/ /yang dag ston pa'ang yod ma yin/ /byang chub sems dpa' ma smad pa/ /de dag mthong na sus mi mchod/ /nam mkha' lta bur 'od gsal ba/ /sems de 'dra ba gang la yod/ /de de 'jig rten mi snang ste/ /de la gnas pa'ang yod ma yin/ /</text></item>
<item><p>119a6</p><section>mdo sde</section><text>de bas chos de mnyan byos la/ /'di la 'bel gtam bslab par bya/ /srog chags rnams kyi don sgrub pas/ /sangs rgyas chos la bslab par bya/ /sha ra dwa ti'i bu gzhan yang byang chub sems dpa' ni chos yongs su tshol ba'i thos pa dang / thos pa la mkhas pa tshol bar</text></item>
<item><p>119a7</p><section>mdo sde</section><text>byed pa yin te/ sha ra dwa ti'i bu thos pa ni gang / thos pa la mkhas pa ni gang zhe na/ sha ra dwa ti'i bu thos pa ni gzhan gyi rnam par rig par byed do/ /thos pa la mkhas pa ni rang gis tshul bzhin yid la byed pa gang yin pa ste/ so sor rtogs pa'o/ /sha ra dwa ti'i bu de</text></item>
<item><p>119b1</p><section>mdo sde</section><text>la gzhan gyi sgra gang zhe na/ rjes su 'thun pa'i chos gang dag yin pa de dag yin te/ 'di lta ste/ mdo'i sde dang / dbyangs kyis bsnyad pa'i sde dang / lung bstan pa'i sde dang / tshigs su bcad pa'i sde dang / ched du brjod pa'i sde dang / gleng gzhi'i sde dang / de lta bu</text></item>
<item><p>119b2</p><section>mdo sde</section><text>byung ba'i sde dang / skyes pa rabs kyi sde dang / shin tu rgyas pa'i sde dang / rmad du byung ba'i chos kyi sde dang / gtan la phab par bstan pa'i sde dang / rtogs pa brjod pa'i sde rnams te/ sha ra dwa ti'i bu de ni gzhan gyi sgra zhes bya'o/ /sha ra dwa ti'i bu de la thos pa la mkhas</text></item>
<item><p>119b3</p><section>mdo sde</section><text>pa gang zhe na/ 'di lta ste/ so so rang gi tshul bzhin yid la byed pa'o/ /so so rang gi tshul bzhin yid la byed pa yang gang zhe na/ 'di lta ste/ phung po la mkhas pa dang / khams la mkhas pa dang / skye mched la mkhas pa dang / rten cing 'brel par 'byung ba la mkhas pa</text></item>
<item><p>119b4</p><section>mdo sde</section><text>dang / chos dkar gnag la mkhas pa dang / snang ba dang bcas pa dang / snang ba med pa dang / zag pa dang bcas pa dang / zag pa med pa dang / kha na ma tho ba dang bcas pa dang / kha na ma tho ba med pa dang / bsten par bya ba dang / bsten par bya ba ma yin pa'i chos</text></item>
<item><p>119b5</p><section>mdo sde</section><text>rnams la gang shes pa dang / so sor rtogs pa dang / mkhas pa dang / so sor shes pa dang / rab tu rnam par 'byed pa dang / chos gnas pa nyid dang / chos skyon med pa nyid dang / rang bzhin rjes su rtogs pa ste/ sha ra dwa ti'i bu de ni so so rang gi tshul bzhin</text></item>
<item><p>119b6</p><section>mdo sde</section><text>yid la byed pa zhes bya'o// //bam po bcu pa/ sha ra dwa ti'i bu gang 'di de bzhin gshegs pas phung po la mkhas pa gsungs pa'i phung po la mkhas pa de gang zhe na/ sha ra dwa ti'i bu de ni ci yang ma gsungs pa'o/ /gang 'di de bzhin gshegs pas</text></item>
<item><p>119b7</p><section>mdo sde</section><text>khams la mkhas pa gsungs pa de ni ci yang ma gsungs pa'o/ /gang 'di de bzhin gshegs pas skye mched la mkhas pa gsungs pa de ni ci yang ma gsungs pa'o/ /gang 'di rten cing 'brel par 'byung ba la mkhas pa gsungs pa de ni ci yang ma gsungs pa'o/ /gang 'di rten</text></item>
<item><p>120a1</p><section>mdo sde</section><text>cing 'brel par 'byung ba'i chos la mkhas pa gsungs pa de ni ci yang ma gsungs pa'o/ /sha ra dwa ti'i bu don phyin ci ma log par yang dag par sdus shig /gang gis yang dag par bsdu bar bya zhe na/ don yang dag par bsdu bas yin gyi tshig 'bru yang dag par</text></item>
<item><p>120a2</p><section>mdo sde</section><text>bsdu bas ni ma yin te/ sha ra dwa ti'i bu byis pa rnams ni tshig 'bru'i rjes su 'brang ba yin gyi/ mkhas pa rnams ni don gyi rjes su 'brang ba yin no/ /sha ra dwa ti'i bu tshig 'bru yang gang zhe na/ sha ra dwa ti'i bu yi ge'i gzhi dang / rnam par rig byed kyi gzhi dang / mngon par</text></item>
<item><p>120a3</p><section>mdo sde</section><text>brjod pa'i gzhi 'jug pa'i tshig ni tshig 'bru zhes bya ste/ shes bya'am/ rnam par shes bya'am/ yongs su shes bya gang ci yang rung ste/ mngon par brjod pa dang / nges par brjod pa dang / gdags pa dang / rab tu bzhag pa dang / rjes su 'brang ba dang /</text></item>
<item><p>120a4</p><section>mdo sde</section><text>mngon par brtag pa dang / kun du brtag pa dang / so sor nye bar brtag pa dang / btsal ba dang / chos yongs su btsal ba dang / chos gang dag dang / gang la yod pa'i chos rnams dang / brda dang / kun du rtog pa dang / nye bar rtog pa dang / sems kyi mngon par nges</text></item>
<item><p>120a5</p><section>mdo sde</section><text>par brjod pa dang / som nyi dang / yid gnyis dang / rnam par 'gyod pa dang / 'jug pa dang / gang dag gzhan yang chos la nges par rtog pa rnams te/ sha ra dwa ti'i bu de ni tshig 'bru zhes bya'o/ /sha ra dwa ti'i bu de la don gang zhe na/ gang tshig 'bru de'i don khong du chud pa ste/</text></item>
<item><p>120a6</p><section>mdo sde</section><text>de ni don zhes bya'o/ /sha ra dwa ti'i bu brjod du med pa ni don zhes bya ste/ sha ra dwa ti'i bu gang 'di don zhes bya ba ji ltar byis pa rnams kyis bzung ba bzhin yin na ni tshig 'brur 'gyur gyi don ma yin par 'gyur ro/ /sha ra dwa ti'i bu de lta bas na don ni brjod du mi nus pa'o/ /sha ra</text></item>
<item><p>120a7</p><section>mdo sde</section><text>dwa ti'i bu nga ni 'jig rten dang lhan cig tu smra bar mi byed kyi/ 'jig rten ni nga dang lhan cig tu smra bar byed do zhes bya ba de ni ngas ldem por dgongs te gsungs pa'o/ /sha ra dwa ti'i bu gang de bzhin gshegs pas mkhas pa gsungs pa de ni de bzhin gshegs pas ci yang ma gsungs pa'o/ /</text></item>
<item><p>120b1</p><section>mdo sde</section><text>de na de bzhin gshegs pa ni 'di ltar phung po la mkhas pa/ khams la mkhas pa/ skye mched la mkhas pa ste/ de la mkhas pa gang yang med pas des na de bzhin gshegs pa ni de ltar mkhas pa zhes gsungs so/ /'di lta ste/ de bzhin gshegs pa ni chos rab</text></item>
<item><p>120b2</p><section>mdo sde</section><text>tu rnam par 'byed pa ston pa ste/ sha ra dwa ti'i bu chos ni gang / chos rab tu rnam par 'byed pa ni gang zhe na/ sha ra dwa ti'i bu mig ni chos zhes bya ste/ de bzhin du rna ba dang / sna dang / lce dang / lus dang / yid ni chos zhes bya'o/ /sha ra dwa ti'i bu ji ltar na mig chos yin</text></item>
<item><p>120b3</p><section>mdo sde</section><text>zhe na/ sha ra dwa ti'i bu 'das pa dang / ma 'ongs pa dang / da ltar byung ba ni mig ces bya ste/ de ni stong pa nyid kyi phyir mi dmigs pa'o/ /de ci'i phyir zhe na/ de'i rang bzhin de yin pa'i phyir ro/ /mig gi ji lta ba de bzhin du rna ba dang / sna dang / lce dang / lus dang yid rnams</text></item>
<item><p>120b4</p><section>mdo sde</section><text>kyi rang bzhin yang stong pa nyid do/ /de la mig rab tu rnam par 'byed pa gang zhe na/ mig yongs su tshol ba gang yin pa'o/ /ji ltar mig yongs su btsal zhe na/ mig la mig mi dmigs so/ /de ci'i phyir zhe na/ gal te mig la mig yod na ni mig gnyis yod cing nang na</text></item>
<item><p>120b5</p><section>mdo sde</section><text>yod pa'i gang zag kyang yod par 'gyur te/ de ltar mig gi gdags pa gang yin pa de ni gdags pa dang chos dang mig yin no/ /de la byang chub sems dpa' tshul bzhin du mthong ba srung ba can ni 'di ltar so sor rtog par byed de/ mig dang mig gi gdags pa dang / chos 'di</text></item>
<item><p>120b6</p><section>mdo sde</section><text>las yang dag pa'i gzhir 'gyur ba gang yin zhes de de ltar so sor rtog par byed pa na/ de thams cad ni sgra yin gyi 'di la yang dag pa'i gzhi'i rten ni med do/ /de ci'i phyir zhe na/ 'di ltar sgra'i rnam par shes pa gang yin pa dang / sgra'i rnam par rig byed gang yin pa de ni 'jig</text></item>
<item><p>120b7</p><section>mdo sde</section><text>rten pa'o/ /'jig rten pa gang yin pa de ni 'jig rten las 'das pa ma yin no/ /'jig rten las 'das pa ma yin pa gang yin pa de ni gcer bu pa'i gnas so/ /de ni gcer bu pa'i tshig go/ /gcer bu pa'i tshig gang yin pa de ni sangs rgyas kyi bka' ma yin te/ de bzhin</text></item>
<item><p>121a1</p><section>mdo sde</section><text>gshegs pa ni 'jig rten las 'das pa gsungs pa'o/ /'jig rten las 'das pa ma yin pa gang yin pa ni des gsungs pa ma yin no/ /de bzhin gshegs pa smra ba las rnam par grub kyang de bzhin gshegs pa ni smra ba gcad pa'i phyir chos ston par mdzad</text></item>
<item><p>121a2</p><section>mdo sde</section><text>kyi tshig kun du sdud par ni mi mdzad do snyam mo/ /yang 'di ltar so sor rtog par byed de/ dge ba gang gis mig mngon par 'grub ce na/ de 'di snyam du sems te/ dge ba des pas so snyam mo/ /de ci'i phyir zhe na/ de ni srid pa'i yan lag yin pa'i phyir ro/ /ci'i phyir srid pa'i</text></item>
<item><p>121a3</p><section>mdo sde</section><text>yan lag ces bya zhe na/ de ni srid pa'i yan lag ste/ rgyu des na srid pa'i yan lag ces bya'o/ /sha ra dwa ti'i bu ji ltar na srid pa zhes bya ba zhe na/ 'gro ba'i phyir srid par 'byung ba ste/ de ni 'dir mig tu gyur pa'o/ /de la mngon par dga' bas mngon par dga' ba la 'bras</text></item>
<item><p>121a4</p><section>mdo sde</section><text>bu yod de/ 'di lta ste mig bdag yin/ mig bdag gi yin zhes mig gi rlom sems kyi 'bras bur 'gro bas slong ba ste/ des na de ni srid pa zhes bya'o/ /de la brten nas so sor 'dzin to/ /ci zhig yongs su 'dzin ce na/ sdug bsngal thams cad yongs su</text></item>
<item><p>121a5</p><section>mdo sde</section><text>'dzin to/ /sdug bsngal thams cad kyang gang zhe na/ 'di lta ste/ ngar 'dzin pa dang / nga yir 'dzin pa'o/ /de gnyis ni 'dir yan lag ste/ des na srid pa'i yan lag ces bya'o/ /sha ra dwa ti'i bu 'di lta ste/ dper na rnga bo che las sgra byung na/ sha ra dwa ti'i bu 'di ji snyam</text></item>
<item><p>121a6</p><section>mdo sde</section><text>du sems/ sgra de phyi'am nang gang nas byung ba yin/ gsol pa/ bcom ldan 'das sgra de ni tshogs pa las ldan pa lags so/ /sha ra dwa ti'i bu khyod kyis phrad pa kun shes sam/ gsol pa/ bcom ldan 'das 'tshal te/ kun 'byung ba lags so/ /bcom ldan 'das</text></item>
<item><p>121a7</p><section>mdo sde</section><text>kyis bka' stsal pa/ sha ra dwa ti'i bu srid pa ni de yin te/ sha ra dwa ti'i bu de bzhin du mig ni mig gis stong ngo / /mig la mig med do/ /de la byis pa rnams na yang dag pa ma yin pa'i dngos po la chags so/ /de bzhin du rna ba dang / sna dang / lce dang / lus dang /</text></item>
<item><p>121b1</p><section>mdo sde</section><text>yid rnams ni stong pa'o/ /sha ra dwa ti'i bu de tsam gyis na mig legs par yongs su btsal ba yin no/ /de nas bcom ldan 'das kyis de'i tshe tshigs su bcad pa 'di dag bka' stsal to/ /mig ni stong pa nyid du gsungs/ /mig de yod pa ma yin no/ /gal te mig</text></item>
<item><p>121b2</p><section>mdo sde</section><text>yod ma yin na/ /mi rtag nyid de su yi yin/ /rna ba mi rtag nyid du gsungs/ /de ni dmigs pa ma yin no/ /gal te rna ba yod min na/ /mi rtag nyid de su yi yin/ /sna ni mi rtag nyid du gsungs/ /de ni dmigs pa ma yin no/ /gal te de dmigs</text></item>
<item><p>121b3</p><section>mdo sde</section><text>ma yin na/ /mi rtag nyid de su yis gsungs/ /lce ni mi rtag nyid du gsungs/ /lce de yod pa ma yin no/ /gal te de dmigs ma yin na/ /mi rtag nyid de su yi yin/ /lus ni mi rtag nyid du gsungs/ /de ni dmigs pa ma yin no/ /gal te lus yod</text></item>
<item><p>121b4</p><section>mdo sde</section><text>ma yin na/ /mi rtag nyid de su yi yin/ /yid ni mi rtag nyid du gsungs/ /de ni dmigs pa ma yin no/ /gal te de dmigs ma yin na/ /mi rtag nyid de su yi yin/ /skye mched bcu gnyis gsungs pa dag /de dag ming yang de snyed yod/ /gal te skye</text></item>
<item><p>121b5</p><section>mdo sde</section><text>mched rnams med na/ /de snyed ming yod su yi yin/ /'byung ba chen po'ang bzhi yin te/ /de dag rten te gang zhig yin/ /khyi la bong ba 'phangs pa bzhin/ /de dag ming gis rgyug par byed/ /gang dag ming gis mi rgyug cing / /bdag nyid rlom sems mi byed la/ /</text></item>
<item><p>121b6</p><section>mdo sde</section><text>sems can med par zhugs pas ni/ /de dag mya ngan 'das par brjod/ /gang der mya ngan 'das gyur na/ /de la chos dmigs yongs med de/ /mya ngan 'das zhes de brjod kyang / /mya ngan 'das ni brjod du med/ /de la gang yang mi 'gro ste/ /'gro ba yang</text></item>
<item><p>121b7</p><section>mdo sde</section><text>ni yod ma yin/ /gang gis de ltar 'thun rtogs pa/ /de dag mya ngan 'das pa shes/ /sbyor ba med cing rtsom pa'ang med/ /gos pa med cing yi ge'ang med/ /gang zag med cing srog kyang med/ /des kyang mya ngan 'das zhes gsungs/ /yod dang med par rnam</text></item>
<item><p>122a1</p><section>mdo sde</section><text>rtog ste/ /rtog pa yang ni yod ma yin/ /'du shes de yang stong pa ste/ /mya ngan 'das par de bsam mo/ /thag ring ba yi chos ma mthong / /thag nye ba yang mthong ma yin/ /chos rnams rang bzhin gang yin pa/ /'chi 'pho'i tshe yang rab tu</text></item>
<item><p>122a2</p><section>mdo sde</section><text>shes/ /chos de 'dra ba gang dag gis/ /thos nas tshul bzhin shes byed pa/ /de dag som nyi med 'gyur zhing / /mi shes pa yang med par 'gyur/ /bde mthong srung ba som nyi med/ /chos rnams kun la mi 'jigs pa/ /the tshom dag ni bsal nas su/ /de dag som nyi</text></item>
<item><p>122a3</p><section>mdo sde</section><text>med par 'gyur/ /dogs med byang chub sems dpa' ni/ /sems can rnams la snying brtse'i phyir/ /the tshom chad pas rgyu byed cing / /chos kyi the tshom gcod par byed/ /chos rnams kun gyi phyag rgya de/ /smra ba kun las thar bya'i phyir/ /mchog gsungs pa yis bstan</text></item>
<item><p>122a4</p><section>mdo sde</section><text>pa yin/ /de la som nyi ma byed cig /rtsod pa rnam par 'jig ces gsungs/ /de yis ngan 'gror 'gro bar 'gyur/ /gang dag phug nas brten pa rnams/ /de dag gis ni lus ma shes/ /don 'grub par ni de gsungs te/ /don thob pa la gnas pa med/ /gang</text></item>
<item><p>122a5</p><section>mdo sde</section><text>dag 'gro ba der 'gro ba/ /byang chub la ni nye bar 'gyur/ /sha ra dwa ti'i bu gzhan yang byang chub sems dpa' ni gnas bzhi la 'dun pa brtan po yin te/ mngon par 'byung ba dang / dgon pa na gnas pa dang / de bzhin gshegs pa mthong ba dang / sdug bsngal ba'i sems</text></item>
<item><p>122a6</p><section>mdo sde</section><text>can dag mthong na/ nam zhig bdag gis theg pa chen po'i theg pa de yang dag par bsgrubs nas/ sems can de dag sdug bsngal thams cad las thar bar bya ba'i phyir/ chos ston cig gu snyam nas go cha gyon par byed pa'o/ /sha ra dwa ti'i bu ji ltar byang chub sems dpa'</text></item>
<item><p>122a7</p><section>mdo sde</section><text>sems dpa' chen po bla na med pa yang dag par rdzogs pa'i byang chub tu brtan po yin pa dang / byang chub sems dpa' sems dpa' chen po 'dun pa ji lta bus sangs rgyas kyi ye shes yang dag par sgrub par byed pa de legs par rab tu nyon la yid la zung shig dang ngas khyod la</text></item>
<item><p>122b1</p><section>mdo sde</section><text>bshad do/ /sha ra dwa ti'i bu sngon byung ba 'das pa'i dus na/ bskal pa grangs med pa'i yang ches grangs med pa yangs pa tshad med pa byung bar gyur pa de'i tshe de'i dus na de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su</text></item>
<item><p>122b2</p><section>mdo sde</section><text>ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha rnams dang mi rnams kyi ston pa/ sangs rgyas bcom ldan 'das bde ba'i rgyal po zhes bya ba 'jig rten du byung ste/ sha ra dwa ti'i bu de bzhin gshegs pa bde</text></item>
<item><p>122b3</p><section>mdo sde</section><text>ba'i rgyal po'i tshe'i tshad ni lo bdun khri thub par gyur to/ /de bzhin gshegs pa dgra bcom pa yang dag par rdzogs pa'i sangs rgyas bde ba'i rgyal po de'i nyan thos 'dus pa gcig ni dgra bcom pa bye ba phrag nyi shur gyur to/ /gnyis pa ni dgra bcom pa bye ba phrag bzhi bcur gyur</text></item>
<item><p>122b4</p><section>mdo sde</section><text>to/ /'dus pa gsum pa ni dgra bcom pa bye ba phrag drug khrir gyur to/ /de'i tshe 'dzam bu'i gling de ni yangs shing rgya che bar gyur te/ dpag tshad 'bum phrag dgu bcu yod do/ /de'i tshe 'dzam bu'i gling de na grong khyer brgyad khri bzhi stong byung bar gyur to/ /thams cad</text></item>
<item><p>122b5</p><section>mdo sde</section><text>kyang rin po che sna bdun gser dang / dngul dang / shel dang / bai dUr+ya dang / spug dang / rdo'i snying po dang / bdun pa mu tig dmar po las byas pa bkra ba/ blta na sdug pa/ chu dang srid du ni dpag tshad bcu gnyis yod la/ zheng du ni dpag tshad bdun yod pa'o/ /thams</text></item>
<item><p>122b6</p><section>mdo sde</section><text>cad kyang 'byor pa/ rgyas pa/ bde ba/ nyams dga' ba/ lo legs pa/ skye bo mang pos gang ba'o/ /grong khyer chen po de dag thams cad kyang khor yug tu ra ba rim bdun dang / 'obs rim bdun gyis yongs su bskor ba'o/ /'obs de dag thams cad kyang chus</text></item>
<item><p>122b7</p><section>mdo sde</section><text>gang ba/ kun nas rjes su 'bab pa'i chu 'bab pa/ ud pa la dang / pad ma dang / ku mu da dang / pad ma dkar po dag gis kun du khebs shing / ngur pa dag gis sgra phyung ba/ bya rnam pa sna tshogs kyi tshogs ngang pa dang / khrung khrung dang / rma bya dang / ne tso dang / ri skegs</text></item>
<item><p>123a1</p><section>mdo sde</section><text>dang / khu byug dang / shang shang te'u dag gis sgra yang dag par brjod pa'o/ /'obs kyi 'gram de dag thams cad kyang gser gyi shing ljon pa dag la/ yal ga dag ni dngul/ 'dab ma dag ni bai dUr+ya las grub pa/ lo ma dag ni rdo'i snying po/ me tog dag ni</text></item>
<item><p>123a2</p><section>mdo sde</section><text>shel/ 'bras bu dag ni spug /sdong bu dag ni mu tig dmar po dang / dngul gyi shing ljon pa dag la/ yal ga dag ni gser/ 'dab ma dag ni shel/ lo ma dag ni bai dUr+ya las grub pa/ 'bras bu dag ni spug /me tog dag ni rdo'i snying po/ sdong bu dag ni mu tig</text></item>
<item><p>123a3</p><section>mdo sde</section><text>dmar po dang / shel gyi shing ljon pa dag la/ sdong po dag ni bai dUr+ya las grub pa/ lo ma dag ni gser/ 'dab ma dag ni dngul/ me tog dag ni spug /'bras bu dag ni rdo'i snying po/ sdong bu dag ni mu tig dmar po dang / spug gi shing ljon pa dag la/ sdong po dag ni</text></item>
<item><p>123a4</p><section>mdo sde</section><text>rdo'i snying po/ lo ma dag ni mu tig dmar po/ 'dab ma dag ni dngul/ me tog dag ni gser/ 'bras bu dag ni shel/ rtsa ba dag ni bai dUr+ya las grub pa dang / rdo'i snying po'i shing ljon pa dag la/ sdong po dag ni mu tig dmar po/ lo ma dag ni dngul/ 'dab ma dag ni</text></item>
<item><p>123a5</p><section>mdo sde</section><text>gser/ me tog dag ni shel/ 'bras bu dag ni bai dUr+ya las grub pa/ rtsa ba dag ni spug dang / mu tig dmar po'i shing ljon pa dag la/ sdong po dag ni gser las grub pa/ lo ma dag ni dngul/ 'dab ma dag ni shel/ me tog dag ni bai dUr+ya las grub pa/ 'bras bu dag ni spug las</text></item>
<item><p>123a6</p><section>mdo sde</section><text>grub pa/ rtsa ba dag ni rdo'i snying po las grub pa/ rin po che sna bdun las grub pa'i shing ljon pa dag gis khyab par gyur pa'o/ /grong khyer chen po de dag na grong khyer chen po re re na yang skyed mos tshal brgyad khri brgyad khri yod de/ thams cad kyang dpag tshad nyi shu pa'o/ /skyed mos tshal</text></item>
<item><p>123a7</p><section>mdo sde</section><text>brgyad khri po de dag thams cad kyang khor yug tu 'obs dag dang / rta babs rim bdun dang / dril bu g.yer ka'i dra ba rim bdun dang / stegs bu rim pa bdun gyis bskor bar gyur te/ tshul snga ma kho nas gong ma bzhin du sbyar bar bya ste/ ji ltar grong khyer gyi 'obs dag</text></item>
<item><p>123b1</p><section>mdo sde</section><text>la bkod pa dag bzhin du skyed mos tshal gyi 'obs dag la yang bkod pa dag kun shes par bya'o/ /skyed mos tshal de la yang tsan dan gyi lo ma dag dang / dus kyi rjes su 'brang ba'i shing ljon pa dag dang / rol mo'i sgra'i shing ljon pa dag dang / rgyan gyi shing ljon pa dag dang /</text></item>
<item><p>123b2</p><section>mdo sde</section><text>me tog gi shing ljon pa dag dang / bza' ba'i shing ljon pa dag dang / btung ba'i shing ljon pa dag kyang yod do/ /skyed mos tshal de la yang gser dang / dngul dang / shel dang / bai dUr+ya las grub pa dang / spug las grub pa dang / mu tig dmar po las grub pa'i shing ljon</text></item>
<item><p>123b3</p><section>mdo sde</section><text>pa dag yod do/ /de dag la yang me tog skyes pa/ me tog a ti mug ta ka dang / tsam pa ka dang / bar sha ka dang / d+ha nu ska ri dang / mya ngan 'tshang dang / nag dang / bal la dang / ta ra ni dang / go ta ra ni dang / man dA ra ba dag dang / me tog kha dog lnga pa dag dang /</text></item>
<item><p>123b4</p><section>mdo sde</section><text>tsan dro ta ra ni dag dang / de dag dang gzhan yang me tog skyes pa rnam pa sna tshogs dag yod do/ /skyed mos tshal de dag re re la yang rdzing bu stong phrag bdun bdun byung bar gyur te/ thams cad kyang yan lag brgyad dang ldan pa'i chus gang ba/ tshad ni dpag tshad phyed pa/ rin</text></item>
<item><p>123b5</p><section>mdo sde</section><text>po che sna bdun las grub pa/ gser gyi bye ma bdal ba/ them skas bzhi dang ldan pa'o/ /rdzing bu de dag thams cad kyang rin po che'i dra bas kun du khebs pa/ ud pa la dang / pad ma dang / ku mu da dang / pad ma dkar po dag gis rab tu gang ba'o/ /de'i tshe</text></item>
<item><p>123b6</p><section>mdo sde</section><text>rgyal po dpas byin zhes bya ba zhig byung bar gyur to/ /sha ra dwa ti'i bu rgyal po dpas byin de'i grong khyer brgyad khri bzhi stong dag tu khyim brgyad khri bzhi stong yod par gyur te/ khyim re rer yang btsun mo'i 'khor gyi bud med brgyad khri bzhi stong yod par gyur to/ /'dzam bu'i gling</text></item>
<item><p>123b7</p><section>mdo sde</section><text>der grong khyer brgyad khri bzhi stong po de dag gi dbus su grong khyer chen po chur dpag tshad brgyad khri yod pa/ zheng du dpag tshad bzhi khri yod pa/ rin po che sna bdun las grub pa/ 'byor pa/ rgyas pa/ bde ba/ lo legs pa/ nyams dga' ba/ mi'i skye bo mang pos</text></item>
<item><p>124a1</p><section>mdo sde</section><text>gang ba gcig yod par gyur te/ de ltar snga ma bzhin du sbyar bar bya'o/ /de'i tshe grong khyer chen po de'i dbus su rgyal po dpas byin gyi khyim rin po che sna bdun chu zheng du kun nas dpag tshad bcu yod pa zhig brtsigs par gyur te/ khyim de na yang</text></item>
<item><p>124a2</p><section>mdo sde</section><text>gser las byas pa'i pu shu dang / khang pa brtsegs pa sna tshogs pa dag yod do/ /khyim de'i dbus su yang 'di lta ste dper na/ lha rnams kyi dbang po brgya byin gyi khang rnam par rgyal byed lta bu'i khang shig brtsigs par gyur te/ khang de'i ming ni chos</text></item>
<item><p>124a3</p><section>mdo sde</section><text>zhes bya bar gyur/ rgyal po de'i kun dga' ra ba ni chos zhes bya bar gyur te/ khyim de'i dbus su yang skyed mos tshal zhig yod par gyur to/ /skyed mos tshal de yang rin po che sna bdun las grub pa'i me tog gi shing ljon pa dang / spos kyi shing ljon pa dang / rol mo'i</text></item>
<item><p>124a4</p><section>mdo sde</section><text>sgra 'byung ba'i shing ljon pa dang / rgyan gyi shing ljon pa dang / gos kyi shing ljon pa rnam pa sna tshogs dag gis kun nas so sor brgyan pa'o/ /skyed mos tshal de yang mig ris su byas pa'o/ /khyim de yang ngos bzhir rta babs btsugs pa stegs bu dang / kun</text></item>
<item><p>124a5</p><section>mdo sde</section><text>du blta ba'i sa dang / skar khung dag gis mdzes par byas pa/ rin po che sna bdun las byas pa'i khang pa brtsegs pa bkra ba blta na sdug pa dag gis kun nas so sor brgyan pa'o/ /de'i tshe rgyal po dpas byin gyi btsun mo dam pa gtso mo las byang chub sems dpa' sngon gyi</text></item>
<item><p>124a6</p><section>mdo sde</section><text>rgyal ba la lhag par bya ba byas pa/ mdzes pa/ blta na sdug pa/ mthu che ba/ dbang che bar grags pa/ dpal dang gzi brjid kyis 'bar ba'i bu zhig btsas par gyur te/ de btsas ma thag tu rgyal po dpas byin gyis 'di ni de'i longs spyod du 'gyur ba yin no zhes grong khyer chen po de</text></item>
<item><p>124a7</p><section>mdo sde</section><text>byin par gyur to/ /de'i tshe nyin mo bu mo sa ya phrag bzhi gang dag byung ba de dag thams cad kyang rgyal po dpas byin gyis gzhon nu'i longs spyod du bslangs so/ /rgyal po de dang / skye dgu'i bdag mo rin chen ma dang / grong mi dang / yul gyi mi dag gis kyang bsod nams mchog</text></item>
<item><p>124b1</p><section>mdo sde</section><text>ces bya bar ming btags par gyur to/ /de ci'i phyir zhe na/ sha ra dwa ti'i bu rgyal po'i gzhon nu bsod nams mchog btsas pa'i mod la steng gi bar snang la lha rnams kyis glu dbyangs rab tu blangs shing / lha'i tsan dan gyi phye ma dag dang / lha'i me tog man dA ra ba'i char pa dag</text></item>
<item><p>124b2</p><section>mdo sde</section><text>phab par gyur cing / khye'u 'di btsas pa bsod nams mchog /khye'u 'di btsas pa bsod nams mchog ces lha'i dbyangs kyis kyang yang dag par brjod pa'i phyir ro/ /sha ra dwa ti'i bu de'i phyir na khye'u de'i ming bsod nams mchog ces bya ba kho nar btags par gyur to/ /</text></item>
<item><p>124b3</p><section>mdo sde</section><text>sha ra dwa ti'i bu rgyal po'i bu bsod nams mchog de nar son nas btsun mo'i 'khor gyis mdun du bdar te/ skyed mos tshal gyi sar tsan dan las byas pa'i grur zhugs nas skyes pa med pa'i 'dod pa'i yon tan lnga po dag gis rtse zhing dga' mgur spyod do/ /de'i tshe yang rgyal</text></item>
<item><p>124b4</p><section>mdo sde</section><text>po'i gzhon nu bsod nams mchog tsan dan gyi grur zhugs nas/ de bzhin gshegs pa'i sku me dang / gser dang / zla ba dang / 'dzam bu'i chu bo'i gser gyi mdog gi 'od zer bye ba phrag 'bum rab tu 'gyed pa'i sku dang ldan pa sku skyes bu chen po'i mtshan sum cu rtsa gnyis</text></item>
<item><p>124b5</p><section>mdo sde</section><text>kyis spras pa/ gser ltar 'bar ba/ rin po che'i bkod pa ltar brgyan pa/ nyan thos kyi dge 'dun gyi dbus na chos ston pa mthong ste/ mthong nas kyang rgyal po'i bu gzhon nu bsod nams mchog 'di snyam du sems par gyur te/ 'di ci 'dra ba de 'drar bdag kyang gyur cig</text></item>
<item><p>124b6</p><section>mdo sde</section><text>snyam mo/ /de nas rgyal po'i gzhon nu bsod nams mchog rnam pa de lta bu'i sems skyes nas/ de ma thag tu de bzhin gshegs pa'i sku de mi snang bar gyur te/ de mi snang bar gyur nas de ma thag tu rgyal po'i gzhon nu bsod nams mchog sdug bsngal zhing yid mi bde bar gyur te/ bud</text></item>
<item><p>124b7</p><section>mdo sde</section><text>med dag dang yang lhan cig rtse bar mi byed/ dga' bar mi byed/ dga' mgur spyod par mi byed cing / bud med de dag la sten par mi byed do/ /gru de nas byung ste khang pa brtsegs par zhugs nas/ skyil mo krung bcas te nam zhig de bzhin gshegs pa de ci 'dra ba de 'dra ba nyid</text></item>
<item><p>125a1</p><section>mdo sde</section><text>du bdag 'gyur zhig gu snyam ste sems pa la zhugs so/ /de nas rgyal po'i gzhon nu de'i thad du bud med gang dag 'ong ba de dag thams cad rgyang ring po kho na nas mthong nas/ rgyal po'i gzhon nus sgo dag bcad de/ kye ma sems can 'di dag ni 'dod chags</text></item>
<item><p>125a2</p><section>mdo sde</section><text>kyis gang ba nad chen pos so sor gzir ba dag ste/ 'dod chags kyis gang zhing nad chen pos so sor gzir ba'i sems can de dag la bdag gis kun tu spyad par byas na/ de dag ni rigs pa ma yin la bdag ni rigs pa yin pa'i phyir de ni bdag gi cha ma yin par 'gyur ro/ /sems</text></item>
<item><p>125a3</p><section>mdo sde</section><text>can 'di dag ni zhe sdang gis gang ba nad chen po'i nad kyis kun du gzir ba dag ste/ gal te zhe sdang gis so sor gang zhing nad chen po'i nad kyis rab tu gzir ba'i sems can de dag la yid du 'ong ba dang bcas par byas na/ de dag ni mi rigs pa yin la bdag ni rigs pa yin</text></item>
<item><p>125a4</p><section>mdo sde</section><text>pa'i phyir/ de la bye brag ci yod par 'gyur te/ bdag ni sku de lta bu mngon par bsgrub par brtson pa'o/ /kye ma bdag gis rang gi sems ni tshar gcad par bya/ sems can de dag la ni gnod sems mi bskyed par bya'o/ /kye ma sems can 'di dag ni gti mug gis gang ba/ nad</text></item>
<item><p>125a5</p><section>mdo sde</section><text>chen po'i nad kyis kun du gzir ba dag ste/ gal te nad chen po'i nad kyis kun tu gzir ba'i sems can de dag la rjes su 'jug par byas na/ de dag ni mi rigs pa yin la bdag ni rigs pa yin pas/ de la bye brag ci yod par 'gyur te/ bdag ni sku de lta bu mngon par bsgrub</text></item>
<item><p>125a6</p><section>mdo sde</section><text>par brtson pa'o/ /sems can 'di dag ni phrag dog dang / khro bas gang ba nad chen po'i nad kyis kun tu gzir ba dag ste/ gal te sems can de dag la bdag kun du rjes su 'jug par byas na/ de dag ni mi rigs pa yin la/ bdag ni rigs pa yin pas/ de la bye brag ci</text></item>
<item><p>125a7</p><section>mdo sde</section><text>yod par 'gyur te/ bdag ni sku de lta bu mngon par bsgrub par brtson par bya'o/ /kye ma bdag gis phrag dog med par bya/ ser sna can ma yin pa dang / rmongs pa med pa dang / 'dod chags dang bral ba dang / zhe sdang dang bral ba dang / gti mug dang bral bar bya zhing / sems can de</text></item>
<item><p>125b1</p><section>mdo sde</section><text>dag nyid la yang byams pa'i sems bskyed par bya/ snying rje bskyed par bya/ sems can de dag lam gang du zhugs na/ 'dod chags dang / zhe sdang dang / gti mug dang / phrag dog dang / khro ba dang / ser sna dang / sgyu dang / g.yo dang / tha ba dang / nga rgyal thams cad rgyun</text></item>
<item><p>125b2</p><section>mdo sde</section><text>chad par 'gyur/ spong bar 'gyur/ mi sten par 'gyur/ mi sgom par 'gyur/ mang du mi byed par 'gyur ba'i lam btsal bar bya'o snyam mo/ /sha ra dwa ti'i bu de ltar rgyal po'i gzhon nu bsod nams mchog yid mi dga' zhing / skyo bas mngon par brtson te rtse bar mi byed/ dga'</text></item>
<item><p>125b3</p><section>mdo sde</section><text>bar mi byed/ dga' mgur spyod par mi byed cing / su'i ngor yang lta bar mi byed do/ /sha ra dwa ti'i bu rgyal po dpas byin gyis rgyal po'i gzhon nu bsod nams mchog rtse bar mi byed/ dga' bar mi byed/ dga' mgur spyod par mi byed cing / bud med mthong na'ang sgo gcod par byed</text></item>
<item><p>125b4</p><section>mdo sde</section><text>do zhes thos te/ thos nas kyang rgyal po dpas byin dang / skye dgu'i bdag mo rin chen ma 'di snyam du sems par gyur te/ rgyal po'i gzhon nu bsod nams mchog la gang gis kyang mi dga' ba'am/ yid du mi 'ong ba nye bar bsgrub par gyur na mi rung ngo snyam nas/ gang gis rtse bar</text></item>
<item><p>125b5</p><section>mdo sde</section><text>mi byed dga' bar mi byed/ dga' mgur spyod par mi byed cing / bud med mthong na'ang sgo gcod par byed ces de bdag gis gdon mi za bar dri bar bya'o snyam mo/ /de nas rgyal po dpas byin dang / skye dgu'i bdag mo gtso mo rgyal po'i gzhon nu bsod nams mchog ga la ba der</text></item>
<item><p>125b6</p><section>mdo sde</section><text>dong ste phyin nas/ rgyal po'i gzhon nu bsod nams mchog la tshigs su bcad pa dag gis smras pa/ khang chos dang chos byed du bcug /de bzhin lha yi bu mo 'dra bas gang / /shing ljon sna tshogs skyed mos tshal mdzes na/ /ci phyir gzhon nu khyim der</text></item>
<item><p>125b7</p><section>mdo sde</section><text>dga' mi byed/ /khang dang ni shing thags dam po btsugs/ /rgyal srid kun la grong khyer 'di byed bcug /'dir ni 'dzam gling 'di kun snang 'gyur na/ /ci phyir gzhon nu khyim der dga' mi byed/ /de ring khyod la su yis mi dga' smras/ /khyod la mi snyan de 'dra ga las</text></item>
<item><p>126a1</p><section>mdo sde</section><text>byung / /tshong pa nor rnyed chen po chud zos bzhin/ /ci phyir 'di na khyod ni gcig pu sems/ /nga ni pha yin 'di yang ma yin gyis/ /gang de dris pa nged la smra bar gyis/ /'dzam gling dbang phyug da lta nga yin na/ /deng 'dir chad pa chen po su la</text></item>
<item><p>126a2</p><section>mdo sde</section><text>gcad/ /sha ra dwa ti'i bu de nas rgyal po'i gzhon nu bsod nams mchog gis pha ma la tshigs su bcad pa dag gis slar smras pa/ bdag la sus kyang mi snyan smras ma mchis/ /tshig ma mchis pas ji ltar brjod par bgyi/ /su la'ang khyed kyis chad pa mi gcad gsol/ /</text></item>
<item><p>126a3</p><section>mdo sde</section><text>rang gis sems la chad pa gcad par mdzod/ /chu yi nang 'dir bdag ni spyod pa na/ /bdag gis 'dren pa yi ni sku mthong ste/ /'dzam gling gser gyi 'od zer bye stong ldan/ /phyogs nyid kun tu snang zhing rnam par mdzes/ /sa yi 'od dang de bzhin me yi 'od/ /zla</text></item>
<item><p>126a4</p><section>mdo sde</section><text>ba'i 'od dang de bzhin nyi ma'i 'od/ /de yi gan na thams cad mi gda' ste/ /de 'dra'i sku de mthong bar gyur to yab/ /bdag sems ye shes gzugs kyis ji lta bur/ /sku de de 'dra bdag kyang gyur cig snyam/ /rga nad gzir ba'i sems can thar bar bgyi/ /nyon</text></item>
<item><p>126a5</p><section>mdo sde</section><text>mongs sems ldan bde dang ldan par bgyi/ /ye shes gzugs dang stobs dang mthu dang ni/ /bsam mi khyab pas sku de ci lta bar/ /mi rnams kyi ni rgya chen don bgyi zhing / /ngan 'gro gnas pa'i skye bo gdon par bgyi/ /bdag ni rtses pas 'tshal to dga' bas 'tshal/ /</text></item>
<item><p>126a6</p><section>mdo sde</section><text>khyim dang bud med dag gis 'tshal lags so/ /bdag gis kun spangs rab tu 'byung bar bgyi/ /sangs rgyas rnams kyis bslabs nas sangs rgyas bgyi/ /ngur smrig gi ni gos kyang bgos nas su/ /rab tu byung nas bdag gis chos spyad do/ /yab cig khyod kyang</text></item>
<item><p>126a7</p><section>mdo sde</section><text>'dir ni rab byung nas/ /rgyal srid spongs te chos la spyod par mdzod/ /rtag tu bdag gis chos ni btsal bar bgyi/ /rtag tu bdag gis tshul bzhin chos spyad do/ /'dod pa bsten pas bde legs 'gyur ma lags/ /dkar po thams cad nyams par 'gyur ba lags/ /</text></item>
<item><p>126b1</p><section>mdo sde</section><text>yab cig 'dod 'ching 'di ni dam po lags/ /de slad khyod ni bcings las thar mi 'gyur/ /'dod pa spong mdzod dgon par gnas par mdzod/ /de las sangs rgyas ye shes thob par 'gyur/ /sangs rgyas bstan pa 'di la mngon byung ba/ /bdag la de ring</text></item>
<item><p>126b2</p><section>mdo sde</section><text>bar chad su bgyid pa/ /de la nam du'ang bde legs mi 'gyur yab/ /bsod nams ma lags mang po thob par 'gyur/ /yab cig khyod la sman slad bdag gis brjod/ /khyod la rgyal srid ci bgyi sras ci bgyi/ /rgyal srid mi rtag longs spyod rtag ma lags/ /khyod</text></item>
<item><p>126b3</p><section>mdo sde</section><text>dang ring por mi thogs 'bral bar 'gyur/ /gang las chos dkar mang po de 'thob pa'i/ /chos ni gal te ma bgyis gyur na yab/ /'khor ba'i 'khor lo rjes su 'jug pa yin/ /yang dang yang du skye rga nye bar 'byung / /de na bu ni nam yang ma mchis te/ /chos</text></item>
<item><p>126b4</p><section>mdo sde</section><text>rnams de dag thams cad stong pa'o yab/ /stong pa'i chos rnams de dag mi rtog pa/ /de dag ming dang gzugs la dam por gnas/ /bu la sred phyir sdig pa ma mdzad cig /sangs rgyas bstan 'dir yongs su rab tu 'byung / /dal ba phun tshogs bdag gis yun ring</text></item>
<item><p>126b5</p><section>mdo sde</section><text>rnyed/ /yab cig khyod kyang myur du rab tu byung / /mi yi lus 'di rab tu rnyed par gyur/ /bde ba'i dbang phyug sangs rgyas 'byung bar gyur/ /bdag gis dad pa ring nas de ring rnyed/ /kye ma yab cig tshur spyon mngon par 'byung / /de ltar de skad ces smras nas/ rgyal po'i</text></item>
<item><p>126b6</p><section>mdo sde</section><text>gzhon nu bsod nams mchog de bzhin gshegs pa dgra bcom pa yang dag par rdzogs pa'i sangs rgyas bde ba'i rgyal po ga la ba der song ste phyin nas/ bcom ldan 'das de'i zhabs la phyag 'tshal te/ lan gsum bskor ba byas nas spyan sngar 'dug ste/ thal mo sbyar nas</text></item>
<item><p>126b7</p><section>mdo sde</section><text>tshigs su bcad de gsol pa/ bdag ni bdud kyi zhags par skyes lags te/ /bdag ni bdud kyi spyod yul 'phel lags so/ /bdag ni bdud kyi zhags pa kun bcad de/ /mgon po khyod la rab tu 'byung bar gsol/ /mgon po bdag bcing ba yis bcings</text></item>
<item><p>127a1</p><section>mdo sde</section><text>pa dam/ /'jigs pa chen pos bcings na gzigs su gsol/ /'di la bde ba'i ro myang ma mchis te/ /'dod pa sdug bsngal kun gyi rtsa ba lags/ /bcing ba de dag bcad de 'dir bdag mchis/ /de tshe bdud kyi bcing ba kun spangs</text></item>
<item><p>127a2</p><section>mdo sde</section><text>nas/ /sangs rgyas bstan 'dir rab tu 'byung bar 'tshal/ /rkang gnyis rnams kyi dam pa sangs rgyas bgyi/ /sha ra dwa ti'i bu de nas de bzhin gshegs pa dgra bcom pa yang dag par rdzogs pa'i sangs rgyas bde ba'i rgyal pos rgyal po'i gzhon nu bsod nams mchog rab tu</text></item>
<item><p>127a3</p><section>mdo sde</section><text>byung ngo / /de rab tu byung bar rig nas/ rgyal po'i gzhon nu bsod nams mchog gi rjes su slob pa srog chags dkrigs phrag brgyad rjes su rab tu byung ngo / /de dag rab tu byung bar rig nas/ rgyal po'i gzhon nu bsod nams mchog gi slas kyang rjes su rab tu byung ngo / /</text></item>
<item><p>127a4</p><section>mdo sde</section><text>de rab tu byung bar rig nas/ rgyal po'i gzhon nu bsod nams mchog gi grogs po bye ba phrag brgya rjes su rab tu byung ngo / /sha ra dwa ti'i bu de nas rgyal po dpas byin gyis bu de rab tu byung bar rig nas/ dpung gi tshogs yan lag bzhi pa dang lhan cig tu de bzhin gshegs pa</text></item>
<item><p>127a5</p><section>mdo sde</section><text>bde ba'i rgyal po ga la ba der song ste phyin nas/ bcom ldan 'das de'i zhabs la phyag 'tshal te/ thal mo sbyar nas tshigs su bcad pa 'di dag gsol to/ /chos 'di gnod pa med cing rims nad med/ /rang bzhin rab zhi ther zug 'chi med zhi/ /rab 'byung bde ba kun</text></item>
<item><p>127a6</p><section>mdo sde</section><text>gyi rtsa ba lags/ /skyabs mchis sangs rgyas bstan la rab tu 'byung / /bdag gis rgyal srid de bzhin longs spyod dang / /chung ma sdug dang longs spyod gnyen rnams btang / /'dod pa'i longs spyod dag la chog ma mchis/ /ngan pa'i chos la rtag pa'i dus ma</text></item>
<item><p>127a7</p><section>mdo sde</section><text>mchis/ /bdag gis longs spyod sna tshogs yid mchi spyad/ /de ni byis pa blo chung spyod yul te/ /rgyal bas bsngags pa'i chos de spyad bgyis na/ /sdug bsngal kun gyi mtha' mar bgyid par 'gyur/ /dge slong dge 'dun thabs cig longs spyod du/ /bdag gis rgyal</text></item>
<item><p>127b1</p><section>mdo sde</section><text>ba'i thad du rgyal srid btang / /rab tu 'byung bar gsol zhing kun du spyad/ /rkang gnyis rnams kyi dam pa sangs rgyas bgyi/ /mi rnams kyi ni rgya chen don bgyi zhing / /sdug bsngal mang pos gzir ba'i sems can dgrol/ /mi khom rgya chen rnam par spangs nas su/ /bdag</text></item>
<item><p>127b2</p><section>mdo sde</section><text>gis khom dang mya ngan 'das zhi thob/ /de la bde ba'i rgyal pos ched brjod brjod/ /legs so rgyal po chen po rgyal chen sems/ /nam zhig sangs rgyas ye shes khyod 'dod na/ /myur du tshur shog legs 'ongs myur rab byung / /de tshe rgyal pos thos nas sems mgu</text></item>
<item><p>127b3</p><section>mdo sde</section><text>ste/ /rgyal ba'i bstan la rab byung thob bya zhing / /rkang gnyis gtso bo'i sangs rgyas 'gyur bar bya/ /de tshe bde ba'i rgyal pos bdag dbugs 'byin/ /rgyal ba de yis bstan la de rab byung / /de tshe yan lag bzhi pa'i dmag gis bskor/ /de tshe theg pa mchog</text></item>
<item><p>127b4</p><section>mdo sde</section><text>la thams cad zhugs/ /rkang gnyis rnams kyi dam pa sangs rgyas 'gyur/ /de tshe sangs rgyas bstan la de rab byung / /chos spyod nas ni bzod pa'ang bskyed par gyur/ /tshe zad nas ni 'chi ba'i dus byas te/ /de dag thams cad mtho ris 'jig rten skyes/ /bde gshegs</text></item>
<item><p>127b5</p><section>mdo sde</section><text>grags chen bye phrag nyi shu yi/ /'dren pa'i sangs rgyas de yi skabs su byung / /thams cad de dag kun gyis mnyes par byas/ /bstan pa kun la'ang chos ni spyad par gyur/ /rtag par rgyun du brtson 'grus brtsams par gyur/ /shes rab stobs dang ldan pas mi 'jigs</text></item>
<item><p>127b6</p><section>mdo sde</section><text>pa/ /mi rnams kyi ni rgya chen don byas shing / /de dag gis ni srog chags bye stong bkrol/ /bde bar gshegs pas chos brjod bzung nas su/ /de dag 'dren pa'i rgyal ba rnams su byung / /de dag gis ni bstan pa rgyas par mdzad/ /lus rnams btang zhing de bzhin</text></item>
<item><p>127b7</p><section>mdo sde</section><text>srog kyang btang / /theg pa mchog la su zhig 'jug mi byed/ /de yi rnam par smin pa bla med yin/ /ye shes bla na med pa mchog thob 'gyur/ /zhi ba mya ngan med pa'i byang chub reg /tshe dang ldan pa sha ra dwa ti'i bu de'i tshe de'i dus na rgyal po dpas byin zhes bya ba chos dang ldan</text></item>
<item><p>128a1</p><section>mdo sde</section><text>pa chos kyi rgyal po gang gis bcom ldan 'das de bzhin gshegs pa bde ba'i rgyal po de la longs spyod du rgyal srid phul zhing khyim nas khyim med par rab tu byung ba de gzhan zhig yin pa snyam du khyod som nyi'am/ yid gnyis za bar gyur na/ sha ra dwa ti'i bu khyod</text></item>
<item><p>128a2</p><section>mdo sde</section><text>kyis de ltar blta bar mi bya'o/ /de ci'i phyir zhe na/ nga ni de'i tshe de'i dus na rgyal po dpas byin zhes bya ba der gyur to/ /sha ra dwa ti'i bu de'i tshe de'i dus na rgyal po'i gzhon nu bsod nams mchog ces bya ba byung bar gyur pa de gzhan zhig yin pa snyam du khyod som nyi'am yid gnyis</text></item>
<item><p>128a3</p><section>mdo sde</section><text>za bar gyur na/ de ltar blta bar mi bya ste/ sha ra dwa ti'i bu de'i tshe de'i dus na byang chub sems dpa' sems dpa' chen po brtan pa'i bla gros 'di ni rgyal po'i gzhon nu bsod nams mchog ces bya bar gyur to/ /sha ra dwa ti'i bu byang chub sems dpa' sems dpa' chen po rnams</text></item>
<item><p>128a4</p><section>mdo sde</section><text>kyi chos nyid ni sdug bsngal gyis gzir ba'i sems can dag mthong na snying rje chen po skyed par byed pa'o/ /sha ra dwa ti'i bu gzhan yang byang chub sems dpa' ni chos zab mo la mngon par brtson pa yin/ chos zab mo kho nar yongs su tshol pa yin/ chos zab mo kho na yang</text></item>
<item><p>128a5</p><section>mdo sde</section><text>dag par rab tu ston par byed pa yin no/ /sha ra dwa ti'i bu gang la brtan pa rnams 'gro ba'i chos zab mo de dag ni gang yin/ sha ra dwa ti'i bu brtan pa de dag ni gang yin zhe na/ sha ra dwa ti'i bu byang chub sems dpa' dag ni brtan pa zhes bya ste/ de dag ni bla na med pa yang dag</text></item>
<item><p>128a6</p><section>mdo sde</section><text>par rdzogs pa'i byang chub las skyo bar mi 'gyur zhing sgyid lug par mi 'gyur ro/ /sha ra dwa ti'i bu de dag ni brtan pa dag ces bya ste/ de dag ni chos rnams 'dzin pa'o/ /chos gang dag 'dzin ce na/ mig gis chos 'dzin par byed do/ /sha ra dwa ti'i</text></item>
<item><p>128a7</p><section>mdo sde</section><text>bu de la gang mig 'dzin pa de ni chos ma yin te/ de ni gzung du med pa'o/ /sha ra dwa ti'i bu chos kyang gang zhe na/ rang bzhin gyis nang na yang med/ phyi rol na yang med/ bdag kyang med/ bdag gi yang med/ kun nas nyon mongs pa yang med/ rnam par</text></item>
<item><p>128b1</p><section>mdo sde</section><text>byang ba yang med pa'o/ /rna ba dang / sna dang / lce dang / lus dang / yid kyis chos 'dzin te/ de la chos gang yin pa de ni yid ma yin no/ /sha ra dwa ti'i bu chos zhes bya ba ni gang bdag med pa dang / bdag gi med pa dang / phyi rol med pa dang / nang med pa</text></item>
<item><p>128b2</p><section>mdo sde</section><text>dang / kun nas nyon mongs pa med pa dang / rnam par byang ba med pa dang / skye ba med pa dang / 'gag pa med pa'o/ /sha ra dwa ti'i bu de ci'i phyir zhe na/ rang bzhin de yin pa'i phyir te/ rang bzhin gang yin pa de ni byas pa med cing 'gyur ba med pas/ des na yid</text></item>
<item><p>128b3</p><section>mdo sde</section><text>ni chos zhes bya'o/ /sha ra dwa ti'i bu ci'i phyir 'dzin pa zhes bya zhe na/ stong pa nyid 'dzin par byed/ mtshan ma med pa dang / smon pa med pa 'dzin par byed/ mi dmigs pa smon pa med par 'dzin par byed pa ste/ mi dmigs pa ni smon pa med pa'o/ /sha ra dwa</text></item>
<item><p>128b4</p><section>mdo sde</section><text>ti'i bu gzhan yang chos gang dag yin pa de dag ni bsal ba yang med/ bzhag pa yang med pa'o/ /gang la bsal ba yang med/ bzhag pa yang med pa 'di ni chos rnams kyi 'dzin pa zhes bya ste/ des na byang chub sems dpa' zhes bya'o/ /sha ra dwa ti'i bu byang chub</text></item>
<item><p>128b5</p><section>mdo sde</section><text>sems dpa' zhes bya ba ni/ sha ra dwa ti'i bu sangs rgyas rnams dang nye ba'i sems dpa' yin pas des na byang chub sems dpa' zhes bya'o/ /byang chub med pa'i phyir byang chub sems dpa' zhes bya'o/ /yang sems dpa' de sems can med pa nyid kyis byang chub la 'jug</text></item>
<item><p>128b6</p><section>mdo sde</section><text>par byed pas des na byang chub sems dpa' zhes bya'o/ /sha ra dwa ti'i bu yang gal te byang chub sems dpa' brtan na ni de 'di ltar bstan pa byas par 'gyur te/ de ci'i phyir zhe na/ sha ra dwa ti'i bu bstan pa med pa ni byang chub sems dpa' yin pa'i phyir ro/ /gang gis bstan</text></item>
<item><p>128b7</p><section>mdo sde</section><text>du med ce na/ gang gis kyang bstan du med pas des na bstan pa zhes bya'o/ /sha ra dwa ti'i bu dga' ba dang ldan pa de dag ni gnyis su med pa la mos pa ste/ de dag ni chos su smra ba'ang ma yin/ chos ma yin par smra ba'ang ma yin pas des na byang chub sems dpa' dag</text></item>
<item><p>129a1</p><section>mdo sde</section><text>ces bya'o/ /sha ra dwa ti'i bu gzhan yang byang chub ces bya ba ni stong pa nyid gang yin pa de ni byang chub bo/ /sha ra dwa ti'i bu stong pa nyid ces bya ba cis stong pa zhe na/ chos thams cad kyis stong ngo / /sha ra dwa ti'i bu chos su 'du shes pa yod na yang 'du</text></item>
<item><p>129a2</p><section>mdo sde</section><text>shes su 'dzin pa nyid du 'gyur/ bdag tu 'dzin pa nyid du 'gyur/ sems can du 'dzin pa dang / srog tu 'dzin pa dang / gang zag tu 'dzin pa dang / 'dzin pa thams cad kyi 'dzin par 'gyur ba des na 'du shes su 'dzin pa zhes bya'o/ /de la de med pas des na stong pa nyid</text></item>
<item><p>129a3</p><section>mdo sde</section><text>ces bya ste/ stong pa nyid gang yin pa de ni byang chub bo/ /sha ra dwa ti'i bu gzhan yang chos thams cad ni byang chub ste/ de bzhin du mngon par rdzogs par sangs rgyas pa yin gyis 'thun par byos la mi 'thun par ma byed cig /de ci'i phyir zhe na/ byang chub ni zab pa'i phyir</text></item>
<item><p>129a4</p><section>mdo sde</section><text>te/ gang la byis pa so so'i skye bo thams cad 'gro ba med pa de tsam du zab bo/ /sha ra dwa ti'i bu byis pa dag lta zhog gi /sha ra dwa ti'i bu dgra bcom pa dang / rang sangs rgyas rnams kyang zad pa shes pa la rnam par lta bar byed cing / mi skye ba shes pa la rnam par lta</text></item>
<item><p>129a5</p><section>mdo sde</section><text>bar byed la/ mi skye ba shes pa mngon du byed kyang de la 'gro ba med do/ /gang zad par bya ba'i phyir zad pa shes pa zhes bya zhe na/ chos gang yang zad par bya ba'i phyir zad pa shes pa ma yin no/ /gzhan yang chos thams cad kyi zad pa nyid pas des na zad pa shes pa zhes bya'o/ /</text></item>
<item><p>129a6</p><section>mdo sde</section><text>shes pa de 'phags pa rnams kyi yin pas des na zad pa shes pa zhes bya'o/ /'di snyed zad do zhes shes pa de lta bu med pa dang / de ltar zad do zhes shes pa de lta bu med pa dang / 'di phan chad zad do zhes shes pa de lta bu med pas des na zad pa shes pa zhes bya'o/ /des</text></item>
<item><p>129a7</p><section>mdo sde</section><text>na nyan thos dang / rang sangs rgyas rnams kyang byang chub tu 'gro ba med ces bya'o/ /sha ra dwa ti'i bu mi skye ba zhes ci'i phyir bya zhe na/ sha ra dwa ti'i bu de la phra rab tsam yang skye ba med pas des na mi skye ba zhes bya'o/ /sha ra dwa ti'i bu de la shes pa gang yin pa 'di ni mi skye ba</text></item>
<item><p>129b1</p><section>mdo sde</section><text>shes pa zhes bya'o/ /nyan thos rnams la 'di nas mi skye ba de'o zhes shes pa de med pa dang / nyan thos rnams la 'di phan chad mi skye'o zhes shes pa de med pas des na sangs rgyas rnams kyi ye shes mtha' yas pa zhes bya'o/ /ci'i phyir sangs rgyas kyi ye shes</text></item>
<item><p>129b2</p><section>mdo sde</section><text>mtha' yas pa zhe na/ ye shes de mnyam pa med cing mtha' med pas des na sangs rgyas kyi ye shes de mtha' yas pa zhes bya'o/ /ye shes de yul med pa yin pas des na sangs rgyas kyi ye shes zhes bya'o/ /sha ra dwa ti'i bu sangs rgyas kyi ye shes zhes bya ba</text></item>
<item><p>129b3</p><section>mdo sde</section><text>ji skad du bstan pa yin zhe na/ ye shes de sangs rgyas pa yin pas des na sangs rgyas kyi ye shes zhes bya'o/ /ye shes de btsal ba yin pas des na sangs rgyas kyi ye shes zhes bya'o/ /sha ra dwa ti'i bu sangs rgyas zhes bya ba ji skad du bstan pa yin zhe na/ sha ra dwa ti'i bu</text></item>
<item><p>129b4</p><section>mdo sde</section><text>sems can 'di dag ni 'gyur ba yin/ sha ra dwa ti'i bu sems can 'di dag ni gnas 'di nas kun du rgyug pa yin/ khong du ma chud pa yin te/ sha ra dwa ti'i bu des ni chos thams cad sangs rgyas pas des na sangs rgyas zhes bya'o/ /ji ltar chos thams cad sangs rgyas</text></item>
<item><p>129b5</p><section>mdo sde</section><text>zhe na/ ji ltar chos de dag med pa dang / chos ma yin pa med pa dang / de dag kun nas nyon mongs pa med pa dang / rnam par byang ba med pa dang / de dag 'das pa med pa dang / ma 'ongs pa med pa dang / da ltar byung ba med pa de ltar sangs rgyas so/ /ji ltar gang</text></item>
<item><p>129b6</p><section>mdo sde</section><text>yang skye ba'am/ 'jug pa'am/ zad pa'am/ 'ong ba'am/ 'gro ba'am/ kun nas nyon mongs pa'am/ rnam par byang ba'am/ 'gag pa med pa de ltar sangs rgyas so/ /sha ra dwa ti'i bu gzhan yang mtha' yas shing dpag tu med la gting dpag dka' zhing</text></item>
<item><p>129b7</p><section>mdo sde</section><text>khong du chud par dka' bas sangs rgyas te/ sha ra dwa ti'i bu 'di lta ste dper na/ rgya mtsho chen po ni ro gcig pa dang / bri ba dang gang ba med pa dang zab pa yin no/ /sha ra dwa ti'i bu de bzhin du de bzhin gshegs pa'i rgya mtsho yang 'di lta ste/ rnam par grol ba'i ro dang</text></item>
<item><p>130a1</p><section>mdo sde</section><text>skye ba med pa'i ro dang / zad pa med pa'i ror ro gcig cing chos zab mo ston pa'i phyir rim gyis chos ston pa la gzhol ba dang / the tsom thams cad gcod pa'i phyir zhu ba'i chu thams cad len pa dang / chos thams cad mi brjed pa'i phyir bri ba med pa dang / chos</text></item>
<item><p>130a2</p><section>mdo sde</section><text>gnas pa nyid kyi phyir gang ba med pa'o/ /sha ra dwa ti'i bu gzhan yang gal te sangs rgyas bstan par gyur na 'di la su zhig yid ches par byed de/ sha ra dwa ti'i bu 'di lta ste dper na/ klu'i rgyal po chen po rgya mtsho ni char 'bebs pa na 'di lta ste/ rgya mtsho chen por rang gi gnas</text></item>
<item><p>130a3</p><section>mdo sde</section><text>kho nar char 'bebs par byed do/ /de ci'i phyir zhe na/ sha ra dwa ti'i bu gang klu'i rgyal po rgya mtsho'i chu'i rgyun bzod par nus pa'i sa'i phyogs de gang yang med pa'i phyir te/ de bzhin gshegs pas byin gyis brlabs pa ni ma gtogs so/ /sha ra dwa ti'i bu de bzhin du gal te</text></item>
<item><p>130a4</p><section>mdo sde</section><text>de bzhin gshegs pa de bzhin gshegs pa'i chos nyid ston cing / sangs rgyas kyi ye shes kyi mtshan nyid gsung yang / sha ra dwa ti'i bu byang chub sems dpa' theg pa chen po la yang dag par zhugs pa/ de bzhin gshegs pas byin gyis brlabs pa ma gtogs par</text></item>
<item><p>130a5</p><section>mdo sde</section><text>gang kun shes par nus pa'i nyan thos sam/ rang sangs rgyas sam/ sems can 'ga' yang sems can gyi ris na ngas yang dag par rjes su ma mthong ngo / /sha ra dwa ti'i bu gnas bzhi po 'di dag ni rtogs par dka' zhing rnyed par dka' la shin tu mchog tu rnyed par</text></item>
<item><p>130a6</p><section>mdo sde</section><text>dka' ba ste/ de dag de ring thob bo/ bzhi po de dag gang zhe na/ sha ra dwa ti'i bu mi nyid shin tu mchog tu rnyed par dka' ba yin/ sha ra dwa ti'i bu de bzhin gshegs pa 'byung ba shin tu mchog tu rnyed par dka' ba yin/ sha ra dwa ti'i bu de bzhin gshegs pa'i bstan pa la</text></item>
<item><p>130a7</p><section>mdo sde</section><text>dad pa shin tu mchog tu rnyed par dka' ba yin/ sha ra dwa ti'i bu dad pa rnyed nas gnas dang gnas ma yin pa dri ba shin tu mchog tu rnyed par dka' ba yin te/ sha ra dwa ti'i bu gnas bzhi po de dag ni shin tu mchog tu rnyed par dka' zhing / rtogs pa dka' ba ste/ de dag khyed</text></item>
<item><p>130b1</p><section>mdo sde</section><text>cag gis thob bo/ /sha ra dwa ti'i bu khyed cag chos gang la the tsom yod pa nga la dris shig dang / sha ra dwa ti'i bu khyod lha dang bcas pa'i 'jig rten la skabs dbye'o/ /sha ra dwa ti'i bu ring po mi thogs par nga yongs su mya ngan las 'das nas/ sha ra dwa ti'i bu phyis 'gyod</text></item>
<item><p>130b2</p><section>mdo sde</section><text>par gyur na mi rung gis nga la dris shig /de nas tshe dang ldan pa sha ra dwa ti'i bu stan las langs te/ bla gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das la 'di skad ces gsol to/ /gal te zhus nas zhu ba lung bstan pa'i</text></item>
<item><p>130b3</p><section>mdo sde</section><text>slad du/ bcom ldan 'das kyis bdag la skabs phye na/ bcom ldan 'das la bdag phyogs 'ga' zhig zhu lags so/ /de skad ces gsol pa dang / bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /sha ra dwa ti'i bu ngas dri ba lan</text></item>
<item><p>130b4</p><section>mdo sde</section><text>btab pa de dang de kho nas khyod kyi sems rangs par byas/ de bzhin gshegs pa dgra bcom pa yang dag par rdzogs pa'i sangs rgyas la gang dang gang 'dod pa dris shig /de skad ces bka' stsal pa dang / bcom ldan 'das la tshe dang ldan pa sha ra dwa ti'i bus 'di skad ces</text></item>
<item><p>130b5</p><section>mdo sde</section><text>gsol to/ /bcom ldan 'das sems can spyod pa dang yon tan khyad par can la rab tu gnas pa rnams kyi don du de bzhin gshegs pa la zhu lags so/ /de bzhin gshegs la bdag gis zhu ba ni/ /gang dag spyod dang yon tan khyad 'phags gnas/ /yo byad bsnyungs</text></item>
<item><p>130b6</p><section>mdo sde</section><text>pa'i tshul gyis 'phags gyur cing / /des dang bzod bsten smon lam ldan gyur pa/ /mkhas rnams sbyin pa de 'dra ci zhig stsol/ /sbyin pa stsal nas ji ltar dga' bar 'gyur/ /ji ltar sems ni yongs su bsngo bar bgyid/ /'jungs pa ma mchis par yang sbyin pa bgyid/ /</text></item>
<item><p>130b7</p><section>mdo sde</section><text>ji ltar tshul khrims sten par bgyid/ /de dag bzod pa'ang ci 'dra lags/ /de dag brtson 'grus ci lta bu/ /ji lta bu yi des par 'gyur/ /sems can sdug bsngal ldan mthong na/ /ji ltar bsam pa ston par bgyid/ /byang chub sems dpa' de dag gi/ /bsam</text></item>
<item><p>131a1</p><section>mdo sde</section><text>pa 'dren pa bshad du gsol/ /bskal pa bye ba brgya mang du/ /go cha 'tshal ba de dag gi/ /ji ltar sems ni nyon mi mongs/ /ji ltar de dag dga' ba bskyed/ /de dag ting 'dzin ji lta bu/ /de dag shes rab ci 'dra lags/ /mang du thos pa'ang ji</text></item>
<item><p>131a2</p><section>mdo sde</section><text>lta bu/ /de dag thos pa'ang ci 'dra zhing / /mnyan par bgyi ba'i chos gang lags/ /spang bar bgyi ba'i chos gang lags/ /byang chub slad zhugs gang dag lags/ /de dag gi ni spyod yul zhu/ /ji ltar dam chos tshol bar bgyid/ /de dag 'dun pa ci 'dra lags/ /</text></item>
<item><p>131a3</p><section>mdo sde</section><text>ji ltar 'dod pa rnam par spong / /de dag mngon 'byung ji lta bu/ /ji ltar mngon par 'byung rnams kyi/ /dga' ba rgya chen skye bar 'gyur/ /ji ltar rab tu byung nas su/ /yon tan rnams kyis 'phags nas mdzes/ /ji ltar sems ni nges par gzhol/ /de dag thabs</text></item>
<item><p>131a4</p><section>mdo sde</section><text>ni ci 'dra lags/ /ji ltar tshe rabs dran par 'gyur/ /de dag dran pa ji lta bu/ /ji ltar mngal du zhugs rnams kyi/ /byang chub sems ni 'byung bar 'gyur/ /rdzogs pa'i sangs rgyas der mthong 'gyur/ /de dag mthong ba slu mi 'gyur/ /ji ltar 'dod chags chung</text></item>
<item><p>131a5</p><section>mdo sde</section><text>bar 'gyur/ /zhe sdang chung zhing mi 'jigs 'gyur/ /ji ltar gti mug mi 'gyur zhing / /ma rmongs par ni 'gyur ba lags/ /ji ltar rgyal po'i rigs skyes pa/ /mkhas rnams rgyal srid bgyid du stsol/ /mi khom thams cad spangs nas su/ /rtag tu gus dang</text></item>
<item><p>131a6</p><section>mdo sde</section><text>bcas par 'gyur/ /ji ltar rgyal srid rab bsngags na/ /bzhin 'dzum khro bar mi bgyid lags/ /de dag gi ni rnam rgyal der/ /sangs rgyas mthong ba'ang rnyed par 'gyur/ /ji ltar gzugs dang ldan pa lags/ /rtag tu tshul du shis par 'gyur/ /'khor dang ldan par</text></item>
<item><p>131a7</p><section>mdo sde</section><text>'gyur ba lags/ /byang chub mchog la zhugs pa lags/ /ji ltar skyes pa tsam gyis kyang / /khyim la dga' bar mi 'gyur zhing / /mngon par 'byung la gzhol bar 'gyur/ /de dag sred pa ma mchis 'gyur/ /ji ltar rab tu byung nas su/ /sangs rgyas byang chub</text></item>
<item><p>131b1</p><section>mdo sde</section><text>'dzin pa lags/ /de bzhin gshegs pa mya ngan 'das/ /ji ltar dam chos 'dzin par 'gyur/ /ji ltar 'jig rten 'khrugs pa na/ /'khrug par mi bgyid mi 'jigs 'gyur/ /'jig rten nyam thag 'tshal nas kyang / /dbugs 'byin grags pa chen por 'gyur/ /ji</text></item>
<item><p>131b2</p><section>mdo sde</section><text>ltar thos pa 'dzin par 'gyur/ /gzungs kyi sgo yang thob par 'gyur/ /spobs pa thogs pa ma mchis shing / /srog chags rnams la chos 'dzin stsol/ /ji ltar sems can gzhan rnams kyi/ /gzhan gyi sems dag 'tshal ba lags/ /ji ltar dge ba ma</text></item>
<item><p>131b3</p><section>mdo sde</section><text>lags pa'i/ /sems tshar gcod cing rtag tu dge/ /byang chub sems dpa'i don slad du/ /zhu bar 'tshal na rkang gnyis mchog /byang chub sems dpa'i spyod pa gang / /bdag gis zhu ba de bshad gsol/ /sangs rgyas chos kyi rgyu slad du/ /gang dag gis</text></item>
<item><p>131b4</p><section>mdo sde</section><text>ni sems bskyed pa/ /de dag lung bstan thos gyur nas/ /dga' ba bzang po 'byung bar 'gyur/ /sangs rgyas ye shes thogs ma mchis/ /chos rnams kun la 'jug pa lags/ /phyogs gcig pa yi shes pa yis/ /'jig rten 'dren la zhu bar 'tshal/ /</text></item>
<item><p>131b5</p><section>mdo sde</section><text>chos rnams gang dag ma zhus pa/ /de la bdag gis shes mi 'jug /byang chub sems dpa'i spyod pa gang / /ston pas de ni bstan du gsol/ /de skad ces gsol pa dang / bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /</text></item>
<item><p>131b6</p><section>mdo sde</section><text>sha ra dwa ti'i bu legs so legs so/ /sha ra dwa ti'i bu khyod kyis byang chub sems dpa' sems dpa' chen po rnams kyi don dang / lhag pa'i bsam pa la yang dag par zhugs pa yon tan gyi spyod pa la rab tu gnas pa/ bzod pa dang des pa la rab tu gnas pa rnams kyi don</text></item>
<item><p>131b7</p><section>mdo sde</section><text>du de bzhin gshegs pa dgra bcom pa yang dag par rdzogs pa'i sangs rgyas la 'dri ba ni khyod yang legs so/ /sha ra dwa ti'i bu yon tan rnams kyi mtha' ni rtogs par mi nus so/ /sha ra dwa ti'i bu ci 'dra ba'i sems can de dag gi don du de bzhin gshegs pa la khyod 'dri</text></item>
<item><p>132a1</p><section>mdo sde</section><text>ba ni sems can de dag ni de tsam du dka' ba byed pa yin te/ sha ra dwa ti'i bu 'di lta ste dper na mi la la zhig gis stong gsum gyi stong chen po'i 'jig rten gyi khams na sems can gang su dag ji snyed yod pa de dag yid la byed pa gcig par byas na/ sha ra dwa ti'i</text></item>
<item><p>132a2</p><section>mdo sde</section><text>bu 'di ji snyam du sems/ 'o na mi des dka' ba byas pa yin nam/ gsol pa/ bcom ldan 'das dka' ba bgyis pa lags so/ /bka' stsal pa/ sha ra dwa ti'i bu dka' ba 'di ni byang chub sems dpa'i dka' ba snga ma la brgya'i char yang nye bar mi 'gro'o/ /</text></item>
<item><p>132a3</p><section>mdo sde</section><text>stong gi cha dang / 'bum gyi char yang nye bar mi 'gro ba nas rgyu'i bar du yang mi bzod do/ /sha ra dwa ti'i bu 'di lta ste dper na/ stong gsum gyi stong chen po'i 'jig rten gyi khams tsha ba 'bar ba rab tu 'bar ba kun tu rab tu 'bar ba/ kun tu me lcer gyur pa 'di ni me'i phung po de</text></item>
<item><p>132a4</p><section>mdo sde</section><text>mi la la zhig gis kha'i dbugs kyis zhi bar byas la/ kha'i dbugs cig shos kyis khor yug dang khor yug chen po'i ri dag dang / ri'i rgyal po chen po ri rab dang / ri chen po gzhan dag kyang kun tu gnas par byas shing / rgya mtsho chen po dang / gling rnams dang /</text></item>
<item><p>132a5</p><section>mdo sde</section><text>gzhal med khang dag dang / kun dga' ra ba nyams dga' ba dag dang / nags tshal nyams dga' ba dag dang / chu bo nyams dga' ba dag dang / rdzing nyams dga' ba dag dang / grong dag gam grong rdal dag gam/ ljongs dag gam ljongs kyi phyogs dag kun du gnas par byas/ so</text></item>
<item><p>132a6</p><section>mdo sde</section><text>sor gnas par byas na/ sha ra dwa ti'i bu 'di ji snyam du sems/ mi des dka' ba byas pa yin nam/ gsol pa/ bcom ldan 'das dka' ba bgyis pa lags so/ /bka' stsal pa/ sha ra dwa ti'i bu dka' ba 'dis ni byang chub sems dpa'i dka' ba snga ma la brgya'i char</text></item>
<item><p>132a7</p><section>mdo sde</section><text>yang nye bar mi 'gro'o/ /stong gi cha dang / 'bum gyi cha dang / grangs dang / cha dang / bgrang ba dang / dpe dang / rgyur yang mi bzod do/ /sha ra dwa ti'i bu 'di lta ste/ dper na mi la la zhig gis stong gsum gyi stong chen po'i 'jig rten gyi khams 'di bshigs shing</text></item>
<item><p>132b1</p><section>mdo sde</section><text>rnam par gtor la rnam par bshig par gyur na/ sha ra dwa ti'i bu 'di ji snyam du sems/ mi de brtson 'grus dang ldan pa yin nam/ gsol pa/ bcom ldan 'das de lta lags te/ mi de ni brtson 'grus mchog dang ldan pa lags so/ /bka' stsal pa/ sha ra dwa ti'i</text></item>
<item><p>132b2</p><section>mdo sde</section><text>bu brtson 'grus 'dis ni byang chub sems dpa'i brtson 'grus snga ma la brgya'i char yang nye bar mi 'gro ba nas/ rgyu'i bar du yang mi bzod do/ /sha ra dwa ti'i bu 'di lta ste/ dper na/ mi la la zhig gis stong gsum gyi stong chen po'i 'jig rten gyi khams 'di</text></item>
<item><p>132b3</p><section>mdo sde</section><text>gang na/ chu'i phung po rab tu gnas pa'i chu'i phung po'i gnas kyi bar du de thams cad phrag pa la thogs te/ sbrang bu mchu rje ngar gyi skas la tshangs pa'i 'jig rten gyi bar du 'dzegs la lhung bar yang ma gyur na/ sha ra dwa ti'i bu 'di ji snyam du sems/ mi des dka' ba byas</text></item>
<item><p>132b4</p><section>mdo sde</section><text>pa yin nam/ gsol pa/ bcom ldan 'das dka' ba bgyis pa lags so/ /bde bar gshegs pa shin tu dka' ba bgyis pa lags te/ mi de brtson 'grus dang mthu chen po dang ldan pa lags so/ /bka' stsal pa/ sha ra dwa ti'i bu khyod mos par bya'o/ /sha ra dwa</text></item>
<item><p>132b5</p><section>mdo sde</section><text>ti'i bu khyod khong du chud par bya ste/ stobs dang / brtson 'grus dang thabs la mkhas pa 'dis ni byang chub sems dpa'i stobs dang / brtson 'grus dang / thabs mkhas pa snga ma la brgya'i char yang nye bar mi 'gro'o/ /stong gi cha dang / 'bum gyi cha dang / grangs dang / cha</text></item>
<item><p>132b6</p><section>mdo sde</section><text>dang / bgrang ba dang / dpe dang / rgyur yang mi bzod do// //bam po bcu gcig pa/ de ci'i phyir zhe na/ sha ra dwa ti'i bu skyes bu dam pa de dag ni sems kyi brtson 'grus dang / lus kyi brtson 'grus dang / lus kyi mthu de lta bu dang ldan pa/ thabs la mkhas</text></item>
<item><p>132b7</p><section>mdo sde</section><text>pa de lta bu dang ldan pa/ smon lam dag dang ldan pa/ mthu dang ldan pa yin/ sha ra dwa ti'i bu de dag ni shes pa de lta bu la rab tu gnas pa/ theg pa chen po dang / mi 'jigs pa chen po la rab tu gnas pa/ mig chen po la rab tu gnas pa/ sangs rgyas kyi ye shes la rab tu</text></item>
<item><p>133a1</p><section>mdo sde</section><text>gnas pa/ snying rje chen po la rab tu gnas pa yin/ de dag ni spyod lam dang spyod pa de lta bu dang ldan pa/ yon tan gyi spyod pa dang / nges pa la gnas pa yin/ de dag ni sbyin pa mngon par sgrub pa dang / tshul khrims mngon par sgrub pa dang / bzod pa</text></item>
<item><p>133a2</p><section>mdo sde</section><text>mngon par sgrub pa dang / brtson 'grus mngon par sgrub pa dang / ting nge 'dzin mngon par sgrub pa dang / shes rab mngon par sgrub pa de lta bu la rab tu gnas pa/ thabs mkhas pa mngon par sgrub pa la rab tu gnas pa/ mtshan mngon par sgrub pa la mngon du zhugs pa/</text></item>
<item><p>133a3</p><section>mdo sde</section><text>sangs rgyas kyi rnam par 'phrul pa mngon par sgrub pa la mngon du zhugs pa/ khyu mchog tu gyur pa mtha' yas pa mngon par sgrub pa la mngon du zhugs pa/ sangs rgyas kyi cho 'phrul mngon par sgrub pa la mngon du zhugs pa/ chos kyi sbyin pa mngon par sgrub pa la mngon du</text></item>
<item><p>133a4</p><section>mdo sde</section><text>zhugs pa/ sems can gyi bsam pa mngon par sgrub pa mkhas pa la mngon du zhugs pa/ sems can rnams kyi spyod pa mngon par sgrub pa mkhas pa la mngon du zhugs pa/ sems can rnams kyi sems tshar gcod pa'i phyir mngon du zhugs pa/ sems can rnams kyi</text></item>
<item><p>133a5</p><section>mdo sde</section><text>sems tshar gcad pa'i phyir rab tu gnas pa/ sems can rnams kyi sems kyi mtshams sbyor ba mngon par sgrub pa la mngon du zhugs pa/ sems can la dmigs pa mngon par sgrub pa la mngon du zhugs pa/ sems can rnams kyi tshul khrims mngon par sgrub pa la mngon</text></item>
<item><p>133a6</p><section>mdo sde</section><text>du zhugs pa/ sems can rnams kyi ting nge 'dzin sgrub pa la mngon du zhugs pa/ sems can rnams kyi rnam par grol ba sgrub pa la mngon du zhugs pa/ sems can rnams kyi rnam par grol ba'i ye shes mthong ba sgrub pa la mngon du zhugs pa/ sems can rnams kyi zhi gnas</text></item>
<item><p>133a7</p><section>mdo sde</section><text>sgrub pa la mngon du zhugs pa/ sems can rnams kyi lhag mthong sgrub pa la mngon du zhugs pa/ sems can rnams kyi lam mngon par sgrub pa la mngon du zhugs pa/ sems can rnams kyi 'bras bu mngon par sgrub pa la mngon du zhugs pa/ sems can rnams kyi bden</text></item>
<item><p>133b1</p><section>mdo sde</section><text>pa mngon par sgrub pa la mngon du zhugs pa yin/ sha ra dwa ti'i bu de 'dra ba'i skyes bu dam pa de dag ni phyogs bcu'i nges pa'i tshig gis brda rab tu shes pa/ tha snyad kyis brda rab tu shes pa/ chos thams cad la yang mngon par zhen pa med pa'i ye shes kyi gnas rjes su</text></item>
<item><p>133b2</p><section>mdo sde</section><text>thob pa/ chos thams cad la yang phan pa'i ye shes sgrub pa la mngon du zhugs pa/ chos thams cad stong pa'i ye shes sgrub pa la mngon du zhugs pa yin pa'i phyir ro/ /sha ra dwa ti'i bu mdor na skyes bu dam pa de dag ni ye shes de lta bu la mngon du zhugs pa/ ye shes de lta bu</text></item>
<item><p>133b3</p><section>mdo sde</section><text>la lhag par dmigs pa/ ye shes de lta bu la smon lam 'debs pa/ ye shes de lta bu la kun du sgom pa yin/ skyes bu dam pa de dag ni go cha dang spyod pa'i yon tan de lta bu la rab tu gnas pa yin/ de dag ni lam de dang yang ldan pa yin pa'i phyir te/ sha ra dwa ti'i bu ngas dpe</text></item>
<item><p>133b4</p><section>mdo sde</section><text>de yang cung zad dang / ngan ngon dang / gsog tshig bstan pa yin no/ /sha ra dwa ti'i bu gzhan yang skyes bu dam pa de dag ni go cha de byas pa la dpe de lta bur so sor 'os pa yin te/ de bzhin gshegs pas ji ltar rab tu mkhyen pa bzhin no/ /gang de bzhin gshegs pa ji</text></item>
<item><p>133b5</p><section>mdo sde</section><text>'dra ba dang ldan pa'i ye shes de lta bu dang ldan pa des dpe de so sor shes par bya/ khong du chud par bya'o/ /sha ra dwa ti'i bu gnas de la nyan thos rnams kyis ni dad pas 'gro bar bya ste/ ji lta ba bzhin du khong du mi chud do/ /sha ra dwa ti'i bu gzhan yang khyod kyis sems can</text></item>
<item><p>133b6</p><section>mdo sde</section><text>de lta bu dag gi don du de bzhin gshegs pa la dris te/ sha ra dwa ti'i bu khyod la 'jug pa tsam dang / cung zad tsam dang / dpe tsam dang / gsog tsam dang / grangs tsam 'ga' zhig bya'o/ /de ci'i phyir zhe na/ sha ra dwa ti'i bu de ni nyi ma'i las ma yin/ zla ba phyed kyi las ma yin/</text></item>
<item><p>133b7</p><section>mdo sde</section><text>zla ba'i las ma yin/ lo'i las ma yin/ lo brgya'i las ma yin/ lo stong gi las ma yin/ lo 'bum gyi las ma yin/ bskal pa'i las ma yin/ bskal pa brgya'i las ma yin/ bskal pa stong gi las ma yin/ bskal pa 'bum gyi las ma yin pa'i phyir te/ sha ra dwa ti'i bu</text></item>
<item><p>134a1</p><section>mdo sde</section><text>'on kyang de ni bskal pa grangs med dpag tu med pa'i las yin no/ /sha ra dwa ti'i bu re zhig sems dang po bskyed pa'i bsod nams kyi phung po gang yin pa de nyid kyi bsod nams kyi phung po ngan ngon tsam dang / gsog tsam dang / cung zad tsam gyi yon tan de dag kyang re</text></item>
<item><p>134a2</p><section>mdo sde</section><text>zhig bskal pa brgya dang / bskal pa stong dang / bskal pa 'bum gyis kyang bgrod par mi nus na/ byang chub sems dpa' sems dpa' chen po rnams kyi sems bskyed pa'i tshad shes par 'gyur ba lta ci smos te de ni gnas med do/ /sha ra dwa ti'i bu byang chub sems dpa'</text></item>
<item><p>134a3</p><section>mdo sde</section><text>rnams kyi spyod pa ni ye shes chen po don du gnyer ba nyid kyi phyir tshogs dpag tu med pa'o/ /sha ra dwa ti'i bu byang chub sems dpa' rnams kyi spyod pa ni sems can grangs med pa yongs su smin par 'gyur bas zad mi shes pa'o/ /sha ra dwa ti'i bu byang chub sems dpa' rnams kyi</text></item>
<item><p>134a4</p><section>mdo sde</section><text>spyod pa ni chos zab mo mngon par rdzogs par byang chub pa nyid kyi phyir khong du chud par dka' ba'o/ /sha ra dwa ti'i bu byang chub sems dpa' rnams kyi spyod pa ni chos thams cad la rten pa med pa nyid kyi phyir zab pa'o/ /sha ra dwa ti'i bu byang chub sems dpa' rnams kyi spyod pa ni sangs</text></item>
<item><p>134a5</p><section>mdo sde</section><text>rgyas kyi ye shes mtha' yas pa nyid kyi phyir mtha' yas mu med pa'o/ /sha ra dwa ti'i bu byang chub sems dpa' rnams kyi spyod pa ni tshad med pa'i phyir las mthar thug pa med pa'o/ /sha ra dwa ti'i bu sems can de tsam yongs su mya ngan las 'da' bar bya/ sbyin pa de tsam sbyin par bya/</text></item>
<item><p>134a6</p><section>mdo sde</section><text>tshul khrims de tsam dang / bzod pa de tsam dang / brtson 'grus de tsam dang / bsam gtan de tsam dang / shes rab de tsam bsgom par bya/ dus de tsam gyis 'di phan chad bsgom par bya/ 'di phan chad bsgom par mi bya'o snyam mod kyi 'on kyang byang chub sems dpa' rnams kyi</text></item>
<item><p>134a7</p><section>mdo sde</section><text>spyod pa ni mthar thug pa med pa kho na'o/ /sha ra dwa ti'i bu byang chub sems dpa' rnams kyis ni 'di lta ste/ byang chub kyi snying po'i mthar thug pa gcig pu kho na mthong ste/ de la chos thams cad shin tu byang ba dri ma med pa zhes bya ba'i ting nge 'dzin thob nas/ chos thams cad mngon par rdzogs</text></item>
<item><p>134b1</p><section>mdo sde</section><text>par byang chub pa'i phyir ro/ /sha ra dwa ti'i bu de la byang chub sems dpa' sems dpa' chen po rnams kyi lhag pa'i bsam pa ni gnas gsum du blta bar bya ste/ lhag pa'i bsam pa dang po de ni dngos po thams cad yongs su gtong ba'i las nyid du shes par bya'o/ /byang chub sems</text></item>
<item><p>134b2</p><section>mdo sde</section><text>dpa'i lhag pa'i bsam pa gnyis pa de ni chos yongs su tshol ba dang / chos len pa dang / chos kun du 'dzin par ni byed la/ bdag tu lhag par zhen pa ni med pa nyid du shes par bya'o/ /sha ra dwa ti'i bu lhag pa'i bsam pa gsum pa de ni chos zab mo mi spong ba dang / sangs</text></item>
<item><p>134b3</p><section>mdo sde</section><text>rgyas bcom ldan 'das rnams kyi byang chub la 'jug pa nyid du mos shing sgyid lug pa med pa ste/ sha ra dwa ti'i bu byang chub sems dpa'i lhag pa'i bsam pa ni gnas gsum po de dag tu rig par bya'o/ /sha ra dwa ti'i bu/ byang chub sems dpa' sems dpa' chen po rnams</text></item>
<item><p>134b4</p><section>mdo sde</section><text>kyi lhag pa'i bsam pa ni gnas gzhan gsum du blta bar bya ste/ gsum gang zhe na/ byang chub sems dpa'i sde snod kyi chos kyi rnam grangs 'dod pa'i phyir/ chos yongs su tshol ba la rtag tu brtson 'grus brtsams pa nyid dang / bdag nyid kyi dge ba'i rtsa ba sbyang bar bya ba'i</text></item>
<item><p>134b5</p><section>mdo sde</section><text>phyir dang / sems can thams cad kyi dge ba'i rtsa ba sbyang bar bya ba'i phyir/ chos smra ba'i rjes su 'brang ba nyid dang / de la yang nye bar spyod pa bla na med pa ston pa nyid kyis yang dang yang du nye bar spyod pa ston pa nyid dang / de la yang bsnyen par dka' ba mthong ba na bdag</text></item>
<item><p>134b6</p><section>mdo sde</section><text>gis las la ston pa nyid kyis gang gi phyir bdag gis ma thos pa ni bdag nyid kyi las de yin gyi/ 'di'i le lan ni ma yin pas de'i phyir ci nas bdag gis 'di la nye bar spyad pas las kyi sgrib pa thams cad byang bar 'gyur ba dang / yang dag par rgyun chad par 'gyur ba de ltar</text></item>
<item><p>134b7</p><section>mdo sde</section><text>bya'o snyam pa 'di ni byang chub sems dpa' rnams kyi lhag pa'i bsam pa gsum pa'o/ /sha ra dwa ti'i bu de lta bas na rnam grangs des na khyod kyis ci nas chos yongs su tshol ba la mngon par brtson zhing chos smra ba'i rjes su 'brang bas sangs rgyas kyi chos thams cad yongs su rdzogs par 'gyur</text></item>
<item><p>135a1</p><section>mdo sde</section><text>ba de ltar blta bar bya'o/ /sha ra dwa ti'i bu sngon byung ba 'das pa'i dus na bskal pa yangs pa tshad med pa/ bsam gyis mi khyab pa/ grangs med par gyur pa de'i tshe de'i dus na ye shes mchog ces bya ba'i bskal pa la rig pa dang zhabs su ldan pa/ bde bar</text></item>
<item><p>135a2</p><section>mdo sde</section><text>gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ de bzhin gshegs pa kun tu srung ba'i bdag po sprin gyi dbang phyug mar me zhes bya ba 'jig rten du byung ngo / /sha ra dwa ti'i bu de bzhin gshegs pa</text></item>
<item><p>135a3</p><section>mdo sde</section><text>dgra bcom pa yang dag par rdzogs pa'i sangs rgyas kun tu srung ba'i bdag po sprin gyi dbang phyug mar me de'i tshe tshad ni bskal pa phyed tshang bar thub par 'gyur ro/ /sha ra dwa ti'i bu de bzhin gshegs pa dgra bcom pa yang dag par rdzogs pa'i sangs rgyas kun tu srung ba'i bdag po</text></item>
<item><p>135a4</p><section>mdo sde</section><text>sprin gyi dbang phyug mar me de'i nyan thos 'dus pa ni gang gA'i klung gi bye ma snyed byung bar gyur te/ nyan thos 'dus pa re re yang gnyi ga'i cha las rnam par grol ba/ shes rab phun sum tshogs pa/ lta ba phun sum tshogs pa/ lus kyis mngon du byed pa dag go/ /sha ra</text></item>
<item><p>135a5</p><section>mdo sde</section><text>dwa ti'i bu de bzhin gshegs pa kun du srung ba'i bdag po sprin gyi dbang phyug mar me de'i nyan thos 'dus pa de dag ji snyed byung ba de snyed du/ byang chub sems dpa' sems dpa' chen po 'dus pa dag kyang de snyed kho na byung bar gyur te/ phyir mi ldog pa dag kyang gang gA'i klung gi bye ma</text></item>
<item><p>135a6</p><section>mdo sde</section><text>snyed byung na byang chub sems dpa' sems dpa' chen po theg pa la gsar du zhugs pa dag lta ci smos/ sha ra dwa ti'i bu/ de bzhin gshegs pa dgra bcom pa yang dag par rdzogs pa'i sangs rgyas kun tu srung ba'i bdag po sprin gyi dbang phyug mar me yongs su mya ngan las 'da'</text></item>
<item><p>135a7</p><section>mdo sde</section><text>bar mdzad pa na/ 'dzam bu'i gling bye ba phrag brgya thams cad du chos smra ba bye ba phrag brgya byin gyis brlabs so/ /sha ra dwa ti'i bu de bzhin gshegs pa kun tu srung ba'i bdag po sprin gyi dbang phyug mar me de'i dam pa'i chos ni lo bye ba khrag khrig 'bum phrag brgyad cur gnas so/ /</text></item>
<item><p>135b1</p><section>mdo sde</section><text>sha ra dwa ti'i bu de'i dus na sems can de dag gi tshe'i tshad ni lo bye ba phrag brgyad cu thub par 'gyur te/ sems can gang yang bar ma dor 'chi ba'i dus mi byed do/ /sems can de dag bya ba thams cad la shin tu mthar thug pa yin no/ /sha ra dwa ti'i bu de'i tshe de'i dus na 'dzam</text></item>
<item><p>135b2</p><section>mdo sde</section><text>bu'i gling der chos smra ba 'od grags pa zhes bya ba zhig byung ngo / /sha ra dwa ti'i bu bcom ldan 'das des byang chub sems dpa' chos smra ba 'od grags pa de dam pa'i chos ji srid du gnas pa de srid du byin gyis brlabs so/ /sha ra dwa ti'i bu chos smra ba 'od grags pa de ni phyir mi ldog pa'i</text></item>
<item><p>135b3</p><section>mdo sde</section><text>bzod pa thob par gyur pa'o/ /sha ra dwa ti'i bu de'i tshe de'i dus na phyi ma'i tshe phyi ma'i dus dam pa'i chos nub pa'i dus kyi tshe na chos smra ba 'od grags pa de grong nas grong du/ grong khyer nas grong khyer du/ ljongs nas ljongs su 'khor nas 'khor du de bzhin gshegs pa'i byang chub bskal pa</text></item>
<item><p>135b4</p><section>mdo sde</section><text>bye ba grangs med pas yang dag par bsgrubs pa yang dag par rab tu bstan to/ /sha ra dwa ti'i bu de'i tshe de'i dus na 'dzam bu'i gling der mtha' 'khob kyi grong khyer grong khyer brtan ldan zhes bya ba byung ngo / /grong khyer der yang khyim bdag brtan pa'i sde zhes bya ba byung ste/ khyim bdag brtan</text></item>
<item><p>135b5</p><section>mdo sde</section><text>pa'i sde de ni gzhon nu dar la bab par gyur pa ste/ grong khyer gyi bya ba dag byed do/ /dus gzhan zhig na grong khyer gyi bya ba la mngon par brtson pa de la sems skyes pa/ shes pa gang yang dag par bsgrubs nas sems can de dag la dam pa'i chos yang dag par rab tu ston cing /</text></item>
<item><p>135b6</p><section>mdo sde</section><text>chos de'i don yang dag par rab tu ston la/ de'i don yang dag par rab tu bstan na sems can de dag bya ba thams cad la shin tu mthar thug par 'gyur ba'i shes pa de ci 'dra zhig gu snyam mo/ /khyim bdag brtan pa'i sde de gcig pu dben par song nas de snyam du sems pa na lha zhig</text></item>
<item><p>135b7</p><section>mdo sde</section><text>'ongs nas 'di skad ces smras so/ /khyim bdag de bzhin gshegs pa kun du srung ba'i bdag po sprin gyi dbang phyug mar me zhes bya ba yod do/ /de nas khyim bdag brtan pa'i sde rangs pa skyes so/ /de nas lha des yang smras pa/ khyim bdag de ni yongs su mya ngan las</text></item>
<item><p>136a1</p><section>mdo sde</section><text>'das so/ /de nas khyim bdag brtan pa'i sde ngus so/ /de nas lha des khyim bdag brtan pa'i sde de la 'di skad ces smras so/ /khyim bdag khyod ci'i phyir rangs pa skyes nas phyis ngus/ de skad ces smras pa dang / khyim bdag brtan pa'i sdes lha</text></item>
<item><p>136a2</p><section>mdo sde</section><text>de la smras pa/ lha khyod kyis de bzhin gshegs pa yod do zhes de skad ces smras pa de la bdag rangs pa skyes so/ /gang de bzhin gshegs pa med do zhes de skad ces smras pa de la bdag ngus te/ lha 'di ltar de bzhin gshegs pa bdag gis ma mthong bas bdag 'tsho</text></item>
<item><p>136a3</p><section>mdo sde</section><text>ba ni don med do/ /de nas lha des khyim bdag brtan pa'i sde la 'di skad ces smras so/ /khyim bdag de bzhin gshegs pa dgra bcom pa yang dag par rdzogs pa'i sangs rgyas kun tu srung ba'i bdag po sprin gyi dbang phyug mar me yongs su mya ngan las 'da' ba na dge slong</text></item>
<item><p>136a4</p><section>mdo sde</section><text>chos smra ba chos ston pa 'od grags pa zhes bya ba byin gyis brlabs pa yod de/ khyim bdag chos smra ba de ni bcom ldan 'das des ji snyed kyi chos bstan pa mdzad pa de thams cad kun 'dzin par byed kyi chud gzon par mi byed do/ /khyim bdag dge slong de ni bcom ldan</text></item>
<item><p>136a5</p><section>mdo sde</section><text>'das de'i chos kyi mdzod 'dzin pa'o/ /de nas khyim bdag brtan pa'i sdes lha de la 'di skad ces smras so/ /lha chos smra ba de da ltar gang na gnas/ lhas smras pa/ khyim bdag chos smra ba 'od grags pa de ni da ltar ser skya'i grong khyer gyi rgyal po'i pho brang na gnas te/</text></item>
<item><p>136a6</p><section>mdo sde</section><text>rgyal po'i pho brang de ni 'di nas shar phyogs su dpag tshad drug stong sum brgya 'das pa na yod do/ /de nas khyim bdag brtan pa'i sdes de'i mtshan mo 'das nas/ 'gron bu bye ba phrag brgyad cu thogs shing gser srang bye ba phrag brgyad cu thogs nas/ g.yog 'khor mang po dang</text></item>
<item><p>136a7</p><section>mdo sde</section><text>ser skya'i rgyal po'i pho brang ga la ba der song ste phyin nas/ chos smra ba 'od grags pa ga la ba der song ste rkang pa la mgo bos phyag 'tshal nas phyogs gcig tu 'dug go/ /khyim bdag brtan pa'i sde phyogs gcig tu 'dug pa la yang chos smra ba 'od grags pas 'di lta ste</text></item>
<item><p>136b1</p><section>mdo sde</section><text>sems can thams cad kyi the tshom gcod par byed pa'i chos kyi rnam grangs/ sems can thams cad yang dag par tshim par byed pa'i chos kyi rnam grangs/ byang chub sems dpa'i dge ba'i rtsa ba yang dag par skul ba'i gtam bzang po byas so/ /de nas khyim bdag brtan</text></item>
<item><p>136b2</p><section>mdo sde</section><text>pa'i sde chos smra ba 'od grags pa la sems dad nas legs par gsungs so zhes smras te 'gron bu de dag dang / gser srang de dag phul lo/ /rim gro dang bsnyen bkur bya ba'i phyir bdag nyid kyang phul lo/ /sha ra dwa ti'i bu khyim bdag brtan pa'i sde de la chos smra ba 'od</text></item>
<item><p>136b3</p><section>mdo sde</section><text>grags pa la rim gro dang bsnyen bkur bya bar mngon par brtson zhing / chos yongs su tshol ba la mngon par brtson par gyur te/ 'di lta ste/ chos kyi rnam grangs de nyid gzung ba dang / yi ger bri ba dang / bklag pa'i phyir lo bye ba phrag drug cur phyi bzhin du rjes su 'brangs so/ /</text></item>
<item><p>136b4</p><section>mdo sde</section><text>lo bye ba phrag drug cu po der yang mnyan pa'am/ yi ger bri ba'am/ lung nod par chos kyi rnam grangs de ma thob bo/ /de lo bye ba phrag drug cur chos smra ba 'od grags pa la rim gro byed pa na/ nam du yang rmugs pa dang / gnyid kyis ma non to/ /de lo bye ba phrag drug cur</text></item>
<item><p>136b5</p><section>mdo sde</section><text>chos smra ba de la rim gro byed pa na nam du yang chos dang ma bral lo/ /de lo bye ba phrag drug cur chos smra ba de la rim gro byed pa na nam du yang 'dod pa'i rnam par rtog pa la rnam par rtog par ma gyur/ gnod sems kyi rnam par rtog pa la ma yin/ rnam par 'tshe ba'i rnam par rtog</text></item>
<item><p>136b6</p><section>mdo sde</section><text>pa la ma yin no/ /sha ra dwa ti'i bu chos smra ba de gnas gang na gnas pa'i gnas de'i sgor khyim bdag brtan pa'i sde mi nyal bar gyur te/ 'di lta ste/ kun bsrung ba'i phyir langs pa nyid kyis 'dug gi nyal bas ni ma yin no/ /sha ra dwa ti'i bu de'i dus na bdud rtag tu glags tshol</text></item>
<item><p>136b7</p><section>mdo sde</section><text>ba la rjes su lta ba zhes bya ba zhig byung ngo / /de nas bdud rtag tu glags tshol ba la rjes su lta bas khyim bdag brtan pa'i sde la glags btsal bar bltas so/ /de nas bdud rtag tu glags tshol ba rjes su lta bas dge slong 'od grags pa ji 'dra ba de 'dra ba kho na'i dge slong bud</text></item>
<item><p>137a1</p><section>mdo sde</section><text>med dang lhan cig tu phrad par byed pa zhig mngon par sprul to/ /de nas bdud rtag tu glags tshol ba la rjes su lta bas sprul pa de lta bu mngon par sprul nas khyim bdag brtan pa'i sde de la 'di skad ces smras so/ /khyim bdag khyed kyi ston pa nang gi mkhas</text></item>
<item><p>137a2</p><section>mdo sde</section><text>pa grags pa shes rab dang ldan pa/ thos pa dang ldan pa/ thos pa rgya mtsho gang yin pa de'i log par rtog pa dang / de'i spyod yul ma yin pa la ltos/ ji ltar na gzhan la yo byad bsnyungs pa'i gtam yang byed la/ bdag nyid kyis tshul khrims 'chal pa nyid kyang yongs</text></item>
<item><p>137a3</p><section>mdo sde</section><text>su 'dzin/ khyim bdag bdag nyid kyis tshangs par spyod pa'o zhes kyang khas 'che la/ mi tshangs par spyod pa yang yang dag par blangs nas gnas pa la ltos/ khyim bdag ji ltar na zab mo spyod pa yang yin zhing yo byad bsnyungs pa la rab tu gnas pa yang yin la/ bya ba de</text></item>
<item><p>137a4</p><section>mdo sde</section><text>lta bu dang / tshul de lta bu byed pa yin te/ de ni gnas med do de ni mi rigs so/ /khyim bdag bsten cing bsnyen bkur byas pa des chog gis/ khyod kyis dge slong de lta bu de thong shig /khyim bdag khyod ni tshul khrims dang ldan pa dang / chog shes pa dang / rab tu dben pa dang /</text></item>
<item><p>137a5</p><section>mdo sde</section><text>dran pa dang ldan pa dang / shes rab dang ldan pa yin la/ 'di lta bu de ni tshul khrims 'chal pa yin na/ ji ltar na khyod de la bsnyen bkur byed/ de nas khyim bdag brtan pa'i sde 'di snyam du sems te/ ji ltar kun du srung ba'i bdag po sprin gyi dbang phyug mar me des chos smra ba chos kyi</text></item>
<item><p>137a6</p><section>mdo sde</section><text>mdzod 'dzin pa 'od grags pa zhes bya ba byin gyis brlabs te/ chos kyi gter yang 'dzin pa'i gtam de lta bu lha des bdag la byas te/ der song la bsnyen bkur byos shig ces de skad ces kyang smras shing / bdag gis kyang de la spobs pa thos nas chos smra ba 'od grags pa ga la</text></item>
<item><p>137a7</p><section>mdo sde</section><text>ba der song ste phyin nas/ bdag la chos smra ba 'od grags pas byang chub sems dpa'i sde snod the tshom thams cad gcod par byed pa/ sems can thams cad yang dag par tshim par byed pa/ yang dag par rab tu bstan cing bdag gis kyang chos 'dod pas chos kyi phyir dbul</text></item>
<item><p>137b1</p><section>mdo sde</section><text>ba phul te/ bdag nyid kyang rim gro dang bsnyen bkur bya ba'i phyir phul bas de ni bdag gi legs par byas pa yin na/ gang mi 'dis chos smra ba 'od grags pa'i spyod yul ma yin pa'i tshig smras pa de ni bdud kyi las yin no/ /de ci'i phyir zhe na/ de ni gnas med skabs med pa'i</text></item>
<item><p>137b2</p><section>mdo sde</section><text>phyir te/ gang de bzhin gshegs pas byin gyis brlabs pa'i sems can rnams kyi spyod yul de dag yin no zhes bya ba de ni gnas med de/ gdon mi za bar 'di ni bdud dam/ bdud kyi ris kyi lha'am/ bdud kyis byin gyis brlabs pa'i mi zhig yin no/ /de ci'i phyir zhe</text></item>
<item><p>137b3</p><section>mdo sde</section><text>na/ ji ltar bdag gis chos smra ba 'od grags pa las chos bstan pa bzung ba'i chos bstan pa de la ni mtshan nyid de dag med pa'i phyir te/ bdag gis ni bud med de la rnam par blta bar bya/ bud med kyi chos la rnam par blta bar bya/ skyes pa la yang rnam par blta bar bya/ skyes</text></item>
<item><p>137b4</p><section>mdo sde</section><text>pa'i chos la yang rnam par blta bar bya ste/ gal te chos smra ba 'od grags pa de de bzhin gshegs pas byin gyis brlabs pa yin la/ bdag sprul pa yang dag pa ma yin pa de nyid kyi dbang gis song na ni de bzhin gshegs pa la bdag gis skur pa btab par 'gyur zhing / de bzhin</text></item>
<item><p>137b5</p><section>mdo sde</section><text>gshegs pa'i chos nyid la yang skur pa btab par 'gyur na/ bdag gis ni bsam pa bzang po'i smon lam gyi dbang dang / de bzhin gshegs pa de'i bden pa'i byin gyi rlabs kyis bden pa'i byin gyis brlabs bya'o snyam mo/ de nas khyim bdag brtan pa'i sdes de'i tshe/ bden</text></item>
<item><p>137b6</p><section>mdo sde</section><text>pa dang bden pa'i tshig gang gis chos smra ba de bcom ldan 'das des chos bstan pa'i phyir byin gyis brlabs pa yin na/ bdag la chos yongs su btsal ba'i phyir lhag pa'i bsam pa yod pa'i bden pa dang bden pa'i tshig des bud med de dang skyes pa de mi snang bar gyur cig ces bden pa'i</text></item>
<item><p>137b7</p><section>mdo sde</section><text>byin gyis brlabs byas te/ sha ra dwa ti'i bu khyim bdag de'i bden pa'i byin gyi rlabs kyis bud med de dang skyes pa de yang mi snang bar gyur to/ /bdud kyi ris de dag mi snang bar gyur nas/ de nas khyim bdag brtan pa'i sde bsam pa 'di la zhugs te/ gang chos smra ba 'od grags pas</text></item>
<item><p>138a1</p><section>mdo sde</section><text>bdag la sems can thams cad kyi bsam pa yang dag par tshim par byed pa'i chos kyi rnam grangs nyan du ma ster ba de yang bdag gi bdud kyi las yin/ de ni bdud kyi byin gyis brlabs pa yin te/ 'di ltar bdag chos yongs su tshol ba la mngon par brtson</text></item>
<item><p>138a2</p><section>mdo sde</section><text>zhing rtag par rgyun du de'i rjes su 'brangs na/ des kyang bdag la byang chub sems dpa'i sde snod kyi chos kyi rnam grangs nyan du ma bcug ste/ kye ma bdag gis 'di ltar bdag la bdud kyi las su mi 'gyur ba de ltar bya'o snyam ste/ sha ra dwa ti'i bu khyim bdag brtan pa'i sde</text></item>
<item><p>138a3</p><section>mdo sde</section><text>chos smra ba 'od grags pa'i rjes su 'brang ba kho nar byed kyi phyir ma log go/ /sha ra dwa ti'i bu khyim bdag brtan pa'i sde'i lhag pa'i bsam pa phun sum tshogs pa la ltos/ lo bye ba phrag drug cur des chos smra ba de'i rjes su 'brang zhing dga' ba dang / dad pas kyang yid yongs</text></item>
<item><p>138a4</p><section>mdo sde</section><text>su mi skyo bar lo bye ba phrag drug cur rjes su 'brang du zin kyang chos kyi rnam grangs de lan gcig ma gtogs par nam yang ma thos so/ /bdud rtag tu glags tshol ba la rjes su lta bas kun tu rmongs pa'i gnas de lta bu kun tu bstan pa na yang de'i sems gzhan du ma gyur te/</text></item>
<item><p>138a5</p><section>mdo sde</section><text>chos smra ba de la dad pa 'thob pa nyid du yang gyur to/ /khyim bdag brtan pa'i sde de lo bye ba phrag drug cu po de 'das nas 'jig rten gyi khams dkon mchog 'byung gnas su sangs rgyas kyi zhing stong gi rjes su 'thun par skyes te/ 'jig rten gyi khams der yang de bzhin</text></item>
<item><p>138a6</p><section>mdo sde</section><text>gshegs pa dpung mgo chen po zhes bya ba byung ngo / /sha ra dwa ti'i bu de bzhin gshegs pa dgra bcom pa yang dag par rdzogs pa'i sangs rgyas dpung mgo chen po de'i 'dus pa gcig ste/ dgra bcom pa bye ba phrag drug cu byung ngo / /de'i dus na byang chub sems dpa' sems dpa'</text></item>
<item><p>138a7</p><section>mdo sde</section><text>chen po brtan pa'i sde ni rgyal po'i khyim du skyes te/ de skyes nas de ma thag tu lhas tshig tu smras pa/ gzhon nu khyod kyi 'bras bu de ni chos yongs su btsal ba'i yin no/ /de nas khye'u des lha de las tshig de thos nas sems 'di lta bu skyes te/ de'i phyir bdag gis ni bdag nyid</text></item>
<item><p>138b1</p><section>mdo sde</section><text>kho nas chos rnams btsal bar bya ba de ltar bya'o snyam nas/ de skyes nas lo bdun lon pa tsam dang / rab tu 'byung ba'i phyir mngon par byung ngo / /bcom ldan 'das des kyang de la chos bstan to/ /de sngon gyi smon lam dang / de bzhin gshegs pa'i byin gyi rlabs kyis dran pa yang</text></item>
<item><p>138b2</p><section>mdo sde</section><text>rnyed do/ /de bzhin gshegs pa dpung mgo chen po des chos kyi rnam grangs ji snyed yang dag par rab tu bstan pa de dag thams cad kyang kun bzung ngo / /des bcom ldan 'das de bzhin gshegs pa dpung mgo chen po de'i bstan pa la yang tshangs par spyod pa spyad do/ /sems</text></item>
<item><p>138b3</p><section>mdo sde</section><text>can grangs med dpag tu med pa dag kyang bla na med pa yang dag par rdzogs pa'i byang chub tu yongs su smin par byas so/ /de nas shi 'phos nas kyang de ma thag tu de bzhin gshegs pa gnyis pa ri rab kyi phung po zhes bya ba mnyes par byas so/ /de de bzhin gshegs pa de'i bstan pa</text></item>
<item><p>138b4</p><section>mdo sde</section><text>la yang skyes nas lo bdun tsam lon pa dang rab tu byung ngo / /de de ltar rab tu byung nas dran pa rnyed pa dang / sngon gyi smon lam dang / de bzhin gshegs pa'i byin gyi rlabs kyis bcom ldan 'das des mdo sde ji snyed yang dag par rab tu bstan pa de dag thams cad dran pas kun du bzung</text></item>
<item><p>138b5</p><section>mdo sde</section><text>ngo / /sha ra dwa ti'i bu/ rnam grangs des byang chub sems dpa' sems dpa' chen po brtan pa'i sdes sangs rgyas bye ba khrag khrig 'bum phrag drug cu rtsa brgyad mnyes par byas so/ /sangs rgyas bye ba khrag khrig 'bum phrag drug cu rtsa brgyad po de dag thams cad las kyang</text></item>
<item><p>138b6</p><section>mdo sde</section><text>chos bstan pa kun bzung ngo / /sha ra dwa ti'i bu de nas byang chub sems dpa' sems dpa' chen po brtan pa'i sde ye shes rgya mtsho lta bu dang ldan par gyur to/ /mi g.yos pa nyid kyi phyir ye shes mi 'khrugs pa nam mkha' dang mnyam pa lta bu dang ldan par gyur to/ /gting dpag</text></item>
<item><p>138b7</p><section>mdo sde</section><text>dka' ba nyid kyi phyir ye shes zab pa lta bu dang ldan par gyur to/ /sha ra dwa ti'i bu de'i tshe de'i dus na khyim bdag brtan pa'i sde zhes bya ba byung ba de gzhan zhig yin pa snyam du sems na khyod kyis de ltar blta bar mi bya ste/ gang gis lo bye ba phrag drug cur chos smra ba de la rjes su 'brangs</text></item>
<item><p>139a1</p><section>mdo sde</section><text>kyang / sems gzhan du gyur par ma byas pa'i khyim bdag tshong dpon de ni mar me mdzad yin no/ /sha ra dwa ti'i bu khyod kyis byang chub sems dpa' sems dpa' chen po rnams kyi chos yongs su btsal ba lhag pa'i bsam pa ji tsam du don che ba la ltos/ sha ra dwa</text></item>
<item><p>139a2</p><section>mdo sde</section><text>ti'i bu de lta bas na byang chub sems dpa' sems dpa' chen po lhag pa'i bsam pa dang ldan pa ni myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /sha ra dwa ti'i bu chos smra ba de ni da dung du sangs rgyas bcom ldan 'das rnams kyi dam pa'i chos</text></item>
<item><p>139a3</p><section>mdo sde</section><text>yongs su tshol bar byed do/ /sha ra dwa ti'i bu chos smra ba 'od grags pa de ni 'khor 'di nyid na gnas shing 'dug go/ /byang chub sems dpa'i spyod pa dang / lhag pa'i bsam pa dang / dam pa'i chos yongs su tshol ba la mngon par brtson pa'i le'u ste drug pa'o// //</text></item>
<item><p>139a4</p><section>mdo sde</section><text>de nas bcom ldan 'das kyis yang tshe dang ldan pa sha ra dwa ti'i bu la bka' stsal pa/ sha ra dwa ti'i bu byang chub sems dpa' rnams kyis bya ba gsum gyis bya ba dang mi bya ba thams cad yang dag par rjes su mthong ste/ gsum gang zhe na/ sha ra dwa ti'i bu 'di lta ste/ bya ba ma yin pa nyid kyi</text></item>
<item><p>139a5</p><section>mdo sde</section><text>phyir dam pa'i chos yongs su btsal bar bya ba 'di ni bya ba dang po'o/ /sha ra dwa ti'i bu gzhan yang byang chub sems dpa' ni sangs rgyas kyi chos rnams tshad byas pa ma yin par yongs su tshol ba yin te/ sangs rgyas kyi chos zab mo dag thos na yang mi skrag cing gting dpogs par byed</text></item>
<item><p>139a6</p><section>mdo sde</section><text>la lhag par mos shing spong bar mi byed de/ sha ra dwa ti'i bu de ji lta ji ltar chos zab mo dag thos pa de lta de ltar rgyas par lhag pa'i bsam pa phun sum tshogs pa las mi ldog pa 'di ni bya ba gnyis pa ste/ byang chub sems dpa' rnams kyi lhag pa'i bsam pa phun sum tshogs pa yin par</text></item>
<item><p>139a7</p><section>mdo sde</section><text>blta bar bya'o/ /sha ra dwa ti'i bu gzhan yang gal te byang chub sems dpa' sems dpa' chen po'i thad du mi la la zhig 'ongs nas/ byang chub sems dpa' gang bla na med pa yang dag par rdzogs pa'i byang chub tu sems bskyed pa des ni bdog pa thams cad yongs su btang bar bya dgos te/</text></item>
<item><p>139b1</p><section>mdo sde</section><text>gang byang chub sems dpas mi sbyin par bya ba'i dngos po de ni med pa yin no/ /zhes de skad ces smras la/ gal te byang chub sems dpas de skad ces thos nas zhum par mi byed/ sgyid lug par mi byed la mi ldog pa 'di ni bya ba gsum pa ste/ 'di yang byang chub sems dpa'i lhag</text></item>
<item><p>139b2</p><section>mdo sde</section><text>pa'i bsam pa phun sum tshogs pa yin par blta bar bya'o/ /sha ra dwa ti'i bu gzhan yang gal te byang chub sems dpa'i thad du mi la la zhig 'ongs nas/ gang gis bla na med pa yang dag par rdzogs pa'i byang chub tu sems bskyed pa des ni sems can thams cad la bde ba'i yo byad</text></item>
<item><p>139b3</p><section>mdo sde</section><text>thams cad nye bar bsgrub par bya ste/ de lta bas na bdag ni 'di ltar sdug bsngal zhing bdag ni mchog tu sdug bsngal ba yin pas bdag kho na la khyod kyis bde ba'i yo byad nye bar sgrubs shig /phyis ni sems can gzhan dag la bde ba'i yo byad nye bar sgrubs shig ces de skad ces</text></item>
<item><p>139b4</p><section>mdo sde</section><text>smras la/ gal te byang chub sems dpas de skad ces thos nas zhum par mi byed cing / bde ba de nye bar sgrub par nus pa yin la/ de yang nye bar mi sgrub par bdag ni sems can 'di la bde ba'i yo byad nye bar sgrub par nus pa yang ma yin na/ sems can thams cad la lta</text></item>
<item><p>139b5</p><section>mdo sde</section><text>ci smos zhes zhum pa'i sems skyed par byed cing / kun tu zhum pa'i sems skyed par byed na/ gal te de lta na kun tu zhum par byed pa de ni lhag pa'i bsam pa ma yin par blta bar bya'o/ /sha ra dwa ti'i bu gal te sems can de la bde ba'i yo byad nye bar sgrub pa na/ de yang byang chub</text></item>
<item><p>139b6</p><section>mdo sde</section><text>sems dpa' de la gshe bar byed cing brgyad bkag byed la/ tshig rtsub po tshogs par dbyung bar 'os pa ma yin pa sdig pa can gyis kun tu sbyong bar byed na/ byang chub sems dpas ni de la khro ba bskyed par mi bya/ gnod sems bskyed par mi bya/ de la byams pa'i sems nyid</text></item>
<item><p>139b7</p><section>mdo sde</section><text>dang / snying rje nyid bskyed par bya/ de la bde ba nyid nye bar bsgrub par bya zhing sdug bsngal ni ma yin te/ sha ra dwa ti'i bu de ltar na byang chub sems dpa'i lhag pa'i bsam pa ni bla na med pa yang dag par rdzogs pa'i byang chub tu rig par bya'o/ /byang chub sems dpa' des ni dul ba</text></item>
<item><p>140a1</p><section>mdo sde</section><text>dang zhi ba'i sems bskyed pa dang bde ba'i yo byad kyi sems bskyed pa de dag gis 'khor ba dpag tu med pa dum bur chad par yang dag par rjes su mthong ngo / /sems can dpag tu med pa la bde ba'i yo byad nye bar bsgrubs par yang yang dag par rjes su mthong ngo / /</text></item>
<item><p>140a2</p><section>mdo sde</section><text>bdag nyid kyi sangs rgyas kyi chos yongs su smin par yang yang dag par rjes su mthong ngo / /sems bskyed pa re re la yang sangs rgyas kyi chos dpag tu med pa sgrub pa nyid du yang dag par rjes su mthong ste/ de ltar na byang chub sems dpa' ni lhag pa'i bsam pa dang ldan zhing thabs la</text></item>
<item><p>140a3</p><section>mdo sde</section><text>mkhas par rig par bya'o/ /gang sems ma smas shing sems ma nyams pas sems can de la bde ba'i yo byad nye bar bsgrubs la/ sems can de yang gshe bar byed cing brgyad bkag byed la tshig tshogs par dbyung bar 'os pa ma yin pa sdig pa can gyis kun tu spyod par byed na byang chub</text></item>
<item><p>140a4</p><section>mdo sde</section><text>sems dpa' ni de la bzod par byed cing / de la yang byang chub sems dpa' sems dpa' chen po ni 'di snyam du sems te/ sems can 'di dag la ni bdag la sangs rgyas kyi chos rnams rab tu ston par byed de/ bdag gis de la gnod sems gang ci yang rung ba bskyed par gyur</text></item>
<item><p>140a5</p><section>mdo sde</section><text>na/ de tsam du bdag byang chub las nyams par 'gyur ro snyam pa 'di ni byang chub sems dpa'i lhag pa'i bsam pa bla na med pa yang dag par rdzogs pa'i byang chub kyi thabs la mkhas pa yin par blta bar bya'o/ /sha ra dwa ti'i bu gzhan yang byang chub sems dpa'i thad du mi la la zhig</text></item>
<item><p>140a6</p><section>mdo sde</section><text>'ongs nas/ bla na med pa yang dag par rdzogs pa'i byang chub ni rnyed par dka' ste/ khyod kyis bla na med pa yang dag par rdzogs pa'i byang chub tu mngon par rdzogs par sangs rgyas par mi nus shing / khyod kyis sangs rgyas kyi chos rnams yang dag par sgrub par mi nus so zhes de skad</text></item>
<item><p>140a7</p><section>mdo sde</section><text>ces smras la/ gal te thos nas yid gtod par byed na lhag pa'i bsam pa ma yin par blta bar bya'o/ /gal te de la sangs rgyas kyi chos rnyed par dka' ba nyid la rnyed sla ba nyid skyes na de lta na lhag pa'i bsam pa ma yin par blta bar bya'o/ /sha ra dwa ti'i bu gzhan yang gal te</text></item>
<item><p>140b1</p><section>mdo sde</section><text>byang chub sems dpa'i thad du mi la la zhig 'ongs nas rigs kyi bu gang bla na med pa yang dag par rdzogs pa'i byang chub tu sems bskyed pa de ni rang gi lus dang rang gi srog la yang dbang med pa yin na/ longs spyod rnams la dbang yod par 'gyur ba lta ci smos te/ kye ma rigs</text></item>
<item><p>140b2</p><section>mdo sde</section><text>kyi bu khyod lus dang srog la yang dbang med par gyur na mi rung gis sems de thong shig /ces de skad ces smras la/ de la yang gal te byang chub sems dpa' sems dpa' chen po de 'di snyam du sems te/ sems can thams cad ni lus dang srog la dbang med de lus dang srog la dbang</text></item>
<item><p>140b3</p><section>mdo sde</section><text>med par gyur pas kun tu srung ba'i phyir mngon par brtson no/ /kun tu srung ba'i phyir mngon par brtson pa/ de dag nyid kyi lus 'jig par 'gyur ba nyid yin zhing lus 'gag par 'gyur ba nyid yin la/ srog kyang 'gag par 'gyur ba nyid yin na/ bdag gi lta ci smos snyam na/ lhag</text></item>
<item><p>140b4</p><section>mdo sde</section><text>pa'i bsam pa dang ldan pa ma yin par rig par bya zhing thabs la mkhas pa ma yin par rig par bya'o/ /sha ra dwa ti'i bu gal te de 'di snyam du sems te/ sems can thams cad ni lus dang srog la kun tu srung ba'i phyir mngon par brtson pa dag ste/ de dag ni lus dang srog la</text></item>
<item><p>140b5</p><section>mdo sde</section><text>dbang med pa yin no/ /dbang med par gyur pa de dag gi lus rab tu 'jig par 'gyur ba nyid yin zhing lus 'gag par 'gyur ba nyid yin la/ skye ba dang / rga ba dang / na ba dang / 'chi ba la sogs pa'i gnod pa dag gis mngon par gsod pa nyid yin te/ de dag ni lus kun</text></item>
<item><p>140b6</p><section>mdo sde</section><text>tu srung ba'i phyir mngon par brtson pa dag yin pas las rnam pa sna tshogs dag mngon par 'du byed de/ de dag gis lus kun tu bsrungs pa nyid yin zhing / srog kun tu bsrungs pa nyid yin yang / lus gzhan nyid du 'gro bar 'gyur zhing / srog gzhan nyid du 'gro bar 'gyur ro snyam</text></item>
<item><p>140b7</p><section>mdo sde</section><text>nas/ gal te bdag lus dang srog la lta ba dang bcas par gyur cing / kun tu srung bar gyur na/ de lta na bdag ni lus dang srog la lta ba dang bcas pa yin pas/ sdig pa can gyi las rnams byas nas 'gro ba lnga dang ldan pa'i 'khor bar sdug bsngal nyams su myong bar 'gyur</text></item>
<item><p>141a1</p><section>mdo sde</section><text>bas kye ma bdag gis ni lus dang srog la lta ba med par bya/ mi bsrung bar bya/ bdag gis ni lus dang srog yang dor ba nyid du bya/ bdag gis ni sangs rgyas kyi ye shes la yang lta ba dang bcas par bya zhing / lus dang srog la ni ma yin par bya/ sems can thams</text></item>
<item><p>141a2</p><section>mdo sde</section><text>cad kyang thar pa la mngon par brtson par lta ba dang bcas par bya/ lus dang srog la yang sred pa dang bral bar bya/ bdag gis ni sangs rgyas bcom ldan 'das thams cad la sred pa dang ldan par bya/ bdag gis ni skye ba med pa la mos par bya/ bdag gis ni chos bstan pa'i phyir skyo</text></item>
<item><p>141a3</p><section>mdo sde</section><text>ba med par bya/ bdag gis ni ma bcings ma grol ba'i chos bstan par bya'o snyam mo/ /de la yang byang chub sems dpa' 'di ltar so sor rtog par byed de/ bdag gis sems can de la kye mi gang lus dang srog la dbang med pa nyid 'di ni rtsol ba mchog yin/ 'di ni go cha mchog yin no</text></item>
<item><p>141a4</p><section>mdo sde</section><text>zhes de skad ces brjod par bya'o/ /de ci'i phyir zhe na/ kye mi chos thams cad ni rang bzhin med pa'i phyir te/ kye mi chos thams cad ni rten pa med pa'o zhes gal te de skad ces smras na/ byang chub sems dpa' lhag pa'i bsam pa dang ldan pa yin par rig par bya'o/ /sha ra dwa ti'i bu gzhan</text></item>
<item><p>141a5</p><section>mdo sde</section><text>yang gal te byang chub sems dpa'i thad du mi la la zhig 'ongs nas gang bla na med pa yang dag par rdzogs pa'i byang chub tu sems bskyed pa des ni sems can thams cad kyi slob mar gyur par bya dgos te/ khyod kyis kyang da phyin chad nga'i slob mar gyur par bya dgos so zhes de skad ces</text></item>
<item><p>141a6</p><section>mdo sde</section><text>smra na de la byang chub sems dpas kye mi bdag ni khyod gcig pu kho na'i slob mar gyur pa ma yin gyi/ bdag ni sems can thams cad kyi slob mar gyur pa'o/ /de ci'i phyir zhe na/ 'di ltar bdag gis sems can gyi khur nye bar blangs pa'i phyir te/ khur de yang nad med pa'i</text></item>
<item><p>141a7</p><section>mdo sde</section><text>khur dang / mi ngal ba'i khur dang / bde ba'i khur dang / gtso bo 'byung bar 'gyur ba'i khur dang / de bzhin gshegs pa'i bstan pa'i khur dang / dam pa'i chos nyan pa'i khur dang / chos thos pa sgrub pa'i khur dang / thar bar 'gyur ba'i khur dang / kye mi khur de ni de lta bu yin</text></item>
<item><p>141b1</p><section>mdo sde</section><text>pas/ kye mi khur de ni lus dub par byed pa ma yin zhing / sems dub par byed pa ma yin la/ bdag la ma 'ongs pa/ gzhan las ma 'ongs pa/ bdag sdug bsngal bar mi byed pa/ gzhan sdug bsngal bar mi byed pa yin na/ kye mi khyod kyis khyod nga 'ba' zhig gi slob mar</text></item>
<item><p>141b2</p><section>mdo sde</section><text>gyur par byos shig ces de skad ces smras na/ kye mi khyod la ci dgos zhes de skad ces brjod par bya'o/ /gal te lus dang srog dgos so zhes de skad ces smras na/ des de la kye mi bdag gis ni lus yongs su gtong zhing / srog yongs su gtang gi bdag gis khyod yongs su</text></item>
<item><p>141b3</p><section>mdo sde</section><text>gtang ba ma yin gyis/ kye mi khyod bdag po med cing dbang phyug med pa'i chos rnams la dbang phyug tu 'du shes ma skyed cig /dbang phyug gi 'du shes bskyed de/ sdig pa can gyi las rnams byas na khyod ni sdig pa can gyi las dag gis sdig pa can gyi 'gro bar 'gyur te/ kye mi</text></item>
<item><p>141b4</p><section>mdo sde</section><text>khyod la sdig pa can gyi 'gro bar 'gyur bas khyod sdig pa can gyi las dag la sbyor bar ni mi spro'o/ /ji ste de ltar mi sems na ni ci 'dod pa bzhin du byos shig ces de skad ces brjod par bya'o/ /sha ra dwa ti'i bu gal te byang chub sems dpa' lus dang srog la de ltar mi lta bar gnas na/ sha</text></item>
<item><p>141b5</p><section>mdo sde</section><text>ra dwa ti'i bu lhag pa'i bsam pa de yang bla na med pa yang dag par rdzogs pa'i byang chub tu blta bar bya ste/ bla na med pa yang dag par rdzogs pa'i byang chub dang nye bar gyur pa yin/ de'i bla na med pa yang dag par rdzogs pa'i byang chub rnam par ma nyams pa nyid yin/ 'khor ba yang thag ring</text></item>
<item><p>141b6</p><section>mdo sde</section><text>por byed pa yin/ thams cad mkhyen pa'i ye shes dang nye bar gyur pa yin/ de sems can yongs su smin par byed pa yang yin/ sangs rgyas kyi zhing yang yongs su sbyong ba yin/ bdag nyid kyi dge ba'i rtsa ba yang yongs su byang ba yin no/ /sha ra dwa ti'i bu 'di lta ste/ dper</text></item>
<item><p>141b7</p><section>mdo sde</section><text>na nor bu mkhan des ji lta ji ltar nor bu rin po che rin thang med pa shin tu sbyangs pa yongs su byang bar byed pa de lta de ltar nor bu rin po che de ches 'od gsal ba yin zhing / ches yongs su dag pa yin la/ de lta de ltar bdag la rgyal pos mngon par gtod pa byin par 'gyur ro snyam nas</text></item>
<item><p>142a1</p><section>mdo sde</section><text>nor bu mkhan des bdag nyid kyi longs spyod phun sum tshogs pa mthong ste/ des rgyal po'am/ de las gzhan pa mkhas pa dag las bsti stang du bya ba dag 'thob cing / nor bu rin po che de'i yon tan de dag kun tu ston par byed la/ nor bu rin po che de la yang</text></item>
<item><p>142a2</p><section>mdo sde</section><text>rgyal po dang / gzhon nu dang / blon po chen po dang / mkhas pa de dag nor bu rin po che'i yon tan dag la dga' ba skyed par byed cing / nor bu rin po che de mthong na yang dga' ba skyed par byed pa de bzhin du/ sha ra dwa ti'i bu byang chub sems dpa' sems dpa' chen po gang gi tshe</text></item>
<item><p>142a3</p><section>mdo sde</section><text>de ltar mnyam pa nyid kyi so sor rtog pas lan mang du gnas par byed pa de lta de ltar rang gi dge ba'i rtsa ba sangs rgyas kyi ye shes yongs su byang bar byed pa yin/ mngon par gtong bar yang nus pa yin/ sangs rgyas bcom ldan 'das rnams dang yang phrad par 'gyur ba yin/</text></item>
<item><p>142a4</p><section>mdo sde</section><text>de la sangs rgyas bcom ldan 'das rnams kyang ston par mdzad pa yin/ sems can thams cad kyis kyang bgrod par bya ba yin no/ /sha ra dwa ti'i bu 'di lta ste/ dper na mi zhig gis sman gyi shing ljon pa bskyed la/ mi de ji lta ji ltar dus dus su 'obs kyang rko bar byed cing chu</text></item>
<item><p>142a5</p><section>mdo sde</section><text>yang ldugs par byed la/ dang bya dang rlung gi skyon bsal ba'i phyir yang kun du srung bar byed pa de lta de ltar sman gyi shing ljon pa de rnam par 'phel bar 'gyur la/ rnam par 'phel nas kyang sems can grangs med dpag tu med pa'i nad sel bar byed cing / nad kun tu gcod par</text></item>
<item><p>142a6</p><section>mdo sde</section><text>byed la/ sems can nad med pa rnams kyis bgrod par bya ba yang yin pa de bzhin du/ sha ra dwa ti'i bu byang chub sems dpa' ji lta ji ltar bla na med pa yang dag par rdzogs pa'i byang chub tu sems skyed par byed pa dang / dge ba'i rtsa ba yang skyed par byed pa dang / chos shes pa de</text></item>
<item><p>142a7</p><section>mdo sde</section><text>yang yongs su tshol bar byed pa dang / chos yongs su tshol ba la mngon par brtson pa yin pa dang / de bzhin du bdud kyi las dang / nyon mongs pa yongs su skyob par byed pa de lta de ltar byang chub sems dpa' ni sangs rgyas kyi chos rnam par 'phel bar byed pa yin te/ de rnam</text></item>
<item><p>142b1</p><section>mdo sde</section><text>par 'phel bar byas nas kyang sems can grangs med dpag tu med pa'i nad nges par 'joms par byed pa yin/ ye shes kyi sman sbyor bar byed pa yin/ de bla na med pa yang dag par rdzogs pa'i byang chub mngon par rdzogs par sangs rgyas nas kyang lha dang / mi dang / lha ma yin gyi</text></item>
<item><p>142b2</p><section>mdo sde</section><text>'jig rten du bcas pa'i sems can nyon mongs pa dang bcas pa dang / nyon mongs pa med pa rnams kyis bgrod par bya ba yang yin no/ /sha ra dwa ti'i bu gzhan yang byang chub sems dpa' sems dpa' chen po'i thad du mi la la zhig 'ongs nas gang bla na med pa yang dag par rdzogs pa'i byang chub tu sems</text></item>
<item><p>142b3</p><section>mdo sde</section><text>bskyed pa de ni sems can dmyal ba chen por skye bar 'gyur te/ de ci'i phyir zhe na/ rigs kyi bu byang chub sems dpa' ni ji tsam du sems can dag thar bar byed pa de tsam kho nar grangs med par sems can dmyal ba rnams su skye bar 'gyur te/ sems can de dag thams cad kyi sdug</text></item>
<item><p>142b4</p><section>mdo sde</section><text>bsngal gang yin pa de gcig pus nyams su myang bar bya dgos shing / de bzhin du bdag gi sdug bsngal yang gcig pu 'ba' zhig gis nyams su myang bar bya dgos la/ thams cad mkhyen pa'i ye shes la sems bskyed pa byas pa'i sdug bsngal de yang khyod gcig pu 'ba'</text></item>
<item><p>142b5</p><section>mdo sde</section><text>zhig gis nyams su myang bar bya dgos te/ sems can thams cad ni thar bar gyur na/ khyod ni sdug bsngal nyams su myong bar 'gyur ro/ /gal te khyod kyis de ltar btang na/ de lta na khyod kyis bla na med pa yang dag par rdzogs pa'i byang chub mngon par rdzogs par sangs rgyas par</text></item>
<item><p>142b6</p><section>mdo sde</section><text>nus so zhes de skad ces smras na/ gal te byang chub sems dpas de ltar mos pa bzlog pa nye bar bsgrubs pa'i tshig thos nas dang du len par byed de/ skrag cing dngangs la de mi nus so snyam du mngon par bsams nas zhum par byed na/ lhag pa'i bsam pa ma yin par blta</text></item>
<item><p>142b7</p><section>mdo sde</section><text>bar bya'o/ /gal te byang chub sems dpa' la sems 'di lta bu skye ste/ gal te bdag sems can dmyal bar skyes nas sems can de dag yongs su smin par gyur cing / rnam pa des bla na med pa yang dag par rdzogs pa'i byang chub tu nges par gyur la/ sems can dmyal ba chen</text></item>
<item><p>143a1</p><section>mdo sde</section><text>po'i 'jigs pa dag las thar bar gyur na/ sems can re re'i don gyi phyir yang bdag bskal pa grangs med dpag tu med par sems can dmyal ba chen por skye ba yongs su 'dzin par spro'o/ /de ci'i phyir zhe na/ sangs rgyas kyi ye shes de lta bu de dang /</text></item>
<item><p>143a2</p><section>mdo sde</section><text>sangs rgyas kyi stobs de lta bu de dang / sangs rgyas kyi mi 'jigs pa de lta bu de dang / ji ltar de bzhin gshegs pa bla na med pa yang dag par rdzogs pa'i byang chub tu mngon par rdzogs par sangs rgyas nas sems can chags pa rnams kyi 'dod chags rnam par gzhig pa'i</text></item>
<item><p>143a3</p><section>mdo sde</section><text>phyir gtam mdzad pa dang / de bzhin du zhe sdang dang / gti mug rnam par gzhig pa'i phyir gtam mdzad pa dang / gang gtam de mdzad pa dang / ji ltar sdug bsngal gyi phung po grangs med pa rgyun chad pa yin pa dang / thog ma med pa'i sems can de snyed rgyun chad par byas</text></item>
<item><p>143a4</p><section>mdo sde</section><text>pa yin pa dang / bskal pa tshad med par yongs su bskyab par byas pa yin pa dang / sems can rnams kyis 'dod chags dang bral ba'i bde ba nyid de lta bu rjes su thob pa yin pa'i phyir te rnam grangs des na bdag bskal pa grangs med dpag tu med par sems can dmyal ba</text></item>
<item><p>143a5</p><section>mdo sde</section><text>chen por gnas par spro'o snyam nas/ de la yang byang chub sems dpa' kun tu mi zhum pa yin/ de la yang byang chub sems dpa' mi nur ba yin/ de la yang byang chub sems dpa' ngan pa'i 'du shes skyed na/ sha ra dwa ti'i bu byang chub sems dpa' de ni le lo med cing lhag</text></item>
<item><p>143a6</p><section>mdo sde</section><text>pa'i bsam pa dang ldan pa yin par shes par bya'o/ /sha ra dwa ti'i bu khyod byang chub sems dpa'i lhag pa'i bsam pa rgyas par nyan par 'dod dam/ gsol pa bcom ldan 'das 'tshal lags so/ /bcom ldan 'das de'i dus lags so/ /bde bar gshegs pa de ni dus</text></item>
<item><p>143a7</p><section>mdo sde</section><text>la bab pa lags te/ bcom ldan 'das byang chub sems dpa' lhag pa'i bsam pa gang dang ldan na bla na med pa yang dag par rdzogs pa'i byang chub mngon par rdzogs par 'tshang rgya ba'i byang chub sems dpa' rnams kyi lhag pa'i bsam pa rnam par dbye bar gsol/ de nas bcom</text></item>
<item><p>143b1</p><section>mdo sde</section><text>ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /sha ra dwa ti'i bu sngon byung ba 'das pa'i dus na bskal pa grangs med pa'i yang ches grangs med pa yangs pa tshad med pa bsam gyis mi khyab pa de'i pha rol gyi yang ches pha rol tu gyur pa de'i tshe de'i dus na</text></item>
<item><p>143b2</p><section>mdo sde</section><text>de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ sangs rgyas bcom ldan 'das yon</text></item>
<item><p>143b3</p><section>mdo sde</section><text>tan rgyal po'i 'od ces bya ba 'jig rten du byung ngo / /bcom ldan 'das de'i nyan thos chen po 'dus pa ni nyan thos brgyad khri bzhi stong byung ngo / /byang chub sems dpa' 'dus pa yang byang chub sems dpa' brgyad khri bzhi stong byung ngo / /nyan thos 'dus pa re re la yang dgra bcom pa bye ba</text></item>
<item><p>143b4</p><section>mdo sde</section><text>phrag brgyad cu rtsa bzhi byung ngo / /byang chub sems dpa' 'dus pa re re la yang byang chub sems dpa' bye ba stong phrag brgyad cu rtsa bzhi byung ngo / /bcom ldan 'das de'i slob ma dag ni nyan thos dgra bcom pa de dag ji snyed byung ba de'i nyis 'gyur du byung ngo / /sha ra dwa ti'i bu de'i tshe</text></item>
<item><p>143b5</p><section>mdo sde</section><text>de'i dus na rgyal po'i gzhon nu dran pa rnyed ces bya ba byung ngo / /de nas rgyal po'i gzhon nu dran pa rnyed dus gzhan zhig na/ bcom ldan 'das de bzhin gshegs pa yon tan rgyal po'i 'od de ga la ba der song ste phyin nas bcom ldan 'das de'i zhabs la phyag 'tshal te/ phyogs gcig</text></item>
<item><p>143b6</p><section>mdo sde</section><text>tu 'dug go/ /rgyal po'i gzhon nu dran pa rnyed phyogs gcig tu 'dug pa de la yang sems kyi yongs su rtog pa 'di lta bu skyes te/ ji tsam du de bzhin gshegs pa dgra bcom pa yang dag par rdzogs pa'i sangs rgyas yon tan rgyal po'i 'od rgya chen po'i chos dang ldan pa ni ngo mtshar</text></item>
<item><p>143b7</p><section>mdo sde</section><text>te/ gang de bzhin gshegs pa yon tan rgyal po'i 'od de'i ye shes ji 'dra ba de lta bu yang dag par bsgrub par bya ba'i rnam grangs de ni ji 'dra ba yin/ bdag gis ni de bzhin gshegs pa yon tan rgyal po'i 'od la tshigs su bcad pa'i dbyangs kyi zhu ba zhu'o snyam nas de de'i tshe de bzhin</text></item>
<item><p>144a1</p><section>mdo sde</section><text>gshegs pa yon tan rgyal po'i 'od la sems dang ba yang dag par ldan pa'i tshigs su bcad pa dag gis zhu ba zhus pa/ rkang gnyis dam pa sangs rgyas mthong nas su/ /bdag la 'dun skyed byang chub 'tshal bar gyur/ /las gang bgyis pa 'di 'dra</text></item>
<item><p>144a2</p><section>mdo sde</section><text>mtha' yas gzigs/ /gang gis theg mchog bdud rtsi reg par 'gyur/ /rgyal ba dam pa skar ma'i tshogs nang zla 'dra gzugs kyi mchog /rgyal ba dam pa rtag tu chos ston de 'dra rdzu 'phrul mchog /de 'dra rtag tu lha gnas dbang po 'dra ba shes rab mchog /kun</text></item>
<item><p>144a3</p><section>mdo sde</section><text>mkhyen yon tan rgyal po khyu mchog gtso bo khyod la zhu/ /ye shes thogs med dri bral rnam par sbyangs/ /dus gsum dag la thogs pa med par 'jug /sems can mchog gtso mchog rab drang srong che/ /chos rnams kun la khyod kyi dbang phyug lags/ /khyod kyis sngon</text></item>
<item><p>144a4</p><section>mdo sde</section><text>tshe sangs rgyas gzigs nas su/ /khyod kyis byang chub mchog gtso zhus pa dang / /de tshe byang chub slad du ye shes mchog /de la khyod zhus chos rgyal bshad du gsol/ /gang gis byang chub dam pa mchog reg cing / /sems can kun gyi skyabs su 'gyur ba</text></item>
<item><p>144a5</p><section>mdo sde</section><text>dang / /'chi 'pho skye ba kun las grol 'gyur ba/ /chags med gzigs pa bdag kyang zhu lags so/ /sha ra dwa ti'i bu de nas de bzhin gshegs pa dgra bcom pa yang dag par rdzogs pa'i sangs rgyas yon tan rgyal po'i 'od kyis rgyal po'i gzhon nu dran pa rnyed la tshigs su</text></item>
<item><p>144a6</p><section>mdo sde</section><text>bcad pa dag gis bka' stsal pa/ gzhon nu ji ltar de skad tshig smras pa/ /sems kyis las kun yang dag bsgrubs nas su/ /ji ltar gang gA'i klung gi bye snyed kyi/ /sangs rgyas mang po sngon chad mthong ba yin/ /gzhon nu de yi skabs su sangs rgyas mthong / /de dag</text></item>
<item><p>144a7</p><section>mdo sde</section><text>ming brjod ngas ni nus ma yin/ /ji ltar gang gA'i bye snyed bskal bzhugs pa/ /de dag ngas ni mthong zhing zhu ba byas/ /rkang gnyis dam pa sangs rgyas gyur cig ces/ /byang chub rgyu yi sems ni khyod la skyes/ /ngas bshad chos ni khyod kyis mnyan par gyis/ /chos de</text></item>
<item><p>144b1</p><section>mdo sde</section><text>thos nas bsgrub la gnas par byos/ /rtag tu sbyin pas ngoms mi shes par gyis/ /rtag tu tshul khrims ngoms mi shes par gyis/ /rtag tu bsam gtan ngoms mi shes par gyis/ /gzhon nu shes rab rtag tu bsten par gyis/ /mdor bsdus tshigs bcad kyis ni</text></item>
<item><p>144b2</p><section>mdo sde</section><text>gtams nas su/ /de las gzhan pa'i sems can smin bya'i phyir/ /rjes su bstan par bya phyir gzhon nu gtams/ /mgu zhing gus dang bcas par shes nas 'dug /sbyin pas chog par ma byed cig /tshul khrims kyis kyang chog ma byed/ /dri bas chog par ma byed</text></item>
<item><p>144b3</p><section>mdo sde</section><text>cig /de las ye shes 'byung bar 'gyur/ /ye shes de ni yul mi gnas/ /phyogs na gnas pa'ang yod ma yin/ /rdzogs sangs rgyas la yongs zhus pas/ /ye shes thob par 'gyur ba yin/ /ye shes mig la rten ma yin/ /mig kyang ngo bo nyid kyis stong / /</text></item>
<item><p>144b4</p><section>mdo sde</section><text>de phyir mig yod ma yin pas/ /sangs rgyas chos rnams bstan par byas/ /rna ba sna yang de bzhin zhing / /lce dang lus yid de bzhin te/ /de dag thams cad rtag tu stong / /de yang snying po yod ma yin/ /'byung ba chen po bzhi 'di dag /ma byung sems kyi gnas</text></item>
<item><p>144b5</p><section>mdo sde</section><text>yin no/ /lus ni kun tu brtags las byung / /kun tu rtog pa'ang yod ma yin/ /lus la gnas pa med gyur cing / /srog la'ang gnas pa med par gyur/ /longs spyod gnas pa med gyur nas/ /byang chub de ni rtogs par nus/ /rtag tu nges 'byung brtsam par</text></item>
<item><p>144b6</p><section>mdo sde</section><text>bya/ /rtag tu brtson 'grus brten par bya/ /rtag tu 'dod rnams spang bar bya/ /khyod ni ngan 'gror ma 'gro shig /sems can kun gyi ched kyi phyir/ /sbyin pa de ni sbyin byed kyang / /des ni sems can rlom ma sems/ /sbyin pa la yang ma gnas shig /sha ra dwa ti'i</text></item>
<item><p>144b7</p><section>mdo sde</section><text>bu de nas de bzhin gshegs pa dgra bcom pa yang dag par rdzogs pa'i sangs rgyas yon tan rgyal po'i 'od la rgyal po'i gzhon nu dran pa rnyed kyis tshigs su bcad pa dag gis slar gsol pa/ 'khor ba'i lam las khyod ni shin tu bzhengs/ /som nyi bcad cing the tshom bsal</text></item>
<item><p>145a1</p><section>mdo sde</section><text>du gsol/ /rgyal bas bdag la chos de 'dir bstan nas/ /bdag la chos mang 'du bar bgyis pa lags/ /ji ltar 'jig rten mgon pos 'dir chos bstan/ /de tshe bdud kyi bcing ba kun bcad nas/ /bdag gis byang chub mchog ni thob snyam</text></item>
<item><p>145a2</p><section>mdo sde</section><text>bgyid/ /byang chub snying por bdag ni mchis snyam bgyid/ /'jig rten mgon pos chos de 'di bstan pas/ /bdag gis cho 'phrul bstan par bgyi snyam bgyid/ /sa 'di dag kyang g.yo bar bgyi snyam bgyid/ /dge 'dun rgya chen dgang bar bgyi snyam bgyid/ /</text></item>
<item><p>145a3</p><section>mdo sde</section><text>bdag gis de ring tshe ni btang snyam bgyid/ /bdag deng yongs su mya ngan 'das snyam bgyid/ /'di ltar chos rnams thams cad stong pa ste/ /'di la de ring zhi bar bdag mi sems/ /chos de thams cad zad par 'tshal lags te/ /gang du'ang chos rnams zad par dmigs</text></item>
<item><p>145a4</p><section>mdo sde</section><text>ma lags/ /thams cad zad dang stong pa'i chos nyid gsungs/ /chos nyid thams cad zad pa'i chos nyid 'tshal/ /pha ma dag gi thad du mchis nas su/ /bzod pa gsol nas slar yang mchi bar bgyi/ /rtag tu sangs rgyas chos de tshol bgyid cing / /bdag ni</text></item>
<item><p>145a5</p><section>mdo sde</section><text>bstan la rab tu 'byung bar bgyi/ /de bzhin gshegs pa'i zhabs la phyag 'tshal te/ /rgyal la lan gsum bskor ba byas nas su/ /pha ma'i thad du de ni song bar gyur/ /blo gros ngan bdud lam gyi 'gram du 'dug /gzhon nu de ni 'di la byang chub zhugs/ /rgyal</text></item>
<item><p>145a6</p><section>mdo sde</section><text>ba'i thad du rab tu 'byung bar 'dod/ /'di ltar de ring nges par glags btsal zhing / /de ring kun rmongs sems ni bskyed bya snyam/ /lam du 'dug nas gzhon la smra byed pa/ /gzhon nu khyod ni gang nas 'ongs zhes dris/ /ci phyir khyod ni myur ba myur bar 'gro/ /yud tsam sdod</text></item>
<item><p>145a7</p><section>mdo sde</section><text>par byos shig dri bar bya/ /mi de la ni gzhon nu smra byed pa/ /sangs rgyas bsnyen bkur byas nas 'ongs pa yin/ /des ni bdag la chos kyi mchog bstan te/ /sangs rgyas chos de bdag gis bsgom par bya/ /'di la sangs rgyas chos rnams btsal ched du/ /gzhon nu</text></item>
<item><p>145b1</p><section>mdo sde</section><text>brtson 'grus brtsams pa phul du byung / /ci nas khyod ni rab tu 'byung 'dod na/ /'dod rnams 'dir spyod phyi nas rab tu byung / /khyod kyis longs spyod rgya chen rgyal srid rnyed/ /'dod ci yang bdag gis ma bsten ces/ /rab tu byung nas 'gyod gyur mi rung gis/ /'dod</text></item>
<item><p>145b2</p><section>mdo sde</section><text>rnams bsten te 'di la rab tu byung / /khyod kyi longs spyod che dang rgyal srid mchog /dal ba phun sum tshogs de rnyed par dka'/ /gal te 'dod pa bsten par rab byung na/ /gzhon nu khyod ni phyi nas 'gyod par 'gyur/ /de tshe rgyal po'i gzhon nus bdud la smras/ /'dod</text></item>
<item><p>145b3</p><section>mdo sde</section><text>bsten bdag la bde legs 'gyur ma yin/ /'dod pa gsog gi bsngags pa brjod pas na/ /'du shes phyin ci log la khyod gnas so/ /gang tshe mi khom nyid la rnyed par dka'/ /da ltar de ring de ni nyams lon dka'/ /dal ba rnyed nas bdag gis chos spyad cing / /</text></item>
<item><p>145b4</p><section>mdo sde</section><text>bdag myur song la der ni rab tu byung / /bdag gis 'dod pa'i khams 'dir skyon mthong ste/ /de bzhin gzugs khams skyon dang bcas par mthong / /gzugs med khams kyang skyon dang bcas par mthong / /bdag gis mya ngan 'das zhi skyon med mthong / /'dus ma</text></item>
<item><p>145b5</p><section>mdo sde</section><text>byas chos yongs su btsal nas su/ /mi rnams kyi ni rgya chen don bya zhing / /rga nad gzir ba'i sems can thar bar bya/ /'gro bar rgyug pa dag ni bzlog par bya// //bam po bcu gnyis pa/ sha ra dwa ti'i bu de nas bdud brjed ngas kyis rgyal po'i gzhon</text></item>
<item><p>145b6</p><section>mdo sde</section><text>nu dran pa rnyed la smras pa/ gzhon nu khyod kyis sangs rgyas kyi chos rnams yongs su btsal bar bya'o zhes de skad ces smras na/ gzhon nu kho bo ni khyod la don 'dod pa/ phan pa 'dod pa/ grub pa dang / bde ba 'dod pa yin pas gzhon nu kho bos khyod la rjes su bstan par bya ste</text></item>
<item><p>145b7</p><section>mdo sde</section><text>gal te khyod kho bo'i rjes su 'jug na de khyod kyi don du 'gyur ro/ /sha ra dwa ti'i bu de nas rgyal po'i gzhon nu dran pa rnyed kyis bdud brjed ngas la smras pa/ kye mi bdag la rjes su ston cig dang thos nas rig par bya'o/ /de nas bdud brjed ngas kyis rgyal po'i gzhon nu dran pa rnyed</text></item>
<item><p>146a1</p><section>mdo sde</section><text>la 'di skad ces smras so/ /rigs kyi bu gal te khyod rang gi dam bcas pa la gnas par byos shig dang de lta na kho bos khyod la phyis rjes su bstan par bya'o/ /rgyal po'i gzhon nus smras pa/ kye mi bdag la rjes su ston cig dang thos nas rig</text></item>
<item><p>146a2</p><section>mdo sde</section><text>par bya'o/ /zhes kho bos khyod la ma smras sam/ de skad ces smras pa dang / bdud brjed ngas kyis rgyal po'i gzhon nu dran pa rnyed la smras pa/ gzhon nu khyod kyis thos nas rig par bya'o zhes de skad ces brjod par mi bya ste/ gzhon nu khyod kyis ni mi bdag la rjes su ston</text></item>
<item><p>146a3</p><section>mdo sde</section><text>cig dang bdag gis khyod kyi tshig bzhin du bya'o zhes de skad ces brjod par bya'o/ /rgyal po'i gzhon nus smras pa/ kye mi khyod kyis nga'i tshig bzhin du mgo gcig tu rjes su zhugs shig ces de skad brjod par mi bya'o/ /de ci'i phyir zhe na/ kye mi gal te khyod chos kyi</text></item>
<item><p>146a4</p><section>mdo sde</section><text>'du shes kyis chos ma yin pa ston tam/ chos ma yin pa'i 'du shes kyis chos ston na bdag gis yongs su dpyad de dor bar bya zhing ji ste yang dag par ston na de gzung bar bya ba'i phyir ro/ /kye mi de lta bas na gang 'di thos nas rig par bya'o zhes bya ba de dag ni mkhas pa'i</text></item>
<item><p>146a5</p><section>mdo sde</section><text>mtshan nyid yin/ de dag ni mdzangs pa'i las yin/ de dag ni shin tu legs par brtags pa'i las yin no/ /kye mi khyod kyis nga'i tshig bzhin du mgo gcig tu rjes su zhugs shig ces de skad smras na de dag ni mdzangs pa'i chos nyid ma yin zhing / mkhas pas bstod pa</text></item>
<item><p>146a6</p><section>mdo sde</section><text>ma yin la/ de ni bdud kyi las yin zhing / de dag ni sangs rgyas kyi phrin las ma yin no/ /kye mi de lta bas na sngar dam bcas pa la da rjes su mi 'jug par smras so zhes bdag la chos ma yin pa'i gdams ngag byin na mi rung bas kho bo ni mgo gcig tu tshig mi smra ste/ de lta</text></item>
<item><p>146a7</p><section>mdo sde</section><text>bas na kho bos skyon de dag mthong nas rjes su 'jug go zhe'am/ rjes su mi 'jug go zhes mgo gcig tu tshig ma smras so/ /de nas bdud brjed ngas 'di snyam du sems te/ rgyal po'i gzhon nu 'di ni 'di ltar rjes su 'jug par bya'o zhe'am/ rjes su 'jug par mi bya'o</text></item>
<item><p>146b1</p><section>mdo sde</section><text>zhes mgo gcig tu mi smra bas dpyod pa thob pa'o snyam mo/ /de nas bdud brjed ngas kyis mig gis mi rtsol bar bya ba'i phyir rgyal po'i gzhon nu dran pa rnyed la legs so zhes bya ba byin te gzhon nu de dag ni mkhas pa'i las yin te/ gzhon nu khyod rjes su 'jug par bya'o zhes mgo gcig tu</text></item>
<item><p>146b2</p><section>mdo sde</section><text>tshig mi smra ba ni legs so legs so/ /gzhon nu gzhan yang kho bos khyed la rjes su bstan par byas de yang khyod kyis rnam par rtogs shig /gzhon nu khyod gang la skyon ches mang du mthong ba de la sten par ma byed cig gzhon nus smras pa/ kye mi de la de skad ces brjod par mi bya'o/ /de ci'i phyir zhe na/ gang</text></item>
<item><p>146b3</p><section>mdo sde</section><text>la skyon ches mang ba de ni bsten par bya ba ma yin zhing gang la skyon ches nyung ba de yang bsten par bya ba ma yin pa'i phyir te/ de ci'i phyir zhe na/ kye mi dug mang po yang gsod par byed la/ nyung ngu yang gsod par byed cing / gang yang 'khor los sgyur ba'i zas dug dang 'dres pa de yang</text></item>
<item><p>146b4</p><section>mdo sde</section><text>gsod par byed la/ gang yang mi phal pa'i zas dug dang 'dres pa de yang gsod par byed pa'i phyir de dag ni bzar mi rung zhing bsten par bya ba ma yin no/ /kye mi de bzhin du gang la skyon mang ba de la sten par ma byed cig /gang la ches nyung ba de la sten cig /ces de skad smras</text></item>
<item><p>146b5</p><section>mdo sde</section><text>na/ kye mi de dag gnyis ka yang bsten par bya ba ma yin no/ /kye mi mkhas pas bsten par bya ba yang gang yin zhe na/ kye mi mkhas pas ni gang skyon med pa dang / ci yang med pa dang / snyigs ma med pa dang / rims nad med pa dang / nad med pa dang / mi g.yo</text></item>
<item><p>146b6</p><section>mdo sde</section><text>ba dang / bsil bar gyur pa dang / bde ba de bsten par bya'o/ /de nas bdud brjed ngas 'di snyam du sems te/ bdag gis gzhon nu dran pa rnyed rjes su bstan pa gang kho na la bzhag pa de dang de ni des skyon dang bcas par mthong zhing phyis kyang lan 'debs par byed do snyam ste/ /</text></item>
<item><p>146b7</p><section>mdo sde</section><text>de ltar rjes su bsams nas yang smras pa/ gzhon nu 'di ltar gang rims nad med pa dang / skyon med pa dang / zhi ba de la mkhas pa rnams dga' ba skyed par byed do zhes zer ba ni khyod kyis legs par smras na/ gzhon nu byang chub sems dpa'i spyod pa de ni skyon mang ba'o/ /</text></item>
<item><p>147a1</p><section>mdo sde</section><text>skyon de dag kyang gang zhe na/ 'di lta ste/ skye ba'i skyon dang / 'gro ba'i skyon dang / 'khor ba'i skyon dang / rjes su chags pa dang / khong khro ba'i skyon dang / dus ma yin par slong bar byed pa'i skyon dang / yid du 'ong ba'i dngos po yongs su gtong ba'i skyon 'di lta</text></item>
<item><p>147a2</p><section>mdo sde</section><text>ste/ mig dang / rna ba dang / sna dang / lce dang / lus yongs su gtong ba'i skyon te/ de ltar byang chub sems dpa'i spyod pa la skyon ches mang ba yin no/ /gal te byang chub tu sems skyed par mi byed na ni nyung ste/ khyod mang po dag kyang bsten par bya ba ma yin zhing / nyung ngu</text></item>
<item><p>147a3</p><section>mdo sde</section><text>dag kyang bsten par bya ba ma yin par sems pa de ni legs so/ /gzhon nu khyod ci de ltar mkhas shing mdzangs pa yin par kho bos ma shes so/ /kho bos khyod kyis lhag pa'i bsam pa shin tu bzang por mthong na kho bos kyang brjed nas smras so/ /de de bzhin te/ log par</text></item>
<item><p>147a4</p><section>mdo sde</section><text>ltung ba'i mtshan nyid yin pa'i phyir mang po dag kyang bsten par bya ba ma yin zhing / nyung ngu dag kyang bsten par bya ba ma yin no/ /gzhon nu yang 'di la snying po ni 'di nyid yin te/ 'di lta ste/ phung po thams cad spangs pa mya ngan las 'das pa'o/ /gzhon nu gang la yang</text></item>
<item><p>147a5</p><section>mdo sde</section><text>dang yang du 'chi ba yod pa'i 'khor ba'i 'gro ba skyon dang bcas pa yang dang yang nyams su myong bas ci zhig bya ste/ khyod kyis ni mya ngan las 'das pa la 'dun par bya'o/ /gzhon nu srog chags rnams mngal na gnas pa ni sdug bsngal ba'o/ /sdug pa dang bral ba dang / mi sdug pa</text></item>
<item><p>147a6</p><section>mdo sde</section><text>dang phrad pa ni sdug bsngal ba'o/ /gzhon nu lus snying po med pa mi rtag pa yongs su 'dren pa ni sdug bsngal ba'o/ /srog mi rtag pa nyid ni sdug bsngal ba'o/ /longs spyod mi rtag pa nyid dang longs spyod snying po med pa nyid ni sdug bsngal ba'o/ /gzhon nu yang dang yang du</text></item>
<item><p>147a7</p><section>mdo sde</section><text>'chi ba nyid ni sdug bsngal ba'o/ /gzhon nu de lta bas na kho bo ni khyod la 'di skad du de bzhin gshegs pa 'byung ba dang / mi nyid rnyed pa dang / dal ba phun sum tshogs pa dang / de bzhin gshegs pa'i bstan pa la dad pa bla na med pa ni rnyed par dka'o zhes smra ste/ gzhon nu de lta</text></item>
<item><p>147b1</p><section>mdo sde</section><text>bas na gnas de dag thob nas ma spong shig /gzhon nu kho bo ni gnas de dag nyid ston par 'dod pa dang / nye bar rjod par 'dod pa yin na khyod ni lan 'debs par 'dod pas nyan no/ /gal te kho bos rjes su bstan pa la gnas na de ni khyod kyi rjes su bstan pa yin gyis nyon la</text></item>
<item><p>147b2</p><section>mdo sde</section><text>rig par byos shig /de nas rgyal po'i gzhon nu dran pa rnyed kyis bdud brjed ngas la 'di skad ces smras so/ /kye mi khyod la rjes su yi rang ngo / /gang khyod 'di skad du skye ba dang / rga ba dang / na ba dang / 'chi ba ni sdug bsngal ba'o/ /yang dang yang du 'khor ba'i bar du'ang</text></item>
<item><p>147b3</p><section>mdo sde</section><text>de bzhin no zhes zer ba ni mngon par rjes su yi rang ngo / /kye mi yang khyod kyis myur du yongs su mya ngan las 'da' bar gyis shig ces brjod de/ kye mi khyod kyi tshig de thos nas kho bo ni sems can rnams la snying rje shas cher skyes te/ sems can 'di dag ni yang dang yang skye ba</text></item>
<item><p>147b4</p><section>mdo sde</section><text>dang / rga ba dang / na ba dang / 'chi bas gzir ba yin te/ bdag gis bla na med pa yang dag par rdzogs pa'i byang chub mngon par rdzogs par sangs rgyas nas sems can de dag yang dang yang du skye ba dang / rga ba dang / na ba dang / 'chi ba'i dbang du gyur par mi 'gyur bar skye ba</text></item>
<item><p>147b5</p><section>mdo sde</section><text>dang / rga ba dang na ba dang 'chi ba'i 'jigs pa las yongs su thar bar bya'o snyam mo/ kye mi khyod kho bo la 'di skad du mya ngan las 'das pa thob nas 'khor ba'i sdug bsngal dag rab tu ston pa ni ngo mtshar te/ kho bos de dag thos nas sems can rnams la snying rje chen po shas cher</text></item>
<item><p>147b6</p><section>mdo sde</section><text>skyes so/ /gal te kho bo yongs su mya ngan las 'das na sems can de dag gi skyob par 'gyur ba dang / thar bar byed par 'gyur ba su yin/ de nas bdud brjed ngas kyis rgyal po'i gzhon nu dran pa rnyed la 'di skad ces smras so/ /gzhon nu khyod kyis 'di skad du gang la skyon ches nyung ba de</text></item>
<item><p>147b7</p><section>mdo sde</section><text>yang bsten par bya ba ma yin no zhes ma smras sam smras pa/ kye mi de de bzhin te/ gang la skyon ches nyung ba de yang bsten par bya ba ma yin no/ /kye mi bla na med pa yang dag par rdzogs pa'i byang chub ni skyon med pa ste/ de lta bas na de ni bsten par bya ba yin no/ /de nas bdud brjed</text></item>
<item><p>148a1</p><section>mdo sde</section><text>ngas kyis rgyal po'i gzhon nu dran pa rnyed la 'di skad ces smras so/ /gzhon nu bla na med pa yang dag par rdzogs pa'i byang chub ni skyon med pa yin mod kyi gzhon nu 'on kyang kho bos kyang ma thob na khyod kyis lta ga la thob/ gzhon nu kho bo yang sngon 'di snyam du sems</text></item>
<item><p>148a2</p><section>mdo sde</section><text>te/ bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam mo/ log pa'i sems de lta bu bskyed pa dang / de ma thag tu slong mo pa 'di lta ste/ mgo slong ba dang / lag pa dang / rkang pa dang / mig dang / rna ba dang / bu dang / chung ma dang /</text></item>
<item><p>148a3</p><section>mdo sde</section><text>longs spyod dang / bzhon pa dang / khyim dang / slas dang / skyed mos tshal dang / nor bu dang / mu tig dang / bai dUr+ya dang / dung dang / man shel dang / byi ru dang / nor dang / 'bru dang / rgyal srid la sogs pa slong ba dag gis kun tu gdungs shing / rab tu gdungs te/</text></item>
<item><p>148a4</p><section>mdo sde</section><text>tshegs phyung nas kho bos bdog pa rnam par gtong ba byas pa na yang lus zhig pa las khrag gi chu klung byung ba dag gis kho bo'i sems gzir te/ des na kho bo'i sems bskyed pa de btang ngo / /gal te khyod yid mi ches na kho bo'i dka' ba de lta bar 'dod dam/ smras pa/ kye mi</text></item>
<item><p>148a5</p><section>mdo sde</section><text>blta bar 'dod de/ de ni kho bo'i don du 'gyur ro/ /de nas bdud brjed ngas 'di snyam du sems te/ bdag gis byang chub sems dpa' dran pa rnyed kyi mos pa bzlog pa gang dang gang byas pa de dang de nyid la de yid ches par mi byed kyi/ phyir yang 'di skad du kho bo'i don du 'gyur</text></item>
<item><p>148a6</p><section>mdo sde</section><text>ba ston cig ces zer ro snyam mo/ /de nas bdud des rgyal po'i gzhon nu de'i mdun du khrag gi chu klung bzhi mngon par sprul to/ /gser gyi phung po gangs lta bu bzhi dang / mgo thod rnam par zos pa dag dang / rnam par dmar ba dag dang / rnam par rnags pa dag gi phung po</text></item>
<item><p>148a7</p><section>mdo sde</section><text>ri rab lta bu yang mngon par sprul to/ /rus pa dag gi phung po dung ltar dkar ba ri tsam gzhan dag kyang mngon par sprul to/ /lag rdum dang / rkang rdum dang / rna rdum dang / yan lag dang / nying lag rdum po rnam pa sna tshogs dang / gzugs rnam pa sna tshogs 'di lta</text></item>
<item><p>148b1</p><section>mdo sde</section><text>ste/ mi dang / dri za dang / gnod sbyin dang / seng ge dang / stag dang / rta dang / ri bong dang / spre'u dang / dom dang / gzig dang / phag dang / dang / dred dang / glang po che dang / ma he la sogs pa'i gzugs dang / de bzhin du nya dang / chu srin 'dzin khri</text></item>
<item><p>148b2</p><section>mdo sde</section><text>dang / chu srin byis pa gsod dang / chu srin na kra'i gzugs dang / de bzhin du ngang pa dang / rma bya dang / khwa dang / khu byug dang / ka la ping ka dang / shang shang te'u dang / bya ku Na la dang / chu skyar dang / ri skegs la sogs pa'i gzugs kyi ro dag mngon par sprul</text></item>
<item><p>148b3</p><section>mdo sde</section><text>to/ /ro kha cig ni kha gcig pa dag go/ /kha cig ni kha gnyis pa dang / kha gsum pa dang / bzhi pa dang / lnga pa dang / drug pa dang / bdun pa dang / brgyad pa dang / dgu pa dang / bcu pa dang / nyi shu pa dang / sum cu pa dang / bzhi bcu pa dang / lnga bcu pa nas kha</text></item>
<item><p>148b4</p><section>mdo sde</section><text>'bum yod pa'i bar dag dang / lce gcig pa dang / lce gnyis pa dang / lce gsum pa dang / lce bzhi pa dang / lce lnga pa nas lce 'bum yod pa'i bar dag dang / mig gcig pa nas mig 'bum yod pa'i bar dag go/ /ro dag kyang gcig la gcig mig 'gyur bar byed pa/ rna ba</text></item>
<item><p>148b5</p><section>mdo sde</section><text>'gyur bar byed pa/ so sgra tsig tsig byed pa/ rang gi mchu la sos 'debs pa/ gnod sbyin lag na mtshon cha mi 'thun pa sna tshogs thogs shing langs nas 'khod par gyur pa dag go/ /'jigs pa chen po dang 'jigs su rung ba'i rgyu de lta bu yang mngon par sprul nas rgyal po'i gzhon</text></item>
<item><p>148b6</p><section>mdo sde</section><text>nu dran pa rnyed la smras pa/ rgyal po'i gzhon nu 'di dag ni khrag gi chu klung 'bab pa dag go/ /'di dag ni rus pa'i ri chen po bzhi po dag go/ /smras pa/ kye mi mthong ngo / /smras pa/ gzhon nu de dag ni kho bo'i yan lag dang nying lag bcad pa dag las khrag gi chu klung mngon par</text></item>
<item><p>148b7</p><section>mdo sde</section><text>grub pa dag go/ /gzhon nu khyod kyis mgo thod kyi rus pa'i ri bzhi po ri rab tsam de dag mthong ngam/ smras pa/ kye mi mthong ngo / /smras pa/ kye mi kho bo byang chub sems dpa'i spyad pa spyod pa na mgo thod bcad pa dag ni de snyed do/ /kye mi khyod kyis lag pa rdum po/ rkang pa rdum</text></item>
<item><p>149a1</p><section>mdo sde</section><text>po/ mig phyung ba/ yan lag dang nying lag rnam pa sna tshogs bcad pa'i ro dag gi ri bzhi po dag mthong ngam/ smras pa/ mthong ngo / /smras pa/ gzhon nu de dag ni kho bos sngon byang chub sems dpa'i spyad pa spyod pa na/ yan lag dang nying lag dag btang</text></item>
<item><p>149a2</p><section>mdo sde</section><text>ba'o/ /gzhon nu khyod kyis phyogs bzhi'i gnod sbyin gyi sde dag mthong ngam/ smras pa/ kye mi mthong ngo / /smras pa/ gzhon nu 'jigs pa chen po dang / 'jigs su rung ba de dag ni gang byang chub tu sems skyed par byed pa de'i gzi byin 'phrog par byed pa dag go/ /de dag</text></item>
<item><p>149a3</p><section>mdo sde</section><text>ni gang byang chub tu sems skyed par byed pa de'i mgo slong bar byed pa yin pa nas yan lag dang / nying lag dag gi bar du slong bar byed pa dag go/ /gzhon nu gang gi tshe sngon kho bos byang chub tu sems bskyed pa de'i tshe de dag ni mgo bslangs shing bcad pa dag yin pa nas yan lag dang</text></item>
<item><p>149a4</p><section>mdo sde</section><text>nying lag dag gi bar du bcad pa dag go/ /de nas bdud brjed ngas kyis yang srin po'i sde mang po mngon par sprul nas yang smras pa/ gzhon nu khyod kyis srin po'i sde mang po de mthong ngam/ smras pa/ kye mi mthong ngo / /smras pa/ gzhon nu de dag ni gang dag byang chub tu sems skyed</text></item>
<item><p>149a5</p><section>mdo sde</section><text>par byed pa mngal na gnas pa de dag gi gzi byin 'phrog par byed pa dag go/ /mngal na gnas pa na yang byang chub sems dpa' srog dang bral bar byed pa dag go/ /gzhon nu gang dang gang gi tshe kho bos byang chub tu sems bskyed pa de tsam du sdug bsngal de dag las yongs su grol bar ma gyur</text></item>
<item><p>149a6</p><section>mdo sde</section><text>te/ de tsam du de dag kho bo'i phyi bzhin 'brang bar byed do/ /gzhon nu de lta bas na kho bos sdug bsngal de dag ma bzod de/ bla na med pa yang dag par rdzogs pa'i byang chub las sems phyir log go/ /gang gi tshe kho bo'i sems byang chub las phyir log pa de'i tshe/ kho bo sdug bsngal</text></item>
<item><p>149a7</p><section>mdo sde</section><text>de dag las yongs su grol zhing gnod pa yang med par gyur to/ /gzhon nu de lta bas na kho bo ni khyod la don 'dod pa/ phan pa 'dod pa/ grub pa dang / bde bar 'dod pa yin pas gzhon nu 'di skad du khyod bla na med pa yang dag par rdzogs pa'i byang chub tu sems ma skyed cig /gzhon nu khyod</text></item>
<item><p>149b1</p><section>mdo sde</section><text>sdug bsngal de lta bu thob par ma byed cig /ces smra'o/ /de nas rgyal po'i gzhon nu dran pa rnyed 'di snyam du sems te/ de bzhin gshegs pa yon tan rgyal po'i 'od kyi thad du bdag gis bla na med pa yang dag par rdzogs pa'i byang chub tu sems bskyed pa yin la/ mi 'di yang</text></item>
<item><p>149b2</p><section>mdo sde</section><text>bla na med pa yang dag par rdzogs pa'i byang chub las bdag gi mos pa zlog par byed pa yin te/ mi'i cha byad kyis 'di bdud yin par gyur tam/ 'di bdud kyis byin gyis brlabs par gyur na yang mi rung / yang na mi 'di byang chub sems dpa' yin par gyur la/ de nas des</text></item>
<item><p>149b3</p><section>mdo sde</section><text>le lo thob nas byang chub kyi sems phyir bzlog pa yin zhing / gang gi phyir mi 'di sdug bsngal de lta bu dang phrad na yan lag dang nying lag slong bar byed pa dag nas srog dang bral bar byed pa'i bar dag gi slongs mo pa de snyed 'ong ba las na sngon 'dis ni sdig pa can gyi las rnams byas</text></item>
<item><p>149b4</p><section>mdo sde</section><text>par gyur pa yin te/ slongs mo pa de dag ni bdag gi bla na med pa yang dag par rdzogs pa'i byang chub la phan 'dogs par gyur pa yin no/ /de ci'i phyir zhe na/ sems can de dag ni mi shes pa dang ldan zhing yongs su mi shes pa srung ba can yin te/ 'dod chags kyi dbang</text></item>
<item><p>149b5</p><section>mdo sde</section><text>dang / zhe sdang gi dbang dang / gti mug gi dbang dang / phrag dog gi dbang dang / nga rgyal gyi dbang gis byang chub sems dpa' sems dpa' chen po rnams la dus las yol bar slong zhing slong bar byed pa dag ste/ gal te sems can de dag la bdag gis 'jig rten</text></item>
<item><p>149b6</p><section>mdo sde</section><text>pa'i yang dag par tshim pa ni bya na/ ji ltar na bdag gis 'jig rten las 'das pa'i yang dag par tshim par bya/ mi 'di yang 'dun pa med pas le lo dang / brtson 'grus zhan pa dang / lhag pa'i bsam pa ma yin pas bla na med pa yang dag par rdzogs pa'i byang chub las</text></item>
<item><p>149b7</p><section>mdo sde</section><text>phyir log pa yin no/ /kye ma bdag gis je cher yang dag pa'i lta ba can du bya'o/ /je cher brtson 'grus yang dag par blangs te gnas par bya'o/ /gal te bdag gi dbugs rngub pa dang / 'byung ba re re la srog dang 'bral bar gyur kyang bdag gis bla na med pa yang dag par</text></item>
<item><p>150a1</p><section>mdo sde</section><text>rdzogs pa'i byang chub las sems phyir ldog par mi bya'o/ /bdag gis srog dang 'bral ba de snyed kyang bzod par bya'o/ /bdag gis sangs rgyas kyi chos rnams ni yongs su btang bar mi bya'o/ /de ci'i phyir zhe na/ sems can gang dag bdag srog dang</text></item>
<item><p>150a2</p><section>mdo sde</section><text>bral bar byed pa de la bdag gis sems can 'di dag ni nyon mongs pa'i dbang gis bdag la gnod par bya ba'i phyir sdig pa can gyi las rnams mngon par 'du byed pa yin pas de dag la bdag gis bla na med pa yang dag par rdzogs pa'i byang chub yang dag par bsgrub pa'i ched du nyon</text></item>
<item><p>150a3</p><section>mdo sde</section><text>mongs pa spang bar bya ba'i phyir chos bstan par bya ba de lta bu'i go cha bgo'o snyam pa'i phyir ro/ /de nas byang chub sems dpa' dran pa rnyed kyis bdud brjed ngas la smras pa/ kye mi khyod kho bo la 'di lta ste don 'dod pa yin/ 'di lta ste phan pa 'dod pa yin/ kye mi khyod kho bo la 'di lta ste/ grub</text></item>
<item><p>150a4</p><section>mdo sde</section><text>pa dang bde bar 'dod pa yin te/ khyod kyis gnas de lta bu de dag kun tu bstan pa ni ngo mtshar to/ /de ci'i phyir zhe na/ kye mi kho bos de mthong nas shas cher ches stobs dang ldan pa'i go cha bgos shing / bla na med pa yang dag par rdzogs pa'i byang chub tu lhag pa'i bsam</text></item>
<item><p>150a5</p><section>mdo sde</section><text>pa bskyed pa'i phyir ro/ /de nas bdud brjed ngas 'di snyam du sems te/ bdag gis ji lta ji ltar 'jigs pa dang / 'jigs su rung ba'i gzugs dag bstan pa de lta de ltar de je cher brtan pa'i go cha gyon par byed do snyam mo/ de nas bdud brjed ngas kyis rgyal po'i gzhon nu</text></item>
<item><p>150a6</p><section>mdo sde</section><text>dran pa rnyed la smras pa/ kye skyes bu gal te khyod kho bo'i tshig bzhin du mi byed na rang nyid kyis shes par gyur te/ 'di ltar kho bo ni sa phyogs 'di nas 'gro bar bya'o/ /bdud brjed ngas kyis tshig de smras pa'i 'og tu de nas de nyid kyi tshe bdud kyis sprul pa'i gnod sbyin de dag gis tshig smras</text></item>
<item><p>150a7</p><section>mdo sde</section><text>pa/ skyes bu rgyal po'i gzhon nu dran pa rnyed 'di khyod kyis bsgo ba bzhin du mi byed na/ khyod sa phyogs 'di nas song shig dang kho bo cag bkres pa'ang yin/ skom pa'ang yin pas rgyal po'i gzhon nu 'di'i gzi brjid 'phrog par bya'o/ /gzhan dag gis kyang smras pa/ kye skyes</text></item>
<item><p>150b1</p><section>mdo sde</section><text>bu khyod song shig dang kho bo cag gis rgyal po'i gzhon nu 'di skad cig tu thal bar brlag par bya'o/ /gzhan dag gis kyang smras pa/ kho bo cag gis rgyal po'i gzhon nu 'di'i mgo bslang bar bya'o/ /gzhan dag gis kyang smras pa/ kye skyes bu khyod song shig dang 'di ni yun ring du</text></item>
<item><p>150b2</p><section>mdo sde</section><text>gnas pa ma yin te/ 'di'i srog gzhan ci yang med par 'gyur bas/ 'dis don 'dod pa/ phan pa 'dod pa/ khyod kyi tshig bzhin du byas sam dad pas ci zhig bya/ gang 'di khyod kyis bsgo ba bzhin du mi byed pas 'di mngal du zhugs na yang gzi byin dor bar bya'o/ /sha bza'</text></item>
<item><p>150b3</p><section>mdo sde</section><text>bar bya'o/ /khrag kyang btung bar bya'o/ /gzhan dag gis kyang tshig 'di skad ces smras so/ /rgyal po'i gzhon nu dran pa rnyed 'di rtsa 'jings ma rnyed pa yin gyis/ rgyal po'i gzhon nu dran pa rnyed rdegs shig rdegs shig /rgyal po'i gzhon nu dran pa rnyed chod cig chod cig</text></item>
<item><p>150b4</p><section>mdo sde</section><text>sod cig /de nas bdud brjed ngas kyis de dag la smras pa/ de ltar ma byed par yang khyed cag sdod cig dang / kho bos rgyal po'i gzhon nu dran pa rnyed sdig pa can gyi lta ba 'di las bzlog pa dang 'di kho bo'i tshig bzhin du byed par 'gyur ro/ /kho bo ni yun ring po nas de'i mdza'</text></item>
<item><p>150b5</p><section>mdo sde</section><text>bshes su gyur pa yin/ lhan cig skyes par gyur pa yin te/ ji srid du rgyal po'i gzhon nu dran pa rnyed kyi lhag pa'i bsam pa rnam par shes par gyur pa de srid du yud tsam zhig bshol bar gyis shig /kho bo la yang byas pa gzo ba nyid rjes su srungs shig /gal te rgyal</text></item>
<item><p>150b6</p><section>mdo sde</section><text>po'i gzhon nu dran pa rnyed sdig pa can gyi lta ba de mi 'dor ba lta na de'i 'og tu khyed cag gis ci dgar bya ba yin no/ /gal te sdig pa can gyi lta ba de las bzlog par nus pa lta na/ de'i phyir khyed cag gis byas pa gzo ba nyid gzung bar bya ste/ gzhon nu 'di yang byas pa gzo ba nyid</text></item>
<item><p>150b7</p><section>mdo sde</section><text>'dzin par 'gyur ro/ /sha ra dwa ti'i bu bdud brjed ngas kyis rgyal po'i gzhon nu dran pa rnyed la lan gnyis su yang 'di skad ces smras so/ /kye gzhon nu snying brtse bar byed pa phan par byed pa kho bo'i tshig bzhin du byos shig dang ji srid 'tsho'i bar khyod kyi mdza' bshes su 'gyur ro/ /</text></item>
<item><p>151a1</p><section>mdo sde</section><text>gzhon nu sdig pa can gyi lta bar gyur pa 'dis khyod la ci zhig bya/ gzhon nu khyod kyis lta ba da thong shig /gzhon nu bla na med pa yang dag par rdzogs pa'i byang chub ni rnyed par dka' ba'o/ /gzhon nu bla na med pa yang dag par rdzogs pa'i byang chub ni mchog tu rnyed par</text></item>
<item><p>151a2</p><section>mdo sde</section><text>dka' ba'o/ /gzhon nu yang khyod byang chub sems dpa' rnams 'gro ba gang du skye bar 'gyur ba'i gnas gzhan dag kyang lta bar 'dod dam/ smras pa/ kye mi lta bar 'dod do/ /de nas bdud brjed ngas kyis sa phyogs der sems can dmyal ba chen po dag mngon par sprul te/ sprul</text></item>
<item><p>151a3</p><section>mdo sde</section><text>nas kyang rgyal po'i gzhon nu dran pa rnyed la smras pa/ gzhon nu khyod kyis sems can dmyal ba chen po de dag na gnod pa rnam pa du ma nyams su myong ba/ tshor ba rnam pa du ma nyams su myong ba'i sems can de dag mthong ngam/ smras pa/ kye mi mthong ngo / /smras pa/ gzhon nu de</text></item>
<item><p>151a4</p><section>mdo sde</section><text>dag gis ni sngon byang chub tu sems bskyed par gyur te/ de dag ni slongs mo pa rnams kyis gnod par gyur nas ser sna'i sems su byas/ gnod sems su byas pas sems can dmyal ba chen po dag tu skyes pa yin no/ /gzhon nu de ltar lhag par slong ba dag la sbyin par byed pa</text></item>
<item><p>151a5</p><section>mdo sde</section><text>dag gi 'gro ba ni 'di yin te/ gnod sems skye'o/ /de dag gnod sems la rab tu gnas pas 'gro ba de lta bu de dag tu skyes so/ /gzhon nu gang yang khyod sbyin pa'i sems kyi gnod sems su mi byed na de'i tshe skye ba phyir log ste/ mngal na gnas pa'i tshe yang gnod sbyin 'di</text></item>
<item><p>151a6</p><section>mdo sde</section><text>dag gis gzi byin 'phrog par byed do/ /btsas nas kyang yan lag dang nying lag dag bcad nas khyer te 'dong bar byed do/ /gzhon nu gal te yid mi ches na dris shig /de nas rgyal po'i gzhon nu dran pa rnyed kyis sems can dmyal ba de dag la smras pa/ rigs kyi bu dag ci'i</text></item>
<item><p>151a7</p><section>mdo sde</section><text>phyir khyod cag sems can dmyal ba chen po 'di dag tu skyes/ de dag gis 'di skad ces smras so/ /gzhon nu bdag cag gis sngon bla na med pa yang dag par rdzogs pa'i byang chub tu sems bskyed de/ bdag cag ni slongs mo pa rnams kyis bslangs pa na kun du gdungs shing rab tu</text></item>
<item><p>151b1</p><section>mdo sde</section><text>gdungs nas ser sna can dag tu gyur te/ bdag cag ni sems can dmyal ba chen po 'di dag tu skyes so/ /gzhan dag gis kyang 'di skad ces smras so/ /gzhon nu bdag cag ni sngon byang chub tu sems bskyed par gyur te/ des na bdag cag slongs mo pa rnams kyis yan lag</text></item>
<item><p>151b2</p><section>mdo sde</section><text>dang nying lag dag bslangs pa na zhe sdang gi sems bskyed pas sems can dmyal ba de dag tu skyes so/ /gzhon nu de lta bas na mi 'dis khyod la bsgo ba bzhin du de gyis shig /'dir skyes nas phyis 'gyod par gyur na ni mi rung ngo / /de nas rgyal po'i gzhon nu dran pa rnyed kyis bdud</text></item>
<item><p>151b3</p><section>mdo sde</section><text>brjed ngas de la smras pa/ kye mi 'di lta ste/ khyod kho bo la don 'dod pa dang / phan pa 'dod pa dang / grub pa dang / bde bar 'dod pa dang / khyod kyis kho bo la sems can dmyal ba chen po dag bstan pa dang / byang chub sems dpa'i theg pa la yang dag par zhugs pa'i sems can</text></item>
<item><p>151b4</p><section>mdo sde</section><text>de dag kun du bstan pa ni ngo mtshar to/ /kye mi des na kho bos 'di phyin chad sems can slongs mo pa gang zhig dngos po gang la mngon par brtson pa la 'khrug par mi bya'o/ /kho bos dngos po thams cad sbyin pa kho nar bya'o/ /khro ba'i sems bskyed par mi bya'o/ /gnod sems su</text></item>
<item><p>151b5</p><section>mdo sde</section><text>mi bya'o/ /de ci'i phyir zhe na/ 'di lta ste/ sems can dmyal ba chen por skye ba 'di ni sbyin pa'i 'bras bu ma yin zhing / 'di ni ser sna'i 'bras bu yin pa'i phyir ro/ /kye mi yang tshur shog gnyi ga 'grogs te de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>151b6</p><section>mdo sde</section><text>yon tan rgyal po'i 'od ga la ba der 'dong bar bya'o/ /de bzhin gshegs pa dgra bcom pa yang dag par rdzogs pa'i sangs rgyas de la yang bsnyen bkur bya yongs su zhu bar bya ste/ des ji skad gsungs pa de bzhin du gzung bar bya'o/ /de nas bdud brjed ngas kyis rgyal po'i gzhon nu dran</text></item>
<item><p>151b7</p><section>mdo sde</section><text>pa rnyed la 'di skad ces smras so/ /rigs kyi bu bcom ldan 'das de'i thad du song bas khyod la ci zhig bya/ gzhon nu khyod song shig /kho bo ni mi 'gro'o/ /de ci'i phyir zhe na/ der kho bo song nas bla na med pa yang dag par rdzogs pa'i byang chub tu sems bskyed na mi rung ba'i phyir ro/ /de</text></item>
<item><p>152a1</p><section>mdo sde</section><text>nas rgyal po'i gzhon nu dran pa rnyed kyis bdud brjed ngas la smras pa/ kye mi gal te khyod kho bo la phan par 'dod pa dang / grub pa dang bde bar 'dod pa yin na/ de'i phyir tshur shog bcom ldan 'das de'i thad du 'dong bar bya'o/ /'di lta ste/ bcom ldan 'das</text></item>
<item><p>152a2</p><section>mdo sde</section><text>des gsungs pa de bzhin du gzung bar bya'o/ /lan gnyis lan gsum du yang smras so/ /bdud kyis smras pa/ gzhon nu chog go/ /des bsgo ba mang mo zhig kho bos rdzogs par byas te/ de kho na'i rgyus kho bo sdug bsngal chen po thob par gyur pas des bsgo ba bzhin kho bo mi byed do/ /</text></item>
<item><p>152a3</p><section>mdo sde</section><text>de nas rgyal po'i gzhon nu des bdud brjed ngas kyi lag pa nas bzung nas tshur drangs te tshur shog bcom ldan 'das de ga la ba der 'dong bar bya'o/ /des smras pa/ gzhon nu khyod gdul bya ma yin gyis song shig /sdug bsngal gyi phung po de dag ni khyod kyis nyams su myong bar bya ba yin</text></item>
<item><p>152a4</p><section>mdo sde</section><text>no/ /de nas rgyal po'i gzhon nu dran pa rnyed bcom ldan 'das de ga la ba der song ste phyin nas bcom ldan 'das de la bskor ba byas te phyogs gcig tu 'dug go/ /phyogs gcig tu 'dug nas kyang lam kar bdud de dang gtam ji snyed byas pa de thams cad bcom ldan 'das la gsol to/ /</text></item>
<item><p>152a5</p><section>mdo sde</section><text>de skad ces gsol pa dang / bcom ldan 'das de bzhin gshegs pa yon tan rgyal po'i 'od des rgyal po'i gzhon nu dran pa rnyed la 'di skad ces bka' stsal to/ /gzhon nu legs so legs so/ /bdud brjed ngas zhes bya ba de khyod kyi mig gis mi rtsol bar bya ba'i phyir dang / mos pa</text></item>
<item><p>152a6</p><section>mdo sde</section><text>bzlog par bya ba'i phyir 'ongs pa yin no/ /de nas rgyal po'i gzhon nu de bdud de ga la ba der song nas smras pa/ bdud khyod tshur shog /bcom ldan 'das la skyabs su song shig /chos la skyabs su song shig /dge 'dun la skyabs su song shig /de nas bdud brjed ngas kyis rgyal</text></item>
<item><p>152a7</p><section>mdo sde</section><text>po'i gzhon nu dran pa rnyed la smras pa/ gzhon nu chog go/ /kho bo sangs rgyas la skyabs su mi 'gro'o/ /chos la skyabs su mi 'gro'o/ /dge 'dun la skyabs su mi 'gro'o zhes de skad smras nas cang mi smra bar gyur to/ /de nas rgyal po'i gzhon nu dran pa rnyed kyis bdud brjed ngas la</text></item>
<item><p>152b1</p><section>mdo sde</section><text>bden pa'i byin gyi rlabs kyis rnam par bltas so/ /rnam par bltas nas de ma thag tu de nas yang bdud brjed ngas kyis bdag nyid kyi skra zhag bdun du bregs pa dang / bdag nyid gos ngur smrig phra zhing 'jam pa gyon pa mthong zhing / 'khar gsil dang / lhung bzed thogs par</text></item>
<item><p>152b2</p><section>mdo sde</section><text>mthong ngo / /de nas bdud brjed ngas kyis bdag nyid rab tu byung zhing / chos gos dang lhung bzed dang 'khar gsil thogs par rig nas de bzhin gshegs pa yon tan rgyal po'i 'od la 'di skad ces gsol to/ /bcom ldan 'das su sangs rgyas la skyabs su mi mchi/ chos</text></item>
<item><p>152b3</p><section>mdo sde</section><text>la skyabs su mi mchi/ dge 'dun la skyabs su mi mchi ba des chos nyid de kun du 'tshal lags so/ /bcom ldan 'das des bka' stsal pa/ brjed ngas sus khyod kyi skra dag bregs/ gos ngur smrig dag byin/ lhung bzed dang 'khar gsil dag byin/ de 'di snyam du sems</text></item>
<item><p>152b4</p><section>mdo sde</section><text>te/ bdag 'ongs nas sus kyang mgo bregs pa med do/ /gos ngur smrig dag dang lhung bzed dang 'khar gsil dag byin pa yang med do/ /bdag gis phyogs gcig tu bor te 'gro bar bya'o snyam nas der dor bar 'dod na yang ma nus so/ /de 'di snyam du sems te/ ji</text></item>
<item><p>152b5</p><section>mdo sde</section><text>srid du bdag 'khor der 'dug pa de srid du 'khor de bdag la 'phya bar 'gyur zhing bdag kyang ngo tsha bar 'gyur te/ bdag 'di nas mi snang bar bya zhing rang gi gnas su 'gro bar bya'o snyam nas/ de nas bdud brjed ngas 'khor de nas mi snang bar gyur cing rang gi gnas su yang song ngo / /sha</text></item>
<item><p>152b6</p><section>mdo sde</section><text>ra dwa ti'i bu de nas bdud kyi ris kyi lha mo de dag gis rab tu byung ba de mthong nas 'bros shing smras pa/ mgo bregs shing chos gos 'chang ba 'di lta bu 'di su yin te/ sngon ma byung ba'i mtshan ma 'di lta bu snang bas bdag cag mi rtag pa nyid du gyur na mi rung ngo / /des rang gi 'khor na 'dug</text></item>
<item><p>152b7</p><section>mdo sde</section><text>pa'i slas de la smras pa/ bzod ldan dag kho bo dge slong ma yin te/ kho bo ni bdud brjed ngas yin no/ /mig gis mi rtsol bar bya ba'i phyir de bzhin gshegs pa yon tan rgyal po'i 'od de'i thad du song nas bcom ldan 'das des kho bo 'di ltar mi sdug par bsgyur to/ /sha ra dwa ti'i bu de nas</text></item>
<item><p>153a1</p><section>mdo sde</section><text>bdud kyi ris kyi lha mo de dag gis smras pa/ gos ngur smrig gyon pa ni blun po yin na/ khyod ci'i phyir 'di skad du mi 'thun par smra/ khyod ni bdud kyi gnas 'di las nyams so/ /'dir ni bdud gzhan zhig skyes so/ /sha ra dwa ti'i bu de nas bdud brjed ngas kyis tshig</text></item>
<item><p>153a2</p><section>mdo sde</section><text>de thos nas sdug bsngal zhing yid mi bde bar gyur te/ 'gyod pa dang bcas pas nyam thag pa'i skad phyung ngo / /de yang de bzhin gshegs pa yon tan rgyal po'i 'od ga la ba der song nas bcom ldan 'das kyi spyan sngar 'dug par gyur to/ /de nas bcom ldan 'das de bzhin gshegs pa</text></item>
<item><p>153a3</p><section>mdo sde</section><text>yon tan rgyal po'i 'od kyis ji lta bu'i rdzu 'phrul mngon par 'du bya ba mngon par 'du mdzad pas sems can dmyal ba chen po mnar med pa kun tu ston pa de lta bu'i rdzu 'phrul mngon par 'du bya ba mngon par 'du mdzad do/ /de nas de na yod pa'i sems can dmyal ba'i srungs ma rnams kun tu 'bar ba rab</text></item>
<item><p>153a4</p><section>mdo sde</section><text>tu 'bar ba/ kun tu rab tu mched cing 'bar ba/ kun nas 'bar bar gyur pa/ ri rab tsam gyi lcags kyi thu lum dag thogs shing 'khar ba'i thu lum dag thogs nas rgyug cing rjes su dong ngo / /'di skad ces kyang smras so/ /bdud brjed ngas da gar song / sems can dmyal ba'i</text></item>
<item><p>153a5</p><section>mdo sde</section><text>srungs ma gzhan dag gis kyang smras pa/ des ci zhig bya/ de dag gis smras pa/ de'i khar lcags kyi thu lum kun tu 'bar ba/ rab tu 'bar ba/ kun du rab tu mched cing 'bar ba/ kun nas 'bar bar gyur pa de dag gzhug par bya'o/ /gzhan dag gis kyang smras pa/</text></item>
<item><p>153a6</p><section>mdo sde</section><text>grogs po dag de ni rab tu byung ba yin/ de ni sems can dmyal ba chen po dag las grol ba yin gyis ma byed cig /de na yod pa'i sems can dmyal ba'i srungs ma gzhan dag ni kun tu 'bar ba/ rab tu 'bar ba/ kun tu rab tu mched cing 'bar ba/ kun nas rab tu 'bar bar</text></item>
<item><p>153a7</p><section>mdo sde</section><text>gyur pa'i ri dag thogs nas rgyug cing dong ngo / /'di skad ces kyang smras so/ /bdud brjed ngas dgar song / de nas gzhan dag gis kyang smras pa/ des ci zhig bya/ de dag gis smras pa/ me'i ri chen po de dag gis thal bar brlag par bya'o/ /der gzhan dag gis</text></item>
<item><p>153b1</p><section>mdo sde</section><text>smras pa/ grogs po dag de ni rab tu byung ba yin/ de ni sems can dmyal ba chen po'i 'jigs pa dag las grol ba yin gyis ma byed cig /de nas gzhan dag kyang spu gri'i so lta bu'i gri dag thogs nas rjes su rgyug cing dong ngo / /'di skad ces kyang smras so/ /bdud</text></item>
<item><p>153b2</p><section>mdo sde</section><text>brjed ngas da gar song / de nas gzhan dag gis smras pa/ des ci zhig bya/ de dag gis smras pa/ 'di dag gis de'i lus sha med par bya'o/ /de nas gzhan dag gis smras pa/ grogs po dag de ni rab tu byung ba yin/ zhi ba yin/ dul ba yin te/ de ni sems can</text></item>
<item><p>153b3</p><section>mdo sde</section><text>dmyal ba'i 'jigs pa dag las grol bar gyur to/ /de nas gzhan dag kyang zangs bskol ba'i bum pa dag phrag par thogs nas phyogs bzhir rgyug cing dong ngo / /'di skad ces kyang smras so/ /bdud brjed ngas da gar song / de nas gzhan zhig gis smras pa/ des ci</text></item>
<item><p>153b4</p><section>mdo sde</section><text>zhig bya/ de dag gis smras pa/ 'di la kha'i sgor zangs kun tu bskol ba'i bum pa dag blugs par bya ste/ de dag gis 'di'i mchu dag tshig par byed do/ /rkan tshig par byed do/ /snying tshig par byed do/ /rgyu ma dag dang / mnye ma dag dang / lto tshig par byed</text></item>
<item><p>153b5</p><section>mdo sde</section><text>do/ /gzhang tshig par byed do/ /de'i 'og gi char yang 'byung bar byed do/ /de dag gis smras pa/ grogs po dag de ni bcom ldan 'das kyi bstan pa la rab tu byung ba yin/ de ni sems can dmyal ba'i sdug bsngal dag las grol ba yin no/ /de nas sems can dmyal ba'i</text></item>
<item><p>153b6</p><section>mdo sde</section><text>srungs ma gzhan dag kyang lag na mtshon cha mi 'thun pa rnam pa sna tshogs thogs pa dag kun tu rgyug ste/ 'di lta ste/ lag na mdung thung dang / mda' bo che dang / mtshon cha rtse gcig pa dang / lcags mda' dang / ste'u kha nya rnga dang / gtun dang / ral gri dang / dgra sta dang / mdung</text></item>
<item><p>153b7</p><section>mdo sde</section><text>dang / dbyug pa thogs pa dag rjes su rgyug cing dong la 'di skad ces kyang 'dzer te/ hi hi dang / ha ha dgod pa dang / shugs 'byin pa dang / cho nges 'debs pa dang / rnga pa Ta ha'i sgra dang / rnam par skrag par byed pa la mkhas pa/ so dag gis 'og tu 'debs par byed/ lag pa</text></item>
<item><p>154a1</p><section>mdo sde</section><text>dag sgyur bar byed/ mgo dag gcod par byed/ smin gnyer gyis bzhin 'phul bar byed cing 'di skad ces kyang 'dzer te/ zung shig zung shig /rgyob shig rgyob shig /chod cig chod cig /sod cig sod cig /yang smras pa/ bdud brjed ngas da gar song /</text></item>
<item><p>154a2</p><section>mdo sde</section><text>de nas gzhan dag gis smras pa/ des ci zhig bya/ de dag gis smras pa/ dgra'i khrag gis gcig tu bskus pa'i mtshon cha dag gis de'i lus gcad par bya'o/ /rnam par gzhig par bya'o/ /dum bur brlag par bya'o/ /thal bar brlag par bya'o/ /kho bo cag ni de'i</text></item>
<item><p>154a3</p><section>mdo sde</section><text>gshin rje'i pho nya yin no/ /de nas gzhan dag gis smras pa/ grogs po de ni rab tu byung ba yin/ de ni sems can dmyal ba'i 'jigs pa dag las grol ba yin gyis thab mo ma byed cig /bdud brjed ngas kyis bdag nyid la mtho 'tsham pa de thos te/ bdag gnas de las</text></item>
<item><p>154a4</p><section>mdo sde</section><text>nyams pa 'di ni bden no/ /bdag gis kyang rab tu 'byung ba blangs te/ rab tu 'byung ba de yang don chen po dang ldan pa yin no/ /sems can dmyal ba'i srungs ma rnams bdag gi rjes su 'brang yang bdag la dum bur rlag par ma nus so/ /gal te de bzhin gshegs pa yon tan</text></item>
<item><p>154a5</p><section>mdo sde</section><text>rgyal po'i 'od kyis bdag rab tu phyung na bdag lhag pa'i bsam pas rab tu 'byung bar bya'o/ /sems can dmyal ba chen po de dag las kyang yongs su grol bar bya'o snyam ste/ de rgyal po'i gzhon nu dran pa rnyed ga la ba der song nas don de smras te/ gzhon nu bcom ldan 'das kyi bstan pa la</text></item>
<item><p>154a6</p><section>mdo sde</section><text>kho bo lhag pa'i bsam pas rab tu 'byung bar 'dod do/ /sha ra dwa ti'i bu de nas rgyal po'i gzhon nu dran pa rnyed kyis bdud brjed ngas la 'di skad ces smras so/ /su zhig khyod la rab tu 'byung ba sbyin par byed/ brjed ngas khyod tshur shog bla na med pa yang dag par rdzogs pa'i byang chub tu sems</text></item>
<item><p>154a7</p><section>mdo sde</section><text>skyed cig /brjed ngas gos ngur smrig bcangs pas ni bstan pa 'di la rab tu byung ba zhes bya ba ma yin no/ /yang lam gang gis rab tu byung ba zhes bya ba'i chos de dag yang dag par sgrubs shig /brjed ngas lam de la ni sems can dmyal ba dag dmigs pa'am/ sems can dmyal</text></item>
<item><p>154b1</p><section>mdo sde</section><text>ba'i 'jigs pa dag dmigs par mi 'gyur ro/ /de nas bdud brjed ngas lhag pa'i bsam pas bla na med pa yang dag par rdzogs pa'i byang chub tu sems bskyed par gyur to/ /de chos la so sor rtog pa'i mngon par brtson pa de lta bu dang / chos la mkhas pa de lta bus lhag</text></item>
<item><p>154b2</p><section>mdo sde</section><text>pa'i bsam pas mi skye ba'i chos la yang bzod pa thob bo/ /sha ra dwa ti'i bu rgyal po'i gzhon nu dran pa rnyed kyis ni bdud brjed ngas bla na med pa yang dag par rdzogs pa'i byang chub tu sems bskyed do/ /mi skye ba'i chos la yang bzod pa thob par byas so/ /de bcom ldan 'das de bzhin</text></item>
<item><p>154b3</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas yon tan rgyal po'i 'od des kyang bla na med pa yang dag par rdzogs pa'i byang chub tu lung bstan to/ /sha ra dwa ti'i bu 'di ni byang chub sems dpa' rnams kyi lhag pa'i bsam pa yin par rig par bya ste/ de ltar byang</text></item>
<item><p>154b4</p><section>mdo sde</section><text>chub sems dpa' lhag pa'i bsam pa phun sum tshogs pa ni bla na med pa yang dag par rdzogs pa'i byang chub yang dag par sgrub par byed do/ /sha ra dwa ti'i bu de'i tshe de'i dus na rgyal po'i gzhon nu dran pa rnyed ces bya ba byung bar gyur pa de gzhan zhig yin pa snyam du khyod som nyi'am yid</text></item>
<item><p>154b5</p><section>mdo sde</section><text>gnyis za bar gyur na/ khyod kyis de ltar blta bar mi bya'o/ /de ci'i phyir zhe na/ byang chub sems dpa' brtan pa'i blo gros 'di nyid de'i tshe de'i dus na rgyal po'i gzhon nu dran pa rnyed ces bya bar gyur to/ /sha ra dwa ti'i bu de nas byang chub sems dpa' dran pa rnyed de rang gi pha ma dag ga la ba</text></item>
<item><p>154b6</p><section>mdo sde</section><text>der song ste phyin nas/ rkang pa la mgo bos phyag 'tshal te phyogs gcig tu 'dug go/ /phyogs gcig tu 'dug nas kyang smras pa/ yab yum bdag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yon tan rgyal po'i 'od de'i thad du rab tu</text></item>
<item><p>154b7</p><section>mdo sde</section><text>'byung bar 'tshal lo/ /de skad ces smras nas rang gi pha ma la tshigs su bcad pa dag gis smras pa/ 'dod pa de ni rgyal bas mi rtag gsungs/ /rgyal ba'i thad du rab tu 'byung bar bgyi/ /de las bde ba de dag thams cad 'byung / /khyed ni bdag la bar chad ma mdzad cig /</text></item>
<item><p>155a1</p><section>mdo sde</section><text>rgyal srid dang ni bde ba don gnyer dang / /longs spyod dag dang mtho ris don gnyer dang / /yon tan ye shes kyang ni don gnyer te/ /'jig rten mkhas pa'i bstan la rab byung shig /der ni sbyin dang tshul khrims rnam par smin/ /de dang der ni bsngags shing skye ba</text></item>
<item><p>155a2</p><section>mdo sde</section><text>lags/ /der ni bsten pa'i rtsa ba de rab bgyi/ /de slad bdag ni chos kyi rgyal por 'gyur/ /'di ni sngon chad sug las bgyis pa dang / /sbyin pa stsal dang dul ba'i 'bras bu lags/ /de yi 'bras bu da ltar spyod do yab/ /lhag ma mchis par mdzod la rab byung mdzod/ /</text></item>
<item><p>155a3</p><section>mdo sde</section><text>lhag ma med bgyis ngan 'gro ngan song gsum/ /de ni mi khom rnams su mchi bar 'gyur/ /sdig pa'i las rnams kun tu spyad pas ni/ /sangs rgyas rnams dang phrad par 'gyur ma lags/ /lhag mar bcas bgyis gang dag rab 'byung ba/ /der yang chos la rab tu spyod par 'gyur/ /</text></item>
<item><p>155a4</p><section>mdo sde</section><text>mi khom brgyad po thams cad rnam spangs pas/ /sangs rgyas bstan la dal ba 'di 'thob bo/ /de yis sangs rgyas mthong nas myur dad cing / /sems dad nas kyang gus par bgyid pa dang / /gus bcas chos la kun tu spyod bgyid pa/ /chos rjes 'thun spyod byang chub rnyed mi dka'/ /</text></item>
<item><p>155a5</p><section>mdo sde</section><text>gang zhig mi khom thams cad spong 'tshal zhing / /sdig pa'i grogs po rnam par spong bgyid pa/ /des ni de ring bdag gi rjes bslabs nas/ /dge ba'i rtsa ba rab 'byung blang bar bgyi/ /lha dang gnod sbyin mi'am ci ma mchis/ /dri za klu yi bgyi ba mchis ma lags/ /rab tu ma 'byung</text></item>
<item><p>155a6</p><section>mdo sde</section><text>khyim 'dir gnas byos shes/ /gang zhig de ring bdag la bar chad bgyid/ /gzhan du sdig pa'i las rnams 'dir slong ste/ /bdag ni bzlog par nus pa ma lags so/ /dper na glang pos bcings pa dam bcad nas/ /ji ltar 'dod dgur 'dod bzhin de mchi ltar/ /de bzhin</text></item>
<item><p>155a7</p><section>mdo sde</section><text>'dod pa'i 'ching ba dam rnams dang / /sred pa'i lcug ma rten pa'i 'ching ba dag /de dag de ring bcad nas 'dir rab 'byung / /bdag ni stobs kyis bzlog pa yong mi 'gyur/ /de tshe de smras myur bar pha ma yi/ /rkang la phyag 'tshal kun tu dga' ba skyes/ /gus dang bcas</text></item>
<item><p>155b1</p><section>mdo sde</section><text>pas bzlog par ma nus te/ /rgyal ba'i bstan la rab tu 'byung song shig /rgyal ba de yi thad du de rab byung / /der ni srog chags bye ba mang pos thos/ /de la ya mtshan gyur nas dad skyed de/ /rjes su slob cing mang po rab tu byung / /der yang de yi grogs po gang</text></item>
<item><p>155b2</p><section>mdo sde</section><text>dag byung / /skal ba mnyam pa tshong dpon bu gzhon dag /a la sangs rgyas bstan de rgya che zhes/ /srog chags stong phrag mang po rab tu byung / /de tshe rgyal po de yang rab tu byung / /de tshe rgyal srid 'dod pa'i longs spyod spangs/ /de tshe bye ba khrag khrig brgyad cu bdun/ /</text></item>
<item><p>155b3</p><section>mdo sde</section><text>mthong ba'i rjes 'brang de dag rab tu byung / /de tshe rgyal po rab tu byung rig nas/ /de tshe rgyal po'i btsun mo'ang rab tu byung / /de tshe bud med stong phrag brgyad cu dag /rgyal po mchog dad de dag rab tu byung / /dpa' bo dran pa rnyed kyis rjes slob cing / /de dag kun kyang theg pa</text></item>
<item><p>155b4</p><section>mdo sde</section><text>mchog la zhugs/ /gang gi yon tan bsngags phreng 'di 'dra ba/ /dpa' bo de la su zhig slob mi byed/ /sha ra dwa ti'i bu khyod de'i tshe de'i dus na rgyal po lhag par bya ba byas pa zhes bya ba byung ba de gzhan zhig yin pa snyam du sems na/ sha ra dwa ti'i bu khyod kyis de ltar blta bar mi</text></item>
<item><p>155b5</p><section>mdo sde</section><text>bya'o/ /de ci'i phyir zhe na/ de'i tshe de'i dus na nga ni rgyal po lhag par bya ba byas pa zhes bya ba der gyur to/ /rgyal po'i gzhon nu dran pa rnyed de ni nga'i bur gyur to/ /de tshe lo ni nyi khri chig stong du/ /bud med gzhon nu grong mi dag dang bcas/ /rgyal pos de tshe tshangs par spyod pa spyad/ /</text></item>
<item><p>155b6</p><section>mdo sde</section><text>tshe zad nas ni de tshe 'chi dus byas/ /de tshe ston pas dge slong dge 'dun gsungs/ /rkang gnyis rnams kyi dam pa 'dzum pa mdzad/ /der ni smon lam rgyal po gang byung ba/ /sangs rgyas yon tan rgyal pos lung bstan to/ /rgyal po de ni tshangs par spyod pa spyad/ /theg</text></item>
<item><p>155b7</p><section>mdo sde</section><text>mchog dam pa la ni yang dag zhugs/ /phyir zhing 'di ni mi khom 'gro mi 'gyur/ /de tshe dal ba phun sum tshogs par 'dzin/ /de tshe bskal pa mang por spyad byas shing / /sangs rgyas grangs med rnams la mchod byas te/ /shAkya btsun pa'i rgyal po rkang gnyis mchog /</text></item>
<item><p>156a1</p><section>mdo sde</section><text>rgyal ba de tshe bskal pa bzang por 'byung / /rgyal po'i gzhon nu dge slong dran pa rnyed/ /de yi 'khor ni de tshe gang byung ba/ /shAkya btsun pa'i rgyal po nam sangs rgyas/ /de tshe de yi dus su rab tu byung / /de tshe de yi tshangs par spyod pa spyad/ /phyi nas der</text></item>
<item><p>156a2</p><section>mdo sde</section><text>ni 'chi ba'i dus byas shing / /de tshe mi yi dngos po'ang thob nas su/ /de tshe mya ngan yongs 'das ring bsrel rgyas/ /de tshe tha ma'i dus la gnas pa na/ /tshul 'di nyid kyi chos ni nyan byed cing / /gang dag nga yis da ltar mdo bshad pa/ /nga yi bstan pa 'dir ni rgyas</text></item>
<item><p>156a3</p><section>mdo sde</section><text>byas te/ /thogs med sangs rgyas ye shes rnam par dag /de tshe theg mchog can de tshig smra ba/ /de bzhin 'gyur gyi gzhan du 'gyur ma yin/ /phyi ma'i dus na de ni de ltar 'gyur/ /gang gis chos 'di 'dra ba de thos na/ /mchog tu dga' ba dang ni dad 'gyur ba/ /lung ston</text></item>
<item><p>156a4</p><section>mdo sde</section><text>sangs rgyas bdag gis 'dir mthong bar/ /de dag rnams kyis dogs par gzhar mi bya/ /chos kyi rgyal po dam pa bdag gis mthong / /'di ni chos ston pa yang thos par gyur/ /gang dag 'jigs pa chen po phyi dus na/ /chos zab bzod pa mngon par thob par 'gyur/ /</text></item>
<item><p>156a5</p><section>mdo sde</section><text>dge slong dge slong ma dang dge bsnyen dang / /dge bsnyen ma dang gang dag shes rab rno/ /gang dag chos 'di 'dra ba de 'dod pa/ /de dag theg pa mchog tu ngas lung bstan/ /chos 'di rab tu bstan pa'i tshe na ni/ /bye ba khrag khrig phrag ni bdun cu yis/ /mig mchog dam pa</text></item>
<item><p>156a6</p><section>mdo sde</section><text>de dag thob par gyur/ /rgyal bas sras 'khod pa dag lung bstan to/ /lhag pa'i bsam pa yang dag par bstan pa'i le'u ste bdun pa'o// //sha ra dwa ti'i bu de ltar byang chub sems dpa' lhag pa'i bsam pa dang ldan pas/ mnyam pa nyid kyi yang dag</text></item>
<item><p>156a7</p><section>mdo sde</section><text>pa'i lta ba la mngon par brtson par bya dgos te/ yang dag pa'i lta ba zhes bya ba ni mi mnyam pa med pa'o/ /sha ra dwa ti'i bu yang yang dag pa nyid mthong bas na yang dag pa'i lta ba zhes bya'o/ /sha ra dwa ti'i bu yang mnyam pa nyid kyis yang dag pa'i lta ba zhes bya'o/ /ci'i phyir</text></item>
<item><p>156b1</p><section>mdo sde</section><text>mnyam pa nyid kyis yang dag pa'i lta ba zhes bya zhe na/ sha ra dwa ti'i bu mig ni mya ngan las 'das pa ste/ mig las mya ngan las 'das pa gzhan ma yin no/ /de ltar mig dang mya ngan las 'das pa 'di ni gnyis su med de gnyis su dbyer med do/ /'di ni mtshungs pa ste/</text></item>
<item><p>156b2</p><section>mdo sde</section><text>mtshungs pa gang gis mtshungs zhe na/ mig mtshungs pa dang / mya ngan las 'das pa mtshungs pas mtshungs so/ /mig la mig med do/ /mya ngan las 'das pa la mya ngan las 'das pa med do/ /mig la mya ngan las 'das pa med do/ /mya ngan las 'das pa la mig</text></item>
<item><p>156b3</p><section>mdo sde</section><text>med do/ /de ltar mig dang mya ngan las 'das pa de dag gnyi ga yang brtag tu med pa nyid kyis mnyam mo/ /de bzhin du rna ba dang / sna dang / lce dang / lus dang / yid dag la'ang sbyar bar bya'o/ /de ltar yid dang mya ngan las 'das pa 'di ni mtshungs pa ste/ cis mtshungs</text></item>
<item><p>156b4</p><section>mdo sde</section><text>she na/ yid mtshungs pas mtshungs so/ /mya ngan las 'das pa mtshungs pas mtshungs so/ /yid la yid med do/ /mya ngan las 'das pa la mya ngan las 'das pa med do/ /yid la mya ngan las 'das pa med do/ /mya ngan las 'das pa la yid med do/ /gang yang yid</text></item>
<item><p>156b5</p><section>mdo sde</section><text>dang mya ngan las 'das pa 'di ni gnyis su med de gnyis su dbyer med do/ /brtag tu med pa nyid kyis rtog pa med pa'o/ /stong pa nyid kyis stong pa ste/ sha ra dwa ti'i bu 'di ni yang dag pa'i lta ba zhes bya'o/ /lta ba de mnyam pas na de'i phyir yang dag pa'i lta ba zhes bya'o/ /de dag</text></item>
<item><p>156b6</p><section>mdo sde</section><text>mnyam par phyin pas na de'i phyir yang dag pa'i lta ba zhes bya'o/ /de'i sgrub pa gang zhe na/ gang sgrub pa med pa'o/ /sha ra dwa ti'i bu yang log par sgrub pa zhes bya ba ni gang chos de dag 'gro bar mi byed pa nyid dang / spong ba dang / gting mi dpog pa nyid de/ sha ra dwa ti'i bu 'di ni log</text></item>
<item><p>156b7</p><section>mdo sde</section><text>par sgrub pa zhes bya'o/ /sha ra dwa ti'i bu yang 'di la log par sgrub pa'i mchog de ni gang chos de lta bu de dag gis rlom sems su byed pa'o/ /de ci'i phyir zhe na/ sha ra dwa ti'i bu yang dag pa'i lta ba ni rlom sems med pa'i phyir te/ sha ra dwa ti'i bu de bzhin gshegs pa 'phags pa</text></item>
<item><p>157a1</p><section>mdo sde</section><text>nyan thos thos pa dang ldan pa ni sa la rlom sems su mi byed do/ /sas rlom sems su mi byed do/ /sa nga'i zhes rlom sems su mi byed do/ /sa'i nga zhes rlom sems su mi byed do/ /de bzhin du chu dang / me dang / rlung gi khams dag la yang sbyar bar bya'o/ /</text></item>
<item><p>157a2</p><section>mdo sde</section><text>mya ngan las 'das pa'i bar la rlom sems su mi byed do/ /mya ngan las 'das pas rlom sems su mi byed do/ /mya ngan las 'das pa nga'i zhes rlom sems su mi byed do/ /mya ngan las 'das pa'i nga zhes rlom sems su mi byed/ mngon par zhen par mi byed do zhes</text></item>
<item><p>157a3</p><section>mdo sde</section><text>kyang gsungs so/ /sha ra dwa ti'i bu yang yang dag pa'i lta ba zhes bya ba ni gang la lta ba med pa'o/ /sha ra dwa ti'i bu lta ba thams cad ni log par lta ba'o/ /sha ra dwa ti'i bu lta ba med pa ni yang dag pa'i lta ba ste/ sha ra dwa ti'i bu 'di ni yang dag pa'i lta ba zhes bya'o/ /sha ra dwa ti'i bu</text></item>
<item><p>157a4</p><section>mdo sde</section><text>yang yang dag pa'i lta ba ni tshig gis bstan par mi nus so/ /de ci'i phyir zhe na/ sha ra dwa ti'i bu ngag gi las thams cad ni tshig tsam du zad de/ de la yang dag pa'i lta ba med pa'i phyir ro/ /sha ra dwa ti'i bu yang yang dag pa'i lta ba ni ji ltar de bzhin gshegs pas rab tu mkhyen</text></item>
<item><p>157a5</p><section>mdo sde</section><text>pa bzhin te/ de la log par lta ba ni 'ga' yang med do/ /de ci'i phyir zhe na/ sha ra dwa ti'i bu ngag gi de bzhin nyid thams cad ni ngag gi de bzhin nyid de/ ngag de ni ji ltar de bzhin nyid bzhin pa'i phyir ro/ /sha ra dwa ti'i bu ngag de ni brjod du med pa'o/ /ngag de ni tha mi dad pa'o/ /</text></item>
<item><p>157a6</p><section>mdo sde</section><text>chos nyid ji lta ba bzhin te/ ngag de ni de bzhin no/ /sha ra dwa ti'i bu lus de ni de bzhin nyid kyi lus so/ /sha ra dwa ti'i bu de bzhin nyid kyi lus zhes bya ba ni lus de phyin ci ma log pa de bzhin zhing / lus de tha mi dad pa ste/ lus de ji lta bar ngag de ni de bzhin no/ /sha ra dwa ti'i</text></item>
<item><p>157a7</p><section>mdo sde</section><text>bu lus de ni de bzhin nyid kyi las so/ /sha ra dwa ti'i bu de bzhin nyid kyi las zhes bya ba ni las de phyin ci mi log pa de bzhin zhing / las de gzhan ma yin pa de bzhin la las de tha mi dad pa ste/ sha ra dwa ti'i bu las de ni de bzhin nyid kyi 'bras bu'o/ /de bzhin du 'bras bu</text></item>
<item><p>157b1</p><section>mdo sde</section><text>de ni las ji lta ba bzhin no/ /des na de bzhin gshegs pa bden pa gsung ba/ yang dag par gsung ba ni 'di skad du las yod na rnam par smin pa 'byung ngo / /de ltar las ji lta ji lta bar de lta de ltar rnam par smin pa'o zhes gsung ngo / /sha ra dwa ti'i bu de bzhin du ye</text></item>
<item><p>157b2</p><section>mdo sde</section><text>shes kyi 'gro ba ni ye shes yin gyi sha ra dwa ti'i bu 'di ni ye shes med pa ni ma yin no/ /sha ra dwa ti'i bu de las byang chub sems dpa' ni de skad bstan pa na mi skrag /mi dngang dngang bar mi 'gyur te/ mi rmongs kun du mi rmongs so/ /sha ra dwa ti'i bu chos bzhi po 'di dag</text></item>
<item><p>157b3</p><section>mdo sde</section><text>ni slu bar 'gyur ba ste/ bzhi gang zhe na/ sha ra dwa ti'i bu/ gcer bu pa'i smra ba dang / 'jig rten rgyang phan pa kun tu bsten cing bsgoms la lan mang du byas pa slu bar 'gyur ba yin/ sha ra dwa ti'i bu log par lta ba kun du bsten cing bsgoms la lan mang du byas pa slu bar 'gyur ba</text></item>
<item><p>157b4</p><section>mdo sde</section><text>yin/ /sha ra dwa ti'i bu rtsod pa dang phrad pa yongs su 'dzin pa kun tu bsten cing bsgoms la lan mang du byas pa slu bar 'gyur ba yin/ mdo sde zab mo zab pa'i gtam dang ldan pa/ stong pa nyid dang ldan pa/ 'di lta bu dag la ma dad cing mi mkhas la bsnyen bkur mi byed cing /</text></item>
<item><p>157b5</p><section>mdo sde</section><text>nges par mi sems pa slu bar 'gyur ba yin te/ sha ra dwa ti'i bu bzhi po de dag ni slu bar byed pa'i chos dag yin gyi slu bar mi byed pa dag ni ma yin no/ /sha ra dwa ti'i bu slu bar byed pa'i chos bzhi po de dag kyang spong ba'i phyir slu bar mi byed pa'i chos bzhi po dag bsgom par bya bsten par</text></item>
<item><p>157b6</p><section>mdo sde</section><text>bya'o/ /bzhi gang zhe na/ log par lta ba spang ba'i phyir yang dag pa'i lta ba bsgom par bya ba yin/ sha ra dwa ti'i bu gang la 'jig rten rgyang phan pa dang ldan pa'i gtam yod pa de la dge slong ngo tsha shes pa des gnas par mi bya zhing myur ba kho nar 'gro bar bya ba 'di ni slu ba spong bar 'gyur ba'i chos gnyis</text></item>
<item><p>157b7</p><section>mdo sde</section><text>pa yin no/ /sha ra dwa ti'i bu gzhan yang gnas gang du rtsod pa dang phrad par 'gyur ba der dge slong gis 'gro bar mi bya zhing / gzhan du na rtsod pa de nye bar zhi bar bya ba'i phyir der song bas kyang chos ma yin pa smra ba rnams tshar gcod pa dang / chos smra ba rnams bsdu ba'i phyir chos nyid smra bar bya'i</text></item>
<item><p>158a1</p><section>mdo sde</section><text>chos ma yin pa ni ma yin te/ sha ra dwa ti'i bu dge 'dun 'thun par yang byas par 'gyur ba 'di ni slu ba spong bar 'gyur gyi mi slu bar byed pa'i chos gsum pa yin no/ /sha ra dwa ti'i bu gzhan yang chos kyi rnam grangs 'di lta bu de dag dge slong gis legs par rab tu bzung</text></item>
<item><p>158a2</p><section>mdo sde</section><text>zhing / bzung nas sgrub pa la gnas te/ lung nod pa dang / kha ton la mngon par brtson pa yin/ tshul bzhin yid la bya ba'i phyir yang mngon par brtson pa yin te/ sha ra dwa ti'i bu slu bar mi byed pa'i chos bzhi po de dag ni slu ba spong bar 'gyur ba yin no/ /sha ra dwa ti'i bu byang chub</text></item>
<item><p>158a3</p><section>mdo sde</section><text>sems dpa' ngo tsha shes pas ni las mngon par 'du mi byed pa la mngon par brtson par bya'o/ /sha ra dwa ti'i bu byang chub sems dpas ni legs par go cha bgos pa nyid kyis mi 'jigs par bya'o/ /sha ra dwa ti'i bu byang chub sems dpas ni brtson 'grus chen po mi 'dor ba nyid kyis</text></item>
<item><p>158a4</p><section>mdo sde</section><text>mi dor bar bya'o/ /sha ra dwa ti'i bu gang gi tshe byang chub sems dpa' dam pa'i chos yongs su 'dzin pa dang / don yongs su 'dzin pa dang / spyod pa yongs su 'dzin pa dang / ye shes yongs su 'dzin pa la mngon par brtson pa yin zhing / nga'i nyan thos dag la yongs su 'dri bar</text></item>
<item><p>158a5</p><section>mdo sde</section><text>byed pa de'i tshe/ sha ra dwa ti'i bu de bzhin gshegs pa bde bar gyur cing bde ba'i mchog dang ldan no/ /de ci'i phyir zhe na/ sha ra dwa ti'i bu sangs rgyas kyi rigs de rgyun mi 'chad par 'gyur ba'i phyir ro/ /sha ra dwa ti'i bu/ nyan thos rnams kyis ni byang chub sems dpa'</text></item>
<item><p>158a6</p><section>mdo sde</section><text>sems dpa' chen po dag rangs par bya ba yin no/ /sha ra dwa ti'i bu nyan thos dge slong ngam/ dge slong ma'am/ dge bsnyen nam/ dge bsnyen ma gang la las de bzhin gshegs pa'am/ de bzhin gshegs pa'i chos nyid rjes su dran par byas shing thog ma med pa'i dus</text></item>
<item><p>158a7</p><section>mdo sde</section><text>can gyi sdug bsngal gyi phung po de yang rjes su dran par byas te/ byang chub sems dpa' sems dpa' chen po tha na tshig bzhi pa'i tshigs su bcad pa gcig la rangs par byed la/ rangs par byas shing yang dag par 'dzin du bcug la/ yang dag par gzengs stod pa'i rigs kyi bu</text></item>
<item><p>158b1</p><section>mdo sde</section><text>des kyang / rang gi dge ba'i rtsa ba yongs su smin par byas te/ sangs rgyas kyi ye shes yang dag par bsgrubs nas sangs rgyas su 'gyur zhing / sangs rgyas su gyur nas sdug bsngal gyi phung po grangs med dpag tu med pa bsal bar bya ba'i phyir chos ston par 'gyur ro snyam</text></item>
<item><p>158b2</p><section>mdo sde</section><text>du sems na sha ra dwa ti'i bu bsod nams kyi phung po dpag tu med par 'gyur ro/ /tshigs su bcad pa gcig kho na yang dag par 'dzin du bcug pa'i byang chub sems dpa' yang bsod nams kyi phung po de snyed skyed do/ /sha ra dwa ti'i bu gal te bsod nams kyi phung po de gzugs</text></item>
<item><p>158b3</p><section>mdo sde</section><text>can du gyur na sha ra dwa ti'i bu gling chen po bzhi pa'i 'jig rten gyi khams na gling bzhi pa'i sems can ji snyed yod pa de dag thams cad snga phyi rim gyis mi'i lus thob par gyur cing de dag gis mi'i lus thob nas bsod nams kyi phung po de las ri rab tsam gyi snod dag gis blangs te 'dong</text></item>
<item><p>158b4</p><section>mdo sde</section><text>bar gyur la/ sha ra dwa ti'i bu rnam grangs des sems can de dag re res kyang snod des bsod nams kyi phung po de blangs te 'dong bar gyur cing de ltar ri rab tsam gyis byed na yang bsod nams kyi phung po de zad pa'am/ yongs su gtugs par nga mi smra'o/ /sha ra dwa ti'i bu gling chen po</text></item>
<item><p>158b5</p><section>mdo sde</section><text>bzhi pa'i 'jig rten gyi khams lta zhog gi /sha ra dwa ti'i bu stong gsum gyi stong chen po'i 'jig rten gyi khams na sems can gzugs can nam/ gzugs can ma yin pa'am/ 'du shes can nam/ 'du shes can ma yin pa'am/ 'du shes med 'du shes med min yang rung</text></item>
<item><p>158b6</p><section>mdo sde</section><text>ste/ ji snyed yod pa de dag thams cad kyis snga phyi rim gyis mi'i lus thob nas ri rab tsam gyi snod dag gis bsod nams kyi phung po de blangs te dong bar gyur cing rnam grangs des na sems can re res kyang ri rab tsam gyi snod dag gis bsod nams kyi phung po de blangs te song yang bsod nams</text></item>
<item><p>158b7</p><section>mdo sde</section><text>kyi phung po de da dung zad pa'am/ yongs su gtugs par nga mi smra'o/ /sha ra dwa ti'i bu de ltar gang nga'i nyan thos dge slong ngam/ dge slong ma'am/ dge bsnyen nam/ dge bsnyen ma'ang rung ste/ byang chub sems dpa' sems dpa' chen po bla na med pa yang dag par rdzogs pa'i byang</text></item>
<item><p>159a1</p><section>mdo sde</section><text>chub tu mngon par yang dag par zhugs pa rangs par byed cing yang dag par 'dzin du 'jug la/ yang dag par gzengs stod cing tha na tshig bzhi pa'i tshigs su bcad pa tsam yang dag par rab tu ston pa de ni bsod nams kyi phung po dpag tu med pa dang ldan pa yin no/ /</text></item>
<item><p>159a2</p><section>mdo sde</section><text>sha ra dwa ti'i bu gal te byang chub sems dpa' sems dpa' chen pos ming 'di zhes bya ba byang chub kyi phyogs kyi chos yongs su smin par bya ba'i phyir chos kyi sbyin pas rangs par byas shing / sangs rgyas kyi chos de snyed nye bar ston par byed pa de lta bur shes par byed na/ sha ra dwa ti'i bu</text></item>
<item><p>159a3</p><section>mdo sde</section><text>des ji tsam du sangs rgyas kyi ye shes nye bar ston par byed pa'i byang chub sems dpa' de nye bar bsgrub pa thams cad kyis mgos 'dzin tam/ phrag pas 'dzin cing rnam grangs des byang chub sems dpa' gang gi tshe nub mo bla na med pa yang dag par rdzogs pa'i byang chub mngon par rdzogs</text></item>
<item><p>159a4</p><section>mdo sde</section><text>par 'tshang rgya zhing / sems can de yongs su smin par byed na sems can de la chos bstan cing de la bzhag na yang re zhig byang chub sems dpa' sems dpa' chen pos de ltar byas pas lan du bya ba byas par mi 'gyur te/ byang chub sems dpa' sems dpa' chen po de ni sangs rgyas kyi</text></item>
<item><p>159a5</p><section>mdo sde</section><text>chos dpag tu med pa de snyed dang ldan pa yin no/ /sha ra dwa ti'i bu de lta bas na rnam grangs des khyod kyis ji ltar byang chub sems dpa' des sems can de la lan du bya ba byas pa ma yin pa de ltar rig par bya'o// //bam po bcu gsum pa/ sha ra dwa ti'i bu sngon</text></item>
<item><p>159a6</p><section>mdo sde</section><text>byung ba 'das pa'i dus na bskal pa grangs med pa'i yang ches grangs med pa/ yangs pa/ tshad med pa/ bsam gyis mi khyab pa/ dpag tu med par gyur pa byung ba de'i tshe de'i dus na de bzhin gshegs pa kun nas sbas zhes bya ba byung ste/ bcom ldan 'das de'i tshe tshad ni lo bdun khri thub</text></item>
<item><p>159a7</p><section>mdo sde</section><text>par gyur to/ /de'i nyan thos 'dus pa ni gsum byung ste/ gcig ni dge slong khrag khrig brgyad cu byung ngo / /gnyis pa ni dge slong khrag khrig phrag drug cu byung ngo / /nyan thos 'dus pa gsum pa ni dge slong khrag khrig phrag bzhi bcu byung ngo / /sha ra dwa ti'i bu de bzhin gshegs</text></item>
<item><p>159b1</p><section>mdo sde</section><text>pa dgra bcom pa yang dag par rdzogs pa'i sangs rgyas kun nas sbas yongs su mya ngan las 'das nas dam pa'i chos ni lo bzhi khri gnas par gyur to/ /bcom ldan 'das de yongs su mya ngan las 'das nas lnga brgya pa tha ma la dam pa'i chos nub pa'i dus kyi tshe na dge slong ye shes</text></item>
<item><p>159b2</p><section>mdo sde</section><text>mchog ces bya ba mang du thos pa/ yid gzhungs pa/ gsal ba dul ba zhig byung ngo / /sha ra dwa ti'i bu de'i tshe 'dzam bu'i gling 'dir rgyal po mtha' yas zhes bya ba byung ste/ rgyal po de'i pho brang 'khor ni grong khyer mtha' yas zhes bya ba chu zheng du dpag tshad bcu gnyis yod pa/</text></item>
<item><p>159b3</p><section>mdo sde</section><text>'byor pa/ rgyas pa/ bde ba/ lo legs pa/ nyams dga' ba/ skye bo dang mi mang pos gang ba zhig byung ngo / /de'i tshe yang grong khyer mtha' yas su khyim bdag khro ba med ces bya ba byung ste/ sha ra dwa ti'i bu khyim bdag khro ba med de'i bu ni don gyi blo gros zhes bya ba zhig byung ngo / /de</text></item>
<item><p>159b4</p><section>mdo sde</section><text>nas tshong dpon gyi bu don gyi blo gros dge slong ye shes mchog ga la ba der song ste phyin nas dge slong ye shes mchog gis byang chub sems dpa' dang ldan pa'i gtam byas so/ /de nas tshong dpon gyi bu don gyi blo gros kyis dge slong ye shes mchog las gtam thos nas yi rangs te so so</text></item>
<item><p>159b5</p><section>mdo sde</section><text>yang dag par rig par gyur to/ /des de'i tshe chos gos rin thang bye ba ri bas dge slong ye shes mchog la mngon par bkab bo/ /mngon par bkab nas dge slong ye shes mchog la smras pa/ 'phags pa khyod kyis legs par smras pa legs so legs so/ /bdag gi khyim du</text></item>
<item><p>159b6</p><section>mdo sde</section><text>yang dang yang spyon cig /byon nas kyang chos kyi gtam de lta bu mdzod cig dang / bdag la yang phan par 'gyur/ tshe dang ldan pa'i chos kyi sbyin pa yang 'bras bu chen por 'gyur ro/ /deng phyin chad ji srid 'tsho'i bar du chos gos dang / bsod snyoms dang / gzims cha dang / snyun gyi</text></item>
<item><p>159b7</p><section>mdo sde</section><text>gsos sman dang / yo byad dag dang / yo byad gzhan dang / gzhan dag la spyan 'dren to/ /dge slong gang dag tshe dang ldan pa'i rjes su 'brang ba de dag kyang mgron du gnyer ro/ /de nas dge slong ye shes mchog gis tshong dpon gyi bu don gyi blo gros la 'di skad ces smras</text></item>
<item><p>160a1</p><section>mdo sde</section><text>so/ /khyim bdag khyod kyis smras pa de dag dge'o/ /de nas tshong dpon gyi bu don gyi bla gros dge slong ye shes mchog gi rkang pa la phyag 'tshal te bskor ba byas nas/ dge slong ye shes mchog gi thad nas song ngo / /sha ra dwa ti'i bu de'i 'og tu dge slong</text></item>
<item><p>160a2</p><section>mdo sde</section><text>ye shes mchog tshong dpon gyi bu gzhon nu don gyi blo gros kyi khyim du song ngo / /sha ra dwa ti'i bu de nas dge slong ye shes mchog gis tshong dpon gyi bu gzhon nu don gyi blo gros kyi pha ma dag dang / bu dang / chung ma dang / bran pho dang / bran mo dang / las byed pa dang / zho shas 'tsho ba dag</text></item>
<item><p>160a3</p><section>mdo sde</section><text>bla na med pa yang dag par rdzogs pa'i byang chub la bkod do/ /sha ra dwa ti'i bu de yang dge ba'i rtsa ba des bskal pa grangs med par nam yang sangs rgyas dang bral bar ma gyur/ chos dang bral bar ma gyur/ dge 'dun dang bral bar ma gyur/ dge ba'i bshes gnyen dang bral bar</text></item>
<item><p>160a4</p><section>mdo sde</section><text>ma gyur to/ /sha ra dwa ti'i bu de'i tshe de'i dus na tshong dpon gyi bu don gyi blo gros zhes bya ba byung ba de gzhan zhig yin pa snyam du khyod sems na de ltar blta bar mi bya'o/ /de ci'i phyir zhe na/ de'i tshe de'i dus na nga ni tshong dpon gyi bu don gyi blo gros zhes bya bar gyur to/ /sha ra dwa ti'i</text></item>
<item><p>160a5</p><section>mdo sde</section><text>bu de'i tshe de'i dus na tshong dpon gyi bu gzhon nu de'i pha byung ba de gzhan zhig yin pa snyam du khyod som nyi'am/ yid gnyis za bar gyur na de ltar blta bar mi bya'o/ /de ci'i phyir zhe na/ de'i tshe de'i dus na de bzhin gshegs pa 'od srung de ni nga'i phar gyur to/ /sha ra dwa ti'i bu de'i tshe</text></item>
<item><p>160a6</p><section>mdo sde</section><text>de'i dus na srog chags bye ba khrag khrig byung ba de gzhan yin pa snyam du sems na/ sha ra dwa ti'i bu khyod kyis de ltar blta bar mi bya'o/ /de ci'i phyir zhe na/ de dag thams cad ni bla na med pa yang dag par rdzogs pa'i byang chub tu nges pa sha stag go/ /sha ra dwa ti'i bu de dag</text></item>
<item><p>160a7</p><section>mdo sde</section><text>ni 'khor 'di nyid du yang dag par 'dus par gyur te/ de dag kyang ngas bla na med pa yang dag par rdzogs pa'i byang chub tu lung bstan to/ /sha ra dwa ti'i bu dge slong ye shes mchog ni de nyid kyi tshe len pa'i lhag ma med pa'i mya ngan las 'das pa'i dbyings su yongs su mya ngan las</text></item>
<item><p>160b1</p><section>mdo sde</section><text>'das so/ /sha ra dwa ti'i bu gal te dge slong ye shes mchog nyan thos kyi theg pas yongs su mya ngan las 'das par ma gyur na/ des tshong dpon gyi bu don gyi blo gros la chos bstan pas/ bsod nams kyi phung po ji snyed yod pa de snyed kyis de bla na med pa yang dag par</text></item>
<item><p>160b2</p><section>mdo sde</section><text>rdzogs pa'i byang chub tu mngon par rdzogs par sangs rgyas par 'gyur te/ gang de'i pha ma dag dang / g.yog 'khor thams cad la chos bstan par byas pa lta ci smos/ sha ra dwa ti'i bu/ gal te dge slong ye shes mchog yongs su mya ngan las 'das par ma gyur na/</text></item>
<item><p>160b3</p><section>mdo sde</section><text>sha ra dwa ti'i bu ngas dge slong de la lan du bya ba byed mi nus par 'gyur ro/ /sha ra dwa ti'i bu rjed pa'am/ mchod pa byas kyang nga la chos bstan pa des don ji lta bu byas pa de'i lan du bya ba byed mi nus par 'gyur ro/ /sha ra dwa ti'i bu/ de lta bas na gang gis byang chub sems dpa'</text></item>
<item><p>160b4</p><section>mdo sde</section><text>chos dang ldan pa'i gtam gyis rangs par byas shing / yang dag par 'dzin du bcug la/ yang dag par gzengs stod pa de ni bsod nams kyi phung po dpag tu med pa dang ldan pa yin no/ /sha ra dwa ti'i bu/ byang chub sems dpa' de ni bya ba dpag tu med pas sems</text></item>
<item><p>160b5</p><section>mdo sde</section><text>de skyed par byed cing / sems skyed pa mngon par sgrub par byed la/ sems bskyed pa de rab tu gnas par byed do/ /sha ra dwa ti'i bu/ 'di lta ste dper na/ rgya mtsho chen po rab tu gnas pa na nor bu rin po che de dag ni rin thang gdab tu yod pa'am/ rin thang gdab tu med pa</text></item>
<item><p>160b6</p><section>mdo sde</section><text>yin pa de lta bur shes par bya ba yin zhing / de dag thams cad kyang rgya mtsho chen po na/ rab tu gnas par rig par bya ba yin la/ de dag thams cad rgya mtsho chen po nas/ re bar bya ba yin no/ /sha ra dwa ti'i bu/ de bzhin du bla na med pa yang dag par rdzogs pa'i byang</text></item>
<item><p>160b7</p><section>mdo sde</section><text>chub tu byang chub sems dpa'i sems bskyed pa/ rab tu gnas pa na 'jig rten pa dang / 'jig rten las 'das pa dang / zag pa dang bcas pa dang / zag pa med pa dang / kha na ma tho ba dang bcas pa dang / kha na ma tho ba med pa dang / 'dus byas dang /</text></item>
<item><p>161a1</p><section>mdo sde</section><text>'dus ma byas kyi ye shes ji snyed yod pa thams cad kyi snod de yin par 'gyur ba dang / ye shes yongs su gnas par byed par 'gyur ba dang / der ye shes thams cad rab tu dbye ba thob par 'gyur ba dang / ye shes thams cad kyang de las rab tu</text></item>
<item><p>161a2</p><section>mdo sde</section><text>skye bar 'gyur ro/ /snyam du shes par bya ba yin no/ /sha ra dwa ti'i bu 'di lta ste dper na/ rgya mtsho chen po de nyid rab tu gnas pa na/ sha ra dwa ti'i bu/ gang du lus chen po rgyas par 'gyur ba de ni 'byung po chen po rnams kyi gnas su 'gyur ba de lta bur rig par bya ba</text></item>
<item><p>161a3</p><section>mdo sde</section><text>yin no/ /sha ra dwa ti'i bu/ de bzhin du byang chub kyi sems rab tu gnas pa na/ sha ra dwa ti'i bu bla na med pa yang dag par rdzogs pa'i byang chub gang du ye shes kyi lus chen po rgyas par 'gyur ba dang / dge ba'i rtsa ba'i tshogs chen po mngon par 'phel bar 'gyur ba de</text></item>
<item><p>161a4</p><section>mdo sde</section><text>ni 'byung po chen po mang po grangs med pa'i gnas su 'gyur ba de lta bur rig par bya ba yin no/ /sha ra dwa ti'i bu 'di lta ste dper na/ rgya mtsho chen po de nyid rab tu gnas pa na/ sha ra dwa ti'i bu/ gang du klu'i rgyal po chen po gnas pa de dag bya'i rgyal po nam mkha'</text></item>
<item><p>161a5</p><section>mdo sde</section><text>lding dag gis thul bar dka' bar 'gyur ba dang / de dag rgya mtsho chen po nas byung nas kyang / gling bzhi pa'i 'jig rten gyi khams char pa'i rgyun chen pos tshim par byed pa de ni/ klu chen po dag gis gnas su 'gyur ba de lta bur rig par bya ba yin no/ /sha ra</text></item>
<item><p>161a6</p><section>mdo sde</section><text>dwa ti'i bu/ de bzhin du byang chub sems dpa'i sems bskyed pa yongs su gnas pa na/ de las gzhan pa'i byang chub sems dpa' sems dpa' chen po rnams kyis de sangs rgyas su gyur nas/ sems can dpag tu med pa'i gnas chen por gyur par 'gyur</text></item>
<item><p>161a7</p><section>mdo sde</section><text>ba dang / chos de dag gi gnas kyang byed par 'gyur ba dang / sangs rgyas kyi yul de'i gnas kyang byed par 'gyur ba dang / de las bdud sdig can dag gis phyir mi bsgyur bar 'gyur ba dang / thul bar dka' bar 'gyur ba dang / mi non par 'gyur ba dang /</text></item>
<item><p>161b1</p><section>mdo sde</section><text>gal te bdud rnams kyis bdud kyi las bya'o/ /snyam nas gnod pa'i sems bskyed par gyur na/ de dag gis sems bskyed ma thag kho nar bdud kyis bcing ba thams cad thal bar rlog par byed par 'gyur ba dang / bdud kyi sems thams cad thal</text></item>
<item><p>161b2</p><section>mdo sde</section><text>bar rlog par byed par 'gyur bar rig par bya ba yin no/ /'di lta ste/ dper na klu chen po de dag ni rgya mtsho chen po las phyir bsgyur bar dka' ba yin zhing / de dag rgya mtsho chen po nas mngon du byung nas/ gling bzhi pa'i 'jig rten gyi khams char pa'i rgyun</text></item>
<item><p>161b3</p><section>mdo sde</section><text>chen pos kun du tshim par byed cing / der sman dang / nags tshal dag 'phel ba dang / rgyas pa dang / yangs pa nyid du 'gyur ba dang / rkang gnyis pa dang / rkang bzhi pa dag skom pa rgyun gcod par 'gyur ba dang / de'i 'og tu yang rgya mtsho chen</text></item>
<item><p>161b4</p><section>mdo sde</section><text>por 'bab par 'gyur ba yin no/ /sha ra dwa ti'i bu de bzhin du byang chub sems dpa'i sems bskyed pa de rab tu gnas pa na/ sha ra dwa ti'i bu/ de ni byang chub sems dpa' sems dpa' chen po klu chen po rnams kyi gnas yin par 'gyur ba dang / de</text></item>
<item><p>161b5</p><section>mdo sde</section><text>nas mngon du byung nas kyang / stong gsum gyi stong chen po'i 'jig rten gyi khams kyi grong dang / grong khyer dang / grong rdal dang / ljongs dang / yul 'khor dang / rgyal po'i pho brang 'khor dag tu 'dod chags dang bral ba'i mtha' las byung ba'i chos kyi char</text></item>
<item><p>161b6</p><section>mdo sde</section><text>pa mngon du 'bebs par byed pa dang / chos kyi char pa chen po 'bebs par 'gyur ba dang / sems can grangs med dpag tu med pa'i sred pa/ 'dod pa'i sred pa dang / gzugs kyi sred pa dang / gzugs med pa'i sred pa rab tu zhi bar byed par 'gyur</text></item>
<item><p>161b7</p><section>mdo sde</section><text>ba de lta bur rig par bya ba yin no/ /sha ra dwa ti'i bu 'di lta ste/ dper na rgya mtsho chen po de nyid yongs su gnas pa na/ gling bzhi pa na chu klung chen po gang dag ji snyed yod pa de dag thams cad 'dir 'bab par 'gyur ba dang / rgya mtsho chen po ni rim gyis</text></item>
<item><p>162a1</p><section>mdo sde</section><text>gzhol ba'i phyir/ rgya mtsho chen po ma gtogs par de dag gi gnas gzhan med de de dag thams cad rgya mtsho chen po ga la ba der 'bab kyang / rgya mtsho chen po gang ba'am/ bri bar yang mi 'gyur ba dang / rgya mtsho chen po'i chos nyid gnas</text></item>
<item><p>162a2</p><section>mdo sde</section><text>pa nyid ni 'di yin te/ 'di lta ste/ rgya mtsho chen po'i chu ni chu tha dad pa 'bab pa yang yin la/ chu gcig pa yin par yang 'gyur ba dang / 'di lta ste/ lan tshwa'i ror ro gcig par 'gyur bar rig par bya ba yin no/ /sha ra dwa ti'i bu/ de bzhin du byang chub</text></item>
<item><p>162a3</p><section>mdo sde</section><text>sems dpa'i sems bskyed pa rab tu gnas pa na/ de sangs rgyas nyid dang / de bzhin gshegs pa nyid dang / mngon par rdzogs par sangs rgyas nas/ sangs rgyas kyi chos rnams yongs su rdzogs pa dang / sems can thams cad kyi shes rab rgyun</text></item>
<item><p>162a4</p><section>mdo sde</section><text>mi 'chad pa'i snod du gyur par 'gyur ba dang / sems can gang dag chos kyi the tshom sna tshogs skyes pa/ de dag gis kyang de mthong ma thag kho nar the tshom dang bral bar 'gyur ba dang / ming snga ma de dag kyang / 'di lta ste/ de bzhin gshegs pa'i nyan thos zhes bya bar</text></item>
<item><p>162a5</p><section>mdo sde</section><text>ming gcig par 'byung ba de lta bur rig par bya ba yin no/ /sha ra dwa ti'i bu 'di lta ste/ dper na rgya mtsho chen po ni lan tshwa'i ror ro gcig pa yin no/ /de bzhin du de'i nyan thos legs pa kho nar rnam par grol bas/ rnam par grol ba de dag thams cad ni</text></item>
<item><p>162a6</p><section>mdo sde</section><text>'di lta ste/ rnam par grol ba'i ror ro gcig par 'gyur ba yin no/ /sha ra dwa ti'i bu 'di lta ste/ dper na rgya mtsho chen po de nyid rab tu gnas pa na/ gzod ma nyid nas rim gyis gzhol bar gnas so/ /sha ra dwa ti'i bu gal te rgya mtsho chen po gzod ma nyid nas bya</text></item>
<item><p>162a7</p><section>mdo sde</section><text>skyibs su chags par gyur na/ rin po che 'dod pa'i mi rnams 'jug par mi 'gyur ro/ /sha ra dwa ti'i bu rgya mtsho chen po ni zab pa nyid dang / chu mtha' yas par rab tu gnas so/ /sha ra dwa ti'i bu de bzhin du/ byang chub sems dpa'i sems bskyed pa gnas pa</text></item>
<item><p>162b1</p><section>mdo sde</section><text>na/ gzod ma nyid nas rim gyis gzhol bar rab tu gnas shing / mtha' yas pa nyid kyis rim gyis 'bab pa dang / rim gyis bab par kun nas gnas la zab pa nyid du rab tu gnas so/ /sha ra dwa ti'i bu de la rim gyis gzhol ba nyid ni 'di yin te/ 'di</text></item>
<item><p>162b2</p><section>mdo sde</section><text>lta ste/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa mngon par bsgrub pa'o/ /sha ra dwa ti'i bu de la/ byang</text></item>
<item><p>162b3</p><section>mdo sde</section><text>chub sems dpa'i shes rab kyi pha rol tu phyin pa ni zab pa nyid du rig par bya'o/ /sha ra dwa ti'i bu de la byang chub sems dpa'i sangs rgyas kyi chos kyi thabs la mkhas pa mngon par sgrub pa ni mtha' yas pa nyid du blta bar bya ste/ gzod ma nyid nas/ yang dag</text></item>
<item><p>162b4</p><section>mdo sde</section><text>pa'i mtha' mngon du byas pas/ mi gnon par gyur pa dang / sems can grangs med dpag tu med pa mi 'jug par gyur pa dang / chos dkon mchog 'dod pa rnams mi 'jug par gyur na/ mi rung ngo snyam nas rim gyis gzhol zhing / bab par 'jug pa de nyid</text></item>
<item><p>162b5</p><section>mdo sde</section><text>kyis kyang / dmigs pa thams cad sgyur bar byed do/ /sha ra dwa ti'i bu 'di lta ste/ dper na rgya mtsho chen po de nyid rab tu gnas pa na/ gzod ma nyid nas 'gro ba thams cad kyi rgya nyid du rab tu gnas so/ /sha ra dwa ti'i bu/ de bzhin du byang chub kyi sems</text></item>
<item><p>162b6</p><section>mdo sde</section><text>bskyed pa rab tu gnas pa na/ gzod ma nyid nas 'gro ba thams cad kyi rgya nyid du rab tu gnas so/ /sha ra dwa ti'i bu 'di lta ste/ dper na rgya mtsho chen po de nyid rab tu gnas pa na/ gzod ma nyid nas rin po che'i gling rgyun mi 'chad pa nyid du rab tu gnas so/ /sha ra dwa</text></item>
<item><p>162b7</p><section>mdo sde</section><text>ti'i bu/ de bzhin du byang chub sems dpa'i sems bskyed pa rab tu gnas pa na/ gzod ma nyid nas dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / bsam</text></item>
<item><p>163a1</p><section>mdo sde</section><text>gtan dang / rnam par thar pa dang / ting nge 'dzin dang / snyoms par 'jug pa rin po che dag rab tu gnas par byed do/ /de nas bcom ldan 'das la tshe dang ldan pa sha ra dwa ti'i bus 'di skad ces gsol to/ /bcom ldan 'das</text></item>
<item><p>163a2</p><section>mdo sde</section><text>'di lta ste/ de bzhin gshegs pa dgra bcom pa yang dag par rdzogs pa'i sangs rgyas kyis rgya mtsho chen po'i dpe rab tu bzhag pa dang / spobs pa dpag tu ma mchis pa mngon par sgrub pa'i tshul gyis byang chub sems dpa' rnams kyi byang chub kyi sems</text></item>
<item><p>163a3</p><section>mdo sde</section><text>rab tu bzhag pa ni ngo mtshar lags so/ /de skad ces gsol pa dang / bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /sha ra dwa ti'i bu/ 'di ni de bzhin gshegs pas dpe tsam zhig mdzad pa'o/ /sha ra dwa ti'i</text></item>
<item><p>163a4</p><section>mdo sde</section><text>bu/ byang chub sems dpa' rnams kyi sems bskyed pa ni/ rgya mtsho chen po'i dpe'i tshad ma yin no/ /sha ra dwa ti'i bu/ byang chub sems dpa'i sems bskyed pa ni/ dmigs pa'i spobs pa dpag tu med pa'o/ /sha ra dwa ti'i bu/ de bzhin gshegs</text></item>
<item><p>163a5</p><section>mdo sde</section><text>pa ni dmigs pa'i spobs pa gcig pa ma yin gyi/ dmigs pa'i spobs pa dpag tu med pa'o/ /de ci'i phyir zhe na/ byang chub sems dpa' sems dpa' chen po rnams kyi sems bskyed pa ni/ ngas spobs pa dpag tu med pa nyid kyis stong gsum gyi stong</text></item>
<item><p>163a6</p><section>mdo sde</section><text>chen po'i 'jig rten gyi khams yongs su gnas pa'i dmigs pas yongs su bzhag pa'i phyir ro/ /de ci'i phyir zhe na/ sha ra dwa ti'i bu/ byang chub kyi sems bskyed pa yongs su gnas pa de de dang 'dra ba'i phyir te/ 'di ltar de las brtsams nas/ de bzhin</text></item>
<item><p>163a7</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas kyis bskal pa'am/ bskal pa las lhag pa'am/ de bas kyang lhag par bstan kyang / byang chub sems dpa'i sems bskyed pa de ni zad pa'am/ yongs su nyams par mi 'gyur ro/ /</text></item>
<item><p>163b1</p><section>mdo sde</section><text>de ci'i phyir zhe na/ sha ra dwa ti'i bu byang chub sems dpa'i sems bskyed pa de ni thul bar dka' ba'i bya ba dang / bsnyen par dka' ba'i bya ba dang / mngon du 'phags pa'i bya ba dang / sems can bde bar byed pa'i bya ba dang / nyams dga' bar byed pa'i</text></item>
<item><p>163b2</p><section>mdo sde</section><text>bya ba dang / dga' ba'i bya ba dang / khams gsum 'gyur ba'i bya ba dang / ye shes chen po 'gyur ba'i bya ba dang / gting dpag dka' ba'i bya ba dang / ma chags pa'i bya ba dang / snang ba chen po'i bya ba de 'dra ba'i bya bas yongs su gnas pa'i phyir te/ sha ra</text></item>
<item><p>163b3</p><section>mdo sde</section><text>dwa ti'i bu/ mdor na byang chub sems dpa'i sems bskyed pa ni bya ba de 'dra bas bgrang ba'i mtha' bya bar mi nus so/ /sha ra dwa ti'i bu 'di lta ste/ dper na stong gsum gyi stong chen po'i 'jig rten gyi khams yongs su gnas pa na/ 'jig rten gyi khams de ni stong</text></item>
<item><p>163b4</p><section>mdo sde</section><text>gsum gyi stong chen po'i 'jig rten gyi khams na sems can ji snyed yod pa de dag gis nye bar spyad par bya ba'i phyir rab tu gnas pa yin no/ /sha ra dwa ti'i bu de bzhin du byang chub sems dpa'i sems bskyed pa rab tu gnas pa na/ de ni sems can grangs med dpag tu med</text></item>
<item><p>163b5</p><section>mdo sde</section><text>pa'i ye shes nye bar spyod pa'i gnas su gyur pa yin par gnas pa de lta bur rig par bya ba yin no/ /sha ra dwa ti'i bu 'di lta ste/ dper na ri'i rgyal po ri rab rab tu gnas pa na/ sha ra dwa ti'i bu lha'i bu stong phrag mang po'i gnas yin par 'gyur ba dang / de la gnas nas</text></item>
<item><p>163b6</p><section>mdo sde</section><text>sum cu rtsa gsum pa'i lha rnams kyis lha ma yin gyi dmag mang po pham par byed par 'gyur ba rig par bya ba yin no/ /sha ra dwa ti'i bu de bzhin du byang chub sems dpa'i sems bskyed pa rab tu gnas pa na/ de ni nyan thos grangs med dpag tu med pa'i gnas yin par</text></item>
<item><p>163b7</p><section>mdo sde</section><text>'gyur ro/ /de la gnas nas lha rnams kyis lha ma yin gyi dmag dag pham par byed par 'gyur ba ji lta ba de bzhin du/ sha ra dwa ti'i bu de la gnas nas sems can dpag tu med pa gzhan dag gis kyang blo gros sbyang dka' ba'i bdud kyi dpung dag kyang pham par byed par</text></item>
<item><p>164a1</p><section>mdo sde</section><text>'gyur ba yin no/ /sha ra dwa ti'i bu 'di lta ste/ dper na ri'i rgyal po khor yug chen po dag rab tu gnas pa na/ sems can gang dag khongs su gtogs pa de dag thams cad ni thogs pa med par 'gro ba'i rlung gi dkyil 'khor dag gis</text></item>
<item><p>164a2</p><section>mdo sde</section><text>thul bar dka' bar 'gyur ba yin par rig par bya ba yin no/ /sha ra dwa ti'i bu de bzhin du bla na med pa yang dag par rdzogs pa'i byang chub tu byang chub sems dpa'i sems bskyed par rab tu gnas pa na/ gnas kyi 'du shes can sems can gang dag byang chub</text></item>
<item><p>164a3</p><section>mdo sde</section><text>sems dpa'i khongs su gtogs pa de lta bur rig par bya ba yin no/ /sha ra dwa ti'i bu de dag ni nyon mongs pa'i rlung gi dkyil 'khor thams cad kyis thul bar dka' ba yin no/ /sha ra dwa ti'i bu 'di lta ste/ dper na ri'i rgyal po gangs ri rab tu gnas pa na/</text></item>
<item><p>164a4</p><section>mdo sde</section><text>de ni sman thams cad kyi gnas su gyur par rab tu gnas pa de lta bur rig par bya ba yin no/ /sha ra dwa ti'i bu de bzhin du byang chub sems dpa'i sems bskyed par rab tu gnas pa na/ sha ra dwa ti'i bu sems can grangs med dpag tu med pa'i nyon mongs pa'i nad yang dag</text></item>
<item><p>164a5</p><section>mdo sde</section><text>par gzhom par bya ba'i phyir/ ye shes chen po'i sman de rab tu gnas pa de lta bur rig par bya ba yin no/ /sha ra dwa ti'i bu 'di lta ste/ dper na rin po che'i 'byung gnas chen po rab tu gnas pa na/ de ni sems can 'bum phrag mang po la phan 'dogs par gyur pa yin</text></item>
<item><p>164a6</p><section>mdo sde</section><text>par 'gyur ba dang / kun bged pa yin par 'gyur ba dang / 'du ba yin par 'gyur ba de lta bur rig par bya ba yin no/ /sha ra dwa ti'i bu de bzhin du/ byang chub sems dpa'i sems bskyed pa rab tu gnas pa na/ de ni sems can grangs med dpag tu med pa la phan</text></item>
<item><p>164a7</p><section>mdo sde</section><text>'dogs pa yin par 'gyur ba dang / de ni 'di lta ste/ chos dkon mchog gi rjes su spyod pa nyid kyis kun bged pa yin par 'gyur ba de lta bur rig par bya ba yin no/ /sha ra dwa ti'i bu 'di lta ste/ dper na nyi ma'i gzhal med khang dang / de la lha'i bu nyi ma gnas</text></item>
<item><p>164b1</p><section>mdo sde</section><text>par byed pa rab tu gnas pa na/ sha ra dwa ti'i bu de ni gling bzhi pa thams cad du snang ba yin par 'gyur ba dang / 'od du 'gyur ba yin pa dang / tsha ba yin par 'gyur ba de lta bur rig par bya ba yin no/ /sha ra dwa ti'i bu/ de bzhin du byang chub sems dpa'i sems</text></item>
<item><p>164b2</p><section>mdo sde</section><text>bskyed pa dang / byang chub sems dpa'i ye shes chen po'i gnas theg pa chen po la mngon par zhon zhing / gnas par byed pa rab tu gnas pa na/ de ni stong gsum gyi stong chen po'i 'jig rten gyi khams na snang ba byed pa yin par rig par bya ba yin no/ /sha ra</text></item>
<item><p>164b3</p><section>mdo sde</section><text>dwa ti'i bu 'di lta ste/ dper na klu'i rgyal po ma dros pa'i gnas rab tu gnas pa na/ sha ra dwa ti'i bu klu'i rgyal po chen po de der gnas par byed par 'gyur ba dang / phyogs bzhir chu klung chen po bzhi yang gtong bar 'gyur ba dang / de dag gis rkang gnyis pa dang / rkang</text></item>
<item><p>164b4</p><section>mdo sde</section><text>bzhi pa dag gi skom pas 'jigs pa'i don byed par 'gyur ba dang / 'bru dang / sman dang / shing ljon pa dang / nags tshal dag mngon par skyed par 'gyur ba dang / rin po che'i 'byung gnas rgya mtsho chen po yang kun du tshim par byed par 'gyur ba de lta bur rig par bya</text></item>
<item><p>164b5</p><section>mdo sde</section><text>ba yin no/ /sha ra dwa ti'i bu de bzhin du/ byang chub sems dpa'i sems bskyed pa de rab tu gnas pa na/ byang chub sems dpa' de de la gnas pa na bla na med pa yang dag par rdzogs pa'i byang chub mngon par rdzogs par sangs rgyas te/ chos kyi chu klung rnam pa bzhi</text></item>
<item><p>164b6</p><section>mdo sde</section><text>po 'di lta ste/ don so so yang dag par rig pa'i chu klung dang / chos so so yang dag par rig pa'i chu klung dang / nges pa'i tshig so so yang dag par rig pa'i chu klung dang / spobs pa so so yang dag par rig pa'i chu klung dag gtong bar byed par 'gyur ba dang / stong pa</text></item>
<item><p>164b7</p><section>mdo sde</section><text>nyid dang / mtshan ma med pa dang / smon pa med pa dang / 'phags pa'i lam yan lag brgyad pa'i sgra dbyangs kyi nga ro can gyi chos dkon mchog gi chu de dang / dbang po lnga dang / stobs lnga dang / byang chub kyi yan lag bdun gyi chus sems can grangs med</text></item>
<item><p>165a1</p><section>mdo sde</section><text>dpag tu med pa du ma'i nyon mongs pa'i sred pa rgyun bcad nas/ rgya mtsho chen po'i chu klung chen po bzhin du/ 'dod chags dang bral ba'i mtha'i rgya mtsho chen po tshim par byed par 'gyur ba de lta bur rig par bya ba yin no/ /sha ra dwa ti'i bu/ byang chub</text></item>
<item><p>165a2</p><section>mdo sde</section><text>sems dpa'i sems bskyed pa de ji srid du rab tu gnas pa ni chen po'i bya ba dang / bsnyen par dka' ba'i bya ba dang / mi mnyam pa dang mnyam pa'i bya bas rab tu gnas te/ sha ra dwa ti'i bu de ni de bzhin gshegs pas kyang tshig gis bstan par mi spyod do/ /</text></item>
<item><p>165a3</p><section>mdo sde</section><text>sha ra dwa ti'i bu de lta bas na/ gang sems can de lta bu'i chos dang ldan pa'i gtam gyis rangs par byed cing yang dag par 'dzin du 'jug la yang dag par gzengs stod pa'i rigs kyi bu 'am rigs kyi bu mo de ni sha ra dwa ti'i bu bsod nams kyi phung po chen po dpag tu med pa bskyed pa yin no/ /sha</text></item>
<item><p>165a4</p><section>mdo sde</section><text>ra dwa ti'i bu bsod nams kyi phung po de'i bsod nams kyi mtha' ni yongs su mya ngan las ma 'das kyi bar du de bzhin gshegs pas kyang bstan par mi spyod de/ theg pa gang dang gang du yongs su bsngos pa de dang der yang 'grub par 'gyur ro/ /sha ra dwa ti'i bu 'di lta ste/</text></item>
<item><p>165a5</p><section>mdo sde</section><text>dper na/ de bzhin gshegs pa la phul ba'i sbyin pa dang / de bzhin gshegs pa la bskyed pa'i dge ba'i rtsa ba dag ni yongs su mya ngan las ma 'das kyi bar du/ bar ma dor yongs su zad par yang dag par rjes su ma mthong ngo / /sha ra dwa ti'i bu de bzhin du/ chos</text></item>
<item><p>165a6</p><section>mdo sde</section><text>dang ldan pa'i gtam gyis byang chub sems dpa' rangs par byas shing / yang dag par 'dzin du bcug pas/ yongs su mya ngan las 'das pa chen po ma yin gyi bar du bar ma dor yongs su zad pa'am/ yongs su gtugs par yang dag par rjes su ma mthong ste/</text></item>
<item><p>165a7</p><section>mdo sde</section><text>sha ra dwa ti'i bu/ rnam grangs des na de lta bur rig par bya ba yin no/ /sha ra dwa ti'i bu/ sngon byung ba 'das pa'i dus na/ gang byung ba de'i tshe de'i dus na/ byang chub sems dpa' rgyal po'i gzhon nu chos yongs su tshol 'dod pa zhes bya ba byung bar gyur</text></item>
<item><p>165b1</p><section>mdo sde</section><text>to/ /sha ra dwa ti'i bu/ byang chub sems dpa' sems dpa' chen po chos yongs su tshol 'dod pa des/ legs par smras pa ji snyed thos pa de dag thams cad bris shing / blangs la/ brjod de/ thams cad kun du bzung ngo / /des kyang de'i</text></item>
<item><p>165b2</p><section>mdo sde</section><text>tshe/ byang chub sems dpa' chos yongs su tshol 'dod pa/ chos yongs su tshol ba la mngon par brtson pas/ grong nas grong dang / grong khyer nas grong khyer dang / grong rdal nas grong rdal dang / ljongs nas ljongs su/ chos yongs su tshol ba la mngon</text></item>
<item><p>165b3</p><section>mdo sde</section><text>par brtson zhing / yongs su btsal to/ /de'i tshe/ mi gcig cig ri'i bya skyibs na 'dug par gyur te/ des byang chub sems dpa' chos yongs su tshol 'dod pa la smras pa/ gzhon nu tshur shog dang / kho bos khyod la de bzhin gshegs pa'i mtshan dang</text></item>
<item><p>165b4</p><section>mdo sde</section><text>ldan pa'i gtam bya'o/ /de nas chos yongs su tshol 'dod pas/ ri'i bya skyibs na 'dug pa'i mi ga la ba der song ste phyin nas smras pa/ de bzhin gshegs pa'i mtshan dang ldan pa'i gtam rab tu ston cig /des smras pa/ gzhon nu tshigs su</text></item>
<item><p>165b5</p><section>mdo sde</section><text>bcad pa de ni rin med par kho bo yang dag par rab tu mi ston to/ /sha ra dwa ti'i bu de'i tshe rgyal po'i gzhon nu des/ gos rin thang bye ba phrag nyi shu ri ba lus la gyon par gyur cing / nor bu rin po che rin thang bye ba phrag bzhi bcu ri ba yang lus la btags par gyur to/ /</text></item>
<item><p>165b6</p><section>mdo sde</section><text>de nas 'dod pas zil gyis non pa'i mi brkam chags pa de 'di snyam du sems te/ gal te bdag la rgyal po'i gzhon nu des gos de dang / nor bu rin po che de byin par gyur na/ de lta na bdag gis de la tshigs su bcad pa de/ yang dag par rab tu bstan par bya'o/ /</text></item>
<item><p>165b7</p><section>mdo sde</section><text>snyam mo/ /de nas chos yongs su tshol 'dod pa'i mis mi de la smras pa/ kye mi khyod la ci dgos/ de smros shig dang / kho bos khyod la sbyin par bya'o/ /khyod kyis kyang kho bo la sangs rgyas dang ldan pa'i tshigs su bcad pa de yang dag par rab tu ston cig /</text></item>
<item><p>166a1</p><section>mdo sde</section><text>de nas mi des smras pa/ gzhon nu gal te/ khyod kyis ji ltar bgos pa'i gos dang nor bu rin po che de byin zhing byin nas kyang bya skyibs 'di nas bdag nyid bor na/ de lta na kho bos khyod la tshigs su bcad pa de yang dag par rab tu bstan par</text></item>
<item><p>166a2</p><section>mdo sde</section><text>bya'o/ /sha ra dwa ti'i bu/ de nas byang chub sems dpa' sems dpa' chen po chos yongs su tshol 'dod pas/ mi de la smras pa/ kye mi khyod la don du 'gyur na/ bdag gis ri'i bya skyibs 'di nas bdag nyid dor bar bya'o/ /des smras pa/ gzhon nu bdag</text></item>
<item><p>166a3</p><section>mdo sde</section><text>la don du gang yang mi 'gyur mod kyi/ 'on kyang gang gi tshe/ khyod kyis kho bo la gos de dang / nor bu rin po che de byin par gyur la/ de'i tshe khyod kyis tshigs su bcad pa de thos nas 'gyod par gyur te/ dbang gi yang 'phrog par 'gyur ro/ /de nas byang chub</text></item>
<item><p>166a4</p><section>mdo sde</section><text>sems dpa' chos yongs su tshol 'dod pas/ mi de la smras pa/ kye mi khyod tshigs su bcad pa de kho bo la ston cig dang / kho bos khyod la byin nas 'gyod par mi bya'o/ /mi des smras pa/ gzhon nu khyod dam bcas pa la mi gnas pa de nyid kyi tshe/ khyod</text></item>
<item><p>166a5</p><section>mdo sde</section><text>'gyod par byed pa yin no/ /de nas byang chub sems dpa' sems dpa' chen po chos yongs su tshol 'dod pas/ mi de la smras pa/ kye mi de'i phyir/ gal te khyod de ltar sems na de yongs su rdzogs par byas/ sangs rgyas dang ldan pa'i tshigs su</text></item>
<item><p>166a6</p><section>mdo sde</section><text>bcad pa de kho bo la ston cig dang / kho bos khyod la gos rin po che de dang / nor bu rin po che de sbyin par bya'o/ /tshigs su bcad pa de thos nas kyang / ri'i bya skyibs 'di nas bdag nyid dor bar bya'o/ /sha ra dwa ti'i bu mi des byang chub sems dpa' de la</text></item>
<item><p>166a7</p><section>mdo sde</section><text>sangs rgyas kyi mtshan dang ldan pa'i tshigs su bcad pa de bstan to/ /sha ra dwa ti'i bu thos ma thag tu yang gzhon nu chos yongs su tshol 'dod pas/ mi de la gos de dang nor bu rin po che de byin te/ bden pa dang bden pa'i tshig gang gis 'gyod pa med cing / gdung</text></item>
<item><p>166b1</p><section>mdo sde</section><text>ba med par gos rin po che de dang / nor bu rin po che de byin pa'i bden pa dang / bden pa'i tshig des ma snad pa nyid dang / ma smas pa nyid du sa la 'dug par gyur cig ces bden pa'i byin gyis rlabs kyang byas so/ /des bden pa'i byin gyi rlabs de lta bu de byas</text></item>
<item><p>166b2</p><section>mdo sde</section><text>nas/ bya skyibs de nas bdag nyid bor ro/ /des lus de bor ma thag tu de nas de nyid kyi tshe/ rgyal po chen po bzhis yongs su bzung ste/ bde bar myur ba kho nar sa la bzhag go/ /de nas byang chub sems dpa' chos yongs su tshol 'dod pas mi de la smras</text></item>
<item><p>166b3</p><section>mdo sde</section><text>pa/ kye mi de tsam du legs par smras pa'i tshig de dang / de tsam du don bzang po dang / tshig 'bru bzang po ni ngo mtshar to/ /sha ra dwa ti'i bu de nas mi de myur ba myur bar bya skyibs de nas babs nas/ byang chub sems dpa' chos yongs su tshol 'dod pa/ de</text></item>
<item><p>166b4</p><section>mdo sde</section><text>ga la ba der song nas 'di skad ces smras so/ /rgyal po'i gzhon nu khyod kyis ji tsam du gya tshom du byas pa ni ngo mtshar to/ /rgyal po'i gzhon nu khyod chos ji lta bu zhig 'dod/ des smras pa/ kye mi kho bos ni sems can ma rgal ba rnams bsgral bar bya zhing /</text></item>
<item><p>166b5</p><section>mdo sde</section><text>ma grol ba rnams grol bar bya/ yongs su mya ngan las ma 'das pa rnams yongs su mya ngan las bzla bar bya'o/ /sha ra dwa ti'i bu mi de byang chub sems dpa'i tshig de la/ mngon par yid ches nas de dga' ste/ byang chub sems dpa' dam pa'i chos yongs</text></item>
<item><p>166b6</p><section>mdo sde</section><text>su tshol 'dod pa la smras pa/ gzhon nu de'i phyir kho bos khyod la/ gos rin po che de dang / nor bu rin po che de phyir sbyin par bya'o/ /de ci'i phyir zhe na/ gzhon nu gos de dang / nor bu rin po che de ni khyod dang 'tsham pa'i phyir ro/ /des smras pa/ kye</text></item>
<item><p>166b7</p><section>mdo sde</section><text>mi byin nas/ phyir len pa de ni kho bo'i cha ma yin no/ /mi des smras pa/ rgyal po'i gzhon nu khyod de'i phyir de'i tshe/ khyod kho bo'i skyabs byed par 'gyur ro/ /sha ra dwa ti'i bu de'i tshe de'i dus na/ byang chub sems dpa' chos yongs su tshol 'dod pa de gzhan</text></item>
<item><p>167a1</p><section>mdo sde</section><text>zhig yin pa snyam du som nyi'am/ yid gnyis za bar gyur na/ khyod kyis de ltar blta bar mi bya'o/ /de ci'i phyir zhe na/ sha ra dwa ti'i bu de'i tshe de'i dus na/ nga ni rgyal po'i gzhon nu chos yongs su tshol 'dod pa zhes bya bar gyur</text></item>
<item><p>167a2</p><section>mdo sde</section><text>to/ /sha ra dwa ti'i bu/ de'i tshe de'i dus na mi zhig byung ba de gzhan zhig yin pa snyam du sems na/ khyod kyis de ltar blta bar mi bya'o/ /de ci'i phyir zhe na/ sha ra dwa ti'i bu de'i tshe de'i dus na/ de nga las dad pa rnyed cing 'di skad du skyabs byed par 'gyur ro/ /</text></item>
<item><p>167a3</p><section>mdo sde</section><text>zhes tshig smra ba'i mi byung ba de ni bag ka li yin no/ /sha ra dwa ti'i bu/ dge slong bag ka li ni da ltar yang / nga dge slong gi dge 'dun dang thabs cig tu nam mkha' las 'gro ba'i lam nas gshegs pa na/ ri'i bya skyibs na 'chag par gyur te/ ngas kyang</text></item>
<item><p>167a4</p><section>mdo sde</section><text>bag ka li tshur shog ces brjod pa dang / des ting nge 'dzin gyi grol ba bskyed de/ bya skyibs de nas bdag nyid bor nas/ nam mkha' la 'dug bzhin du mngon par shes pa drug mngon du byas so/ /sha ra dwa ti'i bu bsod nams kyi phung po de yun ji srid nas rjes</text></item>
<item><p>167a5</p><section>mdo sde</section><text>su 'brangs shing / nga la tshig bzhi pa'i tshigs su bcad pa gcig yang dag par bstan pas dge ba'i rtsa ba de dang / las kyi rnam par smin pa des nga las dad pa rnyed cing / nga la mos pas myur ba de lta bur rnam par grol la/ nga nyid kyis de'i skyabs byas pa la</text></item>
<item><p>167a6</p><section>mdo sde</section><text>ltos/ sha ra dwa ti'i bu/ mi de'i 'dod pa sngon du 'gro ba'i sems kyis dge ba'i rtsa ba de mngon par 'dus byas shing / 'bras bu de snyed mngon par 'grub par bya ba'i phyir byung ba la ltos/ gang dag ting nge 'dzin gyi grol ba bskyed cing nges par brtags nas/ sangs rgyas</text></item>
<item><p>167a7</p><section>mdo sde</section><text>kyi ye shes de gting dpog par byed pa dang / byang chub sems dpa' sems dpa' chen po rnams rangs par byed cing / yang dag par 'dzin du 'jug la/ yang dag par gzengs stod pa dang / tha na tshig bzhi pa'i tshigs su bcad pa tsam ston pa lta ci smos/</text></item>
<item><p>167b1</p><section>mdo sde</section><text>sha ra dwa ti'i bu/ bsod nams kyi phung po de ni/ mya ngan las 'das pa chen po ma gtogs par bar ma dor zad pa'am/ yongs su gtugs par nga mi smra'o/ /de nas bcom ldan 'das la tshe dang ldan pa sha ra dwa ti'i bus 'di skad ces gsol to/ /</text></item>
<item><p>167b2</p><section>mdo sde</section><text>bcom ldan 'das gang chos dang ldan pa'i gtam gyis byang chub sems dpa' sems dpa' chen po rangs par bgyid cing / yang dag par 'dzin du stsol la/ yang dag par gzengs stod pa'i rigs kyi bu'am/ rigs kyi bu mo de bcom ldan 'das bsod</text></item>
<item><p>167b3</p><section>mdo sde</section><text>nams kyi phung po de lta bu bskyed lags na/ bcom ldan 'das gang zhig byang chub sems dpa' sems dpa' chen po byang chub kyi sems dang ldan pa/ sangs rgyas kyi chos kyi grong khyer du rjes su 'jug par 'tshal ba/ mos pa zlog par bgyid cing / rnam par g.yeng</text></item>
<item><p>167b4</p><section>mdo sde</section><text>bar bgyid la/ bar chad bgyid na/ bcom ldan 'das de ji lta bur 'gyur lags/ bcom ldan 'das kyis gnas de bstan du gsol/ de ci'i slad du zhe na/ bcom ldan 'das sems can gang dag byang chub sems dpa' rnams la bar chad bgyi ba'i slad du zhugs</text></item>
<item><p>167b5</p><section>mdo sde</section><text>pa de dag gis thos nas/ nongs pa la nongs par 'chags par 'gyur ba dang / gang dag 'jug par 'gyur ba dang / gang dag 'jug pa de dag thams cad kyis thos nas/ bcom ldan 'das las nongs pa nod pa'i slad du'o/ /de skad ces gsol pa dang /</text></item>
<item><p>167b6</p><section>mdo sde</section><text>bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /sha ra dwa ti'i bu gang byang chub sems dpa' la bar chad bya ba'i phyir 'jug cing / mos pa zlog par byed/ rnam par g.yeng bar byed la/ bar chad byed pa de ni bsod nams ma yin</text></item>
<item><p>167b7</p><section>mdo sde</section><text>pa'i phung po dang ldan par 'gyur ro/ /sha ra dwa ti'i bu 'di lta ste/ dper na gang rin thang med pa'i nor bu rin po che chen po la bar chad byed pa de ni nor gyi phung po chen po la bar chad byed pa yin no/ /sha ra dwa ti'i bu de bzhin du gang byang chub sems dpa'i byang chub kyi sems</text></item>
<item><p>168a1</p><section>mdo sde</section><text>bskyed pa gcig gi bar chad byed pa de ni chos dkon mchog gi phung po 'bum phrag mang po dpag tu med grangs med pa dag gi bar chad byed pa yin no/ /sha ra dwa ti'i bu/ 'di lta ste/ dper na gang sman gyi shing ljon pa bskyed pa la bar chad byed</text></item>
<item><p>168a2</p><section>mdo sde</section><text>cing / chud gzan par bya ba'i phyir 'jug pa de ni/ sha ra dwa ti'i bu/ sems can nad kyis gzir ba mang po dpag tu med pa la bar chad byed pa yin te/ de ni sems can de dag nad chen po de las ma thar bar 'chi ba'i dus byed par 'gyur ba yin no/ /sha ra</text></item>
<item><p>168a3</p><section>mdo sde</section><text>dwa ti'i bu de bzhin du gang byang chub kyi sems bskyed pa/ mnyam pa med pa'i sems bskyed pa/ phan pa dang bde ba'i sems bskyed pa/ sems can gyi nyon mongs pa'i nad thams cad sel ba'i sems bskyed pa'i sman la bar chad byed pa de ni/ sha ra dwa ti'i bu</text></item>
<item><p>168a4</p><section>mdo sde</section><text>sems can grangs med dpag tu med pa/ 'dod chags dang / zhe sdang dang / gti mug gi nad kyis yongs su gzir ba/ phrag dog dang / ser sna dang / khro ba dang / g.yo dang / sgyu dang / rtsod pa dang / khrel med pa dang / khengs</text></item>
<item><p>168a5</p><section>mdo sde</section><text>pa dang / nyes rtsom dang / rgyags pa dang / bag med pa dang / nga rgyal dang / lhag pa'i nga rgyal gyi nad chen pos gang ba rnams mya ngan las 'das pa chen po dang / nye bar zhi ba dang / nad med pa dang / bsil bar gyur par nye bar 'gro ba nad chen po</text></item>
<item><p>168a6</p><section>mdo sde</section><text>rab tu zhi bar byed pa de la bar chad byed pa yin no/ /sha ra dwa ti'i bu 'di lta ste/ dper na gang ma dros pa'i gnas la bar chad bya ba'i phyir 'jug cing / klu'i rgyal po chen po de la yang bar chad bya ba'i phyir 'jug pa de ni/ sha ra dwa ti'i bu rkang gnyis pa dang / rkang</text></item>
<item><p>168a7</p><section>mdo sde</section><text>bzhi pa mang po'i sred pa'i gdung ba nye bar zhi bar byed pa/ yan lag brgyad dang ldan pa'i chu la bar chad bya ba'i phyir zhugs pa yin par rig par bya'o/ /sha ra dwa ti'i bu de bzhin du/ gang la la byang chub sems dpa'i byang chub kyi sems bskyed pa la bar chad byed pa</text></item>
<item><p>168b1</p><section>mdo sde</section><text>de ni/ sha ra dwa ti'i bu/ sems can grangs med/ dpag tu med pa'i sred pa thams cad rab tu gcod par byed pa/ yan lag brgyad dang ldan pa'i chos kyi rgyun la bar chad byed pa yin par rig par bya'o/ /sha ra dwa ti'i bu 'di lta ste/ dper na gang</text></item>
<item><p>168b2</p><section>mdo sde</section><text>nyi ma'i dkyil 'khor la bar chad bya ba'i phyir 'jug pa de ni/ sha ra dwa ti'i bu sems can gang dag gling bzhi na gnas pa de dag gi snang ba chen po mi snang bar bya ba'i phyir 'jug pa de lta bur rig par bya ba yin no/ /sha ra dwa ti'i bu de bzhin du gang byang chub kyi</text></item>
<item><p>168b3</p><section>mdo sde</section><text>sems bskyed pa chos kyi snang ba nye bar gnas pa la bar chad byed cing mos pa zlog pa dang / mi zlog par byed pa'i sems can de ni/ sha ra dwa ti'i bu stong gsum gyi stong chen po'i 'jig rten gyi khams na/ sems can gang dag yod pa de dag gi chos kyi snang ba</text></item>
<item><p>168b4</p><section>mdo sde</section><text>chen po dang / chos kyi gsal ba chen po la bar chad byed pa de lta bur rig par bya ba yin no/ /sha ra dwa ti'i bu 'di lta ste/ dper na/ mi la las rin po che thams cad kyi 'byung gnas chud gzon par byed na/ sha ra dwa ti'i bu de ni sems can grangs med</text></item>
<item><p>168b5</p><section>mdo sde</section><text>dpag tu med pas rin po che rnyed pa chud gzan par bya ba'i phyir nye bar gnas pa de lta bur rig par bya ba yin no/ /sha ra dwa ti'i bu de bzhin du gang byang chub sems dpa'i sems bskyed pa sems bskyed pa chen po sangs rgyas kyi ye shes kyi sems bskyed pa nub par bya ba'i</text></item>
<item><p>168b6</p><section>mdo sde</section><text>phyir 'jug pa de ni/ sha ra dwa ti'i bu/ sems can grangs med dpag tu med pa'i chos dkon mchog 'du ba chud gzan par bya ba'i phyir zhugs pa de lta bur rig par bya ba yin no/ /sha ra dwa ti'i bu 'di lta ste/ dper na rin po che thams cad kyi 'byung gnas de nas ni</text></item>
<item><p>168b7</p><section>mdo sde</section><text>rin po che de dag thams cad rab tu 'byung ba yin no/ /sha ra dwa ti'i bu de bzhin du/ byang chub sems dpa'i sems bskyed pa rin po che thams cad kyi 'byung gnas de ni de las sangs rgyas kyi chos dkon mchog de lta bu de dag 'byung ba yin no/ /sha ra dwa ti'i bu de lta</text></item>
<item><p>169a1</p><section>mdo sde</section><text>bas na gang byang chub sems dpa'i sems bskyed pa nub par bya ba'i phyir 'jug pa de ni bsod nams ma yin pa'i phung po chen po dang ldan pa yin no/ /sha ra dwa ti'i bu 'di lta ste dper na gang da ltar nga la ngan sems kyis khrag dbyung ba'i sems skyed</text></item>
<item><p>169a2</p><section>mdo sde</section><text>par byed pa dang / gang la la byang chub sems dpa' byang chub kyi sems las mos pa zlog par byed cing bar chad byed pa 'di ni mtshungs pa yin no/ /sha ra dwa ti'i bu yang nga la khrag dbyung ba'i sems bskyed pa lta zhog gi/ sha ra dwa ti'i bu ngas mtshams med pa lnga po shin tu bzod</text></item>
<item><p>169a3</p><section>mdo sde</section><text>par dka' ba/ thar bar dka' ba/ nges par 'byung bar dka' ba bshad pa de bas kyang / rigs kyi bu'am/ rigs kyi bu mo de bsod nams ma yin pa'i phung po ches mang du bskyed do/ /de ci'i phyir zhe na/ sha ra dwa ti'i bu mtshams med pa lnga byas pas</text></item>
<item><p>169a4</p><section>mdo sde</section><text>ni sangs rgyas kyi chos 'ga' la yang bar chad byas pa ma yin la/ byang chub sems dpa'i sems bskyed pa chud gzan pas ni sangs rgyas kyi chos thams cad chud gzan par byas pa yin pa'i phyir ro/ /sha ra dwa ti'i bu 'di lta ste dper na ba bsad pas ni 'o ma med par</text></item>
<item><p>169a5</p><section>mdo sde</section><text>'gyur ba yin no/ /sha ra dwa ti'i bu de bzhin du/ byang chub kyi sems dang ba med par byas shing / chud gzan pas ni sangs rgyas kyi chos thams cad chud gzan pa yin no/ /sha ra dwa ti'i bu/ de lta bas na mtshams med pa lnga pos ni/ 'di lta ste/</text></item>
<item><p>169a6</p><section>mdo sde</section><text>byang chub kyi sems chud gzon pa 'di nyid ches ma rungs pa yin no/ /sha ra dwa ti'i bu/ mtshams med pa lnga po lta zhog gi /sha ra dwa ti'i bu/ gling bzhi pa chen po'i 'jig rten gyi khams ji snyed yod pa de thams cad dgra bcom pa rnams kyis gang bar gyur</text></item>
<item><p>169a7</p><section>mdo sde</section><text>la/ de nas mi la la zhig gis dgra bcom pa'i tshogs de thams cad srog dang phral bar gyur na/ sha ra dwa ti'i bu 'di ji snyam du sems/ 'o na mi de gzhi de las bsod nams ma yin pa mang du bskyed par 'gyur ba yin nam/ gsol pa/ bcom ldan 'das mang</text></item>
<item><p>169b1</p><section>mdo sde</section><text>lags so/ /bcom ldan 'das mi des bsod nams ma lags pa'i phung po shin tu chen po bskyed par 'gyur lags so/ /bka' stsal pa/ sha ra dwa ti'i bu khyod mos par bya/ khong du chud par bya ste/ sha ra dwa ti'i bu mi des dgra bcom pa'i tshogs de snyed</text></item>
<item><p>169b2</p><section>mdo sde</section><text>srog dang phral bar gyur la/ gang byang chub sems dpa' sems dpa' chen po thams cad mkhyen pa'i theg pas 'gro ba/ rdzogs pa'i sangs rgyas kyi chos kyi grong khyer chen por 'jug par 'dod pa/ byang chub kyi sems de las mos pa zlog par byed cing / byang</text></item>
<item><p>169b3</p><section>mdo sde</section><text>chub kyi sems de yang rkyen des mos pa bzlog par dmigs nas byang chub kyi sems 'dor bar byed na/ sha ra dwa ti'i bu bsod nams ma yin pa'i phung po snga ma des ni bsod nams ma yin pa'i phung po de la brgya'i char yang nye bar mi 'gro ba nas/ rgyu'i bar du yang mi bzod</text></item>
<item><p>169b4</p><section>mdo sde</section><text>do/ /de ci'i phyir zhe na/ sha ra dwa ti'i bu dgra bcom pa'i tshogs de snyed rab tu rnam par bshig pas ni de bzhin gshegs pa'i stobs bcu nyams par byas pa ma yin/ de bzhin gshegs pa'i mi 'jigs pa bzhi nyams par byas pa ma yin/ sangs rgyas kyi chos</text></item>
<item><p>169b5</p><section>mdo sde</section><text>ma 'dres pa bco brgyad nyams par byas pa ma yin/ byams pa chen po nyams par byas pa ma yin/ snying rje chen po nyams par byas pa ma yin/ de bzhin gshegs pa'i glang po che'i gzigs stangs nyams par byas pa ma yin/ de bzhin gshegs pa'i seng ge ltar</text></item>
<item><p>169b6</p><section>mdo sde</section><text>bsgyings pa nyams par byas pa ma yin/ spyi gtsug bltar mi mthong ba nyams par byas pa ma yin/ chos kyi mur 'gram 'bum phrag du mas kun nas yongs su gang ba nyams par byas pa ma yin/ chos kyi 'khor lo bskor ba bla na med pa nyams par byas pa ma</text></item>
<item><p>169b7</p><section>mdo sde</section><text>yin/ de bzhin gshegs pa'i khyu mchog tu gyur pa nyams par byas pa ma yin/ sems can gyi dbang po mchog dang / mchog ma yin pa/ mkhyen pa/ nyams par byas pa ma yin/ mos pa sna tshogs mkhyen pa nyams par byas pa ma yin</text></item>
<item><p>170a1</p><section>mdo sde</section><text>pa'i phyir te/ sha ra dwa ti'i bu/ byang chub sems dpa'i mos pa zlog pas ni/ chos de dag thams cad nyams par byas pa yin pa'i phyir ro/ /sha ra dwa ti'i bu/ gling chen po bzhi pa'i 'jig rten gyi khams lta zhog gi /sha</text></item>
<item><p>170a2</p><section>mdo sde</section><text>ra dwa ti'i bu/ 'di lta ste/ dper na/ stong gsum gyi stong chen po'i 'jig rten gyi khams 'di dgra bcom pa rnams kyis gang bar gyur la/ la la zhig gis dgra bcom pa de dag srog dang bral bar byas shing / sha ra dwa ti'i bu/ gang dgra bcom</text></item>
<item><p>170a3</p><section>mdo sde</section><text>pa de snyed srog dang phral ba bas/ bsod nams ma yin pa'i phung po dang / gang byang chub sems dpa' byang chub kyi sems las mos pa bzlog na/ sha ra dwa ti'i bu/ de ni bsod nams ma yin pa'i phung po ches che bar nga smra'o/ /de ci'i phyir zhe na/</text></item>
<item><p>170a4</p><section>mdo sde</section><text>sha ra dwa ti'i bu/ byang chub kyi sems bskyed pa de dang / rnam par phral bas ni sangs rgyas kyi chos thams cad yongs su nyams par 'gyur ba'i phyir te/ de ci'i phyir zhe na/ sha ra dwa ti'i bu/ gal te sems bskyed pa de med par gyur na ni/ da ltar sangs</text></item>
<item><p>170a5</p><section>mdo sde</section><text>rgyas kyi ye shes 'byung bar mi 'gyur ba'i phyir dang / sha ra dwa ti'i bu/ gal te sems bskyed pa de med par gyur na ni/ da ltar 'jig rten du sangs rgyas khyu mchog tu gyur pa de lta bur 'byung bar mi 'gyur ba'i phyir dang / sha ra dwa ti'i bu gal te sems bskyed</text></item>
<item><p>170a6</p><section>mdo sde</section><text>pa de med par gyur na ni 'o na/ da ltar sangs rgyas bcom ldan 'das rnams 'byung bar mi 'gyur ba'i phyir ro/ /gsol pa bcom ldan 'das de lta lags so/ /bcom ldan 'das kyis bka' stsal pa/ sha ra dwa ti'i bu de lta bas na rigs kyi bu dang rigs kyi bu mo dang / dge slong dang /</text></item>
<item><p>170a7</p><section>mdo sde</section><text>dge slong ma dang / dge bsnyen dang / dge bsnyen ma dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po gang su dag la sems bskyed pa yod pa de dag ni lha dang</text></item>
<item><p>170b1</p><section>mdo sde</section><text>bcas pa'i 'jig rten gyi phyag bya bar 'os pa yin no/ /de ci'i phyir zhe na/ sha ra dwa ti'i bu/ gang dag la lhag pa'i bsam pa'i sems bskyed pa yod pa de dag la ni/ sha ra dwa ti'i bu de dag de bzhin gshegs pa dgra bcom pa yang dag par rdzogs</text></item>
<item><p>170b2</p><section>mdo sde</section><text>pa'i sangs rgyas su 'gyur bas/ mthar thug pa yin par khong du chud par bya ba yin pa'i phyir ro/ /sha ra dwa ti'i bu 'di ji snyam du sems/ gang de bzhin gshegs pas byang chub sems dpa'i sems bskyed pa de lta bu yang dag par rab tu bstan na/ 'o na de</text></item>
<item><p>170b3</p><section>mdo sde</section><text>bzhin gshegs pas sems bskyed pa de lta bu de la/ rgyal rigs shing sA la chen po lta bu dag yongs su bstan pa'am/ bram ze'i rigs shing sA la chen po lta bu dag yongs su bstan pa'am/ khyim bdag gi rigs shing sA la chen po lta bu dag yongs</text></item>
<item><p>170b4</p><section>mdo sde</section><text>su bstan pa'am/ 'khor los sgyur ba'i rgyal po dag yongs su bstan pa'am/ rgyal chen bzhi'i ris kyi lha rnams yongs su bstan pa'am/ rgyal po chen po bzhi yongs su bstan pa'am/ lha rnams kyi dbang po brgya byin nam/ sum cu rtsa gsum pa'i</text></item>
<item><p>170b5</p><section>mdo sde</section><text>ris kyi lha rnams yongs su bstan pa'am/ de bzhin du 'thab bral dang / dga' ldan dang / 'phrul dga' dang / gzhan 'phrul dbang byed kyi ris kyi lha rnams yongs su bstan nam/ 'og min gyi lha'i bar du yongs su bstan pa yin nam/ gsol</text></item>
<item><p>170b6</p><section>mdo sde</section><text>pa/ bcom ldan 'das de ma lags so/ /de ci'i slad du zhe na/ bcom ldan 'das kyis sems bskyed pa dag pa nyid dang / bcom ldan 'das kyis sems bskyed pa chen po nyid yang dag par rab tu bstan pa'i slad du'o/ /bcom ldan 'das kyis bka'</text></item>
<item><p>170b7</p><section>mdo sde</section><text>stsal pa/ sha ra dwa ti'i bu 'di ji snyam du sems/ de bzhin gshegs pas byang chub kyi sems bskyed pa mngon par yang dag par rab tu bstan pas/ 'di lta ste/ tshan po che'i stobs sam/ tshan po che chen po'i stobs sam/ sred med kyi bu'i</text></item>
<item><p>171a1</p><section>mdo sde</section><text>stobs phyed yang dag par rab tu bstan pa'i stobs po che dang ldan par yang dag par rab tu bstan pa'am/ dman pa'am/ dbul ba 'am/ rgya chen po yang dag par rab tu bstan pa yin nam/ gsol pa/ bcom ldan 'das de ma</text></item>
<item><p>171a2</p><section>mdo sde</section><text>lags so/ /bka' stsal pa/ sha ra dwa ti'i bu/ de lta bas na khyed cag gis stobs dang ldan pa'am/ stobs chung ba'am/ dman pa'am/ rgya chen po gang la sems bskyed pa de mthong na/ sha ra dwa ti'i bu khyed cag gis sems bskyed pa de</text></item>
<item><p>171a3</p><section>mdo sde</section><text>bsrung bar bya'o/ /sha ra dwa ti'i bu khyed cag gis byang chub sems dpa' de yang dag par 'dzin du gzhug par bya/ rangs par bya/ yang dag par gzengs bstod par bya'o/ /sha ra dwa ti'i bu/ gang byang chub sems dpa' yang dag par 'dzin du 'jug cing</text></item>
<item><p>171a4</p><section>mdo sde</section><text>rangs par byed la/ yang dag par gzengs stod pa 'di ni nyan thos kyi bsnyen bkur mchog yin no/ /sha ra dwa ti'i bu de lta bas na nga la bsnyen bkur mchog byed par 'dod pa'i nyan thos kyis ni ci nas byang chub sems dpa'i spyod pa rnam par 'phel bar 'gyur bar byang chub sems</text></item>
<item><p>171a5</p><section>mdo sde</section><text>dpa' yang dag par 'dzin du gzhug par bya/ /yang dag par gzengs bstod par bya/ rangs par bya'o/ /sha ra dwa ti'i bu ngas nyan thos rnams la byang chub sems dpa' sems dpa' chen po rnams ci nas/ rnam par 'phel bar 'gyur ba dang / yongs su nyams</text></item>
<item><p>171a6</p><section>mdo sde</section><text>par mi 'gyur bar yongs su gtad do/ /de nas bcom ldan 'das la tshe dang ldan pa sha ra dwa ti'i bus 'di skad ces gsol to/ /bcom ldan 'das sems bskyed pa ni gsum po 'di dag lags te/ gsum gang zhe na/ 'di lta ste/ dang po sems bskyed pa dang /</text></item>
<item><p>171a7</p><section>mdo sde</section><text>mi ldog pa'i sems bskyed pa dang / sgrub pa'i sems bskyed pa lags na/ bcom ldan 'das kyis sems bskyed pa gang gi yon tan gyi khyad par de dag bstan pa lags/ bcom ldan 'das kyis bka' stsal pa/ sha ra dwa ti'i bu ji skad smras pa de de bzhin</text></item>
<item><p>171b1</p><section>mdo sde</section><text>te/ sems bskyed pa gsum po de dag ni 'di lta ste/ dang po sems bskyed pa dang / mi ldog pa dang / sgrub pa'i sems bskyed pa'o/ /sha ra dwa ti'i bu/ de la gang dang po sems bskyed pa de ni de las byang chub sems dpa' ldog cing ldog nas kyang / nyan</text></item>
<item><p>171b2</p><section>mdo sde</section><text>thos kyi theg par ltung ba'am/ rang sangs rgyas kyi theg par ltung ba yin te/ sha ra dwa ti'i bu sems bskyed pa de la de bzhin gshegs pas rangs par mdzad cing / yang dag par 'dzin du 'jug par mdzad la/ yang dag par gzengs stod par mdzad do/ /</text></item>
<item><p>171b3</p><section>mdo sde</section><text>de ci'i phyir zhe na/ ci nas byang chub sems dpa' bla na med pa yang dag par rdzogs pa'i byang chub tu gnas par 'gyur zhing / nyan thos dang rang sangs rgyas kyi sems las kyang ldog par 'gyur la theg pa gnyis po de dag la dmigs par ni mi 'gyur zhing / mi dmigs</text></item>
<item><p>171b4</p><section>mdo sde</section><text>pas sangs rgyas kyi chos rnams la gnas par 'gyur zhing / sangs rgyas kyi yul la nges par 'byung bar 'gyur zhig gu snyam pa'i phyir ro/ /sha ra dwa ti'i bu byang chub sems dpa' sems dpa' chen pos ni bla na med pa yang dag par rdzogs pa'i byang chub tu sems</text></item>
<item><p>171b5</p><section>mdo sde</section><text>bskyed pa mngon par bsgrub pa'i phyir rnal 'byor du bya'o/ /sha ra dwa ti'i bu sems stong pa nyid du rnam par blta bar bya'o/ /sha ra dwa ti'i bu sems stong pa nyid ni gang yin/ ji ltar na sems stong pa nyid du rnam par blta bar bya ba yin zhe na/ sha ra dwa</text></item>
<item><p>171b6</p><section>mdo sde</section><text>ti'i bu sems zhes bya ba ni sems dang / yid kyi rnam par shes pa dang / yid dang / yid kyi lus dang / yid kyi dbang po dang / yid kyi khams te/ 'di ni sems zhes bya'o/ /de'i stong pa nyid gang zhe na/ sha ra dwa ti'i bu sems ni sems kyis</text></item>
<item><p>171b7</p><section>mdo sde</section><text>stong ste/ de la byed pa po gang yang med do/ /gal te de'i byed pa po 'ga' zhig yod na ni des byas na gzhan gyis myong ba de lta bur 'gyur ro/ /sems kyis kyang sems mngon par 'du mi byed do/ /gal te sems kyis sems mngon par 'du byed na ni de nyid</text></item>
<item><p>172a1</p><section>mdo sde</section><text>byed pa po yin zhing / de nyid myong ba po yin par 'gyur ro/ /gal te sems gzhan gyis sems mngon par 'du byed na ni gang gis byas pa de ni de'i yin par 'gyur la/ gzhan gyis byas na yang gzhan gyis myong bar 'gyur ro/ /sha ra dwa ti'i</text></item>
<item><p>172a2</p><section>mdo sde</section><text>bu de lta bas na sems ni sems kyis stong ste/ de la byed pa po gang yang med do/ /gang la byed pa po med pa des ni cung zad kyang byas pa med do/ /gang gis cung zad kyang byas pa med pa de la ni byed pa dmigs su med do/ /gang la byed pa po mi dmigs pa</text></item>
<item><p>172a3</p><section>mdo sde</section><text>de la ni rtsod pa'i gnas med do/ /gang dag de la rtsod par byed pa de dag ni med pa la rtsod par byed pa'o/ /gang dag med pa la rtsod par byed pa de dag ni stong pa la rtsod par byed pa'o/ /mtshan ma med pa dang / smon pa med pa la rtsod par byed pa'o/ /gang dag stong</text></item>
<item><p>172a4</p><section>mdo sde</section><text>pa la rtsod par byed pa de dag ni gsob dang gsog la rtsod par byed pa'o/ /gang dag gsob dang gsog la rtsod par byed pa de dag ni de bzhin gshegs pa dang lhan cig du rtsod par byed pa'o/ /gang dag de bzhin gshegs pa dang lhan cig tu rtsod par byed pa de dag ni g.yang sa</text></item>
<item><p>172a5</p><section>mdo sde</section><text>chen por ltung bar byed pa yin no/ /sha ra dwa ti'i bu g.yang sa chen po yang gang zhe na/ 'di lta ste sems can dmyal ba dang / dud 'gro'i skye gnas dang / gshin rje'i 'jig rten no/ /sha ra dwa ti'i bu g.yang sa'i phul ni 'di yin te/ 'di lta ste dmigs par lta ba dang / phung por lta ba dang /</text></item>
<item><p>172a6</p><section>mdo sde</section><text>khams su lta ba dang / skye mched du lta ba dang / srog tu lta ba dang / 'byung bar lta ba dang / 'jig par lta ba dang / sems can du lta ba dang / gang zag tu lta ba'o/ /sha ra dwa ti'i bu mdor na mya ngan las 'das par lta ba yang dmigs pa yin/ sangs rgyas su lta</text></item>
<item><p>172a7</p><section>mdo sde</section><text>ba dang / chos su lta ba dang / dge 'dun du lta ba yang dmigs pa yin te/ lta ba de dag la chags pa'i byis pa so so'i skye bo rnams ni g.yang sa chen por ltung bar 'gyur te/ g.yang sa chen po ni 'di lta ste/ 'khor ba de yin par zad do/ /byang chub kyi sems</text></item>
<item><p>172b1</p><section>mdo sde</section><text>yang dag par 'dzin du gzhug pa dang rnam par brjod pa dang / bskyed pa bslab pa'i le'u ste brgyad pa'o// //de'i tshe slongs mo pa rnam par rgyal ba srung zhes bya ba 'dus te 'dug par gyur to/ /de nas slongs mo pa rnam par rgyal ba srung ba stan las langs nas bla</text></item>
<item><p>172b2</p><section>mdo sde</section><text>gos phrag pa gcig tu gzar te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das bdag ni g.yang sar ltung bar 'tshal ba ma lags shing bdag ni de bzhin gshegs pa dang lhan cig tu rtsod par</text></item>
<item><p>172b3</p><section>mdo sde</section><text>'tshal ba yang ma lags te/ bcom ldan 'das bdag ni bla na med pa yang dag par rdzogs pa'i byang chub tu mngon par rdzogs par 'tshang rgya bar 'tshal ba lags na/ bcom ldan 'das bdag ni 'di snyam du sems lags te/ ji ltar na bdag dbul zhing mchog tu dbul la</text></item>
<item><p>172b4</p><section>mdo sde</section><text>spyod pa ngan pas tshegs kyis khyim gyi phun sum tshogs pa sgrub cing / gzhan gyi nor gyis 'tsho bas byang chub mngon par rdzogs par 'tshang rgya ste/ rgyal rigs shing sA la chen po lta bu dang / bram ze dang / khyim bdag gi rigs shing sA la chen po lta bus ni byang chub</text></item>
<item><p>172b5</p><section>mdo sde</section><text>yang dag par sgrub bo snyam bgyid lags so/ /bcom ldan 'das kyis de la 'di skad ces bka' stsal to/ /nga ni bram ze dang / rgyal rigs dang / khyim bdag gi rigs shing sA la chen po lta bu dag yongs su mi ston cing rgya chen po dang / 'byor pa dang / lha dang / klu dang / gnod sbyin</text></item>
<item><p>172b6</p><section>mdo sde</section><text>dang / dri za dang / mi ma yin pa dang / nam mkha' lding dang / mi'am ci dang / lto 'phye chen po dag yongs su mi ston gyi/ gang gis sems bskyed pa de bskyed na lha dang bcas pa'i 'jig rten gyis phyag bya bar 'os pa yin no/ /gsol pa/ bcom ldan 'das bdag deng slan chad bla na med pa yang dag</text></item>
<item><p>172b7</p><section>mdo sde</section><text>par rdzogs pa'i byang chub tu sems bskyed lags so/ /de skad ces gsol pa dang / bcom ldan 'das kyis slongs mo pa rnam par rgyal ba srung ba la 'di skad ces bka' stsal to/ /rnam par rgyal ba srung ba khyod de bzhin gshegs pa'i rjes su slob pa ni legs so legs so// //</text></item>
<item><p>173a1</p><section>mdo sde</section><text>bam po bcu bzhi pa/ de nas bcom ldan 'das la slongs mo pa rnam par rgyal ba srung bas tshigs su bcad pa dag gis gsol pa/ legs so zhes bgyi mi 'tshal te/ /tshong dpon gyis bkur bdag mi 'tshal/ /sangs rgyas ye shes bla na med/ /ye shes dam pa</text></item>
<item><p>173a2</p><section>mdo sde</section><text>'tshal lags so/ /khyod ni 'jig rten bla na med/ /khyod ni rtag tu 'jig rten mchog /khyod ni gang dag sdug bsngal gzir/ /sems can rnams kyi gling skyabs gcig /mig ldan zag pa med pa'i chos/ /khyod kyis mngon du mdzad nas su/ /'khor ba las ni rab 'byin cing / /</text></item>
<item><p>173a3</p><section>mdo sde</section><text>sman pa'i slad du chos ston lags/ /khyod kyi rdzu 'phrul mtha' yas te/ /khyod kyi 'od kyang mtha' yas lags/ /khyod kyi shes rab mchog lags te/ /yon tan kun gyis mngon du 'phags/ /'di 'dra bar ni bdag gyur ces/ /de la bdag ni 'dun gyur na/ /dbul la</text></item>
<item><p>173a4</p><section>mdo sde</section><text>su zhig sbyin snyam du/ /de la bdag sems zhum par gyur/ /rgyal po khyim bdag bram ze dang / /lha dang mi 'am ci dag dang / /rdzu 'phrul ldan dang gzi chen mchis/ /de yi skyes bu khyu mchog 'di/ /dbul gyur gzhan gyi nor gyis su/ /nye bar 'tsho ba dag la ni/ /gang du</text></item>
<item><p>173a5</p><section>mdo sde</section><text>'jig rten mi 'jug pa'i/ /byang chub ga la su zhig ster/ /bdag gi sems ni mkhyen nas su/ /shA ri'i bu la bka' stsal pa/ /sems bskyed pa ni nga yis bstan/ /rgyal rigs de dag bstan ma yin/ /bram ze dang ni rje'u dang dmangs kyang min/ /dman pa dang ni mchog dang</text></item>
<item><p>173a6</p><section>mdo sde</section><text>lha dang klu/ /gnod sbyin mi'am ci ni ngas ma bstan/ /gzhan du sems dag pa ni ngas bstan to/ /de lta de bzhin gshegs pa'i de thos nas/ /stobs dang ldan par gyur te tshig 'di smras/ /'jig rten mgon po mchog tu bdag gyur te/ /'di ltar byang chub don du bdag sems</text></item>
<item><p>173a7</p><section>mdo sde</section><text>skyes/ /nam mkha' ltung 'gyur sa ni 'jig 'gyur la/ /ri yi rgyal po ri rab rnam 'jig 'gyur/ /nam mkha'i khams ni gzhan du 'gyur srid kyi/ /bdag gi sems ni gzhan du 'gyur mi srid/ /sems can 'di dag thams cad bdud gyur la/ /sems de rnam par bzlog par bgyi</text></item>
<item><p>173b1</p><section>mdo sde</section><text>slad du/ /de kun bdag la bar chad bgyid gyur na'ang / /bdag gis sems ni rnam par bzlog mi bgyi/ /gal te 'dir ni sems can 'ga' mchis shing / /'di yi mdun du mchis nas tshig smra na/ /sangs rgyas ye shes dam pa 'di mchog dkon/ /dbul la byang chub su zhig</text></item>
<item><p>173b2</p><section>mdo sde</section><text>sbyin par byed/ /de skad ces smras nas ni bdag gis brjod/ /nga bas khyod dbul nga ni dbul ma yin/ /khyod la dad pa nam yang yod ma yin/ /nga la dad pa yod pas bdag 'tshang rgya/ /sangs rgyas rigs ni gang yang yod ma yin/ /'bras bu'am srog ni 'ga' yang yod ma</text></item>
<item><p>173b3</p><section>mdo sde</section><text>yin/ /gzhan du gang dag sems ni 'dud byed pa/ /de tshe theg pa bla med 'di la 'dud/ /drang srong mchog gi sems 'di rigs yin te/ /'di ni sa bon 'di ni 'bras bu yin/ /theg mchog dam pa la ni zhugs nas su/ /sangs rgyas rnams kyis bslabs nas 'tshang rgyar 'gyur/ /</text></item>
<item><p>173b4</p><section>mdo sde</section><text>bdag gis lus dang de bzhin srog dang ni/ /'jig rten rtsed mo dga' ba gang ci'ang btang / /gzhan du bdag gis sangs rgyas ye shes mchog /rdzogs par sangs rgyas sems can bdag gis dgrol/ /sangs rgyas chos rje bdag mdun bzhugs pa la/ /bdag 'dir seng ge'i sgra ni</text></item>
<item><p>173b5</p><section>mdo sde</section><text>sgrogs bgyid pa/ /gal te bdag la nongs pa 'ga' mchis na/ /byams la gnas pas rgyal bas bskul lags grang / /de nas bcom ldan 'das kyis de'i tshe slongs mo pa rnam par rgyal ba srung ba la tshigs su bcad pa dag gis phyir bka' stsal pa/ 'di na sangs rgyas la ni</text></item>
<item><p>173b6</p><section>mdo sde</section><text>skyon ci'ang med/ /sems 'di bla na yod pa ma yin pa'i/ /sems de de ring 'dir ni khyod 'dor te/ /khyod kyang rgyal ba chos kyi rjer 'gyur ro/ /de bzhin gshegs pa'i bka' ni thos nas su/ /gzhal du med pa'i dga' bas dga' mgu ste/ /de la rnam par rgyal srung sems dang zhing / /</text></item>
<item><p>173b7</p><section>mdo sde</section><text>nam mkha' la ni ta la bdun srid 'phags/ /de tshe sems can mchog gis 'dzum pa bstan/ /sngon po ser po yid dga' sna tshogs pa/ /kha dog de dag rgyal ba'i zhal las byung / /de dag rgyal ba'i gtsug tu nub par gyur/ /de tshe phrag pa gcig gzar thal sbyar te/ /kun dga' bo yis</text></item>
<item><p>174a1</p><section>mdo sde</section><text>rkang gnyis mchog la zhus/ /mgon po rgyu gang bde gshegs rkyen ci lags/ /ye shes thogs med rgyal la bdag zhu'o/ /mgon po rnam par rgyal srung zil gnon tshul/ /mgon gyi khyim du slongs mo pa zhig byung / /de ring de ni ta la bdun srid gnas/ /</text></item>
<item><p>174a2</p><section>mdo sde</section><text>mkha' la gnas nas rgyal la phyag 'tshal lags/ /lha dang klu dang lto 'phye chen po dang / /gnod sbyin de la mi min mi'am ci/ /mir gyur pa yis thal mo sbyar bgyis te/ /mgon po rgyal ba srung la phyag 'tshal lo/ /'jig rten mgon la de yi don zhu lags/ /thub pa'i 'dzum</text></item>
<item><p>174a3</p><section>mdo sde</section><text>pa bstan 'di su yi don/ /byang chub dam pa mchog tu gang zhugs pa'i/ /lung bstan de ni su yi lags par 'gyur/ /sangs rgyas ye shes la ni su dam gnas/ /bla med sems de gnas pa su yi lags/ /su zhig ye shes mchog dam reg par 'gyur/ /'khor ba'i sems</text></item>
<item><p>174a4</p><section>mdo sde</section><text>can rnams kyang 'byin par 'gyur/ /de tshe byang chub snying por da su mchis/ /bdud sde dpung dang bcas pa 'joms par 'gyur/ /bdud dpung bcas pa bcom nas nyon mongs spong / /'khor lo dam pa zhi ba skor bar 'gyur/ /ye shes mnyam med de ni su yir 'gyur/ /don rgya chen po de ni</text></item>
<item><p>174a5</p><section>mdo sde</section><text>su yir 'gyur/ /de tshe phyir zhing 'khor lo bskor bar 'gyur/ /kun nas ye shes chags pa med par 'gyur/ /khyu mchog tshig de 'dir ni 'byin par 'gyur/ /de tshe tshig bden de ni su yir 'gyur/ /ye shes bden pa'i the tshom nyid gyur pa'i/ /sems can da ltar de ring 'byung mi 'gyur/ /rtag</text></item>
<item><p>174a6</p><section>mdo sde</section><text>tu mnyam bzhag sems de su yir 'gyur/ /byang chub zhi ba la ni reg gyur cing / /'di la dus gsum sems can sems mkhyen nas/ /chos mchog gya nom pa ni bshad du gsol/ /de tshe su yi chos de bstan pas na/ /lha dang bcas pa'i 'jig rten de tshim 'gyur/ /ma rmongs rnam par gnon</text></item>
<item><p>174a7</p><section>mdo sde</section><text>pa su yir 'gyur/ /glang chen lta stangs lta bar 'gyur ba lags/ /dge 'dun phal chen de ni su yir 'gyur/ /su yis zhing 'di rnam par sbyangs pa lags/ /su yis mi khom thams cad spangs nas su/ /khom ldan mya ngan 'da' zhing 'tshal bar 'gyur/ /mthu chen don de dag ni zhu lags na/ /</text></item>
<item><p>174b1</p><section>mdo sde</section><text>'jig rten mgon pos de tshe 'dzum bstan cing / /'jig rten 'dren pa bdag la de lung ston/ /thos na skye dgu dga' bar 'gyur ba lags/ /de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo 'dzum pa 'di bstan pa na slongs mo</text></item>
<item><p>174b2</p><section>mdo sde</section><text>pa rnam par rgyal ba srung ba dang / de bzhin du lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po bye ba khrag khrig phrag brgyad cus bla na med pa yang dag par rdzogs pa'i byang chub tu sems bskyed de/ ngas de dag thams cad bla na</text></item>
<item><p>174b3</p><section>mdo sde</section><text>med pa yang dag par rdzogs pa'i byang chub tu lung bstan to/ /de nas bcom ldan 'das kyis de'i tshe tshigs su bcad pa 'di dag bka' stsal to/ /dmigs par bya ba 'di ni bshad pa na/ /gang dag theg pa mchog la rab zhugs pa/ /bye ba khrag khrig phrag ni brgyad cur tshang / /de dag rnams kyang mi mchog</text></item>
<item><p>174b4</p><section>mdo sde</section><text>rgyal bar 'gyur/ slong ba rnam par rgyal ba srung 'di yang / /nga yi mdun du 'dug nas mchod par byed/ /mchog tu dga' ba skyes shing bar snang gnas/ /bdag kyang 'di 'drar nga la phyag 'tshal lo/ /des ni las 'di byas par gyur pas na/ /phyin chad nam yang log par ltung mi 'gro/ /de dang der ni</text></item>
<item><p>174b5</p><section>mdo sde</section><text>rtag tu dal ba thob/ sangs rgyas kyang ni de yis rtag par mthong / /de dag sems can dam pa mchog mthong nas/ /byang chub rgyu yi phyir ni mchod pa byed/ /de tshe me tog spos dang byug pa dang / /gdugs dang rgyal mtshan dag gis mchod pa byed/ /de bzhin na bza' bsod snyoms mchog rnams dang / /</text></item>
<item><p>174b6</p><section>mdo sde</section><text>gzims cha dag dang de tshe rkyen rnams kyis/ /rgyal ba rnams la de ni mchod pa byed/ /mthar gyis der ni spyad pa spyod byed cing / /byams pa sems can mchog la mnyes byas nas/ /der ni rgyal ba rnams la mchod byed cing / /nor bu bye ba khrag khrig phrag bdun cu/ /bla med byams pa la ni 'bul</text></item>
<item><p>174b7</p><section>mdo sde</section><text>bar byed/ /de tshe nor bu dag gi 'od nyid 'byung / /de yis dpag tshad brgyad cu kho na khyab/ /de tshe nor bu rnams kyi 'od 'byung ba/ /nor bu dag gi 'od du khyab par 'gyur/ /de tshe rim gro pa dag bye ba 'bum/ /de snyed kyi ni khri yang 'bul bar byed/ /de snyed kyi ni khri'u'ang 'bul bar 'gyur/ /gtsug</text></item>
<item><p>175a1</p><section>mdo sde</section><text>lag khang yang de snyed byed par 'gyur/ /rin chen sna bdun gyi ni bkra ba brtsigs/ /gtsug lag khang re rgyang grags tshad dang ldan/ /rtag tu byams pa nyan thos bcas pa la/ /rgyan gyis brgyan te nges par 'bul bar byed/ /zla gsum der ni rgyal ba bsnyen</text></item>
<item><p>175a2</p><section>mdo sde</section><text>bkur byed/ /dgag dbye byas nas lo brgyar 'gyur ba yin/ /de yang de tshe rab tu byung ba'i tshe/ /tshangs par spyod pa dam pa spyod par 'gyur/ /dga' ba dang ni gus pa de yis su/ /der ni rgyal ba rnams la mchod pa byed/ /mthar gyis byang chub spyad pa spyod pa na/ /dus bzang ba</text></item>
<item><p>175a3</p><section>mdo sde</section><text>yi rgyal ba thams cad mthong / /ji ltar gang gA'i klung gi bye ma snyed/ /de bas lhag pa'i sangs rgyas de yis mthong / /sangs rgyas de dag mthong nas dad par byed/ /'phags pa'i ye shes de ni su mi 'dod/ /sems de'i dad pa de ni de 'dra ba/ /phyogs tsam nga yis da lta bstan</text></item>
<item><p>175a4</p><section>mdo sde</section><text>pa yin/ /de tshe de yi yon tan ji 'dra ba/ /nga yis dpe bstan par ni nus ma yin/ /ji ltar gang gA'i klung gi bye ma snyed/ /bskal pa mang por de tshe 'khor nas su/ /phyin chad de yis theg pa mchog reg cing / /snying po'i tshogs zhes bya ba'i rgyal bar 'gyur/ /de tshe tshe ni</text></item>
<item><p>175a5</p><section>mdo sde</section><text>bskal pa stong thub 'gyur/ /de tshe de yi zhing gi bkod 'byung ba/ /dper na lha gnas ri rab rtse mo bzhin/ /'dzam bu'i gling de yang ni de 'drar 'gyur/ /rgyal ba'i snying po'i tshogs ni de snyed kyi/ /nyan thos de tshe 'dus pa gang yin pa/ /ji ltar gang gA'i klung gi bye ma snyed/ /</text></item>
<item><p>175a6</p><section>mdo sde</section><text>bye ba khrag khrig phrag ni mang po 'byung / /de bzhin de tshe 'dus pa 'byung 'gyur ba/ /ji ltar gang gA'i klung gi bye ma snyed/ /dgra bcom zag pa zad cing nyon mongs med/ /de tshe dbang gyur rdzu 'phrul pha rol phyin/ /shes rab 'byung gnas shA ri'i bu ji bzhin/ /dri ba gtan la</text></item>
<item><p>175a7</p><section>mdo sde</section><text>'bebs par ye shes 'phags/ /chos mngon mdo sde 'dul ba rnams la mkhas/ /nga yis nyan thos mchog ni lung bstan bzhin/ /de bzhin gshegs pa snying po'i tshogs nyid kyi/ /'dus pa de tshe nyis gyur 'byung bar 'gyur/ /de dag byang chub dam pa mchog la zhugs/ /</text></item>
<item><p>175b1</p><section>mdo sde</section><text>ma pham zhes bya'i byams pa ji bzhin no/ /de dag skye ba gcig gis thogs pa'ang yin/ /bla med byang chub tu ni de tshe 'gyur/ /de nas shi 'phos shi ba'i dus byas nas/ /zhing gzhan gzhan du de dag byang chub rtogs/ /dpa' ba dpa' bo blo gros brtan rnams kyi/ /'dus pa de bas</text></item>
<item><p>175b2</p><section>mdo sde</section><text>kyang ni lhag par 'gyur/ /de tshe theg mchog bla na med par ni/ /snying po'i tshogs kyi sangs rgyas lung ston 'gyur/ /de bzhin gshegs pa mya ngan 'das nas kyang / /de tshe chos tshul bskal par gnas par 'gyur/ /de yi sku gdung rgyas par 'gyur ba yin/ /nga yi mya ngan 'das</text></item>
<item><p>175b3</p><section>mdo sde</section><text>pa'i ji bzhin te/ /de bzhin gshegs pa snying po'i tshogs nyid kyi/ /ring bsrel de dag de ltar 'gyur ba yin/ /ji ltar sems can mos par 'gyur ba bzhin/ /de lta de ltar sangs rgyas ring bsrel gnas/ /de la rin chen zhes bya'i mchod rten dang / /rgyal mtshan ka ba dag dang stegs</text></item>
<item><p>175b4</p><section>mdo sde</section><text>bu dang / /dril bu dri ma med pas brgyan rnams kyis/ /'dzam bu'i gling ni brgyan par 'gyur ba yin/ /sems can gang dag mchod rten der 'gro ba/ /de dag mchod rten la ni me tog 'thor/ /nam mkha' la ni me tog gdugs su 'gyur/ /de tshe rdzu 'phrul de 'dra 'byung bar 'gyur/ /</text></item>
<item><p>175b5</p><section>mdo sde</section><text>der ni ji ltar mos pa'i mi rnams la/ /de tshe sangs rgyas sku yis 'dzum mdzad 'gyur/ /mchod rten nang nas ston par mdzad 'gyur zhing / /'dzum pa bstan nas nub par mdzad par 'gyur/ /gang dag spyi gtsug 'od ni nub gyur na/ /bdag cag byang chub phyir ni lung bstan shes/ /gang dag</text></item>
<item><p>175b6</p><section>mdo sde</section><text>rgyal ba'i zhal du zhugs gyur na/ /bdag cag rang rgyal bar ni lung bstan shes/ /mchod rten gyi ni nang gi 'dren pa yi/ /lte bar gang tshe 'od ni zhugs gyur na/ /lung bstan de dag nyid kyis mya ngan 'das/ /rdzu 'phrul de 'drar 'gyur bar bdag gis shes/ /rgyal ba'i byin gyis rlabs ni</text></item>
<item><p>175b7</p><section>mdo sde</section><text>bskal par 'byung / /de yi 'og tu thams cad rgyun chad 'gyur/ /'khor bar gtogs la rtag pa yod ma yin/ /sangs rgyas bstan pa 'di la mi rtag stong / /de skad ces bka' stsal pa dang / bcom ldan 'das la tshe dang ldan pa sha ra dwa ti'i bus 'di skad ces gsol to/ /bcom ldan</text></item>
<item><p>176a1</p><section>mdo sde</section><text>'das slongs mo pa rnam par rgyal ba srung ba brnyas pa'i tshul du yang gda' la/ brnyas pa ma lags pa'i chos dang ldan pa ni ngo mtshar lags so/ /bcom ldan 'das de lta bu'i sems can la su zhig brnyas par 'gyur/ de skad ces gsol pa dang / bcom ldan 'das kyis</text></item>
<item><p>176a2</p><section>mdo sde</section><text>tshe dang ldan pa sha ra dwa ti'i bu la 'di skad ces bka' stsal to/ /sha ra dwa ti'i bu de de bzhin te/ byis pa so so'i skye bo thos pa dang mi ldan pa ma gtogs par sems can de lta bu la su zhig brnyas par 'gyur/ sha ra dwa ti'i bu ngas kyang de la dgongs nas/ de bzhin gshegs pa ma gtogs par</text></item>
<item><p>176a3</p><section>mdo sde</section><text>gang zag gis gang zag gi tshad gzung bar mi nus so/ /zhes bya ba'i tshig gsungs pa yin no/ /sha ra dwa ti'i bu 'di ji snyam du sems/ 'o na sngon slongs mo pa rnam par rgyal ba srung ba lha rnams dang / klu rnams dang / gnod sbyin rnams dang / dri za rnams dang / mi'am ci rnams dang / lto</text></item>
<item><p>176a4</p><section>mdo sde</section><text>'phye chen po rnams dang / mi rnams dang / mi ma yin pa rnams kyis phyag bya ba'i 'os su gyur pa yin nam/ gsol pa/ bcom ldan 'das de lta ma lags so/ /de ci'i slad du zhe na/ bcom ldan 'das re zhig gang gi tshe slongs mo pa rnam par rgyal ba srung bas bla na med pa yang dag par</text></item>
<item><p>176a5</p><section>mdo sde</section><text>rdzogs pa'i byang chub tu sems bskyed pa de'i tshe/ de phyag bgyi ba'i 'os dang / mchod pa bgyi ba'i 'os dang / 'dud par bgyi ba'i 'os su gyur pa'i slad du ste/ bcom ldan 'das da ltar ni lha dang bcas pa'i 'jig rten gyis phyag bgyi ba'i 'os su gyur pa lags so/ /de skad ces gsol pa</text></item>
<item><p>176a6</p><section>mdo sde</section><text>dang / bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /sha ra dwa ti'i bu de bzhin gshegs pa'i thogs pa med pa'i ye shes de ni nyan thos dang / rang sangs rgyas rnams dang thun mong ma yin pa'o/ /sha ra dwa ti'i bu de lta bas na/ nga'i nyan thos de lta bu'i</text></item>
<item><p>176a7</p><section>mdo sde</section><text>rjes su bstan pa gus par nyan 'dod pa/ sems can rnams la chos ston pa rnams kyis ni thog ma nyid du nga'i ye shes kyi yon tan nyid yongs su bsgrags par bya'o/ /de ci'i phyir zhe na/ ci nas kyang sems can de dag de bzhin gshegs pa'i ye shes kyi yon tan yongs su bsgrags pa thos nas/ sangs rgyas</text></item>
<item><p>176b1</p><section>mdo sde</section><text>kyi ye shes de nyid la sems gtod par byed de/ de ltar na sangs rgyas kyi tshul rgyun mi 'chad par 'gyur ba'i phyir ro/ /sha ra dwa ti'i bu sems can gang dag gzhan la phan pa'i phyir zhugs pa de dag nyung ngo / /sha ra dwa ti'i bu sems can gang dag gzhan la phan pa dang / bdag la phan pa'i phyir</text></item>
<item><p>176b2</p><section>mdo sde</section><text>zhugs pa de dag ni rab tu dkon no/ /mchog tu rab tu dkon no/ /sha ra dwa ti'i bu yang gang dag gzhan la phan pa'i phyir dang bdag la phan pa'i phyir zhugs pa dag lta zhog gi /sha ra dwa ti'i bu sems can gang dag bdag dang gzhan la phan pa'i phyir zhugs pa de dag ni dkon no/ /mchog tu rab</text></item>
<item><p>176b3</p><section>mdo sde</section><text>tu dkon no/ /sha ra dwa ti'i bu byis pa log par 'dzin pa dag ni bdag la phan par bya'o snyam na yang mi phan pa kho na sten par byed do/ /de ci'i phyir zhe na/ sha ra dwa ti'i bu gang gzhan la mi phan pa'am/ nyes dmigs sam/ rnam par tho 'tsham pa byas shing / rnam par 'tshe ba yang byas pas</text></item>
<item><p>176b4</p><section>mdo sde</section><text>ni de la phan pa dang nyes dmigs med pa dang / rnam par mi 'tshe ba dang / rnam par tho mi 'tsham par 'gyur ba ngas ma mthong ma thos pa'i phyir te/ de ni gnas med do/ /sha ra dwa ti'i bu de lta bas na/ gang dag bdag la phan pa'i phyir zhugs pa'i sems can de dag ni dkon no/ /sems can de dag ni</text></item>
<item><p>176b5</p><section>mdo sde</section><text>mchog tu rab tu dkon no/ /gang dag bdag la phan pa'i phyir dang / gzhan la phan pa'i phyir zhugs pa'i sems can de dag kyang mchog tu rab tu dkon no/ /sha ra dwa ti'i bu de lta bas na/ sems can gang la las bsting ba byas shing bshung ba byed na/ sha ra dwa ti'i bu sems can de lta bu de dag ni</text></item>
<item><p>176b6</p><section>mdo sde</section><text>bdag la phan pa dang / gzhan la phan pa'i phyir zhugs pa ma yin te/ /sha ra dwa ti'i bu gang zag de lta bu de dag ni mi rigs pa yin no/ /sha ra dwa ti'i bu yang mi blun po de dag ni lam ngan par zhugs pa yin gyi/ de dag bdag la phan pa'i phyir dang / gzhan la phan pa'i phyir zhugs pa ni ma yin no/ /</text></item>
<item><p>176b7</p><section>mdo sde</section><text>mi rigs pa dang ldan pa de lta bu de dag ni rab tu rnam par 'jig pa brgyad rjes su 'thob ste/ brgyad gang zhe na/ nye du rab tu rnam par 'jig pa dang / yul rab tu rnam par 'jig pa dang / longs spyod rab tu rnam par 'jig pa dang / me'i rab tu rnam par 'jig pa dang / rgyal po'i rab tu rnam par 'jig pa dang / skye mched</text></item>
<item><p>177a1</p><section>mdo sde</section><text>kyi rab tu rnam par 'jig pa dang / sems can dmyal ba'i rab tu rnam par 'jig pa rjes su 'thob pa dang / sems can dmyal ba'i srung ma'i rab tu rnam par 'jig pa rjes su 'thob pa ste/ rab tu rnam par 'jig pa chen po brgyad po de dag rjes su 'thob bo/ /yang mi bde ba</text></item>
<item><p>177a2</p><section>mdo sde</section><text>chen po brgyad rjes su 'thob ste/ brgyad gang zhe na/ sems can dmyal bar skye ba'i mi bde ba nyid rjes su 'thob pa yin/ dud 'gro'i skye gnas kyi mi bde ba nyid rjes su 'thob pa yin/ gshin rje'i 'jig rten du skye ba'i mi bde ba nyid rjes su 'thob pa yin/ gal te mi rnams kyi nang du skyes na yang de</text></item>
<item><p>177a3</p><section>mdo sde</section><text>dag yul mtha' 'khob tu skye ba yongs su 'dzin cing der yang long ba dang / 'on pa dang / zhar ba dang / lag sor rdum po dang / gzhogs phyed nyams par 'gyur zhing nad kyi rnam pa drag po gang yang rung ba dag gis btab par 'gyur te/ mi bde ba de rjes su 'thob pa yin/ gal te 'tsham pa'i yul du</text></item>
<item><p>177a4</p><section>mdo sde</section><text>skye bar mi rnams dang skal ba mnyam par skyes na yang de dag mi yon po dang / mi sun 'byin pa dang / mi dmu rgod dang / bud med dang / gnas pa dang / gcer bu pa'i spyod yul pa dang / mu stegs can gzhan gyi smra ba dang 'dres pa dang / log par lta ba dang / sdig pa kun tu spyod pa</text></item>
<item><p>177a5</p><section>mdo sde</section><text>dang / mi gtsang ba'i lus kyi las dang ldan pa dang / mi gtsang ba'i ngag gi las dang / mi gtsang ba'i yid kyi las dang ldan pa dag tu 'gyur zhing / 'phags pa rnams kyi phyir bsgyur du mi rung bar 'gyur te mi bde ba de yang rjes su 'thob pa yin/ gal te mi rnams kyi nang du skyes na yang der</text></item>
<item><p>177a6</p><section>mdo sde</section><text>de bzhin gshegs pa 'byung bar mi 'gyur zhing / gang gi nub mo de bzhin gshegs pa 'byung ba de nyid kyi nub mo de 'chi ba'i dus byed cing mngon sum du gnas pa mi 'thob ste/ mi bde ba chen po de yang rjes su 'thob pa yin te/ mi bde ba chen po brgyad po de dag rjes su 'thob bo/ /gal te sems</text></item>
<item><p>177a7</p><section>mdo sde</section><text>can dmyal ba chen po dag tu skyes na der de dag lus chen po dang / lus rgya chen por 'gyur te/ der gnod pa chen po dag nyams su myong bar 'gyur ba yin/ gal te dud 'gro dag tu skyes na yang de dag lus chen po dang / lus rgya chen po dang / kham chen po dang / gso dka' bar 'gyur</text></item>
<item><p>177b1</p><section>mdo sde</section><text>te/ gang du skyes pa der yang sdig pa'i las ches mang po dag mngon par 'du byed par 'gyur ba yin/ der skyes pa dag kyang nya'am/ chu srin nam/ sram mam/ chu srin byis pa gsod dam/ nya mid kyi nya zhes bya bar 'gyur te/ sems can rnams kyis de dag mchil pas bzung la mngon du bteg nas/</text></item>
<item><p>177b2</p><section>mdo sde</section><text>lus kyi srog gcod par byed la bcad cing brdungs te rnam par gtse bar byed kyang / de tsam gyis kyang 'chi ba'i dus ni mi byed la/ de dag gi lus de 'phel bar 'gyur zhing sdug bsngal gyi tshor ba rnam pa sna tshogs du ma nyams su myong yang de tsam gyis kyang 'chi ba'i dus mi byed pa yin/ de las gzhan pa'i skye</text></item>
<item><p>177b3</p><section>mdo sde</section><text>gnas su skyes na yang der de dag rnga mo'am/ glang ngam/ bong bu'am/ bya gag gam/ phag tu 'gyur te/ gal te de dag rnga mo'am/ glang du gyur na de dag sna phug nas khal gyis gzir cing dbyug pa brgyas brgyab nas lam du khrid par 'gyur la/ de dag 'khang zhing shin tu skyo bas khal de khyer bar byed</text></item>
<item><p>177b4</p><section>mdo sde</section><text>de/ de dag la skyabs gang yang med do/ /gang gi tshe khal gyis gzir cing lus nyam chung bar gyur pa de'i tshe yang srog dang bral bar byed cing / srog dang phral nas kyang de nyid kyi sha za zhing 'di skad du lus rgya chen po dang / le lo can dang / gso dka' ba dang / kham chen po dang / bya ba mi nus pa yin</text></item>
<item><p>177b5</p><section>mdo sde</section><text>no zhes zer ro/ /sha ra dwa ti'i bu sdig pa'i las byas shing bsags pa'i 'bras bu mi 'dod cing yid du mi 'ong ba ji snyed cig mngon par 'grub par 'gyur ba la ltos/ sha ra dwa ti'i bu de bzhin gshegs pas mi dge ba las de'i rnam par smin pa ni bskal pa'am/ bskal pa las lhag par gsungs kyang zad</text></item>
<item><p>177b6</p><section>mdo sde</section><text>par ni mi 'gyur ro/ /sha ra dwa ti'i bu mdor na gang byang chub sems dpa'i sems bskyed pa la bar chad bya ba'i phyir 'jug pa de la ni/ sha ra dwa ti'i bu mya ngan las 'das par 'gro ba med cing dal ba phun sum tshogs pa med do/ /sha ra dwa ti'i bu de lta bas na khyed cag gis bdag nyid skyabs shing dal ba phun sum</text></item>
<item><p>177b7</p><section>mdo sde</section><text>tshogs pa thob bo/ /sha ra dwa ti'i bu bzhi po 'di dag ni skyabs yin te/ bzhi gang zhe na/ sha ra dwa ti'i bu de bzhin gshegs pa ni sems can 'jigs pas gzir ba rnams kyi skyabs yin/ sha ra dwa ti'i bu 'phags pa'i lam ni sems can lam ngan par zhugs pa rnams kyi skyabs yin/ sha ra dwa ti'i bu dran pa nye bar gzhag pa</text></item>
<item><p>178a1</p><section>mdo sde</section><text>rnams ni sdig pa'i las mngon par 'du mi bya ba'i skyabs yin/ sha ra dwa ti'i bu byang chub kyi sems ni mi khom pa thams cad rnam par spong ba nyid kyi skyabs yin te/ sha ra dwa ti'i bu bzhi po de dag ni skyabs yin no/ /sha ra dwa ti'i bu bzhi po 'di dag ni bde ba yin te/ bzhi gang zhe na/ de bzhin</text></item>
<item><p>178a2</p><section>mdo sde</section><text>gshegs pa mthong ba yin/ dal ba phun sum tshogs pa yin/ de bzhin gshegs pas rab tu bstan pa'i chos 'dul ba la dad pa rnyed pa yin/ lta ba drang po dang phun sum tshogs pa yin te/ sha ra dwa ti'i bu bzhi po de dag ni bde ba chen po yin no/ /sha ra dwa ti'i bu bzhi po 'di dag ni nad med pa yin te/</text></item>
<item><p>178a3</p><section>mdo sde</section><text>bzhi gang zhe na/ 'byung ba chen po rnams kyi khams snyoms pa nyid nad med pa yin/ yang dag pa'i lta bar sems drang po nyid nad med pa yin/ de bzhin gshegs pa'i bstan pa la dad pa rnyed cing phun sum tshogs pa'i bde ba thams cad rnyed pa nyid nad med pa yin/ sems can grangs med dpag tu med</text></item>
<item><p>178a4</p><section>mdo sde</section><text>pas bla na med pa yang dag par rdzogs pa'i byang chub tu sems bskyed pa rnyed cing nyon mongs pa rnam par 'joms pa nyid nad med pa chen po yin te/ sha ra dwa ti'i bu bzhi po de dag ni nad med pa yin no/ /sha ra dwa ti'i bu bzhi po 'di dag ni re ba yin te/ bzhi gang zhe na/ nad pa 'tsho bar re ba dang / bgres pa</text></item>
<item><p>178a5</p><section>mdo sde</section><text>zas re ba dang / sdug bsngal zhing sdug bsngal gyis gzir ba bde ba la mngon par dga' ba'i re ba dang / dgon pa chen po'i lam du zhugs pa bde bar re ba yin te/ sha ra dwa ti'i bu bzhi po de dag ni re ba yin no/ /sha ra dwa ti'i bu bzhi po 'di dag ni gang la lhag par zhen pa'i sems can rnams ngan song du 'gro</text></item>
<item><p>178a6</p><section>mdo sde</section><text>bar 'gyur ba'i lhag par zhen pa yin te/ bzhi gang zhe na/ lus la lhag par zhen pa dang / srog la lhag par zhen pa dang / longs spyod la lhag par zhen pa dang / 'dod pa la lhag par zhen pa yin te/ sha ra dwa ti'i bu bzhi po de dag ni gang la lhag par zhen pa'i sems can rnams ngan song du 'gro bar</text></item>
<item><p>178a7</p><section>mdo sde</section><text>'gyur ba lhag par zhen pa yin no/ /sha ra dwa ti'i bu bdun po 'di dag ni gnas yin te/ bdun gang zhe na/ ma zhu ba'i gnas dang / zhu ba'i gnas dang / bad kan gyi gnas dang / mkhris pa'i gnas dang / rlung gi gnas dang / lta ba'i gnas dang / sha ra dwa ti'i bu 'di lta ste/ 'dod pa la lhag par zhen pa 'di</text></item>
<item><p>178b1</p><section>mdo sde</section><text>yang gnas chen po yin te/ sha ra dwa ti'i bu gang 'dod pa la lhag par zhen pa de ni mkhris pa dang / bad kan dang / snabs dang / rnag khrag dang / gcin dang / phyi sa dang / sha dang / rgyus pa dang / rus pa dang / khrag dang / gzhungs pa la rten pa yin no/ /yang de'i tshe khyim</text></item>
<item><p>178b2</p><section>mdo sde</section><text>bdag rnam par rgyal ba srung ba zhes bya ba 'khor de nyid du 'dus par gyur te 'dug go/ /de'i skye dgu'i bdag mo ni gzugs dang ldan ma zhes bya ste/ gzugs bzang ba/ mdzes pa/ blta na sdug pa/ kha dog bzang po rgyas pa mchog dang ldan pa'o/ /de nas khyim bdag rnam par rgyal ba</text></item>
<item><p>178b3</p><section>mdo sde</section><text>srung ba de la yid lhag par chags nas/ bcom ldan 'das la 'di skad ces gsol to/ /bcom ldan 'das 'dod pa'i gnas gang lags pa de ni bshang gci'i gnas so zhes de skad bka' mi stsal du gsol/ de ci'i slad du zhe na/ bcom ldan 'das bdag gi skye dgu'i bdag mo ni</text></item>
<item><p>178b4</p><section>mdo sde</section><text>gzugs ldan ma zhes bgyi ste/ bcom ldan 'das de la ni bshang ba'ang ma mchis/ gci ba'ang ma mchis pa'i slad du'o/ /de nas bcom ldan 'das kyis khyim bdag de'i lhag pa'i bsam pa thugs su chud nas/ khyim bdag de'i chung ma bud med gzugs ldan ma ji 'dra ba de 'dra</text></item>
<item><p>178b5</p><section>mdo sde</section><text>ba zhig mngon par sprul to/ /khyim bdag des mthong ste mthong nas kyang de 'di snyam du sems te/ bdag gi chung ma bya ba ci la 'dir phyin cig gu snyam nas/ de rang gi skye dgu'i bdag mo ga la ba der song ste phyin nas/ rang gi skye dgu'i bdag mo la 'di skad ces smras so/ /khyod ci'i</text></item>
<item><p>178b6</p><section>mdo sde</section><text>phyir 'khor 'dir 'ongs/ des smras pa/ khyim bdag bdag de bzhin gshegs pa la chos nyan du 'ongs so/ /de nas khyim bdag rnam par rgyal ba srung bas/ rang gi chung ma'i lag pa nas bzung nas/ rang gi gos kyi grwar 'dug tu bcug ste/ khyim bdag rnam par rgyal ba srung ba dang /</text></item>
<item><p>178b7</p><section>mdo sde</section><text>chung ma gzugs ldan ma gnyi ga 'dug go/ /de nas bcom ldan 'das kyis rdzu 'phrul ji lta bu mngon par 'du bya ba mngon par 'du mdzad pas gos kyi grwa de la bud med des bshang ba byas pa de lta bu'i rdzu 'phrul mngon par 'du bya ba mngon par 'du mdzad do/ /de nas khyim bdag rnam par rgyal ba srung ba</text></item>
<item><p>179a1</p><section>mdo sde</section><text>bshang ba'i dri de mi bzod nas sor mo dag gis sna bkag ste/ kha phyir phyogs shing rnam par bltas so/ /de'i tshe khyim bdag rnam par rgyal ba srung ba'i g.yas logs na shAkya'i bu dga' bo zhes bya ba 'dug par gyur to/ /de nas shAkya'i bu dga' bos khyim bdag rnam par</text></item>
<item><p>179a2</p><section>mdo sde</section><text>rgyal ba srung ba la 'di skad ces smras so/ /khyim bdag khyod ci'i phyir sna bkag nas kha phyir phyogs te 'dug /de nas khyim bdag rnam par rgyal ba srung bas shAkya'i bu dga' bo la 'di skad ces smras so/ /btsun pa gnas 'di na bshang ba'i dri chen po yod de/ khyod kyang thag mi ring ba na</text></item>
<item><p>179a3</p><section>mdo sde</section><text>gnas nam mthong ngam/ de nas bcom ldan 'das kyis rdzu 'phrul ji lta bu mngon par 'du bya ba mngon par 'du mdzad pas/ ci nas shAkya'i bu dga' bo dang 'khor bzhi pos skye dgu'i bdag mo gzugs ldan mas gos kyi grwa de la bshang ba byas pa mthong ba de lta bu'i rdzu 'phrul mngon par 'du bya ba</text></item>
<item><p>179a4</p><section>mdo sde</section><text>mngon par 'du mdzad do/ /de nas shAkya'i bu dga' bos khyim bdag rnam par rgyal ba srung ba la 'di skad ces smras so/ /khyim bdag khyod nyid kyi skye dgu'i bdag mos gos kyi grwa la bshang ba byas pa la ltos/ de nas khyim bdag rnam par rgyal ba srung bas shAkya'i bu nags sbyin la 'di skad</text></item>
<item><p>179a5</p><section>mdo sde</section><text>ces smras so/ /nags sbyin gang kho bo'i chung mas bshang ba'am/ gci ba byas pa de snyam du sems pa de ni the tsom zos nas rnam par lta bar byed kyi kho bo ni de snyam du mi sems na/ de ji ltar kho bos rnam par blta bar bya/ btsun pa bdag sems pa ltar na khyod kyis bshang ba khyer te 'ongs</text></item>
<item><p>179a6</p><section>mdo sde</section><text>pa snyam byed do/ /de nas shAkya'i bu dga' bo shas cher khros 'khrugs rngam ste/ stan las langs nas khyim bdag rnam par rgyal ba srung ba la 'di skad ces smras so/ /khyim bdag khyod ni lhags par chags pa yin te/ khyod kyi ming khyim bdag bshang ba zhes bya bar gdags so/ /</text></item>
<item><p>179a7</p><section>mdo sde</section><text>khyim bdag khyod kyis rang gi chung ma la lag pa gnyi gas bzung nas rang gi gos kyi grwa la 'dug tu ma bcug gam/ khyim bdag de nyid kyis da ltar gnas skabs de byas par ma gyur tam/ dri 'byung ba 'di khyod kyis mngon sum du gyis shig /de lta bas na khyim bdag khyod ni lhag par</text></item>
<item><p>179b1</p><section>mdo sde</section><text>chags pa yin/ lhag par kha drag pa yin te/ khyod kyi ming khyim bdag bshang ba zhes bya bar gdags so/ /gang khyod bshang ba'i nang na gnas shing / gzhan dag la skur pa 'debs par byed pa ni rnam par rgyal ba srung ba ma yin no/ /khyim bdag 'khor 'di nas song shig khyim bdag slar</text></item>
<item><p>179b2</p><section>mdo sde</section><text>song shig / khyim bdag 'khor 'di nas mi snang bar gyis shig /khyim bdag rnam par mi snang bar gyis shig /de nas khyim bdag des chung ma de la lag pa nas bzung nas 'di skad ces smras so/ /g.yo sbed ma khyod ji ltar na nga'i gos kyi grwar bshang ba bya bar sems/ des smras pa/ khyim bdag</text></item>
<item><p>179b3</p><section>mdo sde</section><text>gang gis bshang ba'i snod blangs nas rang gi gos kyi grwa la 'dug tu bcug pa de ni de ltar 'gyur ro/ /de nas khyim bdag rnam par rgyal ba srung ba skyo bar gyur nas/ bshang ba'i gong bu de sa la dor bar bya'o snyam na yang ma nus la/ phyir zhing yan lag dang nying lag dag bskus par yang gyur te/ des shAkya'i</text></item>
<item><p>179b4</p><section>mdo sde</section><text>gzhon nu nags sbyin la smras pa/ btsun pa gang gis bdag bshang ba'i dri 'di las yongs su thar bar 'gyur ba'i rigs pa 'di na ci yod/ nags sbyin gyis smras pa/ khyim bdag khyod 'di dang gzhan las kyang yongs su thar bar 'gyur mod kyi 'on kyang gang khyod gnas 'di nas phyir song na 'di na</text></item>
<item><p>179b5</p><section>mdo sde</section><text>'dir rigs pa'i mchog tu 'gyur ro/ /de ci'i phyir zhe na/ khyim bdag khyod chung ma dang lhan cig tu bshang ba'i dri des 'chi bar 'gyur ba'i phyir ro/ /de nas khyim bdag rnam par rgyal ba srung bas shAkya'i bu nags sbyin la 'di skad ces smras so/ /btsun pa dge sbyong dag ni snying rje can zhes bya ba</text></item>
<item><p>179b6</p><section>mdo sde</section><text>yin/ dge sbyong dag ni snying brtse ba can zhes bya ba yin/ shAkya'i bu zhes bya ba yin na/ ji tsam du khyod lhag pa'i skyes bu yin pa ni ngo mtshar to/ /de nas shAkya'i bu nags sbyin gyis khyim bdag rnam par rgyal ba srung ba la 'di skad ces smras so/ /khyim bdag kho bos khyod la ji ltar snying rjer byar/</text></item>
<item><p>179b7</p><section>mdo sde</section><text>ji ltar yang snying brtse bar bya/ de bzhin gshegs pa chos ston pa na khyod kyis bdag gi skye dgu'i bdag mo la bshang ba'am gci ba ma mchis so zhes smras na/ khyod bcom ldan 'das dang mi 'thun par byed cing kho bo la yang skur pa 'debs par byed dam/ khyim bdag khyod kyi skye dgu'i bdag mo la bshang</text></item>
<item><p>180a1</p><section>mdo sde</section><text>ba'am gci ba yod dam med khyod mngon sum gyis ltos shig /de nas khyim bdag rnam par rgyal ba srung bas skye dgu'i bdag mo la smras pa/ skye dgu'i bdag mo khyod rang gi khyim du song shig /de nas khyim bdag rnam par rgyal ba srung bas rang gi chung ma btang nas/ shAkya'i gzhon nu nags sbyin la smras pa/</text></item>
<item><p>180a2</p><section>mdo sde</section><text>btsun pa kho bos ni bud med rnams kyi skyon dang / bud med rnams kyi sgyu dag mthong ste/ nags sbyin kho bo khyim nas khyim med par rab tu 'byung bar 'dod do/ /de skad ces smras pa dang / shAkya'i bu nags sbyin gyis khyim bdag rnam par rgyal ba srung ba la 'di skad ces smras so/ /khyim bdag</text></item>
<item><p>180a3</p><section>mdo sde</section><text>khyod gal te lo brgyar lus spos thams cad kyis bdugs shing sgos shig dang khyim bdag khyod de ltar na bcom ldan 'das las rab tu 'byung ba phyis 'thob bo/ /de ci'i phyir zhe na/ khyim bdag khyod kyi lus de ni bshang ba'i dri des dri mi zhim par gyur pa'i phyir ro/ /de nas khyim bdag rnam par rgyal ba srung</text></item>
<item><p>180a4</p><section>mdo sde</section><text>bas shAkya'i bu nags sbyin la 'di skad ces smras so/ /btsun pa gal te kho bos lo gcig gam/ lo brgyar bdugs na de nyid du brel ba'i bdag 'chi ba'i dus byed par 'gyur zhing / bcom ldan 'das kyang yongs su mya ngan las 'das pa chen por mi 'gyur ram sus shes/ btsun pa yang gal</text></item>
<item><p>180a5</p><section>mdo sde</section><text>te kho bo bcom ldan 'das las rab tu byung ba thob na/ kho bos grong dang / grong khyer dang / yul 'khor dang / rgyal po'i pho brang dag tu mi 'jug cing / dgon pa dang / bsod snyoms dang / chos gos ngan pa 'chang bar bya'o/ /de'i phyir bdag de lta bu'i ngan pa dgon pa pa la su zhig dri mi zhim pa</text></item>
<item><p>180a6</p><section>mdo sde</section><text>mnom par 'gyur/ de nas bcom ldan 'das kyis khyim bdag de la 'di skad ces bka' stsal to/ /khyim bdag khyod khyim nas khyim med par rab tu 'byung bar 'dod dam/ gsol pa/ bcom ldan 'das 'tshal lags so/ /bcom ldan 'das kyis bka' stsal pa/ dge slong tshur</text></item>
<item><p>180a7</p><section>mdo sde</section><text>shog tshangs par spyad pa spyod cig /de nas de tsam gyis khyim bdag de rab tu byung nas zhag bdun lon pa bzhin du gos ngur smrig dang ldan zhing mgo bregs te/ lag mthil na lhung bzed thogs par gyur to/ /de nas bcom ldan 'das kyis de la chos bstan te/ sdug bsngal 'phags pa'i</text></item>
<item><p>180b1</p><section>mdo sde</section><text>bden pa yang dag par rab tu bstan cing / de bzhin du kun 'byung ba dang / 'gog pa dang / lam 'phags pa'i bden pa yang dag par rab tu bstan to/ /de nas dge slong de de nyid kyi tshe chos rnams la chos kyi mig rdul med cing dri ma dang bral ba rnam par dag go/ /de nas de bya ba thob ste/</text></item>
<item><p>180b2</p><section>mdo sde</section><text>de'i mtshan mo 'das nas snga dro'i tshe chos gos bgos/ lhung bzed thogs nas rgyal po'i khab kyi grong khyer chen por bsod snyoms kyi phyir zhugs so/ /de rgyal po'i khab kyi grong khyer chen po bsod snyoms kyi phyir mthar chags su rgyu bas rang gi khyim ga la ba der song ste phyin nas/ phyogs</text></item>
<item><p>180b3</p><section>mdo sde</section><text>gcig tu cang mi smra bar bsod snyoms kyi phyir 'dug go/ /bud med gzugs ldan mas khyim bdag rgyal ba srung ba rab tu byung ste/ chos gos bgos/ lhung bzed thogs shing bsod snyoms kyi phyir 'ongs pa mthong ste/ mthong nas kyang smras pa/ khyim bdag khyod kyis ni mi 'tsham par</text></item>
<item><p>180b4</p><section>mdo sde</section><text>byas so/ /de nas dge slong rnam par rgyal ba srung bas de la smras pa/ sru khyod kyis kho bo'i gos kyi grwar bshang gci byas shing des kyang kho bo'i lus thams cad dri mi zhim par byas na khyod khong du chud dam/ des smras pa/ khyim bdag khyod kho mo la skur pa gdab par sems pa 'di ni khyod kyi cha ma</text></item>
<item><p>180b5</p><section>mdo sde</section><text>yin te/ khyim bdag 'di ltar kho mo phas rang gi khyim nas rang gi khyim du rjes su 'jug tu bcug nas/ sgo gang gi phyi rol tu bzhin nye bar bstan par yang mi dran na/ 'od ma'i tshal bya ka lan da ka gnas par bcom ldan 'das kyi thad du song ba lta ci smos/ rnam par rgyal ba srung bas smras pa/</text></item>
<item><p>180b6</p><section>mdo sde</section><text>sru kho bo la dpang po bcom ldan 'das dang shAkya'i bu nags sbyin dang / 'khor bzhi po yod de/ 'di ltar kho bo dang khyod shAkya'i bu nags sbyin gyis bzung nas 'khor de nas bskrad pa'ang khyod mi dran nam/ de nas bdud sdig can khyim bdag rnam par rgyal ba srung ba'i rgyab tu 'dug nas smras pa/</text></item>
<item><p>180b7</p><section>mdo sde</section><text>khyim bdag gang gi phyir 'khyam du bcug cing bskrad pa de ni 'di ma yin te/ de ni sprul pa yin par gyur to/ /dge slong khyod 'dod pa'i yon tan lnga po dag gis mngon par dga' bar gyis shig /khyim bdag khyod ni dge sbyong gau ta mas bslus te/ des ni dge slong mang du de lta bur 'khyam du bcug</text></item>
<item><p>181a1</p><section>mdo sde</section><text>nas rab tu phyung ngo / /dge slong rnam par rgyal ba srung bas smras pa/ skyes bu gang gi phyir kho bo dri mi zhim par byas pa de ni sprul pa yin par gyur to/ /smras pa de de bzhin no/ /smras pa/ de'i phyir khyod kyang sprul pa yin/ kho bo yang sprul pa yin/ bcom ldan</text></item>
<item><p>181a2</p><section>mdo sde</section><text>'das kyis chos bstan pa thams cad kyang sprul pa lta bu yin no/ /de nas bud med de chos rnams la chos kyi mig rdul med cing dri ma dang bral ba rnam par dag go/ /de nas de dad pa rnyed cing yid ches pa thob nas smras pa/ dge slong mngon par dga' bar gyis shig /tshangs par spyad pa spyod</text></item>
<item><p>181a3</p><section>mdo sde</section><text>cig /kho mo yang bcom ldan 'das kyi bstan pa la de bzhin du rab tu 'byung ngo / /de nas bcom ldan 'das kyis chos rnams kyi don gyi dbang de nyid la rten nas/ tshe dang ldan pa sha ra dwa ti'i bu la 'di skad ces bka' stsal to/ /sha ra dwa ti'i bu bzhi po 'di dag ni byang chub sems dpa'</text></item>
<item><p>181a4</p><section>mdo sde</section><text>sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas yongs su spang bar bya ba yin te/ bzhi gang zhe na/ sha ra dwa ti'i bu byang chub sems dpa' sems dpa' chen pos sdig pa'i grogs po yongs su spang bar bya ba yin/</text></item>
<item><p>181a5</p><section>mdo sde</section><text>sha ra dwa ti'i bu byang chub sems dpa' sems dpa' chen po bud med dang 'dre ba yongs su spang bar bya ba yin/ byang chub sems dpa' sems dpa' chen pos gcer bu pa'i smra ba dang 'jig rten rgyang phan pa'i gsang tshig yongs su spang bar bya ba yin/ sha ra dwa ti'i bu byang chub sems dpa'</text></item>
<item><p>181a6</p><section>mdo sde</section><text>sems dpa' chen pos log par lta ba'i rgud pa yongs su spang bar bya ba yin te/ sha ra dwa ti'i bu chos bzhi po de dag ni byang chub sems dpa' sems dpa' chen pos yongs su spang bar bya ba yin no/ /sha ra dwa ti'i bu chos bzhi po de dag ji lta ba bzhin du de ltar bar chad byed pa'i chos gzhan ni</text></item>
<item><p>181a7</p><section>mdo sde</section><text>ngas yang dag par rjes su ma mthong ngo / /sha ra dwa ti'i bu de lta bas na/ theg pa chen po la yang dag par zhugs pas chos bzhi po de dag yongs su spang bar bya zhing yongs su spangs nas kyang / gang bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas chos</text></item>
<item><p>181b1</p><section>mdo sde</section><text>gzhi kun tu bsten par bya bsgom par bya/ lan mang du bya ba yin te/ bzhi gang zhe na/ sha ra dwa ti'i bu sangs rgyas sam byang chub sems dpa' 'am nyan thos gang byang chub sems dpa'i sde snod kyi chos kyi rnam grangs 'doms par byed/ rjes su ston par byed pa'i dge ba'i bshes gnyen kun tu</text></item>
<item><p>181b2</p><section>mdo sde</section><text>bsten par bya zhing bsgom par bya la lan mang du bya ba yin/ sha ra dwa ti'i bu gzhan yang byang chub sems dpas bud med dang 'dre ba rnam par bzlog pa'i phyir mngon par 'byung ba dang / rab tu 'byung ba dang / dgon par gnas pa kun tu bsten par bya zhing / bsnyen par bya la/ bsnyen bkur bya ba yin/ sha ra</text></item>
<item><p>181b3</p><section>mdo sde</section><text>dwa ti'i bu gzhan yang byang chub sems dpas gcer bu'i smra ba dang 'jig rten rgyang phan pa bzlog pa'i phyir chos de dag gzung ba dang / kun chub pa dang / mi brjed par bya bar rnal 'byor du bya ba yin/ sha ra dwa ti'i bu gzhan yang byang chub sems dpas log par lta ba rnam par bzlog pa'i phyir chen po</text></item>
<item><p>181b4</p><section>mdo sde</section><text>stong pa nyid kyi yang dag pa'i lta ba kun tu bsten par bya zhing bsnyen par bya ba yin no/ /bcom ldan 'das kyis de skad ces bka' stsal te/ bde bar gshegs pas de skad gsungs nas/ de nas ston pas gzhan yang bka' stsal pa/ bud med 'dre ba rnam par spang / /sdig pa'i grogs</text></item>
<item><p>181b5</p><section>mdo sde</section><text>po'ang spang bar bya/ /log par lta ba bzlog pa'i phyir/ /'jig rten rgyang phan rnam par spang / /gang zhig bud med sten byed cing / /de bzhin sdig pa'i grogs po dang / /de bzhin 'jig rten rgyang phan dang / /log par lta ba sten byed pa/ /lta ngan la sogs bsten pas na/ /mi khom</text></item>
<item><p>181b6</p><section>mdo sde</section><text>dag tu myur bar 'gro/ /sangs rgyas dad pa phun tshogs dang / /dal ba shin tu rnyed dka' yin/ /gang zhig sdig pa sten 'dod pa/ /de ni sdig pa'i spyod yul 'gyur/ /sdig pa'i spyod yul spyod pa ni/ /sdig pa can gyi 'gro bar 'gro/ /gang zhig byang chub zhugs gyur pa/ /de phyir</text></item>
<item><p>181b7</p><section>mdo sde</section><text>bud med bsten mi bya/ /mi gtsang bskus pa'i phag bzhin du/ /rgyang bsring rnam par spang bar bya/ /chos ma yin pa gang ston pa'i/ /sdig pa'i grogs po bsten mi bya/ /chos ma yin pa'i spyod sten na/ /sems gral mun par 'gyur ba yin/ /gcer bu rnams kyis gang 'dzin pa/ /</text></item>
<item><p>182a1</p><section>mdo sde</section><text>'jig rten rgyang pan bsten mi bya/ /kun tu 'jam po ji bsten kyang / /de tshe dmigs pa 'thob pa yin/ /de dag thams cad rnam spangs nas/ /log par lta ba rnam par spang / /'khor ba'i rtsa ba de yin par/ /'dir ni nga yis bstan pa yin/ /chos ngan pa dag rnam</text></item>
<item><p>182a2</p><section>mdo sde</section><text>spangs nas/ /byang chub spyad pa spyod pa na/ /nga yis sngon chad gang bstan pa'i/ /chos mchog dag ni kun tu spyad/ /lam der gang zhig sbyor byed pa'i/ /mngon par 'byung dang tshangs spyod dang / /dge ba'i bshes gnyen bzang po dang / /sangs rgyas dang ni nyan thos so/ /de la stong</text></item>
<item><p>182a3</p><section>mdo sde</section><text>pa bsten par bya/ /chen po stong pa'i stong pa med/ /stong pa'i chos la dmigs pa ni/ /kun tu spyad par bya ma yin/ /chos dang de bzhin dmigs pa ni/ /stong la dmigs par mi 'gyur ro/ /gang la 'jig rten mi 'jug pa/ /de ni stong pa de yin gsungs/ /byang chub spyad</text></item>
<item><p>182a4</p><section>mdo sde</section><text>pa spyod pa na/ /gang la nga yis sngon bslabs pa/ /de la byis pa blo can gyis/ /shes pa cis kyang 'gro mi 'gyur/ /byang chub spyad pa spyod pa na/ /gang dag nga yi chos thos pa/ /de la byang chub spyad pa ni/ /gzhan gyi dring phyir song ma yin/ /de dag nga yis rang gis rtogs/ /</text></item>
<item><p>182a5</p><section>mdo sde</section><text>chos kyi dam pa bstan pa yin/ /gang du stong nyid chags med pa/ /de ni drang po'i lam yin no/ /byang chub snying por 'dug nas su/ /blo gros ngan pa'i bdud bcom nas/ /bsam mi khyab par ngas gang rtogs/ /de ni chos nyid de yin gsungs/ /de ni nga yis mngon sangs rgyas/ /</text></item>
<item><p>182a6</p><section>mdo sde</section><text>de nyid nga yis bstan pa yin/ /gang phyir 'khor lo bskor ba yis/ /mtha' mchog nga yis sangs rgyas so/ /gang zhig blo ngan bdud bcom nas/ /byang chub 'tshang rgyar 'gyur ba dang / /byang chub snying por 'dug 'dod pa/ /de yis stong nyid de bsten bya/ /gang zhig 'khor lo</text></item>
<item><p>182a7</p><section>mdo sde</section><text>bla med pa'i/ /chos kyi 'khor lo bskor ba dang / /de la dge 'dun gdams 'dod pa/ /de yis stong nyid de bsten bya/ /gang zhig stobs rnams bcu po yis/ /gnas par gyur nas 'jigs med par/ /seng ge'i sgra ni sgrogs 'dod pa/ /de yis stong nyid de bsten bya/ /rtag par</text></item>
<item><p>182b1</p><section>mdo sde</section><text>'jig rten thams cad du/ /gang gi snyan dang grags 'byung ba'i/ /stong nyid de ni bsten pa yis/ /nga ni pha rol phyin pa yin/ /nga yi rjes su slob pa na/ /byang chub sems dpa' rab mkhas pas/ /ye shes bla na med pa de'i/ /byang chub dam pa 'tshang rgyar bya/ /</text></item>
<item><p>182b2</p><section>mdo sde</section><text>gang zhig nga yi rjes slob pa/ /dge slong 'on te dge slong mas/ /ji ltar da ltar ngas 'thob bzhin/ /byang chub dam pa thob par 'gyur/ /'di la dge slong dge slong ma/ /'ba' zhig gis ni bsten bya min/ /sems can kun gyis bslabs na yang / /de dag byang chub rnyed</text></item>
<item><p>182b3</p><section>mdo sde</section><text>par sla/ /dam pa de la bsten pa na/ /nga ni chags pa med par byung / /ma 'dres pa yi chos rnams kyis/ /chags med byang chub sangs rgyas so/ /chos de dag ni sten byed na/ /ye shes chags med dman ma yin/ /byang chub phyir ni lam de yin/ /rtag par stong nyid bsten</text></item>
<item><p>182b4</p><section>mdo sde</section><text>par bya/ /de phyir byang chub sems dpa' yis/ /srog chags rnams la phan pa'i phyir/ /chos rnams thams cad stong pa yi/ /chos de dag la bslab par bya/ /thabs la 'jug pa dang / dam pa'i chos spong ba dang / byang chub sems dpa' yang dag par 'dzin du gzhug</text></item>
<item><p>182b5</p><section>mdo sde</section><text>pa'i le'u ste dgu pa'o// //sha ra dwa ti'i bu byang chub sems dpa' sems dpa' chen po chos bzhi dang ldan na/ ji lta ba bzhin rnam par gtan la dbab pa la mkhas pa yin/ chos thams cad la spobs pa thogs pa med pa yin/ spobs pa rno ba dang / spobs</text></item>
<item><p>182b6</p><section>mdo sde</section><text>pa mtha' yas pa dang / spobs pa zab pa yin te/ de'i tshe de bzhin gshegs pas ji lta ba bzhin rnam par gtan la dbab pa la mkhas pa dang / spobs pa rno ba dang / spobs pa rangs par thugs su chud nas phyi ma'i chos kyi grong khyer srung bar byin gyis rlob par mdzad do/ /sha ra dwa ti'i bu</text></item>
<item><p>182b7</p><section>mdo sde</section><text>bzhi gang zhe na/ 'di la byang chub sems dpa' rgyun mi chad par rab tu 'byung ba sten pa'i sems dang ldan pas mngon par dga' ste/ mngon par 'byung ba la gzhol ba yin zhing / chos yongs su tshol bas chog mi shes pa yin/ chos de thos shing yongs su btsal nas kyang sems can</text></item>
<item><p>183a1</p><section>mdo sde</section><text>rnams la kun bged pa yin/ chos bstan pa'i phyir snyom las med pa yin zhing / chos thams cad rnam par 'jig pa'i blos mi gnas pa'i bsam gtan pa yang yin la/ sems can thams cad las bla na med pa'i sems kyis byang chub kyi phyir sangs rgyas rjes su dran pa</text></item>
<item><p>183a2</p><section>mdo sde</section><text>yang sgom par byed pa yin/ chos gang la yang lus kyi dmigs pas mtshan mar mi 'dzin pa yin te/ sha ra dwa ti'i bu byang chub sems dpa' sems dpa' chen po chos bzhi po de dag dang ldan na chos thams cad spobs pa chags pa med pa yin zhing / phyi ma'i dus phyi ma'i tshe na de de bzhin gshegs</text></item>
<item><p>183a3</p><section>mdo sde</section><text>pas chos kyi grong khyer srung bar byin gyis rlob par mdzad do/ /sha ra dwa ti'i bu gzhan yang byang chub sems dpa' sems dpa' chen po chos bzhi dang ldan na/ tshe rjes kyang dran pa brjed par mi 'gyur ro/ /bzhi gang zhe na/ chos yongs su tshol ba dang / chos kyi sbyin pas chog mi shes pa</text></item>
<item><p>183a4</p><section>mdo sde</section><text>yin te/ sha ra dwa ti'i bu rigs kyi bu'am/ rigs kyi bu mo chos dang po de dang ldan pa ni tshe rjes na yang dran pa brjed par mi 'gyur ro/ /sha ra dwa ti'i bu gzhan yang byang chub sems dpa' sems can mang po gzhan dag kyang bla na med pa yang dag par rdzogs pa'i byang chub yang dag par 'dzin du 'jug</text></item>
<item><p>183a5</p><section>mdo sde</section><text>cing / yang dang yang du de bzhin gshegs pa'i yon tan yongs su sgrogs par yang byed pa yin te/ sha ra dwa ti'i bu byang chub sems dpa' chos gnyis pa de dang ldan pa ni tshe rjes na yang dran pa brjed par mi 'gyur ro/ /sha ra dwa ti'i bu gzhan yang byang chub sems dpa' zab mo la bzod pa yin te/</text></item>
<item><p>183a6</p><section>mdo sde</section><text>sha ra dwa ti'i bu byang chub sems dpa' chos gsum pa de dang ldan pa ni tshe rjes na yang dran pa brjed par mi 'gyur ro/ /sha ra dwa ti'i bu gzhan yang byang chub sems dpa' sems dpa' chen po de bzhin gshegs pa mnyes par bya ba'i phyir yid rnam par mi g.yeng ba yin zhing / de bzhin gshegs pa'i chos</text></item>
<item><p>183a7</p><section>mdo sde</section><text>yid la bya ba'i phyir shes bzhin dang dran pa can yin la/ zab mo la bzod cing 'chi ba'i dus byed pa yin te/ sha ra dwa ti'i bu byang chub sems dpa' chos bzhi pa de dang ldan pa ni tshe rjes na yang dran pa brjed par mi 'gyur ro/ /bcom ldan 'das kyis de skad ces bka' stsal te/ de skad gsungs nas ston</text></item>
<item><p>183b1</p><section>mdo sde</section><text>pas gzhan yang bka' stsal pa/ de dag chos ni yongs su tshol/ /chos kyi sbyin pa'ang sbyin par byed/ /de phyir nam yang nam du yang / /chos dran brjed par mi 'gyur ro/ /byang chub yang dag 'dzin du 'jug /sems can mang po 'god par byed/ /de phyir de yis tshe rabs su/ /de</text></item>
<item><p>183b2</p><section>mdo sde</section><text>yi dran pa nyams mi 'gyur/ /sangs rgyas bstan pa'i stong nyid dang / /zab mo'i chos rnams sten par byed/ /ma skyes pa yi chos rnams las/ /de yi bzod pa nyams mi 'gyur/ /skye ba yang ni skye ba med/ /gang dag skyes pa'ang de de bzhin/ /de 'dra ba yi bzod pa yis/ /</text></item>
<item><p>183b3</p><section>mdo sde</section><text>de yi dran pa nyams mi 'gyur/ /rnam par g.yengs pa'i sems kyis ni/ /mkhas pa 'chi ba'i dus mi byed/ /rtag par sangs rgyas chos rnams la/ /de yi dka' dang sangs rgyas dmigs/ /mkhas pa 'chi ba'i dus byed na/ /de yi sems ni zhum pa med/ /de phyir de ni tshe rabs su/ /</text></item>
<item><p>183b4</p><section>mdo sde</section><text>dran pa nyams par mi 'gyur ro/ /gang zhig ye shes mchog 'dod pa/ /byang chub dam pa khyad par 'phags/ /byang chub de ni tshol ba na/ /chos bzhi po dag sten par byed/ /sangs rgyas rnams kyis rtag tu bsngags/ /de dag mchog dang gtso bo yin/ /de phyir khyod la ngas bstan</text></item>
<item><p>183b5</p><section>mdo sde</section><text>gyis/ /chos de dag ni bsten par byos/ /gang phyir nga la'ang phan byed pa/ /khyod la phan phyir bstan par bya/ /rdzogs pa'i sangs rgyas 'dir phan bzhed/ /gang la'ang chad pa gcod mi mdzad/ /des pa gang zhig byang chub phyir/ /'di la ye shes 'dod byed pas/ /de phyir lam la</text></item>
<item><p>183b6</p><section>mdo sde</section><text>bsten par byos/ /de las byang chub 'thob pa yin/ /le lo'i sems dang ldan pa dang / /zhum pa'i sems dang ldan pa yis/ /byang chub mchog reg nus ma yin/ /de phyir de ni rnam par spang / /bdag tu 'du shes byed pa dang / /sems can 'du shes byed pa 'am/ /dngos</text></item>
<item><p>183b7</p><section>mdo sde</section><text>'du shes pas sangs rgyas kyi/ /byang chub 'tshang rgyar nus ma yin/ /de phyir de ni rnam spangs nas/ /rtag par stong pa nyid la bsten/ /dngos po thams cad 'dir bshig pas/ /de las ye shes rnam dag 'gyur/ /khyed cag gnas par ma byed cig /gnas las kyang ni bskyod par</text></item>
<item><p>184a1</p><section>mdo sde</section><text>byos/ /'ong ba dang ni 'gro ba las/ /bskyod pa dag pa dga' bar gyis/ /sha ra dwa ti'i bu chos bzhi po 'di dag ni theg pa chen po la yang dag par zhugs pa rnams kyis thams cad kyi mchog sgrub par 'gyur ba yin te/ bzhi gang zhe na/ sha ra dwa ti'i bu 'di la byang chub</text></item>
<item><p>184a2</p><section>mdo sde</section><text>sems dpa' sangs rgyas kyi byang chub rnam par 'jig cing / dam pa'i chos nub par 'gyur ba na/ dam pa'i chos yongs su tshol ba la mngon par brtson pa yin/ de bzhin gshegs pa'i mchod rten rnam par 'jig pa na phyir 'chos par byed cing lus dang srog yongs su gtong bar byed kyang /</text></item>
<item><p>184a3</p><section>mdo sde</section><text>chos ni yongs su gtong bar mi byed pa yin/ sems can sdug bsngal ba dag mthong na yang snying rje skyed par byed pa yin/ de snying rje thob nas je cher brtson 'grus rtsom par byed cing / nam zhig na bdag gis sangs rgyas kyi ye shes yang dag par bsgrubs nas/ sems can de dag gi</text></item>
<item><p>184a4</p><section>mdo sde</section><text>sdug bsngal thams cad rnam par zhi bar bya ba'i phyir chos bstan par bya zhes de snyam sems pa yin no/ /sha ra dwa ti'i bu byang chub sems dpa' ni chos yongs su btsal ba'i phyir chog mi shes pa yin no/ /sha ra dwa ti'i bu byang chub sems dpa' sems dpa' chen po rnams ni chos</text></item>
<item><p>184a5</p><section>mdo sde</section><text>yongs su btsal ba'i phyir chos la 'dun pa che ba yin no/ /sha ra dwa ti'i bu byang chub sems dpa' sems dpa' chen po rnams ni theg pa chen po la lhag par dmigs pa nyid kyi phyir bsnyen par dka' ba yin no/ /sha ra dwa ti'i bu byang chub sems dpa' sems dpa' chen po rnams ni sems can</text></item>
<item><p>184a6</p><section>mdo sde</section><text>rnams la phan par 'dod pa nyid kyi phyir de dag la skyob pa gzhan gang yang med de/ gzhan du na bdag 'ba' zhig tu zad do snyam pas byams pa'i sems dang ldan pa yin no/ /sha ra dwa ti'i bu byang chub sems dpa' sems dpa' chen po rnams ni snying rje chen po bsten pa'i sems dang ldan pas</text></item>
<item><p>184a7</p><section>mdo sde</section><text>khros pa med pa yin no/ /sha ra dwa ti'i bu byang chub sems dpa' rnams ni sems can thams cad la ye shes nye bar sgrub pa nyid kyi phyir phrag dog med pa yin no/ /sha ra dwa ti'i bu byang chub sems dpa' rnams ni chos kyi sbyin pas sems can rnams la phan 'dogs pa nyid kyi phyir ser sna med pa</text></item>
<item><p>184b1</p><section>mdo sde</section><text>yin no/ /sha ra dwa ti'i bu byang chub sems dpa' rnams ni lhag pa'i bsam pa nye bar ston pa nyid kyi phyir bdog pa thams cad yongs su gtong ba yin no/ /sha ra dwa ti'i bu byang chub sems dpa' rnams ni chos thams cad la yongs su 'dzin pa med pa yin no/ /sha ra dwa ti'i bu byang chub</text></item>
<item><p>184b2</p><section>mdo sde</section><text>sems dpa' rnams ni tshur shog legs par 'ongs so/ /zhes smra ba yin zhing khro gnyer med par bzhin 'dzum pa yin no/ /sha ra dwa ti'i bu byang chub sems dpa' rnams ni rgod pa med la/ sems can sdug bsngal ba dag mthong na snying blas su byed cing brtson 'grus brtan por rtsom</text></item>
<item><p>184b3</p><section>mdo sde</section><text>par byed pa yin no/ /sha ra dwa ti'i bu byang chub sems dpa' rnams ni sangs rgyas kyi chos rnams la dga' ba yin no/ /sha ra dwa ti'i bu byang chub sems dpa' rnams ni seng ge'i sgra mngon par sgrogs pa nyid kyi phyir mi 'jigs pa yin no/ /sha ra dwa ti'i bu byang chub sems dpa' sems dpa'</text></item>
<item><p>184b4</p><section>mdo sde</section><text>chen po rnams ni sangs rgyas kyi chos rnams la legs par gnas pas bag tsha ba med pa yin no/ /sha ra dwa ti'i bu byang chub sems dpa' rnams ni sangs rgyas kyi chos yongs su btsal ba'i phyir brtson pa yin no/ /sha ra dwa ti'i bu byang chub sems dpa' rnams ni rtag tu brtson pa yin zhing chos</text></item>
<item><p>184b5</p><section>mdo sde</section><text>bstan pa'i phyir stong gsum gyi stong chen por rgyu ba yin no/ /sha ra dwa ti'i bu byang chub sems dpa' rnams ni chos rnams la rtogs par khong du chud pas rnam par rgyal ba srung ba yin no/ /sha ra dwa ti'i bu byang chub sems dpa' sems dpa' chen po rnams ni chos thams cad yang dag pa ji lta ba</text></item>
<item><p>184b6</p><section>mdo sde</section><text>bzhin so sor rtog pa nyid kyi phyir snying po 'dzin pa yin no/ /sha ra dwa ti'i bu byang chub sems dpa' rnams ni chos thams cad la rang gis mngon par rdzogs par byang chub pa nyid kyi phyir snying po blangs pa yin no/ /sha ra dwa ti'i bu byang chub sems dpa' rnams ni dus dang dus ma yin par</text></item>
<item><p>184b7</p><section>mdo sde</section><text>yongs su smin par byed pa nyid kyi phyir skul bar byed pa yin no/ /sha ra dwa ti'i bu byang chub sems dpa' rnams ni chos dang 'thun pas pha rol smra ba rnams tshar gcod pa yin no/ /sha ra dwa ti'i bu byang chub sems dpa' sems dpa' chen po rnams ni chos thams cad kyi don rnam par nges pa yin no/ /</text></item>
<item><p>185a1</p><section>mdo sde</section><text>sha ra dwa ti'i bu byang chub sems dpa' sems dpa' chen po rnams ni sangs rgyas kyi chos rnams kyi rigs yin no/ /sha ra dwa ti'i bu byang chub sems dpa' rnams ni chos dkon mchog chen po'i gter chen po yin no/ /sha ra dwa ti'i bu byang chub sems dpa' sems dpa' chen po rnams</text></item>
<item><p>185a2</p><section>mdo sde</section><text>ni chos thams cad kyi phyag rgya rjes su rtogs par rnam par 'grel pa'i chos rgya mtsho yin no/ /sha ra dwa ti'i bu byang chub sems dpa' sems dpa' chen po rnams ni 'khrug pa chen po grangs med dpag tu med pa phyir bzlog pa nyid kyi phyir/ khor yug dang khor yug chen po lta bu yin no/ /</text></item>
<item><p>185a3</p><section>mdo sde</section><text>sha ra dwa ti'i bu byang chub sems dpa' sems dpa' chen po rnams ni chos mi zad pa yang dag par rab tu ston pas yongs su ma gtugs pa yin no/ /sha ra dwa ti'i bu byang chub sems dpa' sems dpa' chen po rnams ni sems nam mkha' dang mnyam pa nyid kyi phyir rnyog pa med pa yin no/ /sha ra dwa</text></item>
<item><p>185a4</p><section>mdo sde</section><text>ti'i bu byang chub sems dpa' sems dpa' chen po rnams ni nam mkha' mi zad pa nyid kyi phyir zad mi shes pa yin no/ /sha ra dwa ti'i bu byang chub sems dpa' sems dpa' chen po rnams ni dge ba'i chos kyis mngon du 'phags pa nyid kyi phyir lhun po lta bu yin no/ /sha ra dwa ti'i bu byang chub sems</text></item>
<item><p>185a5</p><section>mdo sde</section><text>dpa' sems dpa' chen po rnams ni 'dod pa dang mi 'dod pa dang bral bas sa lta bu yin no/ /sha ra dwa ti'i bu byang chub sems dpa' sems dpa' chen po rnams ni dge ba'i rtsa ba chud mi gzon pa nyid kyi phyir zhing lta bu yin no/ /sha ra dwa ti'i bu byang chub sems dpa' sems dpa' chen po rnams ni chos kyi</text></item>
<item><p>185a6</p><section>mdo sde</section><text>snang ba kun tu ston pas nyi ma lta bu yin no/ /sha ra dwa ti'i bu byang chub sems dpa' sems dpa' chen po rnams ni mun nag rnam par sel ba nyid kyi phyir zla ba lta bu yin no/ /sha ra dwa ti'i bu byang chub sems dpa' sems dpa' chen po rnams ni 'dod chags dang / zhe sdang dang / gti mug gi gdung ba rab tu</text></item>
<item><p>185a7</p><section>mdo sde</section><text>zhi bar byed pa nyid kyi phyir gdugs lta bu yin no/ /sha ra dwa ti'i bu byang chub sems dpa' sems dpa' chen po rnams ni sems can rnams kyi gnas dang / skyabs dang / ston par gyur pas shing ljon pa chen po'i grib ma lta bu yin no/ /sha ra dwa ti'i bu byang chub sems dpa' sems dpa' chen po</text></item>
<item><p>185b1</p><section>mdo sde</section><text>rnams ni bzo'i gnas thams cad la rtogs par khong du chud pas slob dpon lta bu yin no/ /sha ra dwa ti'i bu byang chub sems dpa' sems dpa' chen po rnams ni sems can thams cad kyi bsam pa yongs su skong bas nye bar 'tsho bar bya ba yin no/ /sha ra dwa ti'i bu byang chub sems dpa' sems dpa'</text></item>
<item><p>185b2</p><section>mdo sde</section><text>chen po rnams ni sems can thams cad kyi ston par gyur pa yin no/ /sha ra dwa ti'i bu byang chub sems dpa' sems dpa' chen po rnams ni sems can thams cad kyi rten du gyur pa yin no// //bam po bco lnga pa/ sha ra dwa ti'i bu gal te ngas ji ltar mkhyen pa</text></item>
<item><p>185b3</p><section>mdo sde</section><text>bzhin du sems can thams cad kyis byang chub sems dpa' ni bdag cag la bya ba de lta bus nye bar gnas pa yin no/ /zhes de ltar shes par gyur na/ sha ra dwa ti'i bu sems can thams cad kyis byang chub sems dpa' dang po sems bskyed pa nas byang chub kyi snying po la 'dug pa de'i bar srid du</text></item>
<item><p>185b4</p><section>mdo sde</section><text>phrag pa'am mgo bos khyer bar 'gyur zhing / gang sems can rnams kyi bde ba dang / rtse ba dang / dga' ba thams cad kyang byang chub sems dpa' la sbyin par byed par gyur la/ byang chub kyi snying por song na yang sa las brtsams nas srid pa'i rtse mo'i bar du gos rin po che gcig pa'i gding ba</text></item>
<item><p>185b5</p><section>mdo sde</section><text>'ding bar byed par gyur cing / byang chub sems dpa'i lus gdung bar gyur na mi rung ngo snyam nas/ steng du yang lha rdzas kyi gdugs dgab pa kun tu 'dzin par byed par 'gyur la/ me tog dang / spos dang / phreng ba dang / byug pa thams cad kyis kyang mchod pa byed cing / rim gro dang / bsnyen bkur byed par 'gyur te/</text></item>
<item><p>185b6</p><section>mdo sde</section><text>sha ra dwa ti'i bu byang chub sems dpa' sems dpa' chen po la de ltar mngon par 'du byas shing / gus par byas/ brjed pa byas/ mchod pa byas kyang lan bya bar ni mi nus so/ /de ci'i phyir zhe na/ sha ra dwa ti'i bu byang chub sems dpa' sems can rnams kyi don du yongs su gdung ba med pa'i bde ba'i yo</text></item>
<item><p>185b7</p><section>mdo sde</section><text>byad mngon par 'du byed pa ji lta bus nye bar gnas pa'i yo byad de la ni bde ba'i yo byad mngon par 'du byed pa 'dis brgya'i char yang nye bar mi 'gro ba nas/ rgyu'i bar du yang mi bzod pa'i phyir ro/ /de ci'i phyir zhe na/ sha ra dwa ti'i bu nye bar sgrub pa de thams cad ni mi rtag pa yin/ 'jig rten pa yin/ phung po</text></item>
<item><p>186a1</p><section>mdo sde</section><text>dang bcas pa yin/ zag pa dang bcas pa yin/ yongs su 'gyur ba'i chos can yin zhing / sha ra dwa ti'i bu byang chub sems dpa'i bde ba nye bar sgrub pa ni/ zag pa med pa dang / 'jig rten las 'das pa dang / nges par byed pa dang ldan pa dang / ngo bo</text></item>
<item><p>186a2</p><section>mdo sde</section><text>nyid med pa dang / stong pa nyid yin pa'i phyir te/ sha ra dwa ti'i bu de lta bas na byang chub sems dpa' la sems can thams cad kyi bde ba'i yo byad phun sum tshogs pa thams cad kyis phan gdags par bya mi nus so/ /de ci'i phyir zhe na/ sha ra dwa ti'i bu byang chub sems dpa' ni sems can</text></item>
<item><p>186a3</p><section>mdo sde</section><text>gnyid log pa thams cad kyi mi nyal bar byed pa yin/ bag med pa rnams kyi bag yod pa yin/ smyon pa rnams kyi ma smyos pa yin zhing / sha ra dwa ti'i bu byang chub sems dpa' ni sems can dmus long rnams kyi mig tu gyur pa yin/ yongs su 'dren pa yin la/ sha ra dwa ti'i bu byang</text></item>
<item><p>186a4</p><section>mdo sde</section><text>chub sems dpa' sems dpa' chen po ni sems can nad kyis thebs pa rnams kyi sman du gyur pa yin/ lam ngan par zhugs pa rnams kyi lam ston pa yin/ lam gol ba la gnas pa rnams kyi yang dag pa'i lam ston par byed pa yin zhing / byang chub sems dpa' ni dge ba'i rtsa ba ma bskyed pa</text></item>
<item><p>186a5</p><section>mdo sde</section><text>rnams skyed par byed pa yin/ byang chub sems dpa' ni chos dkar po rnams kyis rnam par ma bskyed pa rnams rnam par skyed par byed pa yin pa'i phyir te/ sha ra dwa ti'i bu mdor na de bzhin gshegs pa dang / byang chub sems dpa' ma gtogs par sems can rnams la skyob pa dang / skyabs dang /</text></item>
<item><p>186a6</p><section>mdo sde</section><text>dpung gnyen gzhan med de/ sha ra dwa ti'i bu sangs rgyas de yang byang chub sems dpa' las byung ba yin no/ /de nas bcom ldan 'das la tshe dang ldan pa sha ra dwa ti'i bus 'di skad ces gsol to/ /bcom ldan 'das byang chub sems dpa' sems dpa' chen po rnams kyi theg pa de de lta bu dang theg</text></item>
<item><p>186a7</p><section>mdo sde</section><text>pa de rmad du byung ba lags kyang / bdag nyid kyang mdzes par bgyid cing / gzhan dag kyang mdzes par bgyid pa ni ngo mtshar lags so/ /bcom ldan 'das dper bgyi na zhugs shing yongs 'dus brtol yan lag thams cad me tog yongs su rgyas pa ni bdag nyid kyang mdzes par bgyid la/</text></item>
<item><p>186b1</p><section>mdo sde</section><text>gzhan dag kyang mdzes par bgyid lags so/ /bcom ldan 'das de bzhin du byang chub sems dpa' sangs rgyas kyi chos rnams yongs su rdzogs pa ni bdag nyid kyang mdzes par bgyid cing / sems can dpag tu ma mchis pa yang mdzes par bgyid lags so/ /bcom ldan 'das dper bgyi na</text></item>
<item><p>186b2</p><section>mdo sde</section><text>zhugs shing yongs 'dus brtol ni sum cu rtsa gsum pa'i lha rnams gar bgyid du stsol cing / rtse bar bgyid/ dga' mgur spyod par bgyid lags so/ /bcom ldan 'das de bzhin du byang chub sems dpa' sems dpa' chen po ni bla na med pa yang dag par rdzogs pa'i byang chub tu mngon par rdzogs</text></item>
<item><p>186b3</p><section>mdo sde</section><text>par sangs rgyas nas sangs rgyas kyi chos yongs su rdzogs shing bdag nyid kyis kyang mdzes la/ sems can grangs ma mchis/ dpag tu ma mchis pas kyang mngon du bgrod par bgyid pa lags te/ der sems can phyin pa rnams kyang dbang po dang / stobs dang byang chub kyi yan lag dang / bsam</text></item>
<item><p>186b4</p><section>mdo sde</section><text>gtan dang / rnam par thar pa dang / ting nge 'dzin dang / snyoms par 'jug pa rnams kyis rtse bar bgyid/ dga' mgur spyod par bgyid/ dga' bar bgyid pa lags na/ bcom ldan 'das bdag cag lta bu le lo can gzhan gyi dring la 'jog pa dag ma gtogs par theg pa de la su zhig gnas par</text></item>
<item><p>186b5</p><section>mdo sde</section><text>mi bgyid/ mngon par 'tshal bar mi bgyid lags/ bcom ldan 'das bdag cag ni chos gzhan gyis stsal cing / gzhan gyis bstan pas dbugs phyin pa dang / bde bar gyur pa lags te/ bcom ldan 'das slad kyis ni bcom ldan 'das las thos nas re zhig gang gis sems can</text></item>
<item><p>186b6</p><section>mdo sde</section><text>'ga' yang bgyid pa de la 'jog pa'i mthu bdag cag la ma mchis so/ /bcom ldan 'das bdag cag gis ni deng slan chad gang la lar chos bstan na/ ches thog mar byang chub sems dpa'i theg pa las brtsams nas bstan par bgyi zhing nyan thos kyi theg pa ni slad kyis bstan par bgyi'o/ /</text></item>
<item><p>186b7</p><section>mdo sde</section><text>de ci'i slad du zhe na/ bcom ldan 'das gang gis myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba de ltar bgyis pas sems can 'ga' zhig byang chub tu bzhag na yang / de bzhin gshegs pa la bdag cag gis bgyis pa gsol lags pa'i slad</text></item>
<item><p>187a1</p><section>mdo sde</section><text>du'o/ /de skad ces gsol pa dang / bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /sha ra dwa ti'i bu khyod byang chub sems dpa' sems dpa' chen po rnams dga' bar bya ba'i phyir go cha chen po gyon pa ni legs so legs so/ /</text></item>
<item><p>187a2</p><section>mdo sde</section><text>de ci'i phyir zhe na/ sha ra dwa ti'i bu theg pa de lta bu de'i ming yang mi 'byung ba'i dus de dang tshod de 'byung bar 'gyur zhing / sha ra dwa ti'i bu theg pa de lta bu de la 'phya bar byed par 'gyur/ bsting bar byed par 'gyur la/ mdo sde de lta bu de dag len pa po ma yin pa dang / spong bar byed pa</text></item>
<item><p>187a3</p><section>mdo sde</section><text>'byung bar 'gyur ba'i phyir ro/ /sha ra dwa ti'i bu de la rigs kyi bu'am/ rigs kyi bu mo don 'dod pas ni don la rton pa dang / chos la rton par bya'i/ 'du 'dzi'i gnas su ni gnas par mi bya'o/ /de ci'i phyir zhe na/ sha ra dwa ti'i bu de'i tshe 'dus pa ni mi rigs par 'gyur te/ sha ra dwa ti'i bu nga'i</text></item>
<item><p>187a4</p><section>mdo sde</section><text>nyan thos rigs pa dang ldan pa ni mdo sde de lta bu de dag la spong ba'am bsting ba'am rnam par g.yeng bar mi byed do/ /de ci'i phyir zhe na/ sha ra dwa ti'i bu las de dag ni rigs pa ma yin zhing / sha ra dwa ti'i bu byis pa'i las de dag ni rigs pa'i las ma yin/ mkhas pa'i las ma yin la/ sha ra</text></item>
<item><p>187a5</p><section>mdo sde</section><text>dwa ti'i bu nga ni mkhas pa'i las byed kyi byis pa'i las mi byed pa'i phyir ro/ /sha ra dwa ti'i bu nga'i nyan thos kyis ni 'di ltar bslab par bya ste/ sha ra dwa ti'i bu de la phyi ma'i dus phyi ma'i tshe na dad pa can dang / mang du thos pa dang / brtson 'grus brtsams pa dang / dran pa dang ldan pa dang / khrel yod pa dang /</text></item>
<item><p>187a6</p><section>mdo sde</section><text>dge ba ci yin zhes tshol ba dang / chos don du gnyer ba dang / chos yongs su tshol ba la mngon par brtson pa gang dag 'byung bar 'gyur ba de dag kyang de'i tshe 'phya bar byed par 'gyur ba yin zhing / brnyas par 'gyur ba yin/ de dag ni le lo can yin/ de dag ni 'bras bu thob par mi nus pa yin/</text></item>
<item><p>187a7</p><section>mdo sde</section><text>de dag ni 'dod pa la sten pa yin/ 'dod pa sten par 'dod pa yin/ de dag ni byang chub sems dpa' zhes bya bas dad pas sbyin par bya ba longs spyod par byed pa yin la/ theg pa de kun tu rjod par byed kyang / de dag de bzhin gshegs pas rigs pa dang grol bar gsungs pa ni ma yin no/ /sha ra</text></item>
<item><p>187b1</p><section>mdo sde</section><text>dwa ti'i bu nga la mi blun po de dag tshig phra mo ji snyed kyis skur pa 'debs par 'gyur ba dang / gang dag de bzhin gshegs pas mchog tu rigs par gsungs shing / mchog tu grol bar gsungs pa de dag la 'di skad du de dag ni rigs pa ma yin zhing / de dag ni grol ba ma yin no zhes zer bar</text></item>
<item><p>187b2</p><section>mdo sde</section><text>'gyur ba dang / sha ra dwa ti'i bu de la gang dag khyim na gnas pa 'byung bar 'gyur ba de dag kyang kun tu gdungs nas mi blun po de dag la dad par bya ba yin par sems par 'gyur zhing / de dag gis byang chub sems dpa' sems dpa' chen po mdo sde de lta bu 'dzin pa mthong na yang brnyas pa skyed</text></item>
<item><p>187b3</p><section>mdo sde</section><text>par 'gyur ba la ltos/ sha ra dwa ti'i bu 'di ltar de bzhin gshegs pas ni gang la yang yang dag pa'am/ yang dag pa ma yin pas gnod par mi bya zhing / rnam par gtse bar mi bya la skur pa gdab par mi bya'o zhes gsungs na/ de dag ni gzhan dag la yang smra bar byed cing / bdag nyid</text></item>
<item><p>187b4</p><section>mdo sde</section><text>kyis kyang kun tu byed par 'gyur ba'i mi blun po de dag gis tshul khrims kyi phung po ji 'dra bar 'gyur ba la ltos/ sha ra dwa ti'i bu chos la chos ma yin par 'du shes pa dang / chos ma yin pa la chos su 'du shes par 'gyur bar gyur cing / 'dul ba ma yin pa la 'dul bar 'du shes pa dang /</text></item>
<item><p>187b5</p><section>mdo sde</section><text>'dul ba la 'dul ba ma yin par 'du shes par 'gyur ba dang / rigs pa la rigs pa ma yin par 'du shes pa dang / rigs pa ma yin pa la rigs par 'du shes pa dang / grol ba la grol ba ma yin par 'du shes pa dang / grol ba ma yin pa la grol bar 'du shes par 'gyur bar gyur nas kyang /</text></item>
<item><p>187b6</p><section>mdo sde</section><text>sha ra dwa ti'i bu de dag 'dul ba yang mi shes shing / ston pa'i bstan pa yang gting mi dpogs pa'i dus de ji srid du phyin ci log tu 'gyur ba la ltos/ sha ra dwa ti'i bu sems can de dag ni khro ba dang / zhe sdang dang / phrag dog gis zil gyis non pa yin zhing / nga rgyal gyis zil gyis non pa yin/</text></item>
<item><p>187b7</p><section>mdo sde</section><text>bdag la stod pa yin/ gzhan la smod pa yin na/ phrag dog dang / ser sna yongs su rdzogs pa yin/ mi dge ba'i chos kyis gang ba yin/ dge ba'i chos thams cad las yongs su nyams pa yin te/ gsor mi rung ba yin no/ /sha ra dwa ti'i bu sems can de dag ni yongs su spang bar bya ba</text></item>
<item><p>188a1</p><section>mdo sde</section><text>yin no/ /sha ra dwa ti'i bu nga ni ngo tsha shes pa rnams kyi ston pa yin gyi nga ni ngo tsha mi shes pa rnams kyi ni ma yin no/ /sha ra dwa ti'i bu nga ni dran pa dang ldan pa rnams kyi ston pa yin gyi brjed ngas pa rnams kyi ni ma yin no/ /sha ra dwa ti'i bu nga ni shes rab dang ldan pa rnams kyi ston pa yin gyi</text></item>
<item><p>188a2</p><section>mdo sde</section><text>shes rab 'chal pa rnams kyi ni ma yin no/ /sha ra dwa ti'i bu gang dag gang la de bzhin gshegs pas yun ring po nas bslabs pa dang / gang la de bzhin gshegs pas bslabs pas bdag nyid chen po'i chos nyid de rjes su thob pa dang / ci nas kyang byang chub sems dpa' sems dpa' chen po</text></item>
<item><p>188a3</p><section>mdo sde</section><text>rnams chos nyid de yang dag par bsgrubs nas bla na med pa yang dag par rdzogs pa'i byang chub mngon par rdzogs par sangs rgyas te/ 'gro ba dpag tu med pa nyon mongs pa'i dra ba las thar bar byed par 'gyur ba'i byang chub sems dpa' la 'dems par mdzad pa'i ye shes de lta bu de dang de dag kyang chos</text></item>
<item><p>188a4</p><section>mdo sde</section><text>gang la de bzhin gshegs pa gus pa dang bcas pa'i chos nyid de la 'gal bar byed par 'gyur zhing / gnod par byed par 'gyur ba de dag ni nga'i nyan thos kyang ma yin la/ nga yang de dag gi ston pa ma yin te/ sha ra dwa ti'i bu ma legs so ma legs so/ /sha ra dwa ti'i bu ngas ni de tsam zhig brjod</text></item>
<item><p>188a5</p><section>mdo sde</section><text>par nus so/ /sha ra dwa ti'i bu de lta bas na chos gling yin par gnas par byos shig /gzhan gling du ni ma byed cig /bdag skyabs su gnas par byos shig /gzhan skyabs su ni ma byed cig /chos skyabs su gnas par byos shig /gzhan skyabs su ni ma yin te/ khyed cag la rjes su</text></item>
<item><p>188a6</p><section>mdo sde</section><text>bstan pa ni de yin no/ /sha ra dwa ti'i bu ji ltar na dge slong chos gling yin par gnas shing / gzhan gling ma yin/ bdag skyabs yin gyi/ gzhan skyabs ma yin/ bdag gling yin gyi/ gzhan gling ma yin zhe na/ sha ra dwa ti'i bu 'di la dge slong dran pa nye bar gzhag pa rnams sgom</text></item>
<item><p>188a7</p><section>mdo sde</section><text>par byed pa yin zhing / 'dod chags dang bral ba la gnas pa yin/ rnam par spong bas yongs su bsgyur ba yin no/ /sha ra dwa ti'i bu dran pa nye bar gzhag pa yang gang zhe na/ 'di lta ste/ dngos po med pa dang / rang bzhin med pa dang / mtshan nyid med pa'i dran pa nye bar gzhag pa chos</text></item>
<item><p>188b1</p><section>mdo sde</section><text>ji lta ba bzhin du mthong ba ste/ sha ra dwa ti'i bu de ltar na dngos po med pa dang / rang bzhin med pa'i sgo nas dran pa nye bar gzhag pa yin no/ /sha ra dwa ti'i bu 'di la gang mi slu bar 'di ni chos gling yin pa dang / chos skyabs dang / bdag gling dang / bdag skyabs zhes bya'o/ /sha ra dwa ti'i</text></item>
<item><p>188b2</p><section>mdo sde</section><text>bu gang dag dran pa nye bar gzhag pa de lta bu sgom par byed pa de dag ni dgra bcom pa mngon par brjod pa thams cad spangs pa zhes bya'o/ /zag pa zad pa zhes bya'o/ /nyon mongs pa med pa zhes bya'o/ /sbyin pa'i gnas zhes bya'o/ /zhi ba zhes bya'o/ /dul ba zhes bya'o/ /skyon</text></item>
<item><p>188b3</p><section>mdo sde</section><text>bsal ba zhes bya'o/ /bram ze tshangs par spyod pa pha rol tu son pa/ skam la son pa zhes bya'o/ /sha ra dwa ti'i bu ci'i phyir dgra bcom pa zhes bya zhe na/ sha ra dwa ti'i bu de dag ni dge ba thams cad la 'os pa yin/ dge ba'i las dag gis 'du byed pa thams cad dang bral ba yin te/ de dag ni</text></item>
<item><p>188b4</p><section>mdo sde</section><text>'du byed pa thams cad rgyun bcad pa yin/ 'du byed pa thams cad spangs pa yin te/ sha ra dwa ti'i bu gang dgra bcom pa zag pa zad pas bsod nams 'du bya ba yang mngon par 'du byed pa'i gnas med cing / skabs med pa yin na bsod nams ma yin pa lta ci smos/ de ci'i phyir zhe na/ sha ra</text></item>
<item><p>188b5</p><section>mdo sde</section><text>dwa ti'i bu dgra bcom pa zag pa zad pa ni sred pa rgyun bcad pa yin/ sha ra dwa ti'i bu dgra bcom pa zag pa zad pa ni kun tu sbyor ba rnams las phyir log pa yin/ chos thams cad dang bral ba yin/ chos thams cad kyis ma gos pa yin/ yid chags pa med pa yin/ 'dod pa'i khams la</text></item>
<item><p>188b6</p><section>mdo sde</section><text>chags par mi byed pa yin/ gzugs kyi khams la chags par mi byed pa yin/ gzugs med pa'i khams la chags par mi byed pa yin/ 'dun pa dang bral ba yin/ sred pa dang bral ba yin/ khong khro ba dang bral ba yin pa'i phyir ro/ /ci'i phyir dgra bcom pa zag pa zad pa zhes bya zhe na/</text></item>
<item><p>188b7</p><section>mdo sde</section><text>sha ra dwa ti'i bu de'i zag pa rnams zad cing / chos thams cad la zad pa nyid thob la/ zad pa nye bar thob pas de'i phyir zag pa zad pa zhes bya'o/ /ci'i phyir nyon mongs pa med pa zhes bya zhe na/ dngos po thams cad stong pa nyid kyi phyir kun nas nyon mongs par yang mi 'gyur/ rnam par byang bar</text></item>
<item><p>189a1</p><section>mdo sde</section><text>yang mi 'gyur te/ rnam par dag pa yin zhing / 'dod pa'am/ mi 'dod pa'am/ yid du 'ong ba'am/ yid du mi 'ong ba'am/ 'dus byas sam/ 'dus ma byas gang gis kyang nye bar ma gos pas nye bar gos pa med pa yin la/ sha ra dwa ti'i bu dgra bcom pa</text></item>
<item><p>189a2</p><section>mdo sde</section><text>zag pa zad pa ni spros pa thams cad spangs pas de'i phyir nyon mongs pa med pa zhes bya'o/ /ci'i phyir dgra bcom pa zag pa zad pa zhes bya zhe na/ gdung ba spangs pa yin zhing / yongs su gdung ba spangs pa yin/ gdung bar nye bar zhi ba yin la/ de ni zang zing med pa chos kyi mchog sbyin</text></item>
<item><p>189a3</p><section>mdo sde</section><text>pa'i sbyin pa po yin pas de'i phyir sbyin gnas zhes bya'o/ /ci'i phyir dbang du gyur pa dag ces bya zhe na/ sha ra dwa ti'i bu de dag gis chos thams cad ya ma brlar mthong zhing mngon du byas pa yin/ rnam par bsgoms pa yin/ ya ma brla'i chos de dag thams cad la yang dam pa'i pha rol tu son</text></item>
<item><p>189a4</p><section>mdo sde</section><text>pa yin la/ de dag gis yang dag pa ma yin pa'i smra ba rnams bstsal ba yin pas/ de'i phyir dbang du gyur pa dag ces bya'o/ /ci'i phyir bram ze dag ces bya zhe na/ chos thams cad bsal ba yin zhing bor ba yin/ phyung ba yin la/ nye bar ma gos pa yin pas/ sdig pa bsal ba'i phyir ro/ /</text></item>
<item><p>189a5</p><section>mdo sde</section><text>ci'i phyir zhi bar byed pa dag ces bya zhe na/ sha ra dwa ti'i bu sdig pa thams cad dang / sdig pa'i chos thams cad las byung ba'i phyir ro/ /ci'i phyir tshor ba po dag ces bya zhe na/ sha ra dwa ti'i bu de dag gis 'dod pa'i khams dang / gzugs kyi khams dang / gzugs med pa'i khams</text></item>
<item><p>189a6</p><section>mdo sde</section><text>dang / rnam par smin pa dang / yang dag pa ma yin pa dang / bden pa ma yin pa thul cing las dang / rnam par smin pa yang thul la/ sha ra dwa ti'i bu de dag kun tu rtog pa med pa nyid kyi phyir/ kun tu rtog pa las byung ba'i chos thams cad thul cing rnam par grol ba yin pas</text></item>
<item><p>189a7</p><section>mdo sde</section><text>de'i phyir tshor ba po dag ces bya'o/ /ci'i phyir pha rol tu son pa dag ces bya zhe na/ sha ra dwa ti'i bu de dag gis bdud pham par byas shing bdud kyi phyogs kyi nyon mongs pa thams cad pham par byas la/ chos thams cad kyi pha rol tu son cing rgal la skam la son pas/ de'i phyir pha rol tu</text></item>
<item><p>189b1</p><section>mdo sde</section><text>son pa dag ces bya'o/ /sha ra dwa ti'i bu ngas dgra bcom pa zag pa zad pa'i yon tan dag ji tsam ci brjod kyang / sha ra dwa ti'i bu de la bri bar yang mi 'gyur ro/ /sha ra dwa ti'i bu dgra bcom pa zag pa zad pa ni shin tu yongs su sbyangs pa/ rdo ba dang / tsher ma med pa/ shin tu rnam par</text></item>
<item><p>189b2</p><section>mdo sde</section><text>dag pa'i zhing chen po yin no/ /sha ra dwa ti'i bu dgra bcom pa zag pa zad pa la ni gshe bar byed cing brgyad bkag byed kyang / 'di snyam du bdag la 'di gshe bar byed cing brgyad bkag byed do snyam du yang mi sems la/ bsngags pa'am/ bsngags pa ma yin pa brjod pa na yang 'di snyam</text></item>
<item><p>189b3</p><section>mdo sde</section><text>du bdag la 'di bsngags pa'am/ bsngags pa ma yin pa brjod do snyam du mi sems so/ /sha ra dwa ti'i bu dgra bcom pa zag pa zad pa ni rlom sems thams cad rgyun bcad pa yin no/ /sha ra dwa ti'i bu dgra bcom pa zag pa zad pa ni bsrung ba med pa yin no/ /sha ra dwa ti'i bu dgra bcom</text></item>
<item><p>189b4</p><section>mdo sde</section><text>pa zag pa zad pa la ni chos gang yang bsrung ba med de dbang po shin tu bsrungs pa yin zhing / nges pa'i sa thob pa yin/ chos kyi sgron ma yin/ chos kyi skyabs yin/ bdag gi sgron ma yin/ bdag gi skyabs yin pa'i phyir ro/ /sha ra dwa ti'i bu de lta bas na dge slong de ltar gnas pas ni</text></item>
<item><p>189b5</p><section>mdo sde</section><text>'di ltar gal te de bzhin gshegs pa'i byang chub spong bar mi byed cing mi rigs pa'i las kyang mi byed la/ tshangs pa mtshungs par spyod pa mkhas pa rnams kyi kha na ma tho ba dang bcas pa yang ma yin zhing / phyis kyang byang chub kun tu bsrung ba dang / rnam par mi gtse ba dang / mi spang ba'i phyir</text></item>
<item><p>189b6</p><section>mdo sde</section><text>dang / yun ring du gnas par bya ba'i don du zhugs par 'gyur ba de ni dgra bcom pa yin par shes par bya'o/ /sha ra dwa ti'i bu dgra bcom pa zag pa zad pa la ni chos rnams la chos kyi the tshom med do/ /sha ra dwa ti'i bu dgra bcom pa zag pa zad pa ni som nyi med pa yin zhing yid gnyis dang</text></item>
<item><p>189b7</p><section>mdo sde</section><text>bral ba yin no/ /sha ra dwa ti'i bu dgra bcom pa zag pa zad pa ni rgal ba yin zhing lam kha brag las nges par rgal ba yin/ drang po'i gnas na gnas pa yin/ drang po yin/ drang por gyur pa yin/ lam drang po nas 'ongs pa yin no/ /de nas bcom ldan 'das la tshe dang ldan pa sha ra dwa</text></item>
<item><p>190a1</p><section>mdo sde</section><text>ti'i bus 'di skad ces gsol to/ /bcom ldan 'das dgra bcom pa zag pa zad pa ni chos spong ba ma lags par 'tshal bar bgyi ba lags so/ /de ci'i slad du zhe na/ bcom ldan 'das de dag ni byis pa'i las lags kyi de dag ni dgra bcom pa'i las ma</text></item>
<item><p>190a2</p><section>mdo sde</section><text>lags te/ 'di lta ste/ chos spong ba lags pa'i slad du'o/ /de skad ces gsol pa dang / bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /sha ra dwa ti'i bu de de bzhin no/ /de de bzhin te/ sha ra dwa ti'i bu de dag ni byis pa'i las yin gyi dgra</text></item>
<item><p>190a3</p><section>mdo sde</section><text>bcom pa'i las ma yin mod kyi 'on kyang / sha ra dwa ti'i bu phyi ma'i tshe phyi ma'i dus na mi 'jigs pas zil gyis non pa'i dge slong dag 'byung bar 'gyur te/ de dag ni bsam gtan tsam dang / nges par gnas pa tsam dang / dgon pa na gnas pa tsam gyis bdag nyid nyon mongs pa med</text></item>
<item><p>190a4</p><section>mdo sde</section><text>pa'o/ /snyam du kun tu shes par 'gyur zhing bdag nyid la rlom sems skyed par byed par 'gyur te/ de'i phyir de'i tshe bram ze dang / khyim bdag dad pa can mos pa mang ba dang / nges par rtog pa mang ba dag gis dgra bcom pa 'di ni sbyin pa'i gnas so/ /zag pa zad pa'o snyam du kun</text></item>
<item><p>190a5</p><section>mdo sde</section><text>tu shes par 'gyur la/ de la yang lhag par byed pa bya bar sems par 'gyur zhing / mi blun po de dag kyang bsnyen bkur gyis zil gyis gnon cing / rnyed pas zil gyis non la/ bsngags pa dang / grags pa dang / snyan pas zil gyis non nas/ bdag cag ni chos de dag la gnas</text></item>
<item><p>190a6</p><section>mdo sde</section><text>so/ /bdag cag ni chos de dag dang ldan no/ /bdag cag ni 'di na zag pa zad pa'o/ /bdag cag ni 'di na nyon mongs pa med pa'o snyam nas/ bdag nyid la ye shes can du kun tu shes par 'gyur ba yin zhing / de dag ni byis par 'gyur ba yin/ brtags pa'i spyod lam can du 'gyur ba</text></item>
<item><p>190a7</p><section>mdo sde</section><text>yin/ grong na 'khod pa de dag gi spyod lam yang gzhan du 'gyur ba yin/ gtsug lag khang na 'khod pa'i spyod lam yang gzhan du 'gyur ba yin/ dgon pa na 'khod pa rnams kyi yang gzhan du la/ 'khor gyi nang na 'khod pa rnams kyi yang gzhan du yin/ lus kyi las dang ngag gi las kun tu spyod pa</text></item>
<item><p>190b1</p><section>mdo sde</section><text>dag kyang ma bsrungs par 'gyur ba yin/ 'khor ba na spyod par yang 'gyur ba yin/ bdag nyid kyi nyon mongs pa med pa'i 'du shes kyang skyed par 'gyur ba yin/ da ltar gang dag nyan thos rnams kyis bshad pa'i chos kyi rnam grangs zab mo dang ldan pa/ dben pa dang ldan pa/ stong pa nyid dang /</text></item>
<item><p>190b2</p><section>mdo sde</section><text>ldan pa de lta bu de dag thos nas kyang / chos de la zhe sa dang bcas shing gus pa dang bcas pas gus par nyan cing / rna gtod par byed la/ sems gzhan du ma yin par nye bar 'jog par byed pa yin te/ de'i tshe mi blun po de lta bu'i spyod yul pa de dag kyang sting bar byed par 'gyur zhing / 'phya</text></item>
<item><p>190b3</p><section>mdo sde</section><text>bar byed par yang 'gyur la/ gshe bar byed par yang 'gyur zhing / 'di skad du 'di ni sangs rgyas kyi bka' ma yin/ ston pa'i bstan pa ma yin no zhes gcig la gcig 'dems par byed par yang 'gyur ro/ /de ci'i phyir zhe na/ 'di ni chos dang chos su 'dul ba dang 'dul bar mtshungs par</text></item>
<item><p>190b4</p><section>mdo sde</section><text>mi 'gyur zhing / chos ma yin pa sems par byed pa de dag ni chos la chos ma yin no zhes smra bar 'gyur ba yin/ chos ma yin pa la chos so zhes smra bar 'gyur ba yin/ 'dul ba ma yin pa la 'dul ba'o zhes smra bar 'gyur ba yin pa'i phyir te/ sha ra dwa ti'i bu de ltar na de dag ni chos gang</text></item>
<item><p>190b5</p><section>mdo sde</section><text>'thob par 'gyur ba de nyid kyi bsngags pa ma yin pa smra bar 'gyur ba yin la/ de dag ni bdag la bstod cing gzhan la smod par 'gyur ba yin/ tshul khrims tsam dang / dgon pa na gnas pa tsam dang / bsam gtan tsam dang / nges par gnas pa tsam dang / thos pa tsam dang / mang du</text></item>
<item><p>190b6</p><section>mdo sde</section><text>thos pa tsam dang / 'khor tsam dang / bsngags pa tsam dang / tshigs su bcad pa tsam dang / rnyed pa dang bkur sti tsam dang / grags pa dang / snyan pa tsam gyi nga rgyal gyi dbang gis nga'o snyam pa'i nga rgyal gyis bcom pa yin te/ yang dag pa ji lta ba bzhin du gleng ba po de dag gis yang</text></item>
<item><p>190b7</p><section>mdo sde</section><text>dag par glengs pa na/ ji lta ji ltar chos kyi rnam grangs de dag nyan pa de lta de ltar las ches dam pa dag mngon par 'du byed par 'gyur ba yin gyi/ mi blun po de dag ni 'di snyam du mi dge ba'i las yang dag pa de dag bdag cag la kun du yod do snyam du mi sems te/ de dag ni shas cher nga rgyal</text></item>
<item><p>191a1</p><section>mdo sde</section><text>gyis brtan cing / mi shes pas brtan nas chos kyi rnam grangs de dag spangs te/ las ches dam po byas nas/ mnar med par 'gro bar 'gyur ba yin/ ngan 'gror 'gro bar 'gyur ba yin no/ /sha ra dwa ti'i bu da ltar nga khyed cag gi the tshom gcod par byed pa dang / de'i</text></item>
<item><p>191a2</p><section>mdo sde</section><text>tshe chos smra ba chos yongs su 'dzin pa/ chos ston pa/ don du gnyer ba/ mdo sde de lta bu 'dzin pa gang dag 'byung bar 'gyur ba de dag la yang de'i tshe nga chos kyi the tshom de lta bu gcod par byed pa de la ltos shig /sha ra dwa ti'i bu de bzhin gshegs pa ni thams cad mkhyen pa yin zhing /</text></item>
<item><p>191a3</p><section>mdo sde</section><text>thams cad shes pa can yin/ thams cad gzigs pa yin/ thams cad ston pa yin no/ /sha ra dwa ti'i bu gang de bzhin gshegs pas ma mkhyen ma gzigs ma gsan pa'i chos de ni med do/ /sha ra dwa ti'i bu de bzhin gshegs pa ni dus gsum la ma thogs pa'i ye shes</text></item>
<item><p>191a4</p><section>mdo sde</section><text>brnyes pa yin zhing / ma chags pa dang grol ba yin/ dbang du gyur pa dang / nyon mongs pa med pa yin/ rang 'byung yin/ slob dpon mi mnga' ba yin/ bde blag tu seng ge'i sgra sgrogs pa yin no/ /sha ra dwa ti'i bu yang mi blun po de dag gi spyod pa dang / spyod yul dang / lam</text></item>
<item><p>191a5</p><section>mdo sde</section><text>gyis ni mchog go/ /de dag ni ma bslabs pa yin/ mi blun po de dag ni lam ngan par zhugs par 'gyur ba yin no/ /sha ra dwa ti'i bu de lta bas na/ rigs kyi bu'am/ rigs kyi bu mo bla na med pa yang dag par rdzogs pa'i byang chub la mngon par yang dag par zhugs pas ni bdag sangs</text></item>
<item><p>191a6</p><section>mdo sde</section><text>rgyas bcom ldan 'das rnams kyi byang chub la mngon par ma dad cing / nyes par ma brtags la mngon par rdzogs par sangs ma rgyas na mi rung ngo snyam nas chos de lta bu de dag la 'dun par bya/ rnal 'byor du bya/ spro bar bya'o/ /sha ra dwa ti'i bu rigs kyi bu'am/ rigs kyi bu mo chos bzhi</text></item>
<item><p>191a7</p><section>mdo sde</section><text>dang ldan na/ sangs rgyas kyi byang chub spong bar byed pa yin te/ bzhi gang zhe na/ sha ra dwa ti'i bu 'di la rigs kyi bu'am/ rigs kyi bu mo sdig pa'i grogs po'i lag tu song ba yin zhing dge ba'i bshes gnyen gyi lag tu song ba ma yin la/ sdig pa'i grogs po de dag la yang sten par byed/</text></item>
<item><p>191b1</p><section>mdo sde</section><text>snyen par byed/ bsnyen bkur byed de/ de sdig pa'i grogs po de dag la bsten cing bsnyen la bsnyen bkur byas pas de dag nyid kyi rjes su bslabs nas spong bar byed pa yin no/ /sha ra dwa ti'i bu gzhan yang byang chub sems dpa' bdag tu mngon par zhen pas dmigs pa can yin te/</text></item>
<item><p>191b2</p><section>mdo sde</section><text>de chos kyi rnam grangs zab mo de lta bu de dag thos nas/ skrag cing dngang la dngang bar 'gyur zhing g.yang sa chen por yang rab tu ltung ba yin te/ sha ra dwa ti'i bu rigs kyi bu'am/ rigs kyi bu mo chos gnyis pa de dang ldan na/ byang chub spong bar byed pa yin no/ /sha ra dwa ti'i bu gzhan yang</text></item>
<item><p>191b3</p><section>mdo sde</section><text>rigs kyi bu gcer bu pa'i smra ba la zhugs pa yin zhing / 'jig rten rgyang phan pa'i gsang tshig yongs su tshol ba la mngon par brtson pa dang / skye bo mang pos bkur ba yin te/ de'i chos de dag mi sems par spong bar byed pa yin no/ /sha ra dwa ti'i bu gzhan yang byang chub sems dpa'</text></item>
<item><p>191b4</p><section>mdo sde</section><text>tshul khrims 'chal pa dang / tshul khrims rgud pa yin zhing / ji ltar bslab pa bcas pa la yang mi slob pa yin te/ de yo byad bsnyungs pa'i gtam dang ldan pa de lta bu de dag spong bar byed pa yin zhing / gshe bar byed la mos par mi byed de/ sha ra dwa ti'i bu rigs kyi bu'am/ rigs</text></item>
<item><p>191b5</p><section>mdo sde</section><text>kyi bu mo chos bzhi po de dang ldan na byang chub spong bar byed pa yin no/ /de nas bcom ldan 'das kyis de'i tshe tshigs su bcad pa 'di dag bka' stsal to/ /sdig pa'i grogs rnams sten byed cing / /de dag gi ni rjes phyogs 'gyur/ /de phyir chos ni spong byed cing / /sangs rgyas byang</text></item>
<item><p>191b6</p><section>mdo sde</section><text>chub 'dod mi byed/ /gcer bu'i smra dang 'dres pa dang / /'jig rten rgyang phan sems pa yin/ /bstan pa 'di ni brjod byas te/ /blo ngan dus ni drang po yin/ /byis pa mkhas pa'i nga rgyal can/ /kye ma mkhas par rlom sems byed/ /de phyir de ni chos spangs shing / /sangs rgyas</text></item>
<item><p>191b7</p><section>mdo sde</section><text>byang chub 'tshang mi rgya/ /bdag tu smra ba gang yin pa/ /dmigs pa la ni gnas nas su/ /zab mo'i chos rnams thos gyur nas/ /blo ngan chos ni spong bar byed/ /mtha' 'das stong nyid ji bzhin dang / /don ni de yis mi shes te/ /de phyir byang chub spong bar byed/ /de yi gting ni shes ma</text></item>
<item><p>192a1</p><section>mdo sde</section><text>yin/ /tshul khrims 'chal dang sdig chos can/ /mi gtsang kun rtog spyod yul ba/ /ji ltar bslab pa bcas pa la/ /blo ngan de dag slob mi byed/ /dmu rgod bka' blo mi bde ba/ /rma 'bebs po dang lce ngan po/ /de lta'i chos can de la ni/ /sdig pa mi</text></item>
<item><p>192a2</p><section>mdo sde</section><text>byed ci yang med/ /de phyir de ni rnam par spang / /rtag par sangs rgyas rnams kyis smad/ /gang dag nga yis rtag bsngags pa'i/ /chos la'ang rtag tu bsten par bya/ /gang zhig sangs rgyas mthong 'dod dang / /de 'dra'i chos ni nyan 'dod des/ /tshul khrims phung po legs</text></item>
<item><p>192a3</p><section>mdo sde</section><text>par brtag /de la chos ni 'thob par 'gyur/ /tshul khrims phung por gang dag gnas/ /de la 'jug par 'dod pa dang / /de la kun tu rtog 'dod pas/ /de phyir tshul khrims bsten par bya/ /ye shes de 'dra 'jug 'dod na/ /yid gzhungs pa yis tshul khrims bstan/ /</text></item>
<item><p>192a4</p><section>mdo sde</section><text>byang chub rnams kyi phul dang mchog /des ni rnyed par dka' ma yin/ /sha ra dwa ti'i bu theg pa chen po la yang dag par zhugs pa chos bzhi dang ldan na byang chub kun tu bsrung ba'i phyir zhugs pa yin te/ bzhi gang zhe na/ sha ra dwa ti'i bu 'di la theg pa chen po la yang dag par zhugs</text></item>
<item><p>192a5</p><section>mdo sde</section><text>pa ni bdag nyid kyang tshul khrims phun sum tshogs pa yin/ dge ba'i chos can dang / tshul khrims kyi phung po la legs par rab tu gnas pa dang mang du thos pa yin/ don dam pa la mkhas shing 'jig rten rgyang phan pa dang yang ma 'dres pa yin/ sangs rgyas kyi byang chub dag pa yongs</text></item>
<item><p>192a6</p><section>mdo sde</section><text>su 'thob cing dben pa la gzhol bas dgon pa dang / rab tu dgon pa la mngon par dga' ba yin te/ sha ra dwa ti'i bu theg pa chen po la yang dag par zhugs pa chos bzhi po de dag dang ldan pa ni byang chub kun tu bsrung ba'i phyir zhugs pa yin no/ /de nas bcom ldan 'das kyis de'i tshe tshigs su</text></item>
<item><p>192a7</p><section>mdo sde</section><text>bcad pa 'di dag bka' stsal to/ /tshul khrims phung por de gnas kyang / /tshul khrims kyis ni rlom sems med/ /nges pa'i don dang zab mo yi/ /chos ni phyis kyang tshol bar byed/ /sangs rgyas byang chub dag pa dang / /rnam dag yongs su dag pa'ang tshol/ /gcer bu rnams</text></item>
<item><p>192b1</p><section>mdo sde</section><text>kyis gang 'dzin pa'i/ /gsang tshig dag ni de mi tshol/ /'thab med gsang tshig de 'dod pas/ /'jig rten rgyang phan 'dres ma yin/ /sangs rgyas chos la nges yin zhing / /rtag tu bstan pa srung bar byed/ /gang dag gis ni sems 'khrug pa'i/ /bud med rnams</text></item>
<item><p>192b2</p><section>mdo sde</section><text>ni der mi 'gro/ /dben pa zhi ba stong pa yi/ /bas mtha'i dgon pa rnams sten byed/ /nga yis mchog dang phul bsngags pa'i/ /chos bzhi po ni de dag dang / /byang chub rnams kyi don gang bstan/ /chos de dag la bsten par byos/ /de dang der ni de bzhin du/ /sngon</text></item>
<item><p>192b3</p><section>mdo sde</section><text>chad de dag bsten pa yin/ /ye shes kun tu srung bar byed/ /des ni nga yi ye shes bsgrubs/ /chos ni kun tu bsrung byas pas/ /'gro ba ngan par 'gro mi 'gyur/ /rtag par de zhi kun tu dag /gzugs kyis kyang ni 'phags par 'gyur/ /longs spyod ldan par de rtag</text></item>
<item><p>192b4</p><section>mdo sde</section><text>'gyur/ /thob nas kyang ni bag yod 'gyur/ /de la snying po ston par 'gyur/ /longs spyod rnams ni mi rtag ces/ /gang byin de ni nga yi yin/ /gang ma byin de nga yi min/ /nga dang longs spyod phung po'ang rung / /thams cad spangs nas song ba yin/ /g.yog 'khor</text></item>
<item><p>192b5</p><section>mdo sde</section><text>bzang por 'gyur ba yin/ /de yi bshes gnyen bzang por 'gyur/ /sangs rgyas kyis ni bsngags chos la/ /ma yeng nges par sbyor bar 'gyur/ /bdag nyid kyis kyang 'dun pa yin/ /gzhan yang de la nges sbyor byed/ /de phyir de ni dga' ba 'thob/ /dam pa'i chos kyang spyod</text></item>
<item><p>192b6</p><section>mdo sde</section><text>par 'gyur/ /gang dag 'jig rten mchog bkur ba'i/ /rigs mtho bar yang rtag par skye/ /de ni bag med mi byed cing / /rtag tu chos la sten par byed/ /rdzogs sangs rgyas la mnyes byed 'gyur/ /mthong nas kyang ni dad par byed/ /sems dad cing ni yid dga' nas/ /</text></item>
<item><p>192b7</p><section>mdo sde</section><text>mchod pa dam pa byed par 'gyur/ /lus dang srog dang longs spyod ni/ /de dag thams cad snying po med/ /skyes bu dam pa mthong nas kyang / /myur du snying po ston par 'gyur/ /de yi lus dang longs spyod la'ang / /snying po'i 'du shes 'jug mi 'gyur/ /sangs rgyas</text></item>
<item><p>193a1</p><section>mdo sde</section><text>rnams ni 'byung ba dkon/ /dal ba de 'dra 'ang rnyed par dka'/ /der ni dal ba'ang 'thob 'gyur zhing / /thob nas kyang ni yid mi 'byung / /gang las ye shes 'thob 'gyur ba'i/ /mngon 'byung de la sten par byed/ /rangs dang mchog tu dga' bskyed nas/ /ye shes</text></item>
<item><p>193a2</p><section>mdo sde</section><text>dam pa tshol bar byed/ /gang las byang chub 'thob 'gyur ba'i/ /chos la'ang rtag par gnas par byed/ /sha ra dwa ti'i bu theg pa chen po la yang dag par zhugs pa chos bzhi dang ldan na bdag nyid kyis bdag nyid dbugs 'byin cing mchog tu dga' ba skyes nas kyang gnas par byed do/ /</text></item>
<item><p>193a3</p><section>mdo sde</section><text>bzhi gang zhe na/ sha ra dwa ti'i bu 'di la theg pa chen po la yang dag par zhugs nas longs spyod kyi phung po'i bdog pa thams cad yongs su gtong ba yin/ tshul khrims kyi phung po'i yon tan thams cad la rab tu gnas pa yin/ chos zab mo rnams kyis ye shes thams cad mngon du 'phags</text></item>
<item><p>193a4</p><section>mdo sde</section><text>pa yin zhing mngon du 'phags nas lus dang srog gtong bar byed kyang chos gtong bar mi byed pa yin/ dge slong chos smra ba dam pa'i chos yongs su 'dzin pa mdo sde de lta bu 'dzin pa rnams la yang bde ba'i yo byad thams cad kyis spro bar bya ba la zhugs pa yin te/ sha ra dwa ti'i bu theg pa</text></item>
<item><p>193a5</p><section>mdo sde</section><text>chen po la yang dag par zhugs pa chos bzhi po de dag dang ldan na bdag nyid kyis bdag nyid lung ston pa dang / dbugs 'byin pa mang ba yin no/ /de nas bcom ldan 'das kyis de'i tshe tshigs su bcad pa 'di dag bka' stsal to/ /longs spyod rnams ni kun bged byed/ /tshul khrims</text></item>
<item><p>193a6</p><section>mdo sde</section><text>phung por shin tu gnas/ /chos rnams la ni mngon du 'phags/ /stong pa'i chos la the tshom med/ /gang dag chos ni ston pa yi/ /chos de yang ni yongs su 'dzin/ /gang dag chos ni ston pa la'ang / /bde bar sgrub pas zhugs pa yin/ /de phyir de ni dga' ba 'thob/ /</text></item>
<item><p>193a7</p><section>mdo sde</section><text>mchog tu dga' ba'ang de yis 'thob/ /mi mchog sangs rgyas 'gyur bar ni/ /bdag nyid la yang lung ston to/ /de la sangs rgyas lung ston mdzad/ /gang dag 'das dang ma byon dang / /gang dag byung ba'i rdzogs sangs rgyas/ /de dag rgyal bar lung yang ston/ /sangs rgyas theg pa</text></item>
<item><p>193b1</p><section>mdo sde</section><text>bla med kyi/ /byang chub lam la de gnas shing / /sangs rgyas rnams kyis gang bsten pa'i/ /chos de dag la'ang sten par byed/ /sangs rgyas rnams kyis de dag bsngags/ /byang chub sems dpa' rnams kyis bsten/ /sangs rgyas lam ni bla med kyi/ /lam de</text></item>
<item><p>193b2</p><section>mdo sde</section><text>la ni de gnas 'gyur/ /ji ltar nam mkha'i lam du ni/ /snod gcig bor bar gyur pa dang / /ji ltar chags par blta bya dang / /de yi gnas pa yod min bzhin/ /de ltar byang chub sems dpa' yis/ /gang bslabs byang chub lam la yang / /byang chub ma thob bar du ni/ /</text></item>
<item><p>193b3</p><section>mdo sde</section><text>de yi ldog pa yod ma yin/ /ji ltar kun tu 'dres pa der/ /gdams pa skyed par byed pa yang / /de yi rgyun chad yod ma yin/ /myur du de ni 'dzud par byed/ /de bzhin byang chub sems dpa' gang / /rtag tu chos rnams sten byed kyang / /byang chub sangs ma rgyas kyi bar/ /</text></item>
<item><p>193b4</p><section>mdo sde</section><text>brtson 'grus spong bar byed ma yin/ /ji ltar ljon shing rtsa ba yang / /mi yis rtag par sbed byed cing / /dus su dkri bar byed pa yi/ /shing ni 'phel bar 'gyur ba yin/ /rlung dang nyi ma dag gis ni/ /dus su grang dang dro gyur par/ /mthar gyis sba ba byas nas su/ /me</text></item>
<item><p>193b5</p><section>mdo sde</section><text>tog 'bras bu de des 'byin/ /sems can mang la bde byed pa/ /shing gi grib ma yid dga' 'byung / /bde ba'i bde dang ldan pa dag /me tog 'bras bu longs kyang spyod/ /de bzhin byang chub sems dpa' yang / /byang chub phyir ni sems bskyed nas/ /dus su chos rnams sten</text></item>
<item><p>193b6</p><section>mdo sde</section><text>byed cing / /dus su yongs su 'dri bar byed/ /dus dang dus min sten byed cing / /dus dang dus min 'dri bar byed/ /dus su brtson 'grus rtsom byed cing / /des pas dus su sbyin pa sbyin/ /dus su byang chub snying po yi/ /shing gi drung du 'dug nas su/ /blo gros ngan pa'i bdud</text></item>
<item><p>193b7</p><section>mdo sde</section><text>bcom ste/ /dus su byang chub 'tshang yang rgya/ /'jig rten du ni ma bskor ba'i/ /'khor lo dus su skor bar byed/ /dus su sems can 'dul byed cing / /'bel ba'i gtam yang yongs su 'dren/ /byang chub zhugs pa'i mkhas rnams ni/ /mthu dang ldan sems de lta bus/ /</text></item>
<item><p>194a1</p><section>mdo sde</section><text>byang chub dam pa 'tshang rgya zhing / /de na nam yang ldog mi 'gyur/ /de lta bas na dus dus su/ /yang dang yang du chos bsten bya/ /dus su byang chub 'tshang rgya zhing / /dus su 'khor lo'ang bskor bar 'gyur/ /sha ra dwa ti'i bu byang chub sems dpa' chos bzhi dang ldan na/</text></item>
<item><p>194a2</p><section>mdo sde</section><text>bla na med pa yang dag par rdzogs pa'i byang chub las nyams par mi 'gyur zhing / yongs su nyams par mi 'gyur la/ tshe rjes nas kyang 'khor los sgyur ba'i rgyal srid byed cing / ji ltar smon pas kyang dge ba'i rtsa ba thams cad rjes su 'jug par byed pa yin/ stobs che ba dang lus che ba yin/</text></item>
<item><p>194a3</p><section>mdo sde</section><text>sred med kyi bu ltar mkhregs pa'i lus dang ldan pa yin/ de 'khor los sgyur ba'i rgyal srid thob nas kyang myur du gling bzhi spangs nas khyim nas khyim med par rab tu 'byung ba yin/ rab tu byung nas kyang de tshangs pa'i gnas pa bzhi thob pa dang / skyon med pa thob pa dang / rtse ba med pa thob</text></item>
<item><p>194a4</p><section>mdo sde</section><text>pa dang / tshegs med pa thob pa yin/ de nas shi 'phos nas kyang tshangs pa'i 'jig rten du skal ba mnyam par skye bar 'gyur ba yin/ skyes nas kyang tshangs pa'i dbang po nyid 'thob pa yin te/ bzhi gang zhe na/ sha ra dwa ti'i bu 'di la byang chub sems dpa' de bzhin gshegs pa'i</text></item>
<item><p>194a5</p><section>mdo sde</section><text>mchod rten zhig pa mthong nas bcos pa'i phyir spro bar byed cing tha na 'jim pa'i gong bu gcig tsam yang rtsig par byed pa yin/ sha ra dwa ti'i bu gzhan yang ma brtsigs pa'i sa phyogs lam po che'i bzhi mdo skye bo mang po 'du ba'i sar mchod rten dang khang pa brtsegs pa'am/ rdo ba'i ka ba dang /</text></item>
<item><p>194a6</p><section>mdo sde</section><text>de bzhin gshegs pa'i sku'am/ de bzhin gshegs pa'i yon tan rjes su dran pa gang yang rung ba byed de/ 'di lta ste/ dper na chos kyi 'khor lo bskor ba'am/ mngon par 'byung ba'am/ byang chub kyi shing drung du bdud 'joms pa'am/ de bzhin gshegs pa'i cho 'phrul chen po</text></item>
<item><p>194a7</p><section>mdo sde</section><text>'am/ de bzhin gshegs pa'i yongs su mya ngan las 'das pa chen po yang dag par bstan pa'am/ lha las babs pa'am/ lha yul du mngon par 'dzeg par byed pa'i de bzhin gshegs pa'i mchod rten rtsig par byed pa yin/ sha ra dwa ti'i bu gzhan yang byang chub sems dpa'</text></item>
<item><p>194b1</p><section>mdo sde</section><text>sems dpa' chen po de bzhin gshegs pa'i nyan thos kyi dge 'dun bye zhing 'thab pa dang / rtsod pa 'byung ba mthong nas mi dbye ba dang / 'thun par bsdum pa'i phyir brtson pa yin/ sha ra dwa ti'i bu gzhan yang byang chub sems dpa' sems dpa' chen po de</text></item>
<item><p>194b2</p><section>mdo sde</section><text>bzhin gshegs pa'i bstan pa rab tu 'jig cing / chos rab tu rnam par 'jig par 'gyur ba na tha na tshigs su bcad pa gcig bsrung ba dang mi nyams par bya ba'i phyir brtson pa yin/ chos sam chos smra ba yongs su 'dzin par byed cing lus dang srog gtong bar byed kyi chos gtong</text></item>
<item><p>194b3</p><section>mdo sde</section><text>bar mi byed pa yin te/ sha ra dwa ti'i bu byang chub sems dpa' theg pa chen po la yang dag par zhugs pa chos bzhi po de dag dang ldan na yon tan gyi bye brag sngar bstan pa de dag rjes su 'thob bo/ /de nas bcom ldan 'das kyis de'i tshe tshigs su bcad pa 'di dag bka' stsal</text></item>
<item><p>194b4</p><section>mdo sde</section><text>to/ /sangs rgyas mchod rten mthong nas su/ /zhig pa phyir ni bcos par bya/ /de phyir stobs ni che ba dang / /lus che ba dang mi 'jigs 'gyur/ /gang du dad pa skye 'gyur ba'i/ /lam chen bzhi mdo phyogs su ni/ /ring bsrel gyi ni sku byed cing / /sangs</text></item>
<item><p>194b5</p><section>mdo sde</section><text>rgyas yon tan rnams ston pa/ /bsod nams mang po skyed par byed/ /gang zhig lam gyi bzhi mdor ni/ /'jig rten mchod pa'i mchod rten byed/ /de yi grags pa 'phel bar 'gyur/ /phan tshun du ni rtsod pa yi/ /nyan thos bye ba rnams mthong nas/ /gcig la</text></item>
<item><p>194b6</p><section>mdo sde</section><text>gcig ni bzod gsol te/ /de dag rnams ni 'thun byed pa/ /dge ba'i rtsa ba de yis su/ /mi 'jigs dpa' bor 'gyur ba yin/ /sred med bu ltar mkhregs pa yi/ /lus ni mngon par 'grub pa yin/ /bstan pa rab tu rnam 'jig pa'i/ /chos la mi bde nyer gnas</text></item>
<item><p>194b7</p><section>mdo sde</section><text>tshe/ /gus par byas te chos srung zhing / /lus dang srog dag bor gyur pa/ /de bzhin chos ni 'dzin byed pa/ /de dag srung bar byed pa dag /lha rnams kyis ni bsrung bar 'gyur/ /sangs rgyas rnams kyis byin gyis brlabs/ /chos ni kun tu bsrung byas pas/ /de dag</text></item>
<item><p>195a1</p><section>mdo sde</section><text>'khor los sgyur bar 'gyur/ /gling bzhi po dag rnam bskor cing / /chos kyis kyang ni rgyal srid byed/ /bskor cing rab tu bstan pas na/ /bag med par ni 'gyur ma yin/ /bag yod par ni rtag par 'gyur/ /rgyal srid bor nas rab tu 'byung / /drang</text></item>
<item><p>195a2</p><section>mdo sde</section><text>srong rgyal po rdzu 'phrul can/ /bsam gtan bzhi po sgom par byed/ /tshangs pa'i gnas pa rnams bsgoms nas/ /rtag par yon tan gnas pa yin/ /shi 'phos tshangs pa'i 'jig rten du'ang / /de ni skye ba sgrub par byed/ /der yang chen por 'gyur ba yin/ /de ni tshangs</text></item>
<item><p>195a3</p><section>mdo sde</section><text>pa'i dbang phyug yin/ /chos kyi mchog ni bzhi po dag /'jig rten gyi ni mgon pos bsngags/ /byang chub spyad pa spyod pa na/ /sngon chad ngas kyang bsten pa yin/ /chos gang la ni ngas bslabs shing / /ji ltar sngon chad spyad pa bzhin/ /de la pha rol phyin gyur nas/ /</text></item>
<item><p>195a4</p><section>mdo sde</section><text>bla med byang chub sangs rgyas yin/ /ji ltar sngon chad ngas bsten pa'i/ /chos de dag la gang bsten pa/ /thams cad du ni chen por 'gyur/ /bsnyen dka' rigs pa can du 'gyur/ /mi yi bdag por 'gyur ba yin/ /sum cu rtsa gsum dbang phyug 'gyur/ /'dod pa'i khams</text></item>
<item><p>195a5</p><section>mdo sde</section><text>ni thams cad du'ang / /dbang phyug dam par 'gyur ba yin/ /gzugs kyi khams su song nas kyang / /der ni dbang phyug 'gyur ba yin/ /thams cad du yang mchog tu 'gyur/ /yon tan dag la su mi slob/ /tshul khrims spyod pa phun sum tshogs/ /ngo tsha ldan zhing khrel yod</text></item>
<item><p>195a6</p><section>mdo sde</section><text>'phags/ /de yi mngon 'byung phun sum tshogs/ /kun tu phun sum tshogs pa 'thob/ /brtson 'grus kyis ni phun tshogs 'gyur/ /bzod pa ting 'dzin phun sum tshogs/ /de yi shes rab bla na med/ /chos rnams kun la mkhas pa yin/ /nam zhig rtag par don bsam pa/ /</text></item>
<item><p>195a7</p><section>mdo sde</section><text>bye ba phrag ni stong po dag /der ni thams cad rab tu shes/ /don bsam pa la mkhas pa yin/ /skad cig gcig gis sgrub pa de'i/ /tshig rab dbye ba shes par 'gyur/ /gang dag chen por 'gyur ba yi/ /mang thos rnams kyi slob dpon che/ /ji ltar mdzangs pa shes rab dang / /</text></item>
<item><p>195b1</p><section>mdo sde</section><text>spobs pa yis ni 'phags pa bzhin/ /rtag par byang chub phyir nges shing / /phyi rol shes pa 'dor bar 'gyur/ /rtag par de yi lta ba drang / /yang dag lta ba shin tu sgom/ /rdzogs sangs rgyas kyang mnyes par byed/ /rtag tu mi khom spong bar 'gyur/ /a la theg pa</text></item>
<item><p>195b2</p><section>mdo sde</section><text>theg chen po/ /sangs rgyas dag ni kun gyis bsngags/ /de la dman pa'i chos rnams ni/ /gang yang bsgrags par byed pa med/ /de la long ba bsgrags pa med/ /'on pa dag kyang bsgrags pa med/ /zhar dang lag rdum 'phye bo dang / /mdog mi sdug dag bsgrags pa</text></item>
<item><p>195b3</p><section>mdo sde</section><text>med/ /dbul po dag ni bsgrags mi bya/ /dman pa'i yon tan bsgrags pa med/ /gang gis sdig can 'gro 'gyur ba'i/ /sdig pa'i chos can bsgrags mi bya/ /'di la ye shes de 'dra dang / /bsngags pa de 'dra thos nas su/ /spyod yul gang min ma gtogs par/ /</text></item>
<item><p>195b4</p><section>mdo sde</section><text>ye shes de 'dra su mi tshol/ /de phyir ye shes gang tshol ba/ /sangs rgyas ye shes rmongs pas tshol/ /ye shes de la bslabs pas na/ /chos rnams kyi ni pha rol 'gro/ /nga yis rigs rnams bzhag ma yin/ /skye ba'ang glengs pa ma yin zhing / /de yi kha dog phye ba'ang min/ /</text></item>
<item><p>195b5</p><section>mdo sde</section><text>gzugs kyi sku la dman pa med/ /nga ni le lo can ma yin/ /brtson 'grus kyis ni rtag tu 'phags/ /rtag tu'ang tshul khrims phun sum tshogs/ /shes rab ldan zhing rab mnyam bzhag /'di ltar nga yis sngon chad chos/ /mchog dang phul dag bsten pa yin/ /de yi 'bras bu'ang</text></item>
<item><p>195b6</p><section>mdo sde</section><text>longs spyod kyis/ /rnam par smin pa ji 'dra ltos/ /'jig rten khams ni stong dag dang / /bye ba khrag khrig dag dang ni/ /de bas lhag pa'i zhing rnams su/ /de la nga yi ye shes 'jug /sems can gang dag der skyes pa/ /de dag gi ni sems kyang shes/ /de dag</text></item>
<item><p>195b7</p><section>mdo sde</section><text>rnams kyi spyod pa'ang shes/ /bsam pa yang ni rnam par shes/ /mi snyan smra ba gang 'byung ba/ /de dag gi ni de yang shes/ /chad pas gcad pa'ang shes pa yin/ /rab tu bzung ba'ang de bzhin no/ /sangs rgyas spyan gyis ngas de dag /thams cad la ni rnam bltas te/ /sems</text></item>
<item><p>196a1</p><section>mdo sde</section><text>can yongs su smin shes nas/ /srid pa'i bcings las dgrol bar bya/ /dus su song nas bskul bar bya/ /dus su yang ni gdams par bya/ /gang gis de dag skye 'gyur ba'i/ /cho 'phrul rnams ni bstan par bya/ /gang dag gzugs la chags 'gyur dang / /</text></item>
<item><p>196a2</p><section>mdo sde</section><text>longs spyod la yang gnas 'gyur ba/ /de dag la ni nyes dmigs bstan/ /de phyir de ni mya ngan 'da'/ /srid pa'i 'dod chags bcing bas bcings/ /lta ba la ni gnas 'gyur ba/ /de dag rnams la nyes dmigs bas bstan/ /de phyir de ni mya ngan 'da'/ /srid lta de 'dra gang</text></item>
<item><p>196a3</p><section>mdo sde</section><text>du 'byung / /gang la de dag gnas 'gyur dang / /de dag gis ni gang mchog bkur/ /de 'dra'i lus su bsgyur nas su/ /drang po'i lam ni bstan par bya/ /de dag gis kyang chos shes nas/ /gang 'dir nges par bdag cag gis/ /byang chub dam pa 'tshang rgya zhes/ /de</text></item>
<item><p>196a4</p><section>mdo sde</section><text>tshe nga la phyag 'tshal lo/ /de dag gi ni rtsa rtogs nas/ /de dag la ni chos kyang bstan/ /sdug bsngal kun las phyung ba yin/ /nga ni rgyal ba zug rngu 'byin/ /mya ngan 'das zhi thob bya'i phyir/ /de dag la ni ngas chos bstan/ /de dag nga las chos thos nas/ /mya ngan 'das</text></item>
<item><p>196a5</p><section>mdo sde</section><text>pa rjes su 'thob/ /nga yi shes pa de ltar la/ /chos rnams kun la 'jug pa ltar/ /'das pa'i dus dang gang dag yang / /ma 'ongs chos rnams de bzhin no/ /nga yi lus ni mchog tu 'phags/ /de yi tshad ni dmigs ma yin/ /rgyal ba'i spyi gtsug blta bar ni/ /rdzu 'phrul</text></item>
<item><p>196a6</p><section>mdo sde</section><text>can gyis nus ma yin/ /sangs rgyas lag pa mtha' yas te/ /nga yi lag pa dpag tu med/ /ji ltar gang gA'i bye snyed kyi/ /'jig rten khams dag khyab pa yin/ /kha dog bcas pa ci 'dra bas/ /sangs rgyas sku ni 'byung 'gyur zhes/ /sangs rgyas sku yi kha dog dang / /dbyibs</text></item>
<item><p>196a7</p><section>mdo sde</section><text>ni shes par nus ma yin/ /kha dog dbyibs ni ci 'dra zhes/ /nga yi thad lhags gang dag lta/ /kha dog sna tshogs lta byed kyang / /mtshan ma shes pa ma yin no/ /sangs rgyas kyi ni sku mthong nas/ /kun brjod pa yi cho 'phrul gyis/ /sems can de dag rab dga' zhing / /nga yi</text></item>
<item><p>196b1</p><section>mdo sde</section><text>lus la'ang stod par byed/ /sems can dag ni thams cad kyis/ /sangs rgyas sku ni blta mi nus/ /lha yi mig can gang la yang / /snang bar 'gyur ba ma yin no/ /'di ltar sangs rgyas byin brlabs de/ /khyed cag gis ni 'dir ltos shig /sku de bsam mi khyab yin</text></item>
<item><p>196b2</p><section>mdo sde</section><text>par/ /sangs rgyas sku ni shes par byos/ /spu yi khung bu gcig nas su/ /cho 'phrul dag ni de 'dra dang / /'jig rten khams su sems can gyi/ /don de 'dra ba byed par 'gyur/ /'od zer bye ba mang po ni/ /spu yi khung nas phyung nas su/ /zhing rnams mang po snang bar byed/ /</text></item>
<item><p>196b3</p><section>mdo sde</section><text>sangs rgyas zhing yang de snyed do/ /stan 'di la ni 'dug nas su/ /ji ltar sems can ngas shes ltar/ /de tshe phyogs bcu'i 'jig rten gyi/ /sems can de dag nyid kyis shes/ /sangs rgyas kyi ni ye shes mtha'/ /nga yis gzhag par nus ma yin/ /kun mkhyen ye shes</text></item>
<item><p>196b4</p><section>mdo sde</section><text>ngas kyang ni/ /nyan thos rnams kyis 'dir ci smos/ /sangs rgyas thams cad bsam mi khyab/ /sangs rgyas chos rnams bsam mi khyab/ /bsam mi khyab la dad byas pas/ /de dag bsam mi khyab tu'ang 'gyur/ /byang chub sems dpa'i spyod pa'i le'u ste bcu pa'o// //</text></item>
<item><p>196b5</p><section>mdo sde</section><text>de'i tshe 'khor de nyid du skyes nas lo bdun lon pa lta bu'i khye'u rnam par rgyal ba srung ba zhes bya ba 'dus par gyur te 'dug go/ /de nas khye'u rnam par rgyal ba srung ba stan las langs te/ bcom ldan 'das ga la ba de logs su thal mo sbyar ba btud nas bcom ldan 'das la tshigs su</text></item>
<item><p>196b6</p><section>mdo sde</section><text>bcad pa dag gis gsol pa/ sangs rgyas chos rnams de thos te/ /de nas go cha 'tshal snyam nas/ /bdag la kun tu 'dun skyes pas/ /bdag kyang de 'drar 'gyur snyam bgyid/ /spyan ldan chos kyi sbyin pa yis/ /sems can thams cad mgron du gnyer/ /khyu mchog</text></item>
<item><p>196b7</p><section>mdo sde</section><text>gi ni tshig tu smra/ /gzhan du ma lags de bzhin bgyi/ /'dren pa slad kyis sdum par ni/ /bdag gi 'dun par 'jug ma lags/ /'jig rten mgon po'i bstan pa de/ /'di nyid la ni rab tu 'byung / /mngon par 'byung dang brtson 'grus dang / /yon tan rnams dang bsam</text></item>
<item><p>197a1</p><section>mdo sde</section><text>gtan dang / /ting 'dzin shes rab 'bras de lags/ /de nyid bdag gis bsten par bgyi/ /spyan ldan dag la 'dun pa skyes/ /myur du bdag ni rab tu phyung / /ngur smrig gos ni 'tshal nas su/ /chos kyi dam pa spyad par bgyi/ /me long ye shes lta</text></item>
<item><p>197a2</p><section>mdo sde</section><text>bus kyang / /'jig rten de la rnam sems shing / /'jig rten mchog tu 'gyur bar bgyi/ /legs par rab tu dbyung du gsol/ /thams cad kyang ni ma mchis pas/ /sems can 'du shes mi gnas shing / /bdag mngon rdzogs par sangs rgyas nas/ /'dren pa chos de</text></item>
<item><p>197a3</p><section>mdo sde</section><text>bstan par bgyi/ /bdud dpung bcas pa bcom nas su/ /mu stegs gzhan rnams skrag bgyis te/ /lta ba'i dra ba rab bcom nas/ /srog chags rnams kyi don bgyi'o/ /mya ngan 'das bde 'thob slad du/ /bdag gis lam ni bstan par bgyi/ /de la skye ba ma mchis</text></item>
<item><p>197a4</p><section>mdo sde</section><text>pas/ /lam de bsam mi khyab pa lags/ /bdag gis dra ba rnam phye nas/ /bdag gis chos kyi snang bar bgyi/ /rang bzhin de dang mtshan nyid de'i/ /chos ni ji lta bzhin du bstan/ /rdzu 'phrul stobs kyis rnam 'phrul bgyi/ /cho 'phrul dag ni bstan par bgyi/ /de la gang</text></item>
<item><p>197a5</p><section>mdo sde</section><text>dag bdag la lta/ /kun gyi the tshom 'chad par 'gyur/ /de nas bcom ldan 'das kyis khye'u rnam par rgyal ba srung ba la 'di skad ces bka' stsal to/ /khye'u nga'i bstan pa 'di la khyim nas khyim med par rab tu 'byung bar 'dod dam/ /des gsol pa/ bcom ldan 'das de lta</text></item>
<item><p>197a6</p><section>mdo sde</section><text>lags so/ /bcom ldan 'das kyis bka' stsal pa/ /gang zhig ngur smrig mi 'dzin cing / /gang dag snyigs ma med gyur pa/ /nga yi bstan la rab 'byung bar/ /bya ba'i chos ni de yin no/ /gang gi skra dag ma bregs shing / /bcing ba thams cad bcad gyur la/ /ma bcings</text></item>
<item><p>197a7</p><section>mdo sde</section><text>pa dang ma grol ba/ /'di la rab tu byung ba de'o/ /gang dag bslab la mi slob pa/ /bslab pa'ang 'bogs par byed ma yin/ /bslab pa kun la bslabs pa ni/ /'di la rab tu byung ba de'o/ /gang zhig dam chos mi 'dzin cing / /chos rnams thams cad rnam bsgoms la/ /chos kyi</text></item>
<item><p>197b1</p><section>mdo sde</section><text>'du shes bstsal gyur pa/ /de ni 'di la rab tu byung / /gang zhig bdag ces mi sems shing / /gang zhig sems can zhes mi sems/ /de la zhum pa nyid mi 'byung / /de ni byang chub phyir zhugs pa'o/ /gang gis sems ni bskyed gyur la/ /chos gzhan yang ni mi dmigs</text></item>
<item><p>197b2</p><section>mdo sde</section><text>shing / /sems la 'dzin par mi byed pa/ /de ni nga la rab tu byung // //bam po bcu drug pa/ de nas tshe dang ldan pa sha ra dwa ti'i bu 'di snyam du sems te/ gang bcom ldan 'das kyis gnas zab mo zab mo dag bstan pa'i khye'u des yun ci srid cig spyad par</text></item>
<item><p>197b3</p><section>mdo sde</section><text>'gyur snyam mo/ /de nas bcom ldan 'das la tshe dang ldan pa sha ra dwa ti'i bus tshigs su bcad pa dag gis gsol pa/ bcom ldan zab mo'i chos thos nas/ /mi skrag zhum par mi 'gyur ba'i/ /khye'u ni rnam par rgyal srung gi/ /spyod pa de 'dra de ci lags/ /gang gis zab</text></item>
<item><p>197b4</p><section>mdo sde</section><text>mo'i gnas thos nas/ /de la skrag pa mi 'byung ba/ /sngon chad skye ba gzhan dag tu/ /rdzogs pa'i sangs rgyas ji snyed mthong / /gang gis sgyid lug mi 'gyur ba/ /gnas rnams kyang ni zab mo dag /sngon gyi sangs rgyas rkang gnyis mchog /ji snyed cig la zhus pa</text></item>
<item><p>197b5</p><section>mdo sde</section><text>lags/ /de nas bcom ldan 'das kyis tshe dang ldan pa sha ra dwa ti'i bu la tshigs su bcad pa dag gis slar bka' stsal pa/ 'das pa'i dus na ngas shes pa/ /sa yi phyogs ni 'di nyid du/ /sangs rgyas stong phrag mang po la/ /rnam par rgyal ba srung gis zhus/ /ang ga ma ga</text></item>
<item><p>197b6</p><section>mdo sde</section><text>d+hA der ni/ /byang chub spyad pa spyod pa na/ /gang dag la ni sngon zhus pa/ /sangs rgyas ji snyed pa yang shes/ /chos rnams dang ni khams rnams dang / /skye mched dag dang stong pa dang / /tshad med de dang rnam thar gyi/ /gnas dang gnas min rab tu mkhas/ /ji ltar ang ga ma ga d+hAr/ /</text></item>
<item><p>197b7</p><section>mdo sde</section><text>e ma sangs rgyas shes pa bzhin/ /de ltar ka shi'i khyim rnams su/ /mkhas pas de snyed shes pa yin/ /rnam par rgyal srung khye'u de ni/ /shes rab pha rol phyin pa thob/ /dkar chos rnams kyis byung ba yin/ /de phyir de shes de 'dra ba/ /'dir ni chos la reg par byed/ /</text></item>
<item><p>198a1</p><section>mdo sde</section><text>yi ge ji bzhin phyag rgya grangs/ /bzo rnams sna tshogs gzhan yang shes/ /de las gzhan yang brjed pa med/ /chos rnams thams cad stong pa nyid/ /'jig rten 'das pa'i shes las gzhan/ /'jig rten pa yi shes mi smra/ /de la mchog</text></item>
<item><p>198a2</p><section>mdo sde</section><text>tu 'dzin mi byed/ /gang gis ye shes de 'dra dang / /chos rnams thams cad stong pa nyid/ /de la bskal pa brgya dag tu'ang / /rmongs pa yod pa ma yin no/ /ye shes de ni ye shes che/ /nyon mongs zad byed rang bzhin can/ /gang zhig stong pa mi 'dod pa/ /</text></item>
<item><p>198a3</p><section>mdo sde</section><text>de ni chos la 'jug mi 'gyur/ /de nas tshe dang ldan pa sha ra dwa ti'i bus khye'u rnam par rgyal ba srung ba la 'di skad ces smras so/ /gzhon nu khyod bcom ldan 'das kyi bstan pa la rab tu 'byung ngam/ de skad ces smras pa dang / tshe dang ldan pa sha ra dwa ti'i bu la khye'u rnam par rgyal ba srung</text></item>
<item><p>198a4</p><section>mdo sde</section><text>bas 'di skad ces smras so/ /btsun pa sha ra dwa ti'i bu bdag ni rab tu byung zin pas bdag rab tu mi 'byung ngo / /de nas tshe dang ldan pa sha ra dwa ti'i bus khye'u rnam par rgyal ba srung ba la tshigs su bcad pa dag gis smras pa/ khyod kyis gos dag gang bgos pa/ /ngur smrig khyod la</text></item>
<item><p>198a5</p><section>mdo sde</section><text>gnang ma yin/ /khyod kyi skra yang bregs ma yin/ /'di la ji ltar rab tu byung / /khyod kyis bslab la bslabs ma yin/ /khyod la slob dpon yod ma yin/ /mkhan po yang ni yod ma yin/ /khyod ni ji ltar rab tu byung / /khyod ni lhung bzed thogs ma yin/ /khyod ni</text></item>
<item><p>198a6</p><section>mdo sde</section><text>mtshams su byung ba yin/ /'di la gang gis rab byung ba/ /khyod ni ji ltar bsdams pa yin/ /gang du tshogs kyis rdzogs par byas/ /khyod kyi de snyed su yis byas/ /khyod ni ji ltar rab tu byung / /bdag gis dris pa de smros shig /de skad ces smras pa dang / tshe dang</text></item>
<item><p>198a7</p><section>mdo sde</section><text>ldan pa sha ra dwa ti'i bu la khye'u rnam par rgyal ba srung bas tshigs su bcad pa dag gis slar smras pa/ /gang zhig ngur smrig 'dzin byed pa/ /snyigs ma med pa 'dzin mi byed/ /ma skyes pa yang 'dzin pa med/ /ngur smrig gyon pa de yin no/ /ye shes gos ni bdag gis bzung / /de ni nam</text></item>
<item><p>198b1</p><section>mdo sde</section><text>yang gos pa med/ /rtag tu'ang dri med rnam dag pa'i/ /ngur smrig bdag gis gyon pa yin/ /bdag gis nyon mongs thams cad spangs/ /bdag gis skra dag breg pa byas/ /ye shes kyis ni bdag gis bregs/ /de dag phyin cad skye mi 'gyur/ /lhung bzed bsam mi khyab</text></item>
<item><p>198b2</p><section>mdo sde</section><text>las byung / /chos rnams kun gyi snod yin te/ /gang ba med cing bri med de/ /chos rnams kun gyi snod yin no/ /bdag ni gzhan gyi man ngag la/ /nam yang gnas shing gnas 'gyur med/ /thams cad mkhyen cing rang 'byung 'gyur/ /bdag gi phun sum tshogs de yin/ /</text></item>
<item><p>198b3</p><section>mdo sde</section><text>chos kun mnyam mdzad sangs rgyas kyis/ /bdag la gsol ba mdzad zin te/ /'dren rnams gang nas gshegs pa yi/ /sangs rgyas lam nas 'gro bar bya/ /bdag gi rang byung de 'dra ste/ /bdag gi bslab pa de 'dra yin/ /mya ngan 'das pa'ang de 'dra ste/ /gsol</text></item>
<item><p>198b4</p><section>mdo sde</section><text>ba'i las ni de 'dra yin/ /spyod pa la ni de ring bslabs/ /nam zhig 'jig rten mgon thad du/ /zhing nas zhing du 'gro ba dag /bdag gis kyang ni spyad par bya/ /byang chub snying por 'dug nas su/ /sbyin pa bsam mi khyab pa sbyin/ /gcig pus spyad par mi bya ste/ /bdag</text></item>
<item><p>198b5</p><section>mdo sde</section><text>gis srog chags bye ba sbyin/ /de nas bcom ldan 'das kyis khye'u rnam par rgyal ba srung ba la rnam par gzigs te/ bcom ldan 'das kyis rnam par gzigs ma thag tu yang de nas de nyid kyi tshe gos ngur smrig gyon zhing 'dug par gyur te/ skra bregs nas zhag bdun lon pa lta bur yang gyur</text></item>
<item><p>198b6</p><section>mdo sde</section><text>to/ /skad cig de nyid la mngon par shes pa lnga yang thob bo/ /de nas gzhon nu rnam par rgyal ba srung bas phyogs de nyid du 'dug nas mi snang bar gyur te/ de mi snang bar gyur ma thag tu sa chen po yang g.yos shing spu zing zhes byed pa dang bcas pa'i skrag par yang gyur/ lha dag</text></item>
<item><p>198b7</p><section>mdo sde</section><text>kyang steng gi bar snang las rnga rdung zhing lha'i glu dbyangs len par yang gyur/ 'jig rten du snang ba chen po byung bar gyur to/ /de nas bcom ldan 'das kyis de'i tshe 'dzum pa mdzad do/ /de nas bcom ldan 'das kyi zhal gyi sgo nas 'od zer kha dog du ma kha dog sna tshogs su byung ste/ byung</text></item>
<item><p>199a1</p><section>mdo sde</section><text>nas kyang thams cad dang ldan pa'i sangs rgyas kyi zhing la lan gsum bskor ba byas nas spyi gtsug gi mtshams su nub bo/ /de nas tshe dang ldan pa kun dga' bo stan las langs nas bla gos phrag pa gcig tu gzar te/ /pus mo g.yas pa'i lha nga sa la btsugs</text></item>
<item><p>199a2</p><section>mdo sde</section><text>nas bcom ldan 'das la tshigs su bcad pa dag gis zhus pa/ mi 'dul kha lo sgyur ba sems can mchog /spyod pa yon tan khyad par 'phags la gnas/ /rgyal ba ye shes ma chags pha rol gshegs/ /kun mkhyen rgyal ba bla na med la zhu/ /zhal nas 'od zer</text></item>
<item><p>199a3</p><section>mdo sde</section><text>mang po byung nas su/ /'od kyis sangs rgyas zhing ni thams cad khyab/ /sangs rgyas zhing de la ni bskor bgyis nas/ /de dag slar log nas kyang spyi gtsug nub/ /rgyu ma mchis par sangs rgyas 'dzum mi ston/ /de ring su yi don slad 'dzum de bstan/ /lung bstan de ni</text></item>
<item><p>199a4</p><section>mdo sde</section><text>su yi lags par 'gyur/ /'jig rten mgon po bdag gi the tshom chod/ /gang gis 'dzum pa de 'dra bstan gyur cing / /sangs rgyas zhing de thams cad snang bgyis pa'i/ /yangs pa'i don de su yi lags par 'gyur/ /ye shes mchog gis 'dir ni su lung ston/ /sangs</text></item>
<item><p>199a5</p><section>mdo sde</section><text>rgyas zhing brgyan pa ni mdzes pa lags/ /sems can kun kyang bde bar gyur pa lags/ /'di la bag ma mchis par sems mi 'jug /cho 'phrul de lta bu ni gda' lags so/ /de nas bcom ldan 'das kyis tshe dang ldan pa kun dga' bo la 'di skad ces bka' stsal to/ /</text></item>
<item><p>199a6</p><section>mdo sde</section><text>kun dga' bo khyod kyis sa phyogs 'di nyid na khye'u rnam par rgyal ba srung ba gos ngur smrig gyon pa mthong ngam/ gsol pa/ bcom ldan 'das mthong lags so/ /bcom ldan 'das kyis bka' stsal pa/ kun dga' bo khye'u rnam par rgyal ba srung ba de ni de bzhin gshegs pa</text></item>
<item><p>199a7</p><section>mdo sde</section><text>mi 'khrugs pa'i sangs rgyas kyi zhing du 'jig rten gyi khams mngon par dga' bar lus de nyid kyis 'dug go/ /de'i tshe ji srid par sangs rgyas kyi zhing der tshangs par spyod pa spyad nas lus de nyid kyis rgyal srid thob ste/ 'di lta ste/ dper na lha rnams kyi dbang po brgya byin gyis da ltar</text></item>
<item><p>199b1</p><section>mdo sde</section><text>rgyal srid thob pa bzhin no/ /sangs rgyas kyi zhing de nas shi 'phos nas kyang lus de nyid kyis sangs rgyas kyi zhing nas sangs rgyas kyi zhing du 'gro bar 'gyur zhing nam du yang sangs rgyas dang 'bral bar mi 'gyur la/ thams cad du lus thob pa des kyang rgyal srid thob par 'gyur ro/ /</text></item>
<item><p>199b2</p><section>mdo sde</section><text>de phyis kyang bskal pa grangs med pa na bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur te/ /'jig rten gyi khams rtag tu snang bar de bzhin gshegs pa dgra bcom pa yang dag par rdzogs pa'i sangs rgyas ye shes mtha' yas rnam par</text></item>
<item><p>199b3</p><section>mdo sde</section><text>bsags zhes bya bar 'gyur ro/ /kun dga' bo de bzhin gshegs pa ye shes chen po rnam par bsags pa'i tshe'i tshad ni dpag tu med par 'gyur te/ bskal pa 'di snyed do zhes dpag pa'am/ bgrang ba'am/ bsam par mi nus so/ /de bzhin gshegs pa de'i</text></item>
<item><p>199b4</p><section>mdo sde</section><text>sangs rgyas kyi zhing de na gnas pa'i sems can de dag ni mngal du skye bar mi 'gyur te/ sems can de dag rdzus te skye bar 'gyur zhing / pad ma dag gi steng du skyil mo krung gis 'byung bar 'gyur ro/ /kun dga' bo sangs rgyas kyi zhing de ni yon tan khyad par can dpag tu med</text></item>
<item><p>199b5</p><section>mdo sde</section><text>pa gzhan dag gis kyang legs par brgyan par 'gyur ro/ /kun dga' bo byang chub sems dpa' chos bzhi dang ldan na tshe rjes nas dge slong tshur shog ces bya ba'i rab tu 'byung ba 'thob ste/ bzhi gang zhe na/ kun dga' bo 'di la byang chub sems dpa' bdag nyid kyang rab tu 'byung ba la</text></item>
<item><p>199b6</p><section>mdo sde</section><text>mngon par chas pa yin zhing / /gzhan dag kyang rab tu 'byung ba yang dag par 'dzin du 'jug par byed la/ rnam pa thams cad kyis kyang rab tu 'byung ba rton par byed de/ rab tu byung nas kyang chos dang ldan pa'i gtam gyis rangs par byed cing / yang dag par 'dzin du 'jug la yang</text></item>
<item><p>199b7</p><section>mdo sde</section><text>dag par gzengs stod pa yin te/ /kun dga' bo byang chub sems dpa' chos dang po de dang ldan na tshe rjes nas dge slong tshur shog ces bya ba'i rab tu 'byung ba 'thob pa yin no/ /kun dga' bo gzhan yang byang chub sems dpa' sangs rgyas kyi chos yongs su btsal ba'i phyir bdag nyid</text></item>
<item><p>200a1</p><section>mdo sde</section><text>kyis kyang brtson 'grus brtsams pa yin zhing / sangs rgyas kyi chos yongs su btsal ba'i phyir gzhan dag kyang brtson 'grus rtsom pa yang dag par 'dzin du 'jug pa yin te/ kun dga' bo byang chub sems dpa' chos gnyis pa de dang ldan na tshe rjes nas dge slong</text></item>
<item><p>200a2</p><section>mdo sde</section><text>tshur shog ces bya ba'i rab tu 'byung ba 'thob pa yin no/ /kun dga' bo gzhan yang byang chub sems dpa' bdag nyid kyang bzod pa dang des pa dang ldan pa yin zhing / /gzhan dag kyang bzod pa dang des pa phun sum tshogs pa la 'god par byed pa yin la/ /bdag nyid kyang yo byad</text></item>
<item><p>200a3</p><section>mdo sde</section><text>bsnyungs pa'i yon tan la gnas pa yin zhing / gzhan dag kyang yo byad bsnyungs pa'i yon tan phun sum tshogs pa la 'jog par byed pa yin la/ /de bdag nyid kyang shes rab dang ldan pa yin zhing / gzhan dag kyang shes rab phun sum tshogs pa la 'jog par byed pa yin te/</text></item>
<item><p>200a4</p><section>mdo sde</section><text>kun dga' bo byang chub sems dpa' chos gsum pa de dang ldan na tshe rjes nas dge slong tshur shog ces bya ba'i rab tu 'byung ba 'thob pa yin no/ /kun dga' bo gzhan yang byang chub sems dpa' bdag nyid kyang thabs la mkhas shing smon lam gyi stobs dang ldan pa yin la/ gzhan dag</text></item>
<item><p>200a5</p><section>mdo sde</section><text>kyang thabs la mkhas pa yang dag par 'dzin du 'jug cing smon lam gyi stobs kyis 'jog par byed pa yin te/ kun dga' bo byang chub sems dpa' chos bzhi po de dang ldan na tshe rjes nas dge slong tshur shog ces bya ba'i rab tu 'byung ba 'thob cing / /sangs rgyas kyi zhing nas sangs rgyas kyi zhing</text></item>
<item><p>200a6</p><section>mdo sde</section><text>du 'gro la/ /thams cad du yang lus de nyid kyis rgyal srid 'thob cing der yang bag yod pa yin no/ /kun dga' bo byang chub sems dpa' chos bzhi dang ldan na bla na med pa yang dag par rdzogs pa'i byang chub las mi nyams shing yongs su mi nyams pa yin te/ /bzhi gang zhe na/ /kun</text></item>
<item><p>200a7</p><section>mdo sde</section><text>dga' bo 'di la byang chub sems dpa' lhag pa'i bsam pas bla na med pa yang dag par rdzogs pa'i byang chub tu sems skyed par byed pa yin/ de bzhin gshegs pa'i bstan pa la yang mngon par dga' ba yin/ chos rnams nyan pas kyang ngoms mi shes pa yin/ mi slu bas bden pa smra</text></item>
<item><p>200b1</p><section>mdo sde</section><text>ba yin te/ /kun dga' bo byang chub sems dpa' chos bzhi po de dag dang ldan na bla na med pa yang dag par rdzogs pa'i byang chub las mi nyams shing yongs su mi nyams pa yin no/ /de nas bcom ldan 'das kyis de'i tshe tshigs su bcad pa 'di dag bka' stsal to/ /lhag pa'i</text></item>
<item><p>200b2</p><section>mdo sde</section><text>bsam pas phun tshogs nas/ /sangs rgyas mthong ba tshol bar byed/ /chos rnams kyis ni chog mi shes/ /bden pa'i tshig la rab tu gnas/ /sems can sdug bsngal rnams mthong nas/ /lhag pa'i bsam pa skyed par byed/ /lhag pa'i bsam pa shes nas su/ /</text></item>
<item><p>200b3</p><section>mdo sde</section><text>sems can rnams la chos ston 'gyur/ /de 'dra'i chos dag thos pa na/ /chos rnams kyis ni ngoms pa med/ /gang gis de yi shes 'phel ba/ /de la brtson 'grus rtsom par byed/ /rtag par bden tshig smra bar 'gyur/ /bden pa'i tshig la rab tu gnas/ /</text></item>
<item><p>200b4</p><section>mdo sde</section><text>ji ltar de ni tshig smra ba/ /de bzhin yin te gzhan du min/ /chos bzhi po ni de dag la/ /dus dus su ni sten par byed/ /byang chub dam pa 'thob par 'gyur/ /mig gi dam pa 'phel bar byed/ /gang gi rnam smin dpag med cing / /bsam mi khyab par bshad pa yi/ /</text></item>
<item><p>200b5</p><section>mdo sde</section><text>chos de 'dra ba thos nas su/ /chos rnams la ni su mi gnas/ /kun dga' bo theg pa chen po la yang dag par zhugs pa chos bzhi dang ldan na/ /dran pa nyams par mi 'gyur zhing lhas bskul ba yang thob la/ /sbyin gnas dang bral bar yang mi 'gyur zhing / gal te sbyin</text></item>
<item><p>200b6</p><section>mdo sde</section><text>gnas med par gyur na bdag nyid kyang sbyin gnas su byed pa yin te/ /bzhi gang zhe na/ kun dga' bo 'di la byang chub sems dpa' sems dpa' chen po bla na med pa yang dag par rdzogs pa'i byang chub la sems can yang dag par 'dzin du 'jug par spro ba dang ldan pa yin/ de</text></item>
<item><p>200b7</p><section>mdo sde</section><text>bzhin gshegs pa la bsti stang bya ba spro ba dang ldan pa yin/ chos yongs su btsal bar spro ba dang ldan pa yin/ chos smra ba rnams la yang bde ba'i yo byad kyis nye bar gnas pa yin zhing / sems can sdug bsngal ba dag mthong nas kyang mi 'jigs pas dbugs 'byin par byed</text></item>
<item><p>201a1</p><section>mdo sde</section><text>pa yin te/ /kun dga' bo byang chub sems dpa' theg pa chen po la yang dag par zhugs pa chos bzhi po de dag dang ldan na tshe rjes nas brjed mi ngas yin zhing sbyin gnas dang yang mi 'bral ba yin/ gal te sbyin gnas ma rnyed na yang bdag nyid sbyin gnas</text></item>
<item><p>201a2</p><section>mdo sde</section><text>su byed pa yin no/ /de nas bcom ldan 'das kyis de'i tshe tshigs su bcad pa 'di dag bka' stsal to/ /rdzogs sangs rgyas la bsti stang byed/ /chos la'ang gus dang bcas pa yin/ /chos smra ba yi dge slong la'ang / /gus dang bcas pas bsti stang byed/ /</text></item>
<item><p>201a3</p><section>mdo sde</section><text>sems can 'jigs pas gzir ba dang / /'dren med sdug bsngal rnams mthong nas/ /de dag la ni 'jigs med sbyin/ /'jigs gzir de dag skyob par byed/ /dge ba'i rtsa ba de yis ni/ /sangs rgyas mthong ba thob par 'gyur/ /khyod longs brtson 'grus rtsoms</text></item>
<item><p>201a4</p><section>mdo sde</section><text>shes ni/ /lha rnams dag kyang skul bar byed/ /gal te sangs rgyas ma mthong zhing / /nyan thos kyang ni ma mthong la/ /'jig rten 'di yi sbyin pa'i gnas/ /rang sangs rgyas de ma mthong na/ /rang nyid mngon par byung nas su/ /khyim med par ni rab tu</text></item>
<item><p>201a5</p><section>mdo sde</section><text>'byung / /dgon pa zhi ba sten par byed/ /mngon shes lnga po myur du 'thob/ /mngon shes lnga po thob nas kyang / /sa 'di kun tu rnam par rgyu/ /grong dang yul 'khor rnams song nas/ /sems can rnams ni chos 'dzin 'jug /de las chos ni thos nas su/ /</text></item>
<item><p>201a6</p><section>mdo sde</section><text>'gro ba sdig pa spong bar byed/ /phyi nas sdig pa'i las can min/ /sems can gus dang bcas par 'gyur/ /der ni mya ngan 'das pa 'thob/ /chos kyi mchog gis de mchog ltar/ /de bzhin 'di la bdag bya snyam/ /de yi thad du rab tu 'byung / /rang gis chos ni</text></item>
<item><p>201a7</p><section>mdo sde</section><text>spyod pa na/ /gzhan dag dang ni bdag nyid kyi/ /de 'dra ba yi yon tan 'byung / /su zhig rtag tu chos mi spyod/ /de bas byang chub yongs tshol bas/ /chos de dag ni kun tu spyad/ /sangs rgyas ye shes bsam mi khyab/ /de ni nyams par 'gyur ma yin/ /ngas kyang</text></item>
<item><p>201b1</p><section>mdo sde</section><text>sngon chad de dag bsten/ /de phyir nga ni mchog tu 'phags/ /chos de la ni mngon bslabs nas/ /sangs rgyas byang chub rnyed mi dka'/ /nga ni 'jig rten rdzogs sangs rgyas/ /nga ni 'jig rten bla na med/ /ye shes bla na med pa yi/ /chos ston byed pa a la la/ /</text></item>
<item><p>201b2</p><section>mdo sde</section><text>kun dga' bo de lta bas na rnam grangs des na ci nas byang chub sems dpa' sems dpa' chen po chos de dag la gnas shing 'di lta ste/ /chos rnams kyis don byed pa yin pa de lta bur rig par bya'o/ /kun dga' bo sngon byung ba 'das pa'i dus na bskal pa grangs med par gyur pa</text></item>
<item><p>201b3</p><section>mdo sde</section><text>de'i tshe de'i dus na nam mkha' yongs su zin pa 'dir rgyal po phyogs rab sgrogs zhes bya ba zhig byung ste/ /kun dga' bo rgyal po phyogs rab sgrogs kyi chung ma dam pa gtso mo las bu zhig btsas par gyur to/ /kun dga' bo gzhon nu de btsas ma thag tu 'jig rten du sems can chos</text></item>
<item><p>201b4</p><section>mdo sde</section><text>spyod pa zhig byung ngo / /zhes lha rnams kyis sgra skad 'thun par bsgrags so/ /kun dga' bo de nas rgyal po'i gzhon nu des sgra de thos nas ci 'di chos shig yin nam/ 'on te chos ma yin snyam nas kun tu sngangs par gyur to/ /kun dga' bo rgyal po'i gzhon nu skyes nas lo bdun lon pa</text></item>
<item><p>201b5</p><section>mdo sde</section><text>lta bu de rgyal po phyogs rab sgrogs de ga la ba der song ste phyin nas/ rgyal po'i rkang pa la phyag 'tshal te phyogs gcig tu 'dug go/ /phyogs gcig tu 'dug nas kyang rgyal po phyogs rab sgrogs la smras pa/ yab 'di ci chos shig lags sam 'on te chos ma lags/ de nas</text></item>
<item><p>201b6</p><section>mdo sde</section><text>rgyal po des gzhon nu la tshigs su bcad pas smras pa/ srog gcod pa yi sdig pa spangs nas su/ /sbyin pa dul ba tshangs spyod yang dag sdom/ /des dang tshul khrims yon tan rab gnas pa/ /chos de 'phags pa rnams kyis bstod pa yin/ /kun dga' bo de nas rgyal po'i</text></item>
<item><p>201b7</p><section>mdo sde</section><text>gzhon nu des pha de la tshigs su bcad pas smras pa/ yab cig bdag la chos gang gsungs pa de/ /rgyal srid 'dzam gling de ni rab ston pa/ /khyim pas chos de bsten par nus lags sam/ /bdag gis zhus pa de ni lung bstan gsol/ /gal te de nus lags na bdag la</text></item>
<item><p>202a1</p><section>mdo sde</section><text>gsungs/ /gal te bdag gis nus na khyod kyis gsungs/ /bden pa smra ba sems can dmyal mi mchi/ /de dag ngan 'gro'ang kun tu sten mi 'gyur/ /mi bden smra ba ngan 'gror mchi bar 'gyur/ /mnar med phyin cing sdug bsngal myong bar 'gyur/ /de phyir mi bden pa</text></item>
<item><p>202a2</p><section>mdo sde</section><text>dag spangs nas su/ /bden tshig bden pa bdag la gsung du gsol/ /kun dga' bo de nas rgyal po phyogs rab sgrogs kyis rgyal po'i gzhon nu de la tshigs su bcad pa dag gis smras pa/ rgyal srid 'dzam gling de ni rab ston pa/ /chos rnams mtha' dag bsten par nus ma yin/ /</text></item>
<item><p>202a3</p><section>mdo sde</section><text>dbyug pa mtshon gyis sa ni rab bstan na/ /gzhon nu gang du de la chos 'byung 'gyur/ /srog chags rnams la nga yis gnod spyo bya/ /nga yis bsgo ba myur du mi byed pa/ /de ni longs spyod phrogs shing chad pas bcad/ /phyis kyang btson rar rab tu gzhug par bya/ /sa bzang blta ba'i phyir</text></item>
<item><p>202a4</p><section>mdo sde</section><text>ni mngon par 'byung / /de tshe grong rdal pa dag skrag par 'gyur/ /rgyal po 'ong zhes skrag pa 'byung 'gyur zhing / /de dag phyogs phyogs su ni 'gro bar 'gyur/ /gang tshe nga ni chos la 'dug gyur tshe/ /lha 'di nongs pa 'byung ba'i mi lags na/ /ji ltar lhas mkhyen chad pas chod cig</text></item>
<item><p>202a5</p><section>mdo sde</section><text>ces/ /nga la 'bul zhing nges par 'bul bar byed/ /nga yis nyes pa byung ba de ma shes/ /gzhan gyi don gyi phyir ni sdig pa byas/ /ci nas phyin cad nga yi bstan pa la/ /de dag sdig mi byed par rdegs chings sod/ /de la bslabs nas gzhan dag byed gyur na/ /de ltar nga yi</text></item>
<item><p>202a6</p><section>mdo sde</section><text>yul 'khor sdug bsngal 'gyur/ /tshar bcad nas ni de la chad pas bcad/ /de las grong rdal ba dag 'jigs par 'gyur/ /rgyal po gtum zhing mi rnams drag po yin/ /de yis 'phral du srog chags 'jigs par byed/ /gnod pa byed tshe de la snying rje skye/ /rnam par rgyal la ma</text></item>
<item><p>202a7</p><section>mdo sde</section><text>chags ston par 'gyur/ /de tshe gzhon nus tshig ni thos nas su/ /phyogs rab sgrogs la tshigs bcad 'di dag smras/ /skyo ba thob cing sdug bsngal gyur pa lags/ /yab cig bdag ni chos la sten par 'tshal/ /yab cig bdag 'dir rgyal srid don mi gnyer/ /gzhan gyi don gyi</text></item>
<item><p>202b1</p><section>mdo sde</section><text>phyir ni sdig bgyid 'gyur/ /yab yum dang ni rgyal srid spangs nas su/ /yab cig bdag ni chos yongs btsal bar 'tshal/ /yab cig gal te bdag gtong mi mdzad na/ /nga nyid bdag ni 'chi ba'i dus bgyi'o yab/ /dug btung ri las g.yang du dor bar bgyi/ /</text></item>
<item><p>202b2</p><section>mdo sde</section><text>mtshon gyis 'chi ba'i dus kyang bgyi'o yab/ /rgyal pos tshig de thos nas mi dgar gyur/ /bu khyod nga tshig 'di 'dra 'di nyon cig /gzhon nu khyod kyis rtag par 'dod pa spyod/ /nga yis rgyal srid de ni bsten par bya/ /bu khyod khyim nas mngon par ma 'byung shig /bu cig skyed</text></item>
<item><p>202b3</p><section>mdo sde</section><text>mos tshal du rtse dga' byos/ /longs spyod yangs shing mang po khyod la sbyin/ /bu khyod rab tu byung bas ci 'gyur snyam/ /'dod pa mdzes pa rim gyis spyad par byos/ /longs spyod zad par gyur nas rab tu byung / /'di la ji srid skyon nyung shes nas su/ /tshe thung nyid na mya</text></item>
<item><p>202b4</p><section>mdo sde</section><text>ngan 'das pa bskyed/ /'dod pa bsten pas ngoms par 'gyur ma lags/ /skyon dang tha ba'i las ni bskyed par bgyid/ /skyon med mngon 'byung chos ni spyad par bgyi/ /srog chags rnams la phan phyir byams pa sten/ /dgon pa'i gnas su gcig pu gnas par bgyi/ /</text></item>
<item><p>202b5</p><section>mdo sde</section><text>de las bde ba chen po 'byung bar 'gyur/ /tshul khrims gnas pas tshangs spyod zhi bar 'gyur/ /de phyir dgon pa brgya ni bsten par bgyi/ /bdag gi slad bzhin yab khyod rab tu byung / /khyod la yul 'khor grong rdal ci zhig bgyi/ /gzhan gyi don du sdig pa bgyis pas ni/ /</text></item>
<item><p>202b6</p><section>mdo sde</section><text>ngan song gnas shing sdug bsngal myong bar 'gyur/ /de yi tshe na 'jigs pa chen po yi/ /lcags kyi thu lum chen po gsol cig yab/ /sdig bgyis mi mnyam pa ni spyad pas na/ /sems can dmyal ba rnams su skye bar 'gyur/ /lus la lcags kyi phur bus btab</text></item>
<item><p>202b7</p><section>mdo sde</section><text>nas su/ /de tshe lcags kyi sgo glegs steng nas 'joms/ /gang dag de lus kun nas 'joms pa yi/ /lcags kyi gshol dag der ni kun nas 'byung / /rab drag las can ser skya ljang ku skras/ /khas bub bum pa'i nang du rab tu 'jug /lcags kyi gtun dag gis</text></item>
<item><p>203a1</p><section>mdo sde</section><text>kyang skrag par 'gyur/ /lo grangs mang por tshor ba bzod par bgyid/ /der ni de yang 'chi dus bgyid mi 'gyur/ /sdig pa'i las kyis 'dzin par bgyid pa lags/ /las bas nas ni thar pa 'thob lags te/ sdig pa'i las kyi 'bras bu de 'dra</text></item>
<item><p>203a2</p><section>mdo sde</section><text>lags/ /gang tshe lus der 'chi ba 'byung ba'i tshe/ /me 'obs rab tu 'jigs par de dag 'jug /de dag gis ni lus de rab tu 'bar/ /de tshe rab 'jigs me yis zil gyis non/ /gang tshe me yi 'obs las thar gyur tshe/ /rab 'jigs kun 'bar kun tu rab 'bar ba'i/ /</text></item>
<item><p>203a3</p><section>mdo sde</section><text>brag ri che mtho la ni 'dzeg par 'gyur/ /de tshe de dag mi gtsang 'dam du 'jug /rab 'jigs kun 'bar kun tu rab 'bar zhing / /de tshe khab 'dra'i kha yis za ba yis/ /de tshe lo ni bye bar zhugs nas su/ /brgya la de las 'byung bar 'gyur ba lags/ /de tshe de na'ang 'jigs</text></item>
<item><p>203a4</p><section>mdo sde</section><text>pa'i mda' tshal mchis/ /der ni shin tu mchog tu sdug bsngal ltung / /ral gri'i so 'dra'i lo ma rab 'jigs pa/ /kun 'bar kun tu rab 'bar dag gis gcod/ /tshal der rab tu zhugs pa tsam gyis kyang / /phyogs bzhi dag nas rlung gi phung po 'byung / /gang phyir rlung</text></item>
<item><p>203a5</p><section>mdo sde</section><text>bskyod ral gri 'khrugs nas su/ /de yis lus ni kun nas rab tu 'dra la/ /gang tshe tshal de nas ni mngon byung tshe/ /der ni 'jigs pa chen po'i tshal du 'jug /de tshe ral gri'i so 'dra'i lo mas 'gums/ /spu gri'i so 'dra dag gis 'byin par 'gyur/ /ral gri'i tshal rab</text></item>
<item><p>203a6</p><section>mdo sde</section><text>'jigs par zhugs tsam gyis/ /phyogs bzhi dag nas 'jigs pa'i rlung ldang 'gyur/ /rlung bskyod de dag ral gri lo mas chod/ /de tshe lus ni dum bu dum bur 'chad/ /de tshe de dag lus la gcod pa na/ /rlung gis 'phangs pa'i ral gri lhung 'gyur zhing / /lus la ral gri 'dab</text></item>
<item><p>203a7</p><section>mdo sde</section><text>ma zhugs par 'gyur/ /de dag de na sdug bsngal tshor ba myong / /lo ni mang por sdug bsngal myong nas su/ /de dag 'gyur byed chu klung rab tshar 'jug /lo ni mang por sdug bsngal myong nas su/ /'gyur byed chu klung tsha myur 'bab par 'gyur/ /zab mo glong stong 'bab par bgyid pa yi/ /</text></item>
<item><p>203b1</p><section>mdo sde</section><text>zangs dang lcags bskol ba ni 'bab pa der/ /mi ni gzhol bas 'bab cing 'chi bar 'gyur/ /rba glong shugs kyis 'bab pas 'chi bar 'gyur/ /rba glong chen po'i shugs kyis rab 'bab cing / /de na 'jigs pa'i chu klung der 'jug 'gyur/ /gting ma slebs par 'bab pas 'chi bar</text></item>
<item><p>203b2</p><section>mdo sde</section><text>'gyur/ /sdug bsngal de ni lta bar su zhig 'tshal/ /gang tshe rgal bar gyur pa de yi tshe/ /'gram na gnas pa'i srin po drag 'jigs pa/ /so gtsigs ljang khu dmar ser skra can gyis/ /brgyugs nas 'bros par byed pa 'dzin par 'gyur/ /bzung nas grogs po ci za bstan par</text></item>
<item><p>203b3</p><section>mdo sde</section><text>gyis/ /khyod ni ci 'dod ces kyang 'dri bar bgyid/ /bdag ni zas shig bza' bar 'tshal lags te/ /bdag ni bkres zhes tshig tu smra bar 'gyur/ /mchog rab 'jigs de dag gis myur bzung nas/ /lcags kyi sa steng du ni bor nas su/ /gang dag lus bshig nas ni sar</text></item>
<item><p>203b4</p><section>mdo sde</section><text>ltung ba'i/ /lcags kyi thu lum de dag der sbyin 'gyur/ /khong du 'bar zhing phyi rol rab 'bar bas/ /bsreg cing btso'o zhes ni tshig tu smra/ /der ni 'gyur byed chu klung sdug bsngal ltung / /chu 'di chu grang snyam du sems par bgyid/ /phyis kyang mi gtsang 'dam du 'jug par 'gyur/ /</text></item>
<item><p>203b5</p><section>mdo sde</section><text>ri dang spu gri'i sa 'dra de de bzhin/ /rab tu 'jigs pa'i me 'obs de de bzhin/ /yang dang yang du tshor ba de myong 'gyur/ /khyod kyi rgyal srid 'di rtag ma lags yab/ /dbang phyug yun ring rjes su 'jug ma lags/ /srog dang rgyal srid de bzhin 'dod pa dang / /thams cad mi rtag</text></item>
<item><p>203b6</p><section>mdo sde</section><text>ces ni rgyal bas gsungs/ /de slad bdag gi tshig bzhin mdzod cig yab/ /thams cad spangs nas mngon par 'byung bar mdzod/ /'di nas shi 'phos bde 'gro rnams su dgyes/ /sdug bsngal kun las thar bar 'gyur ro yab/ /tshul khrims bsam gtan gnas</text></item>
<item><p>203b7</p><section>mdo sde</section><text>shing sems rab byams/ /rab dben dgon pa zhi bar gnas par 'gyur/ /bdag dang mtshungs par su yang ma dgongs shig /der khyod tshangs pa lta bur 'gyur ba lags/ /de la de ltar rjes bstan gzhon nu ni/ /rgyal srid kun spangs yang dag rab tu byung / /phyogs rab sgrogs</text></item>
<item><p>204a1</p><section>mdo sde</section><text>dang ma yang de bzhin te/ /de la bar chad su yang byed pa med/ /bsam gtan bde ba rjes su spyod byed cing / /de rab byung nas chos ni yongs su btsal/ /mngon par shes thob drang srong rgyal por gyur/ /'jig rten phan phyir chos ni rab tu ston/ /bdag med</text></item>
<item><p>204a2</p><section>mdo sde</section><text>chos rnams rab tu bstan pas na/ /de yi sems zhi yid kyang rab tu zhi/ /de la bdag med bdag gi'ang yod ma yin/ /bdag ces chos ni nam yang dmigs ma yin/ /chos de drang srong rgyal pos bstan pas na/ /chos de thams cad ma bcings ma grol ba/ /gang la sems</text></item>
<item><p>204a3</p><section>mdo sde</section><text>can med cing bdag gi med/ /de la soms shig tshul bzhin so sor rtogs/ /drang srong rgyal po'i chos ni thos nas su/ /der ni brgya stong mang po dong bar gyur/ /de tshe rgyal po phyogs rab sgrogs rab byung / /de yi bstan la ma yang rab tu byung / /drang srong thad du de dag rab</text></item>
<item><p>204a4</p><section>mdo sde</section><text>byung nas/ /gang dag chos de 'dra ba byung ba dang / /chos gang de la drang srong zhugs gyur pa/ /de nyid bdag gis kyang ni thob bya snyam/ /drang srong gis ni ji ltar bstan slob cing / /'di la de kun byang chub mchog tu zhugs/ /de dag kun kyang sangs rgyas nges par gyur/ /de tshe</text></item>
<item><p>204a5</p><section>mdo sde</section><text>byang chub sangs rgyas thams cad zhi/ /de tshe rgyal bu de ni gzhan zhig snyam/ /gang gis chos de rjes su bstan nas su/ /chos kun tshol zhing rab tu byung bde'ang / /kun dga' 'di la khyod ni the tshom na/ /kun dga' khyod ni the tshom ma za cig /de tshe nga ni rgyal bu der gyur to/ /</text></item>
<item><p>204a6</p><section>mdo sde</section><text>nga yis mi rnams kyi ni don chen byas/ /nga yis de dag theg pa mchog la'ang bkod/ /de tshe chos kyi 'khor lo rab bskor nas/ /nga ni nam yang brtson 'grus nyams ma gyur/ /ngas ni nam yang 'dun pa btang ma gyur/ /nga yis rtag par brtan par rjes su bsgoms/ /nga yis</text></item>
<item><p>204a7</p><section>mdo sde</section><text>chos de dag ni rtag par bsten/ /nga yis nam yang le lo byas ma gyur/ /nga yis byang chub thob par mi nus shes/ /nga ni nam yang zhi la som nyi med/ /nga yi byang chub 'dun pa rtag par byung / /nga yis brtson 'grus dam pa rtag par bsten/ /nga yis legs bshad chos ni rtag par</text></item>
<item><p>204b1</p><section>mdo sde</section><text>btsal/ /des na nga yi dga' ba bla med gyur/ /de phyir gang zhig byang chub 'dod byed pa/ /ji ltar ngas bslabs de bzhin slob byed na/ /slob pa byang chub las ni nyams mi 'gyur/ /chos kyi 'khor lo dam pa bskor bar 'gyur/ /mngon par 'byung ba yang dag par brjod pa'i le'u ste</text></item>
<item><p>204b2</p><section>mdo sde</section><text>bcu gcig pa'o// //kun dga' bo byang chub sems dpa' chos bzhi dang ldan na dran pa dang ldan pa yin/ rtogs pa dang ldan pa yin/ blo dang ldan pa yin/ cho ga dang spyod yul dang spyod pa dang ldan pa yin te/ bzhi gang zhe na/ kun dga' bo 'di la byang chub sems</text></item>
<item><p>204b3</p><section>mdo sde</section><text>dpa' chos de lta bu de dag yongs su btsal ba'i phyir brtson 'grus rtsom pa yin/ rnyed nas kyang chos de dag la sgrub pa yin/ bdag nyid kyang chos la gnas nas de nyid la skye bo mang po yang dag par 'dzin du 'jug pa yin/ yang dag par 'dzin du bcug nas kyang chos dang ldan pa'i gtam gyis</text></item>
<item><p>204b4</p><section>mdo sde</section><text>rangs par byed cing yang dag par gzengs stod pa yin no/ /de nas bcom ldan 'das kyis de'i tshe tshigs su bcad pa 'di dag bka' stsal to/ /gang dag de yi bde 'dren pa'i/ /chos de dag ni yongs su tshol/ /de 'dra'i chos dag ma rnyed par/ /de ni brtson 'grus 'dor mi bya/ /de 'dra'i</text></item>
<item><p>204b5</p><section>mdo sde</section><text>chos dag thos nas mang du thos pas 'jal/ /rtag tu chos la gnas shing ji skad bshad la slob/ /bdag de ji ltar gnas bzhin gzhan dag chos la dgod/ /gang dag chos 'dir gnas la ci yang 'doms mi byed/ /kun dga' bo gzhan yang byang chub sems dpa' ni bdag gis chos</text></item>
<item><p>204b6</p><section>mdo sde</section><text>de dag thos nas nub par gyur na mi rung zhing / bdag gis chos kha cig chud gzan par gyur na mi rung ngo snyam nas/ chos de lta bu de dag gi don gyi phyir rtag tu chos smra ba'i rjes su 'brang ba yin no/ /de nas bcom ldan 'das kyis de'i tshe tshigs su bcad pa 'di dag bka' stsal to/ /gang dag</text></item>
<item><p>204b7</p><section>mdo sde</section><text>dge slong rtag sten pa/ /de dag mang du thos par 'gyur/ /chos kyi rgyal pos bkur ba yin/ /de dag 'di na nga yi rjes su 'brang / /nga la chos rnams ma thos don rnams ma shes par/ /nub par 'gyur zhing phyi nas gzhan las thos mi 'thob/ /de tshe brtson 'grus brtan por shes nas</text></item>
<item><p>205a1</p><section>mdo sde</section><text>las kun 'dor/ /gang gis shes pa rnam 'phel nges pa'i chos rnams tshol/ /dge slong mkhas pa shes rab can/ /rgyal bas bkur rnams sten par byed/ /mang du thos nas yid gzhungs pa/ /de 'dra'i mdo sde tshol bar byed/ /kun dga' bo gzhan yang byang chub</text></item>
<item><p>205a2</p><section>mdo sde</section><text>sems dpa' sems dpa' chen po ni ji ltar thos pa dang / ji ltar kun chub par byas pa'i chos rnams gzhan la ston par byed kyang chos las nyams pa ma yin no/ /kun dga' bo ji ltar na byang chub sems dpa' chos las nyams pa yin zhe na/ 'di lta ste/ zab mo stong pa nyid dang ldan</text></item>
<item><p>205a3</p><section>mdo sde</section><text>pa'i chos de dag bstan kyang chos gos dang / bsod snyoms dang / mal cha dang / stan dang / na ba'i gsos sman dang / yo byad la gnas nas ston par byed pa yin/ zang zing sngon du btang ste ston par byed pa yin/ ci nas gzhan dag la chos de dag bstan kyang de bzhin nyid du zhugs pa ma</text></item>
<item><p>205a4</p><section>mdo sde</section><text>yin te/ kun dga' bo de ltar na byang chub sems dpa' ni chos las nyams pa yin no/ /de nas bcom ldan 'das kyis de'i tshe tshigs su bcad pa 'di dag bka' stsal to/ /de 'dra'i chos dag thos nas su/ /skye bo mang la rgyas byed kyang / /bdag nyid nyams par mi 'gyur bar/ /srog</text></item>
<item><p>205a5</p><section>mdo sde</section><text>don gnyer bas ston par byed/ /de phyir legs zhes bya ba yang / /nam yang btsal bar bya ma yin/ /gzhan du snying rje don gnyer bas/ /chos kyi dam pa ston par byed/ /sems can rnams la brtse byas shing / /skye bo mang la snying rje nas/ /de 'dra'i chos ni ston par byed/ /srog</text></item>
<item><p>205a6</p><section>mdo sde</section><text>chags rnams la snying brtser byed/ /gang zhig rnyed pa yongs tshol bas/ /de 'dra'i chos ni ston byed dang / /gang zhig de yis chos tshol bas/ /de ni chos las nyams pa yin/ /ji ltar bshad pa'i chos la ni/ /mkhas pa de bzhin gnas par byed/ /de ni rnyed pas nyams mi 'gyur/ /</text></item>
<item><p>205a7</p><section>mdo sde</section><text>rtag tu chos ni rab tu 'dzin/ /legs par chos ni ston byed cing / /chos la yang ni rab gnas pa/ /'jig rten khams kyi sangs rgyas des/ /de la legs zhes bya ba sbyin/ /kun dga' bo gzhan yang byang chub sems dpa' sems dpa' chen po ni chos yongs su tshol bar byed pa yin te/</text></item>
<item><p>205b1</p><section>mdo sde</section><text>de ni chos smra ba de'i snyigs ma 'dzin pa ma yin/ nyes par bzung ba 'dzin pa ma yin/ chos kyi tshul yongs su btsal ba la rab tu gnas pa yin/ de ni chos la 'jug pa'i sems kyis chos yongs su tshol bar byed pa yin no/ /kun dga' bo ji ltar na byang chub sems dpa' chos kyi tshul</text></item>
<item><p>205b2</p><section>mdo sde</section><text>yongs su btsal ba la gnas pa yin zhe na/ gang gi tshe mkhan po dang / slob dpon dag gi bsgo ba'i tshul la rab tu gnas pa yin/ des byas pa yang byed pa yin/ chos gos dang / bsod snyoms dang / mal cha dang / stan dang / na ba'i gsos sman dang / yo byad rnams la spro bar spyod</text></item>
<item><p>205b3</p><section>mdo sde</section><text>pa yin te/ kun dga' bo de ltar na byang chub sems dpa' chos yongs su tshol ba la gnas pa yin no/ /de nas bcom ldan 'das kyis de'i tshe tshigs su bcad pa 'di dag bka' stsal to/ /de ni de na chos rnams tshol/ /de ni klan ka tshol mi byed/ /gzhan la ji ltar bstan pa bzhin/ /</text></item>
<item><p>205b4</p><section>mdo sde</section><text>de bzhin de ni rab gnas 'gyur/ /de na chos ni yongs tshol bas/ /ji ltar bshad bzhin gnas par byed/ /dpa' bo de ni chos gnas nas/ /rtag tu chos la'ang sten par byed/ /de phyir chos ni yongs tshol bas/ /ji ltar bshad bzhin gnas par byed/ /gang zhig chos la rab</text></item>
<item><p>205b5</p><section>mdo sde</section><text>gnas pa/ /de ni chos kyi dang po yin/ /ji ltar nga yis reg bzhin du/ /de nas chos la reg par 'gyur/ /chos de dag la bsten nas kyang / /bla na med pa'i byang chub thob/ /nga yis gang las thos pa la/ /ston par 'du shes kun shes nas/ /rtag tu chos ni yongs tshol bas/ /</text></item>
<item><p>205b6</p><section>mdo sde</section><text>chos rnams la ni gus par byas/ /gang gis nga ni lam gnas pa/ /de ni nga yi slob dpon yin/ /de ni nga yi bde 'dren pa/ /de ni nga yi mig sbyong ba'o/ /de ni nga yi ston yin pas/ /nga ni rtag par gus par gnas/ /nga ni de la brten nas su/ /'jig rten tha mar bde ba</text></item>
<item><p>205b7</p><section>mdo sde</section><text>yin/ /bskal pa dag ni grangs med pa/ /bsam gyis mi khyab yangs pa na/ /sngon gyi dus su de bzhin gshegs/ /lhun po'i rgyal po byung bar 'gyur/ /lhun rgyal mya ngan 'das nas su/ /nyan thos mdzangs pa byung bar gyur/ /mkhas pa'ang yin zhing shes rab che/ /chos mang lung</text></item>
<item><p>206a1</p><section>mdo sde</section><text>ni 'bogs par byed/ /zab mo'i don la nges pa'ang yin/ /phung po khams la rnam par mkhas/ /'dul ba yi ni pha rol son/ /chos mngon pa la'ang mkhas pa yin/ /bslab pa gsum po rnams la bslabs/ /sangs rgyas byang chub 'dzin par byed/ /sangs rgyas lhun</text></item>
<item><p>206a2</p><section>mdo sde</section><text>po'i rgyal po yis/ /de ni byin rlabs de byung gyur/ /sangs rgyas theg pa mchog la zhugs/ /zab mo la yang mkhas pa yin/ /mdzangs pa'i yon tan rnams kyi mtha'/ /nye bar bstan par nus ma yin/ /rgyal khyim me tog can du ni/ /tshong dpon nor chen byung bar gyur/ /longs</text></item>
<item><p>206a3</p><section>mdo sde</section><text>spyod phung pos yangs pa yin/ /bsod nams gzi yis gzi brjid byas/ /mang pos mchod 'os zhes bya ba/ /de ni de na byung bar gyur/ /khrims ldan yon tan phun sum tshogs/ /bzang ldan rnam par grags pa byung / /de tshe tshong dpon bzang ldan yang / /mdzangs pa'i thad du nye bar</text></item>
<item><p>206a4</p><section>mdo sde</section><text>song / /shes rab chen po thos mang des/ /de la chos ni bstan pa byas/ /grags dang ldan pa mdzangs pa las/ /de yis dam chos de thos nas/ /longs spyod phung po mtha' yas dang / /chos de thams cad sogs par byed/ /gang khyod gtong ba de 'dra ni/ /tshong dpon khyod kyis</text></item>
<item><p>206a5</p><section>mdo sde</section><text>dad pa legs/ /gang thos nas ni rnam shes pa/ /de ni chos kyi gter yin no/ /de tshe tshong dpon bzang ldan yang / /mdzangs pa yi ni phyi bzhin gnas/ /lo ni mang po mi nyung bar/ /de ni de na rjes su 'brang / /chos smra ba la tshong dpon de'ang / /lo ni nyi shur rjes 'brang bas/ /de</text></item>
<item><p>206a6</p><section>mdo sde</section><text>las chos rnams nyan byed pas/ /de ni nyan pas ngoms pa med/ /skye bo mang po bsnyen bkur gyis/ /rtag tu spro bar zhugs gyur kyang / /de yi sems la nam yang ni/ /yongs su gdung ba byung ma gyur/ /dus tshod gcig tu mdzangs pa la/ /gser ni bye ba phrag nyi shu/ /tshang bar</text></item>
<item><p>206a7</p><section>mdo sde</section><text>'bul bar byed par gyur/ /de tshe mdzangs pa spyod par byed/ /de 'dra ba yi dus tshod du/ /de la gser gyi phung po 'gro/ /de 'dra'i bsnyen bkur byas pas na/ /de yi phyir yang dga' bar gyur/ /phyi nas dus tshod stong du ni/ /dge slong re re'i thad du 'gro/ /mdzangs pa yis ni chos smras pa/ /</text></item>
<item><p>206b1</p><section>mdo sde</section><text>de dag de yi rjes su 'brang / /dus tshod der ni zhugs nas su/ /rtag tu nyi khri ri ba yi/ /chos gos gsum ni sbyin par byed/ /'gro ba kun tu'ang de 'dra'o/ /dge slong re re re re yi/ /don gyi phyir ni gus byas nas/ /gnas khang gzhan dang gzhan dag ni/ /bzang ldan de ni byed du 'jug /</text></item>
<item><p>206b2</p><section>mdo sde</section><text>gnas khang re re re rer yang / /bye ba nyi shu tshang ba yi/ /gser ni 'jug par byed pa yin/ /rta babs sna tshogs btsugs par gyur/ /de na dus su mdzangs pa yis/ /chos kyi dam pa bstan nas su/ /srog chags rnams kyi don byas te/ /der ni lus kyang bor bar gyur/ /bzang</text></item>
<item><p>206b3</p><section>mdo sde</section><text>ldan yang ni spro gyur te/ /der ni lus kyang bsregs nas su/ /kun nas dpag tshad brgyad pa yi/ /mchod rten yangs pa byas par gyur/ /mchod rten de yang rin chen byas/ /mchod rten rab gnas byas nas su/ /me tog spos dang byug rnams kyis/ /nyin dang mtshan du</text></item>
<item><p>206b4</p><section>mdo sde</section><text>mchod pa byed/ /der ni tshong dpon nor chen po/ /de yang 'chi ba'i dus byas nas/ /sangs rgyas mang po mnyes par byed/ /nam yang ngan 'gror song ma yin/ /de ni dge ba'i rtsa ba des/ /bskal pa bye phrag brgyad cur ni/ /rtag tu de ni tshangs par 'gyur/ /rtag par rgyun</text></item>
<item><p>206b5</p><section>mdo sde</section><text>du sangs rgyas mthong / /bskal pa bye phrag brgyad cur ni/ /rtag tu sum cu rtsa gsum gyi/ /lha yi rgyal po byas par gyur/ /de ni rtag tu sangs rgyas mthong / /bskal pa bye phrag brgyad cur ni/ /rtag tu 'khor los sgyur bar gyur/ /sangs rgyas kyang ni rtag par mthong / /</text></item>
<item><p>206b6</p><section>mdo sde</section><text>de mthong nas kyang bsti stang byed/ /sangs rgyas bye ba phrag mang dang / /bye ba khrag khrig phrag brgyad cu/ /de tshe tshong dpon bzang ldan zhes/ /rnam par grags pas mnyes par byed/ /der ni rgyal ba mnyes byas nas/ /mchod pa mtha' yas byas nas su/ /de tshe chos ni zhus nas</text></item>
<item><p>206b7</p><section>mdo sde</section><text>kyang / /chung ma'i thad song ston par byed/ /rgyal khyim me tog can du ni/ /de tshe bzang ldan rnam par grags/ /khyim bdag byung de gzhan yin snyam/ /kun dga' khyod ni sems gyur na/ /de ni de ltar blta mi bya/ /dge slong mdzangs pa chos smra ba/ /de la mchod byed gang yin pa/ /</text></item>
<item><p>207a1</p><section>mdo sde</section><text>bzang ldan de ni nga yin no/ /chos ni yongs su gzung don phyir/ nga yis de 'dra'i mchod pa byas/ /dge ba'i rtsa ba de nyid kyis/ /'dir ni byang chub de thob yin/ /mdzangs pa chos ni smra ba la/ /gang dag bsod nams che byas pa'i/ /bsod nams phung po'i zad pa</text></item>
<item><p>207a2</p><section>mdo sde</section><text>ni/ /nga la da dung yod ma yin/ /bsod nams grangs yod ma yin pa/ /dpag tu med pas thob pa yin/ /nga yis sangs rgyas rtag par mthong / /de dag la ni chos kyang zhus/ /de ltar ji ltar bstan pa ltar/ /kun kyang nga la de skad ston/ /byang chub lam ni de yin gyis/ /</text></item>
<item><p>207a3</p><section>mdo sde</section><text>de phyir de la bsten par byos/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas ni 'di ltar bsod nams 'byung ba shin tu yongs su brnyes pa lags na/</text></item>
<item><p>207a4</p><section>mdo sde</section><text>bcom ldan 'das kyi sngon gyi sku rnams kyang thams cad du khyad par can du gyur pa ni ngo mtshar lags so/ /bcom ldan 'das dge slong mdzangs pa zhes bgyi ba byung bar gyur pa de/ bcom ldan 'das yongs su mya ngan las 'das lags sam/ bcom ldan 'das kyis bka' stsal pa/ kun</text></item>
<item><p>207a5</p><section>mdo sde</section><text>dga' bo dge slong de ni da dung yongs su mya ngan las ma 'das te/ kun dga' bo dge slong de ni nga'i bstan pa 'di la byang chub sems dpa'i spyad pa spyod do/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das tshong dpon bzang ldan chos smra ba</text></item>
<item><p>207a6</p><section>mdo sde</section><text>mdzangs pa la rim gro dang bsnyen bkur bgyis nas dge ba'i rtsa ba'i tshogs des de la brten nas/ bla na med pa yang dag par rdzogs pa'i byang chub mngon par rdzogs par sangs rgyas lags kyang / dge slong mdzangs pa da dung bla na med pa yang dag par rdzogs pa'i byang chub mngon par rdzogs par</text></item>
<item><p>207a7</p><section>mdo sde</section><text>sangs ma rgyas pa ni ngo mtshar lags so/ /de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo dge slong mdzangs pa ni ji ltar nga yang dag par zhugs pa de ltar yang dag par zhugs pa ma yin te/ kun dga' bo dge slong</text></item>
<item><p>207b1</p><section>mdo sde</section><text>mdzangs pa ni bde ba'i theg pas yang dag par zhugs kyi sdug bsngal gyi theg pas yang dag par zhugs pa ma yin la/ kun dga' bo 'di la nga ni yun ring po nas sdug bsngal gyi theg pas nges par byung ba yin no/ /kun dga' bo nga sngon byang chub sems dpa'i spyad pa spyod pa na yang 'di snyam du sems</text></item>
<item><p>207b2</p><section>mdo sde</section><text>te/ gang gi tshe sems can rnams sdug bsngal bar gyur cing gang phal cher ngan song las gzhol/ ngan song la 'bab/ ngan song la bab par gyur pa na/ nga de'i tshe de'i dus na bla na med pa yang dag par rdzogs pa'i byang chub tu sangs rgyas nas sems can de dag sdug bsngal rnams las yongs su thar bar bya'o</text></item>
<item><p>207b3</p><section>mdo sde</section><text>snyam ste/ kun dga' bo nga ni yun ring po nas smon lam de skad btab po/ /kun dga' bo dge slong mdzangs pas ji ltar yang dag par blang ba brtsams pa dang / yang dag par blangs pa dang / don du gnyer ba dang / smon pa dang / kun dga' bo dge slong mdzangs pa ji tsam du yang dag par blang ba</text></item>
<item><p>207b4</p><section>mdo sde</section><text>chen po de 'dra bas bla na med pa yang dag par rdzogs pa'i byang chub tu yang dag par zhugs pa ni dpes bstan par mi nus te/ dge slong 'dzangs pa ni de ltar bla na med pa yang dag par rdzogs pa'i byang chub tu yang dag par zhugs la/ des ni ci nas bdag byang chub sems dpa'i spyad pa spyod pa na/</text></item>
<item><p>207b5</p><section>mdo sde</section><text>sems can gang dag gis mthong ba de dag thams cad theg pa chen po'am/ nyan thos dang rang sangs rgyas kyi theg pa dag gis nges par 'byung bar gyur cig snyam nas/ dge ba'i rtsa ba bsags pa byas shing byed pa yang yin no/ /de nas bcom ldan 'das la tshe dang ldan pa kun dga' bos 'di skad ces</text></item>
<item><p>207b6</p><section>mdo sde</section><text>gsol to/ /bcom ldan 'das gang de'i tshe byung bar gyur pa'i dge slong mdzangs pa de 'khor 'di na mchis lags sam/ bcom ldan 'das kyis bka' stsal pa/ kun dga' bo gang de'i tshe mdzangs pa zhes bya ba byung bar gyur pa'i dge slong de ni 'di nyid na 'dug ste/ nga'i mdun na 'dug pa 'di yin</text></item>
<item><p>207b7</p><section>mdo sde</section><text>no/ /de skad ces bka' stsal pa dang / bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das ji tsam du sems can dag pa'i 'dus pa 'di ni bcom ldan 'das ngo mtshar lags so/ /bcom ldan 'das kyis bka' stsal pa/ kun dga' bo de de bzhin</text></item>
<item><p>208a1</p><section>mdo sde</section><text>no/ /de de bzhin te/ kun dga' bo sems can chen po sems can dag pa rnams kyi 'khor 'dus pa de ni 'di lta ste/ byang chub sems dpa'i 'dus pa yin/ seng ge'i 'dus pa yin/ bag tsha ba med pa'i 'dus pa yin/ glang po chen po'i 'dus pa yin no/ /kun dga' bos</text></item>
<item><p>208a2</p><section>mdo sde</section><text>gsol pa/ bcom ldan 'das ci'i slad du 'di skad du 'dus pa chen po dang / seng ge'i 'dus pa zhes bgyi lags/ kun dga' bo ma rig pa'i mun pa chen po 'joms pa nyid kyi phyir sems can grangs med dpag tu med pa'i go cha bgos pas de'i phyir 'dus pa chen po dang seng ge'i 'dus pa zhes</text></item>
<item><p>208a3</p><section>mdo sde</section><text>bya'o/ /kun dga' bo 'di lta ste/ dper na kyi rgyal po seng ge gang du gnas 'cha' bar byed pa dang / gang du gnas par byed pa'i sa phyogs de ni mi non pa yin te/ de las gzhan pa'i phra mo dag gis dri yang mi bzod pas yongs su spong bar byed la/ gang gi tshe sa phyogs de</text></item>
<item><p>208a4</p><section>mdo sde</section><text>gnon pa de'i tshe/ dri de la bsnams nas sa la khas bub tu bub par 'gyur ro/ /kun dga' bo de bzhin du gang na seng ge chen po'i 'dus pa gnas pa'i sa phyogs de ni kun dga' bo bdud dang bdud kyi ris kyi lha rnams dang / de las gzhan pa'i sems can bdud kyis byin gyis brlabs pa rnams kyis</text></item>
<item><p>208a5</p><section>mdo sde</section><text>mi non pa yin no/ /gal te gnon du zin kyang 'on kyang sdug bsngal zhing yid mi bde bas 'khor de nas phyir 'dong zhing de nyid du yang mi snang bar 'gyur la/ bag tsha ba med pa seng ge chen po de dag nyid kyi gzi brjid kyang mi bzod pas de nyid nas phyir 'dong ba yin no/ /kun dga' bo 'di lta ste/</text></item>
<item><p>208a6</p><section>mdo sde</section><text>dper na kyi rgyal po seng ge ral pa can gzi brjid dang ldan pa de nyid lan gsum du seng ge'i sgra sgrogs pa na dpag tshad khor yug tu sgra 'byin par byed la/ de nas phyis kyang phyogs thams cad du bar de na seng ge phal pa gang dag yod pa de dag kyang de'i tshe skrag par 'gyur na/ de las gzhan pa'i</text></item>
<item><p>208a7</p><section>mdo sde</section><text>kyi rigs kho re chung ba rnams lta ci smos shing / spos kyi glang po che gang dag yod pa de dag kyang sgra thos pas gcin rtug gtor cing 'gyes par yang 'gyur la/ gcig la gcig kyang shin tu 'bod par byed par 'gyur ro/ /kun dga' bo de bzhin du seng ge chen po'i 'dus pa/ rigs btsun</text></item>
<item><p>208b1</p><section>mdo sde</section><text>pa'i 'dus pa/ bag tsha ba med pa'i 'dus pa'i 'dus pa de na/ byang chub sems dpa' dmu rgod gang dag yod pa ni ming gcig par gtogs pa yin no/ /'di lta ste dper na seng ge phal pa de dag ni seng ge'i sgra yang nyan par byed la/ sgra de thos nas kyang ri sul du 'jug par byed do/ /kun</text></item>
<item><p>208b2</p><section>mdo sde</section><text>dga' bo de bzhin du byang chub sems dpa'i 'dus pa'i 'dus pa de na/ byang chub sems dpa' dmu rgod spyod lam ngan pa grags pa dang / sgra dang / tshigs su bcad pa lhur len pa/ bdag gi ming dang / dbyangs dang / sgra lhur len pa gang dag yod pa de dag ni skrag cing dngang la 'bros</text></item>
<item><p>208b3</p><section>mdo sde</section><text>par 'gyur zhing g.yang sa chen por yang ltung bar 'gyur ro/ /de ci'i phyir zhe na/ kun dga' bo stong pa'i sgra dang / mtshan ma med pa'i sgra dang / smon pa med pa'i sgra ni de las gzhan pa'i byang chub sems dpa' dmigs pa la spyod pa/ bdag la mngon par zhen pa/ phung po la mngon par</text></item>
<item><p>208b4</p><section>mdo sde</section><text>zhen pa/ khams la mngon par zhen pa/ skye mched la mngon par zhen pa/ tshul khrims la mngon par zhen pa/ ting nge 'dzin la mngon par zhen pa/ lam dang mya ngan las 'das pa dang / 'bras bu la mngon par zhen pa/ sangs rgyas kyi byang chub kyi mya ngan las 'das pa chen po la</text></item>
<item><p>208b5</p><section>mdo sde</section><text>mngon par zhen pa dag gis bzod par bya ba ma yin pa'i phyir te/ kun dga' bo 'di lta ste/ stong pa nyid dang / mtshan ma med pa dang / smon pa med pa'i sgra de ni sgra chen po yin no/ /kun dga' bo de ltar na de bzhin gshegs pas chos thams cad stong pa'o zhes chos bstan kyang gang yang</text></item>
<item><p>208b6</p><section>mdo sde</section><text>stong pa med do/ /gang gi yang stong pa med do/ /gang gis kyang stong pa med do/ /gang la yang stong pa med do/ /kun dga' bo de ltar na de bzhin gshegs pas chos rnams mtshan ma med pa'o zhes bstan kyang de dag ni gang yang mtshan ma med pa med do/ /gang gi yang mtshan ma med pa</text></item>
<item><p>208b7</p><section>mdo sde</section><text>med do/ /gang gis kyang mtshan ma med pa med do/ /gang la yang mtshan ma med pa med do/ /kun dga' bo de ltar na de bzhin gshegs pas chos thams cad smon pa med pa'o/ /zhes bstan kyang gang yang thob par bya ba med do/ /gang gi yang thob par bya ba med do/ /gang gis kyang</text></item>
<item><p>209a1</p><section>mdo sde</section><text>thob par bya ba med do/ /gang la yang thob par bya ba med do/ /kun dga' bo de ltar na de bzhin gshegs pas chos mngon du bya'o zhes bstan kyang gang yang mngon du bya ba med do/ /gang gi yang mngon du bya ba med do/ /gang gis kyang mngon du bya ba med do/ /gang la</text></item>
<item><p>209a2</p><section>mdo sde</section><text>yang mngon du bya ba med do/ /kun dga' bo de ltar na de bzhin gshegs pas chos bsgom par bya'o zhes bstan kyang gang la yang bsgom par bya ba med do/ /gang gi yang bsgom par bya ba med do/ /gang gis kyang bsgom par bya ba med do/ /gang la yang bsgom par bya ba med do/ /</text></item>
<item><p>209a3</p><section>mdo sde</section><text>kun dga' bo de ltar na de bzhin gshegs pas chos rnam par bsgoms so zhes bstan kyang gang yang rnam par bsgoms pa med do/ /gang gi yang rnam par bsgoms pa med do/ /gang gis kyang rnam par bsgoms pa med do/ /gang la yang rnam par bsgoms pa med do/ /kun dga' bo de ltar</text></item>
<item><p>209a4</p><section>mdo sde</section><text>na de bzhin gshegs pas chos 'dus byas so zhes bstan kyang gang yang 'dus byas med do/ /gang gi yang 'dus byas med do/ /gang gis kyang 'dus byas med do/ /gang la yang 'dus byas med do/ /kun dga' bo de ltar na de bzhin gshegs pas chos 'dus ma byas so zhes bstan kyang</text></item>
<item><p>209a5</p><section>mdo sde</section><text>gang yang 'dus ma byas med do/ /gang gi yang 'dus ma byas med do/ /gang gis kyang 'dus ma byas med do/ /gang la yang 'dus ma byas med do/ /kun dga' bo de ltar na de bzhin gshegs pas chos rnams kun nas nyon mongs pa can no zhes bstan kyang gang yang kun nas nyon mongs pa</text></item>
<item><p>209a6</p><section>mdo sde</section><text>can med do/ /gang gi yang kun nas nyon mongs pa can med do/ /gang gis kyang kun nas nyon mongs pa can med do/ /gang la yang kun nas nyon mongs pa can med do/ /kun dga' bo de ltar na de bzhin gshegs pas chos rnams rnam par byang ba'o zhes bstan kyang gang yang rnam par byang ba med</text></item>
<item><p>209a7</p><section>mdo sde</section><text>do/ /gang gi yang rnam par byang ba med do/ /gang gis kyang rnam par byang ba med do/ /gang la yang rnam par byang ba med do/ /kun dga' bo chos kyi phyag rgya de ni chos thams cad kyi phyag rgya ste/ phyag rgya med pa yin no/ /ma byas pa'i phyag rgya yin no/ /dbyer med pa'i phyag rgya yin no/ /kun dga'</text></item>
<item><p>209b1</p><section>mdo sde</section><text>bo gang dag phyag rgya des btab pa de dang de dag ni byang chub sems dpa' sems dpa' chen po yin/ rigs btsun pa yin/ mi'i seng ge yin/ spyod pa gcig pa yin/ bag tsha ba med pa yin/ sgra sgrogs pa yin/ gzhan mu stegs can dag skrag par byed pa yin/ bdud kyi sde 'dul bar</text></item>
<item><p>209b2</p><section>mdo sde</section><text>byed pa yin/ gzhan mu stegs can dag ri sul gyi phug tu 'jug par byed pa yin/ dmigs pa can dag skrag par byed pa yin/ lhag pa'i nga rgyal can dag 'bigs par byed pa yin/ rdeg par byed pa yin/ sangs rgyas kyi sras bdud sun 'byin pa dag mngon par dga' bar byed pa yin/</text></item>
<item><p>209b3</p><section>mdo sde</section><text>chos nyid kyang rnam par 'byed pa yin/ phyogs bcur chos kyi rgyal mtshan yang sgreng bar byed pa yin/ de dag ni chos kyi rnga rdung bar byed pa yin/ chos kyi bcud 'thung bar byed pa yin/ legs par bshad pas rgyal ba'i thugs kyi sras dag tshim par byed pa yin no// //</text></item>
<item><p>209b4</p><section>mdo sde</section><text>bam po bcu bdun pa/ kun dga' bo 'di lta ste/ dper na kyi rgyal po seng ge ni rang gi gnas nas mngon par 'byung zhing lan gsum du seng ge'i sgra sgrogs pa na/ de na seng ge'i phrug gu rigs btsun pa gang dag yod pa de dag sgra de thos nas rang gis lus mngon par ston pa yin/ bag tsha ba</text></item>
<item><p>209b5</p><section>mdo sde</section><text>med pa yin/ skrag pa med pa yin/ dga' ba yin/ tshim pa yin/ phyogs bzhir rnam par lta bar byed pa yin no/ /kun dga' bo de bzhin du seng ge'i 'dus pa/ bag tsha ba med pa'i 'dus pa/ ral pa chen po can 'dus pa de na/ byang chub sems dpa' sems dpa' chen po lhag pa'i</text></item>
<item><p>209b6</p><section>mdo sde</section><text>bsam pa la yang dag par zhugs pa/ dge ba'i rtsa ba yongs su ma smin pa dbang po yongs su ma smin pa gang dag yod pa de dag ni sgra de thos nas kun dga' bo 'dus pa chen po'i 'dus pa de na dga' ba skyed par byed pa yin/ mgu ba skyed par byed pa yin no/ /kun dga' bo 'di lta ste/ dper na</text></item>
<item><p>209b7</p><section>mdo sde</section><text>kyi rgyal po seng ge ni gang dang gang du 'gro yang thams cad du gcig pu kho nar 'gro ba yin/ grogs med pa kho nar 'gro ba yin no/ /kun dga' bo de bzhin du byang chub sems dpa'i 'dus pa/ bag tsha ba med pa ral pa can gyi 'dus pa'i 'dus pa de na/ byang chub sems dpa'i seng ge gang dag yod pa de dag</text></item>
<item><p>210a1</p><section>mdo sde</section><text>ni gang dang gang du go cha gyon par byed kyang thams cad du grogs med pa kho nar go cha gyon par byed pa yin/ bdag nyid kyis sangs rgyas kyi chos rnams mngon par rdzogs par 'tshang rgya bar bya zhing / grogs med par sangs rgyas kyi chos rnams mngon du bya'o snyam nas/ zla med pa kho nar</text></item>
<item><p>210a2</p><section>mdo sde</section><text>go cha gyon par byed pa yin no/ /kun dga' bo 'di lta ste/ dper na kyi rgyal po de nyid gang gi mngal na gnas pa yin pa de ni mngal cig shos 'dzin par mi byed cing / kyi rgyal po seng ge lan cig kho na de'i mngal na gnas pa yin no/ /kun dga' bo de bzhin du byang chub</text></item>
<item><p>210a3</p><section>mdo sde</section><text>sems dpa' de dag ni skye ba gcig gis thogs pa/ theg pa chen po'i mngal na gnas pa yin te/ de dag ni nyan thos kyi theg pa'am/ rang sangs rgyas kyi theg pas gzung bar mi nus so/ /kun dga' bo de ltar na 'dus pa de ni seng ge'i 'dus pa yin/ bag tsha ba med pa'i 'dus pa yin/ ral</text></item>
<item><p>210a4</p><section>mdo sde</section><text>pa can gyi 'dus pa yin no/ /kun dga' bo 'di lta ste/ dper na kyi rgyal po seng ge ni stobs dang ldan pa'am/ stobs chung ngu yang rung ste/ srog chags kyi rigs gang la snun par byed kyang thams cad du bsgrims te snun par byed kyi ma bsgrims pas ni ma yin no/ /kun dga' bo de</text></item>
<item><p>210a5</p><section>mdo sde</section><text>bzhin du seng ge'i 'dus pa'i 'dus pa de na byang chub sems dpa' ral pa can yod pa de dag ni chos kyi gtam gang dang gang byed kyang gus pa kho nar byas nas ston par byed pa yin/ 'dzin du 'jug pa yin/ rab tu rjod par byed pa yin/ gzhan dag kyang yang dag par 'dzin du 'jug pa yin te/ kun dga'</text></item>
<item><p>210a6</p><section>mdo sde</section><text>bo de ltar na de ni seng ge'i 'dus pa yin/ bag tsha ba med pa'i 'dus pa yin no/ /'khor dag pa'i le'u ste bcu gnyis pa'o// //de'i tshe byang chub sems dpa' brtan pa'i blo gros 'dus par gyur te 'dug pa de stan las langs te/ rang gi bla gos thogs nas bcom ldan 'das</text></item>
<item><p>210a7</p><section>mdo sde</section><text>la 'di skad ces gsol to/ /bcom ldan 'das chos kyi rnam grangs 'di legs par bshad pa'i don gyi slad du sangs rgyas bcom ldan 'das 'das pa dang / ma byon pa dang / da ltar byung ba rnams la mchod pa bgyi ba dang / byang chub sems dpa' sems dpa' chen po gang dag byang chub</text></item>
<item><p>210b1</p><section>mdo sde</section><text>sems dpa'i spyad pa la yang dag par zhugs pa de dag gi sangs rgyas kyi chos yongs su rdzogs par bgyi ba'i slad du bcom ldan 'das la gos 'di chos kyi dgab par 'bul lo/ /de nas bcom ldan 'das la byang chub sems dpa' brtan pa'i blo gros kyis bla gos de phul te/ bla gos cig</text></item>
<item><p>210b2</p><section>mdo sde</section><text>shos thogs nas gsol pa/ bcom ldan 'das slad ma'i tshe chos smra ba gang las chos kyi rnam grangs de nyan pa de la yang de bzhin gshegs pa la gsol ba gdab pa'i slad du gos 'di 'bul lo/ /de nas byang chub sems dpa' brtan pa'i blo gros byang chub sems dpa' phug sbas kyi thad du song</text></item>
<item><p>210b3</p><section>mdo sde</section><text>nas 'di skad ces smras so/ /phu nu bo de'i phyir de bzhin gshegs pa la gsol ba gdab pa'i ched du de bzhin gshegs pa la bla gos de 'bul bar bya'o/ /de nas bcom ldan 'das la byang chub sems dpa' brtan pa'i blo gros dang / byang chub sems dpa' phug sbas gnyi ga gyur nas bla gos de</text></item>
<item><p>210b4</p><section>mdo sde</section><text>phul te/ bla gos de las kyang cho 'phrul rnam pa du ma snang ngo / /tshe dang ldan pa kun dga' bo dang 'khor bzhi pos kyang cho 'phrul de dag mthong ste/ mthong nas kyang bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das de ni ngo mtshar lags so/ /</text></item>
<item><p>210b5</p><section>mdo sde</section><text>bde bar gshegs pa de ni rmad du byung ba lags so/ /de nas bcom ldan 'das kyis mkhyen bzhin du tshe dang ldan pa kun dga' bo la 'di skad ces bka' stsal to/ /de lta ngo mtshar rmad du byung ba ci zhig khong du chud/ de nas tshe dang ldan pa kun dga' bos tshigs su bcad pa'i dbyangs kyis zhus pa/ byang</text></item>
<item><p>210b6</p><section>mdo sde</section><text>chub gang zhugs dpa' bo dpa' rnams kyi/ /bsngags brjod rdzu 'phrul gyis ni mchi bgyid pa/ /sprul pa stong phrag mang po chos gos las/ /'byung ba dag ni bdag gis 'dir mthong lags/ /'jig rten mgon po de tshe chos gos las/ /chos gos stong phrag mang po bye phrag stong / /</text></item>
<item><p>210b7</p><section>mdo sde</section><text>de las lhag pa byang chub sems dpa' rnams/ /thogs shing mchi bar bgyid pa bdag gis mthong / /'dir mchis nas ni 'dren pa rnams la 'bul/ /rgyal ba gang dag phyogs bcu'i 'jig rten gnas/ /de dag thad du de dag cho 'phrul ston/ /de ring chos gos las ni de 'dra mthong / /</text></item>
<item><p>212a1</p><section>mdo sde</section><text>de las gang dag rgyal la chos gos 'bul/ /der ni rim gyis spyad pa spyod pa yis/ /de 'tshang rgya zhes 'jig rten mgon de dag /de tshe byang chub mchog tu lung ston mdzad/ /sems can dag pa gang dag der mchis nas/ /de tshe spyi bor rnam dag gdugs 'byung 'gyur/ /</text></item>
<item><p>212a2</p><section>mdo sde</section><text>sems can de dag byang chub phyir spyod pas/ /'dir ni sangs rgyas 'byung snyam sems can sems/ /de na stong phrag mang po bye ba phrag /khrag khrig mchog tu sgra 'byin mchis lags te/ /de las chos kyi tshig rnams byung bar 'gyur/ /nam mkha' las ni sangs rgyas sgra thos lags/ /</text></item>
<item><p>212a3</p><section>mdo sde</section><text>'dzam gling sangs rgyas rnams kyis khyab par mthong / /stong gsum rgyal ba rnams kyis khyab par mthong / /'dren pa de ring bdag la 'du shes byung / /slan chad bdag lus nyan thos rlom mi bgyid/ /slob dpon dpa' bo khyod kyi 'phrul 'di 'dra/ /de ring bdag gi mig rmongs dran pa rmongs/ /</text></item>
<item><p>212a4</p><section>mdo sde</section><text>'phags pa'i ye shes bdag gis rnam par blta/ /khams gsum po dag thams cad stong par blta/ /stong par shes la bdag gi dran mi rmongs/ /gang gis ye shes thob pa mig mi 'tshal/ /bcom ldan gzhan du de la mngon bgyis pas/ /bskyed pa'i dran pa rmongs pa de ma gtogs/ /</text></item>
<item><p>212a5</p><section>mdo sde</section><text>dpa' bo 'khor kyang mchog tu dga' ba skyes/ /bar snang nam mkha' la ni 'phags par gyur/ /pad ma 'dab stong pa yis gnas pa lags/ /mkha' la pad ma gnas pa gdugs ji bzhin/ /chos gos de la phyogs bcu'i 'jig rten na/ /gang dag ci mchis kun kyang gda' ba lags/ /</text></item>
<item><p>212a6</p><section>mdo sde</section><text>'jig rten drang srong 'dren pa rgyal ba mchog /de dag rnams kyi dge 'dun rgya chen gda'/ /de la sems can dpa' bo de rab byung / /sbyin pa bsam gyis mi khyab rgya chen stsol/ /de dag byang chub don du 'dren pa bsten/ /sems can don spyod bgyid cing rab tu byung / /de tshe phyogs bcu rnams su</text></item>
<item><p>212a7</p><section>mdo sde</section><text>chos ston pas/ /dpa' bo de dag der ni sprul par byung / /'jig rten mgon po gang dag gos las mthong / /bgrang ba'am mtha' ni gang yang mchis ma lags/ /'jig rten khams gsum gang dag gos las mthong / /sems dga' mgu zhing gus dang bcas pa lags/ /ji ltar tshangs</text></item>
<item><p>212b1</p><section>mdo sde</section><text>pa dbang bsgyur dbang phyug bzhin/ /rang 'od ldan zhing rdzu 'phrul stobs la mkhas/ /spobs dang ldan zhing mang du thos pa'ang lags/ /de tshe gzungs kyi sgo ni kun gyis thob/ /rgyal ba'i tshul dang 'thun par 'khor lo bskor/ /zhing de dag kyang chos gos rnams kyis khyab/ /sna</text></item>
<item><p>212b2</p><section>mdo sde</section><text>tshogs rin chen las byung do shal sdug /la la'i zhing du kha dog gda' ma lags/ /gang du dpa' bo mchis shing rkang bzhag nas/ /'jig rten khams 'dir rdzu 'phrul kun nas gnas/ /me tog rnams dang spos dang byug pa dang / /rgyal mtshan ba dan rnams kyis kun nas</text></item>
<item><p>212b3</p><section>mdo sde</section><text>brgyan/ /gang du dpa' bo mchis nas rkang bzhag pa'i/ /zhing de dag ni mgon po bdag gis mthong / /sa yi snying por sangs rgyas bzhugs pa dang / /de tshe chos kyi 'khor lo bskor ba mthong / /rgyal ba de dang cho 'phrul mthong nas su/ /'di na gos las rdzu 'phrul de 'dra</text></item>
<item><p>212b4</p><section>mdo sde</section><text>gda'/ /'jig rten 'di na gang su lus mchis pa/ /thams cad 'dir ni lus su sprul nas su/ /srog chags rnams la sman phyir chos ston cing / /der ni byang chub slad du nges pa lags/ /de ring 'di na ngo mtshar tshul bzhin gda'/ /des kyang mthong ba de ni yid ches gda'/ /</text></item>
<item><p>212b5</p><section>mdo sde</section><text>rgyal ba mkhas pas sangs rgyas 'phrul de gzigs/ /bcom ldan cho 'phrul de 'dra gda' ba lags/ /bcom ldan mi rnams kyi ni zhing rgya che/ /blo bul rnams kyi ston pa dam pa lags/ /bcom ldan skye dgu'i srid chags bde sdug bsngal/ /'bras bu chen po bskyed par 'gyur</text></item>
<item><p>212b6</p><section>mdo sde</section><text>ba lags/ /gal te bdag gis snyan pa bskal brjod kyang / /bskal pa stong du'ang zad bgyid rngo mi thogs/ /gang dag gos las rdzu 'phrul bsgrubs gda' ba/ /thub pas bstan 'di su yi don bgyid 'gyur/ /de ni su yi rgya chen zhing du 'gyur/ /de la su zhig byang chub spyad spyod na/ /</text></item>
<item><p>212b7</p><section>mdo sde</section><text>'di ltar 'di na rdzu 'phrul dpag med gda'/ /'dren pa de ring bdag la lung bstan gsol/ /shing rta'i phang lo tsam gyi pad ma brtsegs/ /ji ltar sna tshogs mdzes pa bgyis pa lags/ /ji ltar byang chub sems dpa' mang po mchis/ /phyogs bcur sangs rgyas la ni phyag 'tshal mchi/ /</text></item>
<item><p>213a1</p><section>mdo sde</section><text>sangs rgyas phyag 'tshal slar yang zhing du mchi/ /de nyid nas ni slar mchis byang chub 'thob/ /rgya chen zhing de rnam par dag par 'gyur/ /rdzu 'phrul bsam gyis mi khyab gda' ba lags/ /byang chub spyad pa spyod pa dag kyang mthong / /sangs rgyas zhing 'di na ni dpa' bo gcig /</text></item>
<item><p>213a2</p><section>mdo sde</section><text>gang zhig chos gos thogs nas gnas pa lags/ /ma bslabs pa yis 'di la ji ltar bslab/ /gang gis sems can thams cad bde myong ba'i/ /snyoms par sbyin pa'i longs spyod 'thun 'tshal ba/ /sems can kun la phan par gyur cig ces/ /sngon chad bdag gis sbyin stsal bsngos</text></item>
<item><p>213a3</p><section>mdo sde</section><text>pa lags/ /mgon po don de bdag la gsung bar gsol/ /'jig rten mgon po bdag gi the tshom chod/ /smon lam 'di 'dra brtan pa'i blo gros kyi'am/ /dge slong phug sbas kyi'am su yi lags/ /de skad ces gsol pa dang / bcom ldan 'das kyis tshe dang ldan pa kun dga' bo la</text></item>
<item><p>213a4</p><section>mdo sde</section><text>'di skad ces bka' stsal to/ /kun dga' bo byang chub sems dpa' brtan pa'i blo gros kyis dri ba 'dri bar 'dod kyis/ dri ba lan gdab pa la khyod re zhig sdod cig dang / de'i 'og tu khyod kyi dri ba lan gdab par bya'o/ /de nas bcom ldan 'das la byang chub sems dpa' brtan pa'i blo</text></item>
<item><p>213a5</p><section>mdo sde</section><text>gros kyis 'di skad ces gsol to/ /gal te zhus nas zhu ba lung bstan pa'i slad du bcom ldan 'das kyis bdag la skabs phye na/ bcom ldan 'das bdag phyogs 'ga' zhig zhu lags so/ /de skad ces gsol pa dang / bcom ldan 'das kyis byang chub sems dpa' brtan pa'i blo</text></item>
<item><p>213a6</p><section>mdo sde</section><text>gros la 'di skad ces bka' stsal to/ /brtan pa'i blo gros khyod ci dang ci 'dod pa dris shig dang / ngas de dang de nyid kyi dri ba lan btab pas khyod kyi sems rangs par bya'o/ /de nas bcom ldan 'das la byang chub sems dpa' brtan pa'i blo gros kyis 'di skad ces gsol to/ /bcom ldan</text></item>
<item><p>213a7</p><section>mdo sde</section><text>'das sgor 'jug pa zhes bgyi na/ bcom ldan 'das sgor 'jug pa zhes bgyi ba de gang lags/ bcom ldan 'das de bzhin gshegs pas de yang bshad par gsol/ gang dag sgo'i tshig dag la zhugs pa'i byang chub sems dpa' de dag kyang bshad par gsol/ chos de dag gi 'jug pa</text></item>
<item><p>213b1</p><section>mdo sde</section><text>de yang bshad par gsol/ chos mchog de dag gang zhig lags/ /de dag 'jug pa ji lta bu/ /de dag sgo yang ci 'dra lags/ /'dren pa de bzhin bshad par gsol/ /chos la zhugs nas ji lta bur/ /byang chub 'byung bar 'gyur ba lags/ /ji ltar chos ni bstan pa nas/ /</text></item>
<item><p>213b2</p><section>mdo sde</section><text>spobs pa chad par mi 'gyur lags/ /chos de dag ni ga las mchis/ /de dag gang du gnas pa lags/ /de dag ji ltar mi rmongs shing / /chos rnams la ni dran pa 'jug /ci nas de dag zhugs 'gyur ba'i/ /'jug pa'i mtshan nyid bshad du gsol/ /zhugs pa rnams kyi</text></item>
<item><p>213b3</p><section>mdo sde</section><text>chos gang dag /mngon du 'gyur ba bshad par gsol/ /de dag ji ltar mi rmongs shing / /chos la dran 'byung 'dren pa po/ /bskal pa grangs ni ma mchis par/ /spobs pa chad par mi 'gyur lags/ /de dag dmigs pa ci 'dra zhig /rten kyang ji 'dra ba zhig lags/ /gang gis smra</text></item>
<item><p>213b4</p><section>mdo sde</section><text>ba de dag gi/ /mthar 'gyur ma mchis 'dren pa po/ /ji ltar sngon chad de dag gis/ /sbyin pa stsal nas zhi bar bsngos/ /gang gis gzi brjid ldan rnams kyi/ /spobs pa skye dang mjal bar 'gyur/ /ji lta bur ni tshul khrims bsrungs/ /ji lta bur ni tshul khrims bsten/ /ji lta</text></item>
<item><p>213b5</p><section>mdo sde</section><text>bur ni tshul khrims bsngos/ /gang de khrims kyis ma song lags/ /ji lta bur na bzod pa bsgoms/ /ji lta bur na bzod pa bsten/ /gang gis de dag ma skyes mtha'/ /bla na ma mchis rjes su thob/ /ji lta bur na brtson 'grus brtsams/ /ji lta bur na brtson 'grus bsten/ /gang</text></item>
<item><p>213b6</p><section>mdo sde</section><text>gis sangs rgyas byang chub dang / /bral bar ma gyur 'dren pa po/ /ji lta bur na bsam gtan bskyed/ /ji lta bur na bsam gtan bsten/ /chos gang la ni bsam gtan bgyid/ /gang gis spobs pa bskyed pa lags/ /ji ltar de dag shes rab bsgoms/ /ji lta bur na shes rab bsten/ /ji</text></item>
<item><p>213b7</p><section>mdo sde</section><text>ltar de dag ye shes 'jug /ji ltar spobs pa chad mi 'gyur/ /bla med tshul la gnas pa lags/ /yang dag chos rnams ston pa lags/ /zab cing zhi ba stong pa yi/ /byang chub de dang su zhig nye/ /ji ltar mdo sde sna tshogs gzung / /sna tshogs don la rnam nges lags/ /yang dang yang du'ang</text></item>
<item><p>214a1</p><section>mdo sde</section><text>ston bgyid lags/ /zhu ba de ni lan stsal gsol/ /sems can rnams kyi the tshom gcod/ /de ni bdag gis ston la zhu/ /ma mchis pa yi dus na ni/ /chos smra ba ni 'byung bar 'gyur/ /ji ltar de la'ang gnas par bgyi/ /'dren pa ji ltar gnas nas su/ /ji</text></item>
<item><p>214a2</p><section>mdo sde</section><text>ltar chos ni bzung nas su/ /ji ltar chos ni yongs su 'dzin/ /'jig rten mgon po mi mchog gis/ /zhus pa de ni bdag la ston/ /phyi ma'i dus na ji lta bur/ /srog chags rnams kyi the tshom gcad/ /de skad ces gsol pa dang / bcom ldan 'das kyis byang chub sems dpa'</text></item>
<item><p>214a3</p><section>mdo sde</section><text>sems dpa' chen po brtan pa'i blo gros la 'di skad ces bka' stsal to/ /brtan pa'i blo gros khyod de bzhin gshegs pa la don de yongs su 'dri bar sems pa ni legs so legs so/ /'di ltar khyod kyis ni sngon gyi de bzhin gshegs pa dgra bcom pa yang dag par rdzogs pa'i sangs</text></item>
<item><p>214a4</p><section>mdo sde</section><text>rgyas rnams la dge ba'i rtsa ba byas so/ /de bzhin gshegs pa de dag la yang yongs su zhus so/ /brtan pa'i blo gros ngas ni 'das pa'i dus bskal pa grangs med pa na nam mkhas yongs su zin pa'i sa phyogs 'di nyid du sangs rgyas stong phrag drug cu rtsa brgyad la khyod kyis zhu ba gang zhus pa</text></item>
<item><p>214a5</p><section>mdo sde</section><text>dang / de bzhin gshegs pa dgra bcom pa yang dag par rdzogs pa'i sangs rgyas rnams la khyod kyi zhu ba de zhu ba na yang sems can mang po dpag tu med pa'i don du gyur par mngon par shes so/ /brtan pa'i blo gros de lta bas na rnam grangs des khyod kyis 'di ltar rig par bya ste/ brtan pa'i blo</text></item>
<item><p>214a6</p><section>mdo sde</section><text>gros sngon byung ba 'das pa'i dus bskal pa grangs med par gyur pa na/ de bzhin gshegs pa dgra bcom pa yang dag par rdzogs pa'i sangs rgyas rin po che mngon du 'phags pa'i 'od zer ces bya ba 'jig rten du byung ste/ de bzhin gshegs pa de'i tshe'i tshad ni bskal pa phyed thub par gyur to/ /bcom</text></item>
<item><p>214a7</p><section>mdo sde</section><text>ldan 'das de gang dag dang thabs cig tu ljongs rgyu ba mdzad pa dang / gang dag dang thabs cig tu dbyar gnas par dam bca' bar mdzad pa de'i dgra bcom pa zag pa zad pa dag ni bye ba phrag bdun cu tshang bar byung bar gyur to/ /brtan pa'i blo gros de'i dus na 'dzam bu'i gling de ni yangs shing rgya che ste/ dpag</text></item>
<item><p>214b1</p><section>mdo sde</section><text>tshad khrag khrig 'bum phrag bdun cu par gyur to/ /de'i dus na rgyal po rgyal rigs spyi bo nas dbang bskur ba/ mtha' bzhir rnam par rgyal ba srung ba/ chos dang ldan pa/ chos kyi rgyal po gling bzhi pa'i 'jig rten gyi khams kyi dbang phyug 'khor los sgyur ba ma smad pa'i bsod nams dbang</text></item>
<item><p>214b2</p><section>mdo sde</section><text>phyug ces bya ba byung bar gyur to/ /de'i dus na 'dzam bu'i gling der grong khyer che zhing rgya che ste/ chur ni dpag tshad bzhi bcu pa/ zheng du ni dpag tshad sum cu pa/ 'byor pa/ rgyas pa/ bde ba/ lo legs pa/ nyams dga' ba/ skye bo dang mi mang pos gang ba bye ba phrag brgyad cu byung bar gyur to/ /</text></item>
<item><p>214b3</p><section>mdo sde</section><text>brtan pa'i blo gros rgyal po ma smad pa'i bsod nams dbang phyug de'i 'dzam bu'i gling gi dbus su gang du rgyal po ma smad pa'i bsod nams dbang phyug gnas 'cha' bar byed pa'i rgyal po'i pho brang 'khor chen po kho ra khor yug tu dpag tshad brgyad cu yod pa gru bzhi lham pa/ rgyar dpag tshad phyed phyed kyang mig</text></item>
<item><p>214b4</p><section>mdo sde</section><text>ris su bris pa gcig byung bar gyur to/ /brtan pa'i blo gros rgyal po'i pho brang 'khor de'i ming ni bde ba can zhes bya bar gyur to/ /rgyal po'i pho brang 'khor der sems can de dag gis longs spyod pa'i phyir bdag gi med cing yongs su 'dzin pa med pa'i skyed mos tshal khor yug tu stong phrag bdun</text></item>
<item><p>214b5</p><section>mdo sde</section><text>cu byung bar gyur to/ /brtan pa'i blo gros rgyal po ma smad pa'i bsod nams dbang phyug de'i rgyal po'i pho brang 'khor dpag tshad brgyad cu pa de ji tsam du che bar skyed mos tshal chen po gcig byung bar gyur te/ skyed mos tshal chen po de ni shing ta la'i phreng ba rim pa bdun gyis bskor bar gyur cing dril bu g.yer</text></item>
<item><p>214b6</p><section>mdo sde</section><text>ka'i dra ba rim bdun dang / rta babs rim bdun dang / rab rim bdun dang / 'obs rim bdun gyis khor yug tu bskor bar gyur to/ /brtan pa'i blo gros de'i tshe de'i dus na de bzhin gshegs pa rin po che mngon du 'phags pa'i 'od zer de dgra bcom pa bye ba phrag bdun cu'i dge slong gi dge 'dun</text></item>
<item><p>214b7</p><section>mdo sde</section><text>chen po dang thabs cig tu rim gyis yul rgyu bas rgyu zhing rgyal po'i pho brang 'khor du byon par gyur te/ brtan pa'i blo gros de bzhin gshegs pa dgra bcom pa yang dag par rdzogs pa'i sangs rgyas rin po che mngon du 'phags pa'i 'od zer dge slong bye ba phrag bdun cu dang thabs cig tu rim gyis yul</text></item>
<item><p>215a1</p><section>mdo sde</section><text>rgyu ba rgyu zhing rgyal po'i pho brang 'khor du byon nas de rgyal po'i pho brang 'khor de'i skyed mos tshal zhig na bzhugs so/ /zhes rgyal po ma smad pa'i bsod nams dbang phyug gis thos so/ /brtan pa'i blo gros de nas rgyal po ma smad pa'i bsod nams dbang phyug de de bzhin gshegs</text></item>
<item><p>215a2</p><section>mdo sde</section><text>pa rin po che mngon du 'phags pa'i 'od zer ga la ba der song ste phyin nas/ bcom ldan 'das de'i zhabs la phyag 'tshal te phyogs gcig tu 'dug go/ /brtan pa'i blo gros de nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che mngon du 'phags</text></item>
<item><p>215a3</p><section>mdo sde</section><text>pa'i 'od zer gyis rgyal po de'i bsam pa thugs su chud nas byang chub sems dpa'i sde snod kyi chos kyi rnam grangs sems can thams cad kyi the tshom gcod pa de yang dag par rab tu bstan to/ /des de thos nas yi rangs shing rab tu dga' bar gyur te/ dga' ba dang yid bde ba skyes par gyur to/ /</text></item>
<item><p>215a4</p><section>mdo sde</section><text>de nas de 'di snyam du sems te/ de bzhin gshegs pa rin po che mngon du 'phags pa des longs spyad pa'i phyir rang gi skyed mos tshal de shin tu legs par brgyan la bdag gis legs par dbul gor ma chag go snyam nas brtan pa'i blo gros longs spyad par bya ba'i phyir rgyal po des skyed mos tshal de phul</text></item>
<item><p>215a5</p><section>mdo sde</section><text>lo/ /gtsug lag khang bye ba phrag bdun cu dang 'chag sa bye ba phrag bdun cu yang byed du bcug go/ /khri'u bye ba phrag bdun cu yang byed du bcug go/ /kun dga' ra ba bye ba phrag bdun cu yang rim gro ba dag dang bcas par phul te phul nas kyang bcom ldan 'das de ga la ba der song ste phyin nas/ de</text></item>
<item><p>215a6</p><section>mdo sde</section><text>bzhin gshegs pa de la 'di skad ces gsol to/ /bcom ldan 'das kyis bdag la thugs brtse ba'i slad du dge slong gi dge 'dun dang thabs cig tu sang gdugs tshod la gshegs par gnang bar mdzad du gsol/ brtan pa'i blo gros de nas rgyal po des bcom ldan 'das de cang mi gsung bar</text></item>
<item><p>215a7</p><section>mdo sde</section><text>gyur pas gnang bar rig nas/ zhabs la phyag 'tshal te song nas de'i mtshan mo 'khor los sgyur ba'i zas lta bu mang ba dang bsod pa g.yos byed du bcug nas/ de'i mtshan mo 'das pa dang bcom ldan 'das de'i thad du song nas gdugs tshod la bab pa gsol to/ /brtan pa'i blo gros de nas de bzhin</text></item>
<item><p>215b1</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas rin po che mngon du 'phags pa'i 'od zer de snga dro'i dus kyi tshe sham thabs dang chos gos mnabs/ lhung bzed bsnams te dge slong gi dge 'dun gyis mdun du bdar nas rgyal po ma smad pa'i bsod nams dbang phyug gi khyim ga la ba der</text></item>
<item><p>215b2</p><section>mdo sde</section><text>gshegs te byon nas gdan bshams pa la bzhugs so/ /dge slong de dag kyang stan ji ltar bshams pa la 'khod do/ /brtan pa'i blo gros de nas rgyal po ma smad pa'i bsod nams dbang phyug gis bcom ldan 'das de bzhugs pa dang / dge slong gi dge 'dun 'khod par rig nas rang gi lag</text></item>
<item><p>215b3</p><section>mdo sde</section><text>gis gus par byas te/ mang zhing bsod pa'i zas ji ltar bsdogs pas tshim par byed cing bstabs so/ /des bcom ldan 'das de la rang gi lag gis gus par byas te tshim par byas shing bstabs nas/ gsol zin cing sder gyu phyag bcabs par rig nas/ bcom ldan 'das dang dge slong</text></item>
<item><p>215b4</p><section>mdo sde</section><text>gi dge 'dun la so sor chos gos gsum gsum sku lus la gsol to/ /bcom ldan 'das dang dge slong gi dge 'dun de la sku lus la gsol te/ gser gyi ril ba b+h+ring gar thogs nas bcom ldan 'das de ga la ba der song ste phyin nas/ bcom ldan 'das kyi phyag du chu phul te gsol pa/</text></item>
<item><p>215b5</p><section>mdo sde</section><text>bcom ldan 'das bcom ldan 'das la skyed mos tshal 'di dang gtsug lag khang 'di dag dang / 'chag sa 'di dag dang / gzims cha 'di dag dang / khri'u 'di dag dang / kun dga' ra ba 'di dag 'bul lags so/ /rim gro dang bsnyen bkur bgyi ba'i slad du bdag nyid kyang 'bul lags</text></item>
<item><p>215b6</p><section>mdo sde</section><text>so/ /brtan pa'i blo gros de nas rgyal po des de'i rjes la de bzhin gshegs pa de la rim gro dang bsnyen bkur byas shing chos mnyan pa'i phyir yang nyin gcig bzhin du gus par byas nas song ngo / /brtan pa'i blo gros de nas rgyal po ma smad pa'i bsod nams dbang phyug des bcom ldan 'das de la</text></item>
<item><p>215b7</p><section>mdo sde</section><text>bskal pa phyed du rim gro byas shing / de bzhin gshegs pa de la gnas dang gnas ma yin pa dag kyang yongs su dris so/ /de yang yongs su 'dri zhing / bcom ldan 'das de yang lan ldon pa na sems can grangs med dpag tu med pa'i don byas so/ /brtan pa'i blo gros de'i tshe de'i dus na rgyal</text></item>
<item><p>216a1</p><section>mdo sde</section><text>po ma smad pa'i bsod nams dbang phyug ces bya ba byung ba de gzhan zhig yin pa snyam du khyod som nyi'am yid gnyis za bar gyur na/ khyod kyis de ltar blta bar mi bya'o/ /de ci'i phyir zhe na/ brtan pa'i blo gros rgyal po ma smad pa'i bsod nams dbang phyug ces bya ba byung ba de</text></item>
<item><p>216a2</p><section>mdo sde</section><text>khyod nyid yin pa'i phyir ro/ /brtan pa'i blo gros ngas ni 'das pa'i dus na chos kyi rnam grangs de nyid yongs su dri ba'i phyir gang la khyod kyis bla na med pa'i rim gro dang bsnyen bkur byas pa'i sangs rgyas stong tshang ba byung bar mngon par shes so/ /brtan pa'i blo gros gang yang khyod kyis chos kyi sgo sgrub</text></item>
<item><p>216a3</p><section>mdo sde</section><text>pa smras pa de dang / ji ltar chos kyi sgo mngon par sgrub pa khyod la bstan par bya'o/ /brtan pa'i blo gros de la chos kyi sgo zhes bya ba ni gnas dang gzhi rnams yin te/ de dag ni sems pa med pa/ mtshan ma med pa/ rtsol ba med pa/ dag pa/ rnam par dag pa/ yongs su dag pa/</text></item>
<item><p>216a4</p><section>mdo sde</section><text>brjod du med pa/ yi ge med pa/ yi ge las rnam par log pa/ bstan du med pa dag yin no/ /brtan pa'i blo gros yang chos ni snang bar mi 'gyur zhing / chos ni shes pas rnam par rig par bya ba ma yin no/ /brtan pa'i blo gros yang chos kyi sgo zhes bya ba ni de bzhin gshegs pas mdzad pa</text></item>
<item><p>216a5</p><section>mdo sde</section><text>gang gis mya ngan las 'das pa rab tu mkhyen pa ste/ ji ltar rab tu mkhyen pa dang / gang gis rab tu mkhyen pa de ni ngas rnam par rig par bya mi nus so/ /brtan pa'i blo gros chos de dag ni rnam par rig par bya ba ma yin zhing gdags pa ma yin pa dag go/ /brtan pa'i blo gros yang gang la lar gdags</text></item>
<item><p>216a6</p><section>mdo sde</section><text>pa'i lam de ni chos kyi sgo yin no/ /brtan pa'i blo gros chos thams cad ni ro gcig pa'i phyir rgya mtsho'i rgyas btab pa yin no/ /brtan pa'i blo gros chos thams cad ni mi zad pa'i mu can yin zhing mi zad pa'i mtha' can yin pa'i phyir zad mi shes pa yin no/ /brtan pa'i blo gros chos thams cad ni</text></item>
<item><p>216a7</p><section>mdo sde</section><text>gang ba dang bri ba med pas mi zad pa nyid du gyur pa ste/ des na de bzhin gshegs pa ni zad mi shes pa'i sgo sgrub pa yang 'dogs par mdzad do/ /ston par mdzad/ rab tu 'jog par mdzad do/ /chos thams cad ni a zhes bya ba'i sgo can te/ a zhes bya ba la 'jug pa ni rnam pa med pa'i sgo</text></item>
<item><p>216b1</p><section>mdo sde</section><text>gdags pa'i bshad pa'i gnas so/ /de mngon par bsgrub pa ni mtshams sbyor bar byed pa'o/ /de la mtshams sbyor ba'i yi ge dag gis a zhes bya ba ma byas te/ de'i phyir chos ni a zhes bya ba zhes bya'o/ /de ni a zhes bya bas rnam par rig par byed cing / rnam par rig pa de yang de'i</text></item>
<item><p>216b2</p><section>mdo sde</section><text>mtshams sbyor ba'i tshig dang yi ge dag dang ldan par yongs su rdzogs par byed do/ /des na de bzhin gshegs pas 'di skad du chos thams cad ni a zhes bya ba'i sgo can no zhes gsungs so/ /sgo de gang dag gi yin pa'i chos de dag kyang gang zhe na/ brtan pa'i blo gros chos de dag ni ma byas pa'o/ /</text></item>
<item><p>216b3</p><section>mdo sde</section><text>ma byas pa ni rnam par rig pa ma yin pas ma btags pa rnam par rig pa ma yin par rnam par rig pa brjod du med par brjod pa/ mngon par brjod du med par mngon par brjod pa/ zad mi shes par zad pa dag go/ /brtan pa'i blo gros de ltar na a zhes bya ba ni chos thams cad kyi las byed pa yin no/ /</text></item>
<item><p>216b4</p><section>mdo sde</section><text>rigs kyi bu'am rigs kyi bu mo sgo gang la zhugs pas ye shes zad mi shes shing / spobs pa zad mi shes par 'gyur ba'i sgo de ni a zhes bya ba'i sgo'o/ /brtan pa'i blo gros mi zad pa ni zad pa las 'das pa'o/ /brtan pa'i blo gros gang la gdags pa med/ rnam par rig pa med pa ni zad pa yin</text></item>
<item><p>216b5</p><section>mdo sde</section><text>te/ gang dag rnam par rig pa ma yin par rnam par rig par byas pa de dag ni rnam par rig par byas pa ma yin zhing / gang dag btags pa de dag ni ma btags pa ste/ brtan pa'i blo gros des na sgo de ni zad pa zhes bya'o/ /sgo de gang gi yin zhe na/ chos de dag gi sgo'o/ /gang dag gi zhe na/ gang</text></item>
<item><p>216b6</p><section>mdo sde</section><text>dag de bzhin gshegs pas ma brnyes ma dmigs pa'o/ /brtan pa'i bla gros sgo zhes bya ba ni phyir mi ldog pa ste/ 'jug pa de ni chos thams cad kyi yin no/ /mngon par brjod pa thams cad kyang mngon par brjod du med pa yin/ ngag thams cad kyang mi zad pa'i ngag yin/ ngag thams cad kyang</text></item>
<item><p>216b7</p><section>mdo sde</section><text>de bzhin gyi ngag yin/ gzhan ma yin pa'i ngag yin/ rnam par rig pa thams cad kyang rnam par rig pa ma yin pa yin te/ brtan pa'i blo gros 'di ni rdo rje'i tshig go/ /ci'i phyir rdo rje'i tshig ces bya zhe na/ gang la yang nam yang dbyer med cing gang la yang dbyer med pa de la byed pa po gang yang med la/ gang</text></item>
<item><p>217a1</p><section>mdo sde</section><text>la byed pa po gang yang med pas des na rdo rje'i tshig ces bya'o/ /chos thams cad ni las med pa ste/ gang las med pa nyid de la ni rnam par smin pa gang yang med la/ gang la rnam par smin pa gang yang med pas des na chos thams cad ni las med pa rnam par smin pa med pa zhes bya'o/ /</text></item>
<item><p>217a2</p><section>mdo sde</section><text>chos kyi phyag rgya de ni gang la lar de bzhin gshegs pas las kyi rnam par smin pa bstan pa de'i tshe na chos kyi phyag rgya des bstan pa'o/ /phyag rgya de ni ma byas pa dang dbyer med par khong du chud par bya'o/ /brtan pa'i blo gros rigs kyi bu'am/ rigs kyi bu mo las kyi rnam par smin pa la 'jug par 'dod</text></item>
<item><p>217a3</p><section>mdo sde</section><text>pas ni de ltar 'jug par bya'o/ /brtan pa'i blo gros chos thams cad ni nam mkha' la 'jug pas 'ong ba med pa/ 'gro ba med pa yin no/ /brtan pa'i blo gros de bzhin gshegs pas ni sgo de la brten nas sems can rnams kyi 'chi 'pho dang skye ba rab tu mkhyen to/ /brtan pa'i blo gros rigs kyi</text></item>
<item><p>217a4</p><section>mdo sde</section><text>bu'am/ rigs kyi bu mo 'chi 'pho dang skye ba la 'jug par 'dod pas ni phyag rgya de la 'jug par bya'o/ /brtan pa'i blo gros 'di ni chos rnams kyi yi ge med pa'i phyag rgya yin no/ /gdags pa med pa'i phyag rgya yin no/ /brtan pa'i blo gros de bzhin gshegs pa dgra bcom pa yang dag par</text></item>
<item><p>217a5</p><section>mdo sde</section><text>rdzogs pa'i sangs rgyas kyis ji tsam du mngon par brjod pa thams cad ni phyag rgya des mngon par brjod par mdzad cing phyag rgya de nyid mngon par brjod par mdzad do/ /brtan pa'i blo gros lus thams cad ni de bzhin gshegs pa'i sku'o/ /de ci'i phyir zhe na/ 'di ltar sku de ni lus kyi sku yin zhing</text></item>
<item><p>217a6</p><section>mdo sde</section><text>de bzhin gshegs pa ni phyag rgya des sems can rnams kyi lus mngon par sgrub pa ston par mdzad pa'i phyir ro/ /brtan pa'i blo gros phyag rgya gang gis btab pa'i lus kyi phyag rgya de ni lus thams cad kyi gdags pa'o/ /brtan pa'i blo gros gang la lar lus mngon par bsgrub pa de thams cad ni phyag rgya</text></item>
<item><p>217a7</p><section>mdo sde</section><text>des btab pa yin zhing de bzhin gshegs pa ni phyag rgya de nyid mngon par sgrub par mdzad do/ /brtan pa'i blo gros chos thams cad ni 'jug pa med pa'i phyir sgo med pa yin no/ /brtan pa'i blo gros chos thams cad ni 'gro ba med pa'i phyir 'jug pa med pa yin no/ /brtan pa'i blo gros chos thams cad ni 'jug pa</text></item>
<item><p>217b1</p><section>mdo sde</section><text>med pa nyid kyi phyir 'gro ba med pa yin no/ /brtan pa'i blo gros de bzhin gshegs pa ni gang dang gang nas chos ston pa de dang de nas chags pa med pa'i mu dang ldan pa kho na dag ston par mdzad cing sems can thams cad kyi mu de nyid kyang rab tu mkhyen te/ mu de ni de lta bu yin no/ /brtan pa'i blo gros</text></item>
<item><p>217b2</p><section>mdo sde</section><text>chags pa med pa'i mu zhes bya ba ni mtha' yas pa'i mu ste/ sems can thams cad ni ya ma brla'i mur bstan pas de lta bu'i mu can yin no/ /brtan pa'i blo gros gang du chos thams cad kyi sgo mu'i sgo des mu'i sgo yin pa de thams cad ni chos kyi phung po yin la chos kyi phung po yang phung po med pa ste/ de</text></item>
<item><p>217b3</p><section>mdo sde</section><text>ltar phung po de dag ni phung po med pa yin zhing phung po de dag ni chos kyi phung po yang yin no/ /brtan pa'i blo gros de bzhin gshegs pa ni gang dang gang nas phung po dag ston pa de dang de nas chos kyi phung po'i sgo mu des ston par mdzad do/ /gzugs kyi phung po dang / tshor ba'i phung po dang / 'du shes</text></item>
<item><p>217b4</p><section>mdo sde</section><text>kyi phung po dang / 'du byed kyi phung po dang / rnam par shes pa'i phung po ste phung po rnams ni phung po med pa yin no/ /'di ni phung po rnams kyi rnam pa'i sgo bstan pa'o/ /de skad ces bka' stsal pa dang / bcom ldan 'das la byang chub sems dpa' sems dpa' chen po brtan pa'i blo gros kyis</text></item>
<item><p>217b5</p><section>mdo sde</section><text>'di skad ces gsol to/ /bcom ldan 'das chos rnams kyi 'jug pa de ni zab lags so/ /bcom ldan 'das kyis bka' stsal pa/ brtan pa'i blo gros de bzhin gshegs pa ni 'di snyam du 'di ni zab pa'o/ /'di ni gsal ba'o snyam du mi dgongs te/ brtan pa'i blo gros de bzhin</text></item>
<item><p>217b6</p><section>mdo sde</section><text>gshegs pa ni cung zad cig ston par mdzad do/ /gsol pa/ ji ltar byis pa rnams kyis bzung ba de ltar ni ston par mi mdzad kyi ji ltar mkhas pa rnams kyis kun 'tshal ba de ltar gsungs te/ de bzhin gshegs pa ni de ltar chos ston par mdzad lags so/ /bka' stsal pa/ brtan pa'i</text></item>
<item><p>217b7</p><section>mdo sde</section><text>blo gros de bzhin gshegs pa ni ji ltar rab tu shes pa de ltar ston par mi byed/ 'dogs par mi byed/ rab tu 'jog par mi byed do/ /de ci'i phyir zhe na/ brtan pa'i blo gros chos thams cad ni de ltar mkhas pa rnams kyis kun shes pa yin zhing / ji ltar byis pa rnams kyis bzung ba de ltar</text></item>
<item><p>218a1</p><section>mdo sde</section><text>ni yi ge'i rnam par rig pa yin la/ yi ge de dag kyang yi ge med pa yin pas bstan pa med pa'i phyir ro/ /gzhan yang bcom ldan 'das kyis brtan pa'i blo gros la bka' stsal pa/ brtan pa'i blo gros chos thams cad ni nyi ma'i dkyil 'khor gyi snang ba yin no/ /brtan</text></item>
<item><p>218a2</p><section>mdo sde</section><text>pa'i blo gros gang dang gang nas chos la tshul bzhin du so sor rtog pa de dang de nas mtha' yas pa'i mu can kho nar snang ste/ de ltar de dag ni chos kyi snang ba yin no/ /brtan pa'i blo gros chos thams cad ni kun nas snang ba dang sgrib pa med pa'i phyir 'od gsal ba yin no/ /brtan pa'i blo gros chos</text></item>
<item><p>218a3</p><section>mdo sde</section><text>thams cad ni gang gis kyang ma bsgribs pa'i phyir sgrib pa med pa yin no/ /brtan pa'i blo gros chos thams cad ni bla gab med pa dang mtshungs pa'i phyir ma bsgribs pa yin no/ /brtan pa'i blo gros gang na gnyis gdags pa dang gnyis 'dzin pa de la de bzhin gshegs pa'i spyan sgrib pa med pa</text></item>
<item><p>218a4</p><section>mdo sde</section><text>'jug go/ /brtan pa'i blo gros de bzhin gshegs pas mig gang gis chos thams cad rab tu shes shing ji ltar rab tu shes pa de ltar sgrib pa med par rab tu shes pa 'di ni mig gi chos yin no/ /brtan pa'i blo gros rigs kyi bus gang la brten nas don la nges par rtog pa'i brjod pa 'byung ba dang /</text></item>
<item><p>218a5</p><section>mdo sde</section><text>zab mo bstan pa'i brjod pa 'byung ba dang / ma chags pa'i brjod pa 'byung ba'i chos thams cad kyi sgo de ni sgrib pa med pa'i sgo yin no/ /gzhan yang bcom ldan 'das kyis byang chub sems dpa' brtan pa'i blo gros la bka' stsal pa/ brtan pa'i blo gros chos thams cad ni chags pa med cing chags</text></item>
<item><p>218a6</p><section>mdo sde</section><text>pa dang bral ba'i phyir rdul dang bral ba yin no/ /brtan pa'i blo gros chos thams cad ni phan 'dogs pa med pa'i tshul gyis yongs su ma bzung ba yin no/ /brtan pa'i blo gros chos thams cad ni dngos po dmigs su med pas mtha' yas mu med pa yin no/ /brtan pa'i blo gros gang dang gang du yi ge'i</text></item>
<item><p>218a7</p><section>mdo sde</section><text>bstan pa ston pa de dang der ni chos thams cad yi ge med pa kho nar ston pa yin no/ /brtan pa'i blo gros chos de dag gi mtha' thug pa med pa dang / mthar thug pa med pa bstan pas ji ltar su zhig yi ge med pa'i sgo de la 'jug ste/ 'di ni de'i 'jug pa yin no/ /'jug pa de ni chos gang gi yang 'jug pa</text></item>
<item><p>218b1</p><section>mdo sde</section><text>ma yin no/ /brtan pa'i blo gros de bzhin gshegs pas ni ting nge 'dzin gyi sgo sgrub pa gsungs te/ ting nge 'dzin gyi sgrub pa yang gang zhe na/ brtan pa'i blo gros chos thams cad bkod pa tshul gcig pa zhes bya ba'i ting nge 'dzin yod do/ /bkod pa du ma zhes bya ba'i ting nge 'dzin yod do/ /de la</text></item>
<item><p>218b2</p><section>mdo sde</section><text>bkod pa gcig pa zhes bya ba'i ting nge 'dzin gang zhe na/ brtan pa'i bla gros 'di la byang chub sems dpa' sems dpa' chen pos 'jig rten gyi khams ga ge mo zhes bya ba na de bzhin gshegs pa che ge mo zhes bya ba chos ston to/ /zhes de bzhin gshegs pa gcig gi mtshan thos par byed</text></item>
<item><p>218b3</p><section>mdo sde</section><text>do/ /de de bzhin gshegs pa de'i mtshan thos nas mtshan ma'i sgo nas legs par 'dzin par byed/ mtshan ma'i rnam pa mdun du byed/ mngon du byed do/ /de de bzhin gshegs pa byang chub kyi snying po mchog na bzhugs pa'am/ bla na med pa yang dag par rdzogs pa'i byang chub mngon par rdzogs</text></item>
<item><p>218b4</p><section>mdo sde</section><text>par sangs rgyas pa'am/ chos kyi 'khor lo bskor ba'am/ nyan thos kyi tshogs kyis yongs su bskor ba'am/ chos ston pa 'ba' zhig dran pa rnam par mi g.yeng ba dang / dbang po mi rgod pa dag dang / yid phyi rol tu ma song bas yid la byed do/ /de de bzhin gshegs pa de'i mtshan ma rjes</text></item>
<item><p>218b5</p><section>mdo sde</section><text>su dran pas 'jig rten gyi khams la dmigs pa mdun du byed do/ /de de bzhin gshegs pa la dmigs pa dang / 'jig rten gyi khams la dmigs pa yang 'di lta ste/ dmigs pa med pa nyid kyis dmigs pa gcig pa nyid du rtogs par byed do/ /de de ltar gnas shing sbyor ba de rjes su mi</text></item>
<item><p>218b6</p><section>mdo sde</section><text>gtong bas de bzhin gshegs pa'i sku mngon du 'gyur ro/ /de chos ston pa yid la byed pas zab pa dang / gsal ba dang / don dang tshig 'bru'i sgo nas ji lta ji ltar mos pa de lta de ltar yang mdun du byed do/ /de ting nge 'dzin de la gnas nas dngos po thams cad rnam par 'jig pa nyid kyis de bzhin gshegs</text></item>
<item><p>218b7</p><section>mdo sde</section><text>pa'i chos bstan pa nyan par byed do/ /de chos bstan pa de dag kun len par byed cing 'dzin par byed do/ /blangs shing bzung nas kyang ting nge 'dzin de las langs nas 'khor bzhi po dag la chos ston te/ 'jug pa de dang dmigs pa de ni 'di lta ste/ bkod pa gcig pa'i ting nge 'dzin mngon par sgrub pa</text></item>
<item><p>219a1</p><section>mdo sde</section><text>yin no/ /brtan pa'i blo gros gzhan yang byang chub sems dpa' ni yang dmigs pa de nyid rnam par 'jig par byed cing / bdag nyid kyi lus kyang rnam par 'jig par byed do/ /de dngos po thams cad rnam par 'jig pa nyid kyis bkod pa gcig pa'i ting nge 'dzin la 'jug par byed do/ /</text></item>
<item><p>219a2</p><section>mdo sde</section><text>de de las langs nas kyang yang 'khor bzhi po dag la chos ston par byed de/ brtan pa'i blo gros 'di yang bkod pa gcig pa'i ting nge 'dzin mngon par sgrub pa yin no/ /brtan pa'i blo gros gzhan yang byang chub sems dpa' ni de bzhin gshegs pa'i sku la dmigs pa de nyid la 'di ltar so sor rtog par byed</text></item>
<item><p>219a3</p><section>mdo sde</section><text>do/ /de bzhin gshegs pa'i sku de ga las 'ongs/ bdag kyang gang du song zhig gu snyam nas/ de de bzhin gshegs pa yang ma 'ongs par rab tu shes shing / bdag nyid kyang ma song bar rab tu shes so/ /de 'di snyam du sems te/ chos thams cad ni 'ongs pa med pa'o/ /'gro ba med pa'o</text></item>
<item><p>219a4</p><section>mdo sde</section><text>snyam mo/ /de de ltar gnas shing de ltar brtson pas ring po mi thogs par chos kyi mig sgrib pa med pa thob bo/ /chos kyi mig sgrib pa med pa de thob nas de bzhin gshegs pa yin te/ chos kyi sgo gang gis ma chags pa'i spobs pa nyid 'thob pa'i chos kyi sgo mngon du byed do/ /de chos kyang ston par</text></item>
<item><p>219a5</p><section>mdo sde</section><text>byed la chos de dag kyang yang dag par rjes su mi mthong ngo / /brtan pa'i blo gros 'di lta ste/ dper na 'das pa'i dus la de bzhin gshegs pa'i ye shes ma chags pa 'jug kyang lus rnams la de bzhin gshegs pa'i ye shes thogs pa yang med do/ /'das pa'i dus la dmigs pa'i sgo</text></item>
<item><p>219a6</p><section>mdo sde</section><text>nas de bzhin gshegs pa'i ye shes kyang mi 'jug cing 'das pa'i dus la de bzhin gshegs pa'i ye shes mi 'jug kyang / 'das pa'i dus la de bzhin gshegs pa ni ye shes mnga' ba nyid de 'das pa'i dus la de bzhin gshegs pa'i dmigs pa'i lus rjes su 'jug pa yang ma yin no/ /ma</text></item>
<item><p>219a7</p><section>mdo sde</section><text>'ongs pa dang / da ltar byung ba la yang de dang 'dra'o/ /brtan pa'i blo gros de bzhin du byang chub sems dpa' de ni bkod pa gcig pa'i ting nge 'dzin de la gnas nas chos kyang ston par byed la/ chos de dag kyang yang dag par rjes su mi mthong ngo / /de shin tu bsgoms pas ting nge 'dzin de la gnas</text></item>
<item><p>219b1</p><section>mdo sde</section><text>nas 'jig rten gyi khams gang na bzhugs par 'gyur zhing / byang chub kyi snying po na bzhugs pa'am/ bla na med pa yang dag par rdzogs pa'i byang chub mngon par rdzogs par 'tshang rgya ba'am/ chos kyi 'khor lo bskor ba'am/ chos ston pa'i de bzhin gshegs pa gnyis pa yid</text></item>
<item><p>219b2</p><section>mdo sde</section><text>la byed/ dmigs par byed/ mngon du byed do/ /de de bzhin gshegs pa'i chos bstan pa de yang kun len par byed/ 'dzin par byed do/ /de de bzhin gshegs pa la dmigs pa snga ma de yang dmigs par byed cing / de bzhin gshegs pa la dmigs pa 'di yang gtong</text></item>
<item><p>219b3</p><section>mdo sde</section><text>bar mi byed do/ /de chos ston pa'i de bzhin gshegs pa de gnyi ga dmigs par byed/ mngon du byed de/ brtan pa'i blo gros 'di yang bkod pa gcig pa'i ting nge 'dzin mngon par bsgrub pa yin no/ /brtan pa'i blo gros gzhan yang byang chub sems dpa' ni de bzhin gshegs pa</text></item>
<item><p>219b4</p><section>mdo sde</section><text>la dmigs pa gcig legs par kun bzung zhing legs par brtags la/ legs par byang bar byas nas de bzhin gshegs pa ji snyed 'dod pa de snyed yid la byed do/ /brtan pa'i blo gros 'di lta ste/ dper na lus kyi skye mched dag la dge slong dbang du gyur pa de dmigs pa sngon po yid la byed do/ /</text></item>
<item><p>219b5</p><section>mdo sde</section><text>de thams cad kyang gang ci yang rung ba thams cad dmigs pa sngon po kho nar mos par byed de/ sngon po kho na yin pa ma gtogs par de la dmigs pa ci yang mngon du mi 'gyur ro/ /de 'gro ba thams cad sngon po kho nar mos par byed cing byin gyis rlob par byed la/ sngon po kho nar mngon du byed do/ /</text></item>
<item><p>219b6</p><section>mdo sde</section><text>nang dang phyi'i chos rnams la de'i shes pa sngon po'o snyam du 'jug cing / de la de ni dbang du gyur pa yang yin no/ /brtan pa'i blo gros de bzhin du byang chub sems dpa' de ni 'jig rten gyi khams gang dang gang na de bzhin gshegs pa ji snyed bzhugs pa thos par gyur pa'i 'jig rten gyi khams rnams</text></item>
<item><p>219b7</p><section>mdo sde</section><text>dang de bzhin gshegs pa'i de dag kyang yid la byed do/ /de de bzhin gshegs pa la dmigs pa'i yid la byed pa shin tu legs par brtags pa shin tu nges par bya ba des 'gro ba thams cad ni de bzhin gshegs pa'o/ /sangs rgyas so/ /rang byung ngo zhes byin gyis rlob par byed do/ /de de bzhin</text></item>
<item><p>220a1</p><section>mdo sde</section><text>gshegs pa la dmigs pa'i yid la byed pa de shin tu yid la byed pas dmigs pa thams cad ni 'di lta ste/ de bzhin gshegs pa mngon du 'gyur ba'i dmigs pa gcig tu byin gyis rlob par byed do/ /de de bzhin gshegs pa las dmigs pa'i dngos po gzhan ci yang</text></item>
<item><p>220a2</p><section>mdo sde</section><text>yang dag par rjes su mi mthong ngo / /gzhan du na sangs rgyas nyag gcig ma gtogs te/ brtan pa'i blo gros 'di yang bkod pa gcig pa'i ting nge 'dzin mngon par sgrub pa yin no/ /gsol pa/ bcom ldan 'das ting nge 'dzin de'i mngon par sgrub pa de gang lags/ bka' stsal pa/ 'di</text></item>
<item><p>220a3</p><section>mdo sde</section><text>lta ste/ de bzhin gshegs pa thams cad la dmigs pa'i sems rtse gcig pa nyid mi gtong ba ste/ brtan pa'i blo gros 'di ni bkod pa gcig pa'i ting nge 'dzin mngon par sgrub pa yin no/ /brtan pa'i blo gros yang gang dmigs pa gcig gis chos thams cad rtogs pa ni thams cad kyi</text></item>
<item><p>220a4</p><section>mdo sde</section><text>chos nyid kyang yin te/ brtan pa'i blo gros 'di ni bkod pa gcig pa'i ting nge 'dzin ces bya'o/ /byang chub sems dpa' ni ting nge 'dzin de la gnas nas ngag thams cad ni de bzhin gshegs pa'i ngag go/ /lus thams cad ni de bzhin gshegs pa'i sku'o snyam du de ltar 'jug par byed cing /</text></item>
<item><p>220a5</p><section>mdo sde</section><text>de ltar mos par byed do/ /brtan pa'i blo gros gzhan yang byang chub sems dpa' ni de bzhin gshegs pa gnyis dang / gsum dang / bzhi dang / lnga dang / bcu dang / brgya'i bar dang / 'bum gyi bar gyi mtshan dag nyan par byed cing / de dag thams cad dus gcig tu mngon du byed yid la byed do/ /</text></item>
<item><p>220a6</p><section>mdo sde</section><text>de bzhin gshegs pa de dag gi sangs rgyas kyi zhing gi bkod pa dang nyan thos kyi bkod pa de dag thams cad kyang mngon du byed/ yid la byed do/ /de bzhin gshegs pa de dag gi gzugs phun sum tshogs pa dang / mtshan phun sum tshogs pa dang / mdog phun sum tshogs pa dang /</text></item>
<item><p>220a7</p><section>mdo sde</section><text>sku phun sum tshogs pa dang / chu zheng phun sum tshogs pa yang mngon du byed/ yid la byed/ mdun du byed do/ /skyes bu chen po'i mtshan re re'i mtshan ma yang 'dzin par byed do/ /ma rmongs par rnam par gshegs pa'i mtshan ma dang / seng ge'i rnam par bsgyings pa'i mtshan ma dang /</text></item>
<item><p>220b1</p><section>mdo sde</section><text>spyi gtsug bltar mi mthong ba'i mtshan ma dang / 'od 'dom gang gi mtshan ma yang 'dzin par byed do/ /'od 'dom gang po de yang 'od mtha' yas pa nyid du mos par byed de byin gyis rlob par byed do/ /'od mtha' yas pa nyid kyang kun tu shes so/ /sangs rgyas kyi zhing mtha' yas pa nyid kyang 'dzin</text></item>
<item><p>220b2</p><section>mdo sde</section><text>par byed do/ /sangs rgyas kyi zhing gi bkod pa dpag tu med pa yang byin gyis rlob par byed/ mos par byed cing kun tu shes so/ /nyan thos kyi bkod pa mtha' yas pa yang kun tu shes shing mos par byed/ byin gyis rlob par byed do/ /de yang 'di ltar so sor rtog par byed de de bzhin gshegs</text></item>
<item><p>220b3</p><section>mdo sde</section><text>pa de dag ga las 'ongs pa dag kyang gang du song zhig gu snyam nas/ de de bzhin gshegs pa dang bdag nyid kyi ma 'ongs pa nyid dang / ma song ba nyid la 'jug par byed cing kun tu shes la mos par byed do/ /de 'di snyam du sems te/ 'di la de bzhin gshegs pa zhes bya ba'i chos gang yang med do/ /</text></item>
<item><p>220b4</p><section>mdo sde</section><text>bdag ces bya ba'i chos kyang gang yang med do snyam mo/ /de 'di ltar so sor rtog par byed de/ chos thams cad kyang de bzhin du 'gyur ro snyam mo/ /de de ltar so sor rtog pas chos thams cad mtshan nyid gcig go snyam du mos par byed/ 'jug par byed do/ /de de ltar mngon par 'du byed pa</text></item>
<item><p>220b5</p><section>mdo sde</section><text>med pa'i mtshan nyid kyis mtshan nyid dag ni chos rnams so snyam du 'jug par byed mos par byed cing kun tu shes la byin gyis rlob par byed do/ /de chos thams cad mtshan nyid med pa nyid kyis mtshan nyid gcig par 'jug par byed do/ /brtan pa'i blo gros ji snyam du sangs rgyas du ma mngon par sgrub pa ni</text></item>
<item><p>220b6</p><section>mdo sde</section><text>sems rtse gcig pa nyid kyang yin te/ brtan pa'i blo gros 'di ni bkod pa gcig pa'i ting nge 'dzin mngon par sgrub pa yin no/ /gang sangs rgyas su mtshan nyid gcig pa dang mtshan nyid med par mngon par sgrub pa 'di ni bkod pa gcig pa'i ting nge 'dzin ces bya'o/ /de ting nge 'dzin de la gnas nas de</text></item>
<item><p>220b7</p><section>mdo sde</section><text>bzhin gshegs pa ma yin pa'o snyam du gang ci yang kun tu mi shes so/ /chos ma yin pa'o snyam du gang ci yang kun tu mi shes so/ /nyan thos ma yin pa'o snyam du gang ci yang kun tu mi shes so/ /nyan thos so snyam du yang mi dmigs so/ /chos bstan pa ma yin pa'o snyam du gang ci yang kun</text></item>
<item><p>221a1</p><section>mdo sde</section><text>tu mi shes so/ /chos bstan pa yang mi dmigs so/ /dmigs pa ma yin pa'o snyam du gang ci yang kun tu mi shes so/ /dmigs pa yang mi dmigs so/ /sangs rgyas kyi zhing ma yin pa'o snyam du gang ci yang kun tu mi shes so/ /sangs rgyas kyi zhing yang mi</text></item>
<item><p>221a2</p><section>mdo sde</section><text>dmigs so/ /'khor ma yin pa'o snyam du gang ci yang kun tu mi shes so/ /'khor kyang mi dmigs so/ /spobs pa ma yin pa'o snyam du gang ci yang kun tu mi shes so/ /spobs pa yang mi dmigs so/ /rab tu brjod pa ma yin pa'o snyam du gang ci yang kun tu mi shes so/ /rab</text></item>
<item><p>221a3</p><section>mdo sde</section><text>tu brjod pa yang mi dmigs so/ /byin gyis rlob pa ma yin pa gang ci yang kun tu mi shes so/ /byin gyis brlabs kyang mi dmigs so/ /mos par mi byed pa gang ci yang med do/ /mos pa yang mi dmigs so/ /rlom sems mi byed pa gang ci yang med do/ /rlom sems kyang mi</text></item>
<item><p>221a4</p><section>mdo sde</section><text>dmigs so/ /sgom par mi byed pa gang ci yang med do/ /sgom pa yang mi dmigs so/ /rnam par mi 'byed pa gang ci yang med do/ /rnam par 'byed pa yang mi dmigs so/ /gsal bar mi byed pa gang ci yang med do/ /gsal ba yang mi dmigs so/ /rab tu ston par mi</text></item>
<item><p>221a5</p><section>mdo sde</section><text>byed pa gang ci yang med do/ /rab tu ston pa yang mi dmigs te/ brtan pa'i blo gros 'di ni gang byang chub sems dpa' rnams kyi ye shes sgrib pa med pa mthong bar 'gyur ba'i chos thams cad kyi ting nge 'dzin mngon par sgrub pa zhes bya'o/ /'di la gang mig gi chags pa med pa nyid 'di ni ma</text></item>
<item><p>221a6</p><section>mdo sde</section><text>chags pa nyid ces bya'o/ /gang chos de lta bu dag la 'jug pa 'di ni chos kyi mig ces bya'o/ /byang chub sems dpa' gang gis spobs pa mtha' yas pa nyid rjes su 'thob par 'gyur ba de ni ting nge 'dzin yin no// //bam po bco brgyad pa ste tha ma/ de nas bcom</text></item>
<item><p>221a7</p><section>mdo sde</section><text>ldan 'das la byang chub sems dpa' sems dpa' chen po brtan pa'i blo gros kyis 'di skad ces gsol to/ /bcom ldan 'das slad ma'i tshe slad ma'i dus na gang dag ting nge 'dzin de la snyoms par 'jug cing ting nge 'dzin des nges par 'byung la/ spobs pa mtha' yas pa yang thob par 'gyur ba'i</text></item>
<item><p>221b1</p><section>mdo sde</section><text>byang chub sems dpa' sems dpa' chen po ji snyed cig 'byung bar 'gyur lags/ bka' stsal pa/ brtan pa'i blo gros phyi ma'i tshe phyi ma'i dus lnga brgya pa tha ma la bab pa na/ gang las ting nge 'dzin de thob pa'i byang chub sems dpa' de ni ting nge 'dzin des nges par 'byung ba yin zhing / dge slong de'i spobs</text></item>
<item><p>221b2</p><section>mdo sde</section><text>pa mtha' yas pa yin par de'i mtha' khong du chud par bya'o/ /brtan pa'i blo gros gang khyod 'di skad du sems can gang dag ting nge 'dzin des nges par 'byung bar 'gyur ba de dag ji snyed cig 'byung bar 'gyur zhes zer ba ni brtan pa'i blo gros gang dag ting nge 'dzin de la sgom par byed cing / yid gzhan du</text></item>
<item><p>221b3</p><section>mdo sde</section><text>mi sems la lan mang du byed pa de dag ni ting nge 'dzin des nges par 'byung bar 'gyur zhing / spobs pa mtha' yas pa yang thob par 'gyur la/ de bzhin gshegs pa mi 'khrugs pa las spobs pa mtha' yas pa nyid du bya ba'i phyir chos kyi sgo stong brgyad brgya thob par 'gyur te/ brtan pa'i blo gros</text></item>
<item><p>221b4</p><section>mdo sde</section><text>'di ni sgo gcig tu mtshams sbyor ba'i tshig yin no/ /brtan pa'i blo gros chos kyi sgo de dag thams cad po 'di ni rim par phye ba'i tshig yin no/ /brtan pa'i blo gros de lta bas na sgo ni ci nas khong du chud par bya ba yin/ ci nas 'jug par bya ba yin/ ci nas bsgom par bya ba yin no/ /de mtshan mar byas</text></item>
<item><p>221b5</p><section>mdo sde</section><text>nas de yongs su 'chad pa ni rtag tu bsgom par bya ba'o/ /de bzhin du dmigs pa dag kyang bsgom par bya ba yin te/ las gcig po 'di ni sangs rgyas kyi sku yin no/ /sangs rgyas byang chub de ni sems kyis brtags/ /sems kyang gzugs med rang bzhin rnam par dag /dmigs pa rnams kyis</text></item>
<item><p>221b6</p><section>mdo sde</section><text>rgya cher gang gnas pa/ /dmigs pa gzhan dang gzhan la 'jug par 'gyur/ /sems kyi yongs gcod so sor shes nas su/ /de bzhin dmigs la'ang chos 'di thams cad ni/ /rnam par rtog las byung ba yin par shes/ /gang du rtog mi skye ba de sgo yin/ /sems kyi 'gyur ba'i rang bzhin</text></item>
<item><p>221b7</p><section>mdo sde</section><text>shes par 'gyur/ /de bzhin dmigs pa nyid kyang shes par 'gyur/ /'gro ba 'di kun gsob tu rab tu shes/ /rab tu shes pas dran pa rmongs mi 'gyur/ /de ltar chos de rab tu shes pas na/ /de ni sangs rgyas sku mang sprul par byed/ /de ni sku la'ang cung zad chags mi 'gyur/ /de bzhin de ni</text></item>
<item><p>222a1</p><section>mdo sde</section><text>'gro ba stong par shes/ /dmigs pa yi ni mtshan ma bzung nas su/ /sems dang lus kyi 'gyur ba mthong bar 'gyur/ /de phyir ting 'dzin de ni myur bsgoms pas/ /de yi shes pa de ltar chos la zhugs/ /chos bstan pa yis rnam par 'phrul bar 'gyur/ /chos bstan tshe na nam yang rmongs mi 'gyur/ /mi rnams kyi ni dge</text></item>
<item><p>222a2</p><section>mdo sde</section><text>ba bskyed par 'gyur/ /ring po mi thogs chos de'ang thob par 'gyur/ /sgo'i tshig mngon par sgrub pa'i le'u ste bcu gsum pa'o// //brtan pa'i blo gros chos bzhi dang ldan na/ ting nge 'dzin de sgrub pa dang gzhan dag la bstan par nus te/ bzhi gang zhe na/ ting nge 'dzin de thob par bya ba'i phyir brtson 'grus brtsams</text></item>
<item><p>222a3</p><section>mdo sde</section><text>pa yin zhing brtson pa mi gtong ba yang yin/ nyin mtshan nyid du 'chag pa lhur len pas 'dug pa na byang chub kyi snying po mchog na bzhugs pa'am/ chos kyi 'khor lo bskor ba'i de bzhin gshegs pa de dag mngon du byed cing chos la ser sna yang med pa yin/ chos kyi sbyin pa yang sbyin par byed cing bdag nyid dang chos nyan pa de</text></item>
<item><p>222a4</p><section>mdo sde</section><text>dag de bzhin gshegs pa'i sku dag tu byin gyis rlob par byed la rang gi lus rnam par 'jig par byed kyang / gang la yang mi gnas pa yin zhing mi gnas bzhin du chos ston par byed pa yin/ de gnas pa de lta bu dang spyod yul de lta bu dang / byin gyi rlabs de lta bur byas nas stan de la 'dug par byed cing / 'dug nas kyang chos</text></item>
<item><p>222a5</p><section>mdo sde</section><text>kyi sbyin pa sbyin par byed pa yin te/ de ting nge 'dzin de thob par 'gyur ro/ /brtan pa'i blo gros kha cig gis ni chos kyi sbyin pa sbyin par byed pa na thob par 'gyur ro/ /kha cig gis ni phyis so/ /kha cig gis ni rtsom pa'i tshe'o/ /brtan pa'i blo gros chos gzhan bzhi dang ldan pas ting nge 'dzin de la sbyor bar bya ste/ brtan pa'i blo</text></item>
<item><p>222a6</p><section>mdo sde</section><text>gros bzhi gang zhe na/ 'di la byang chub sems dpa' khyim gyi gnas nas mngon par byung ba yin/ bas mtha'i gnas mal na gnas shing dgon pa dang rab tu dgon pa la mngon par dga' ba yin/ de sems can gyi spyod pa la 'jug pa dag la rjes su rnam par bltas nas yul ji lta ba bzhin du gdams ngag dang rjes su</text></item>
<item><p>222a7</p><section>mdo sde</section><text>bstan pa ston par byed pa yin/ byang chub sems dpa' mos pa ji lta ba rnams kyi spyod pa yang yang dag par rab tu shes pa yin no/ /brtan pa'i blo gros chos gzhan bzhi dang ldan pa ni dge ba'i bshes gnyen du rig par bya ste/ bzhi gang zhe na/ tshar gcod pa'i tshig dang ldan pa nyid yin/ chos zab mo la sbyor bar byed pa nyid</text></item>
<item><p>222b1</p><section>mdo sde</section><text>yin/ dus dus su gdams ngag gi tshig dang ldan pa nyid yin/ dus dus su yal bar 'jog pa nyid yin te/ chos gzhan bzhi po de dag dang ldan pa ni dge ba'i bshes gnyen du rig par bya'o/ /de la 'di skad ces bya ste/ sa dang phyogs ni rab shes shing / /gang zag kyang ni rab tu shes/ /gang gis de dag myur 'byung ba'i/ /</text></item>
<item><p>222b2</p><section>mdo sde</section><text>gdams ngag de la sbyin par byed/ /de la tshar gcad smra byed cing / /zab mo la yang sbyor bar byed/ /de la dus su 'doms byed cing / /dus su yal bar 'jog par byed/ /'byor pa ci zhig smras kyang rung / /lhag par gleng bar byed kyang rung / /de la gzung ba yod ma yin/ /de bas dus su yal bar 'jog /brtan pa'i blo</text></item>
<item><p>222b3</p><section>mdo sde</section><text>gros chos bzhi dang ldan pa ni dge ba'i bshes gnyen du rig par bya ste/ bzhi gang zhe na/ brtan pa'i blo gros 'di la dge ba'i bshes gnyen ni mngon par 'byung ba la sbyor du 'jug pa yin don zab mo nges par sems pa la sbyor du 'jug pa yin/ bsam gtan gyi dmigs pa thams cad la ma chags pa nyid la sbyor</text></item>
<item><p>222b4</p><section>mdo sde</section><text>du 'jug pa yin/ mtshan ma med pa'i dmigs pa nyid la sbyor du 'jug pa yin te/ bzhi po de dag go/ /de la 'di skad ces bya ste/ rnam par dben pa'i dgon gnas dang / /mngon par 'byung la sbyor gzhug bya/ /de yi bsngags pa kun tu smra/ /dge ba'i bshes gnyen de 'dra'o/ /zab mo nges pa'i chos rnams ni/ /dam pa'i</text></item>
<item><p>222b5</p><section>mdo sde</section><text>don du sbyor bar bya/ /de ni bsam gtan rnams mi stong / /de dag bshes gnyen rab bzang yin/ /brtan pa'i blo gros chos bzhi dang ldan na/ ting nge 'dzin de bsgom par nus te/ bzhi gang zhe na/ rang gi blo bor nas slob dpon gyi blos 'gro bar bya ba yin/ brtson 'grus yongs su chad pas mi brtsam par bya ba yin/ brtson pa</text></item>
<item><p>222b6</p><section>mdo sde</section><text>mi gtong ba dang / dgon pa dang / rab tu dgon pa la mngon par dga' bar bya ba yin/ bre mo gtam thams cad yongs su spang bar bya ba yin te/ brtan pa'i blo gros chos bzhi po de dag dang ldan pa'i byang chub sems dpas ni ting nge 'dzin de thob par nus so/ /brtan pa'i blo gros gzhan yang chos bzhi dang ldan na/ ting nge 'dzin</text></item>
<item><p>222b7</p><section>mdo sde</section><text>de thob par nus te/ bzhi gang zhe na/ legs par bzung ba'i de bzhin gshegs pa la dmigs pas tha na rmi lam du rmi ba la gnas kyang de bzhin gshegs pa mi spong ba yin/ legs par bzung ba'i chos bstan pa la dmigs pas tha na rmi lam du rmi ba la gnas kyang chos bstan pa la dmigs pa mi spong ba yin</text></item>
<item><p>223a1</p><section>mdo sde</section><text>zhing chos bstan pa la snyom las med pa yang yin/ dngos po thams cad rnam par 'jig pa nyid kyis chos zab mo la bzod pa thob pa yang yin/ dben pa la gzhol ba nyid kyis mi gnas pa'i bsam gtan pa yang yin te/ brtan pa'i blo gros chos bzhi po de dag dang ldan pa'i byang chub sems</text></item>
<item><p>223a2</p><section>mdo sde</section><text>dpas ni ting nge 'dzin de thob par nus so/ /de la 'di skad ces bya ste/ gal te dge ba'i bshes gnyen gyis/ /'di ltar rjes su 'thun 'doms byed/ /sangs rgyas rnams kyis bgrod bya ba/ /de mi spong bar nga smra'o/ /brtan pa'i blo gros chos bzhi dang ldan pa ni dge ba'i bshes gnyen du rig par bya ste/ bzhi gang zhe na/ dge</text></item>
<item><p>223a3</p><section>mdo sde</section><text>ba la sbyor bar byed pa nyid yin/ sdig pa las zlog par byed pa nyid yin/ chos la yang rab tu gzhog par byed pa yin/ rjes su 'thun pa'i rjes su bstan pa yang sbyin par byed pa yin te/ bzhi po de dag go/ /de la 'di skad ces bya ste/ dge ba'i bshes gnyen rtag tu bsten par bya/ /gang dag sdig pa'i chos rnams zlog byed</text></item>
<item><p>223a4</p><section>mdo sde</section><text>cing / /rgyal bas gnang ba'i chos ni ston byed pa/ /skyes mchog de 'dra de dag bsten par bya/ /gang las chos ni 'byung bar 'gyur ba yi/ /dpa' bo dag ni rjes 'thun gdams ngag sbyin/ /ji ltar bstan pa bzhin du chos la gnas/ /chos la gnas nas kyang ni khyad par 'gro/ /gang dag bsten par bya ba'i chos rnams sten/ /</text></item>
<item><p>223a5</p><section>mdo sde</section><text>gang dag bsten par bya ba'i chos rnams shes/ /rnam par spang bar bya ba'ang rnam spangs nas/ /rgyal bas gnang ba'i chos rnams sten par byed/ /rang gi shes pas rab tu bstan pa'i phyir/ /byang chub sems dpa' gang zhig spobs 'dod pas/ /ting 'dzin de ni myur du bsgom par bya/ /dge ba'i bshes gnyen rjes su 'brang bar bya/ /ji ltar bstan</text></item>
<item><p>223a6</p><section>mdo sde</section><text>pa bzhin du yongs su spang / /chos ni gang yang rnam par spang mi bya/ /chos gang kho na thob par 'gyur ba yi/ /de nyid phan pa'i don du bstan par bya/ /bsam pa thams cad kyis ni bsgrub par bya/ /de yis g.yo ni nges par bstan mi bya/ /dge ba'i bshes gnyen rtag tu bsten pa yis/ /de 'dra'i chos de don du gnyer bar bya/ /de phyir dge ba'i</text></item>
<item><p>223a7</p><section>mdo sde</section><text>bshes gnyen bsten par bya/ /sdig pa'i grogs po yongs su spang bar bya/ /dge ba'i bshes gnyen las ni thos pa 'byung / /de las ting 'dzin de yang myur du 'thob/ /brtan pa'i blo gros gzhan yang chos bzhi dang ldan pa'i dge ba'i bshes gnyen ni bsten par bya ba yin te/ bzhi gang zhe na/ gdams ngag kyang rab tu shes pa</text></item>
<item><p>223b1</p><section>mdo sde</section><text>yin/ /bsgom pa yang rab tu shes pa yin/ gdams ngag gi skyon yang rab tu shes pa yin/ bsgom pa'i skyon yang rab tu shes pa yin te/ bzhi po de dag go/ /de la 'di skad ces bya ste/ gdams ngag dang ni de bzhin bsgom pa'ang shes/ /de la de bzhin bsgom pa'i skyon dang ni/ /gdams ngag skyon yang rab tu</text></item>
<item><p>223b2</p><section>mdo sde</section><text>shes nas su/ /skyon med chos kyis sbyor bar byed pa yin/ /brtan pa'i blo gros chos gzhan bzhi dang ldan pa ni dge ba'i bshes gnyen du rig par bya ste/ bzhi gang zhe na/ 'di lta ste/ sa yang rab tu shes pa yin/ yul yang rab tu shes pa yin/ gang zag kyang rab tu shes pa yin/ spyod pa yang rab tu shes pa</text></item>
<item><p>223b3</p><section>mdo sde</section><text>yin no/ /ji ltar sa rab tu shes pa yin zhe na/ gang zag dang 'tsham pas sa ji lta ba bzhin du rab tu shes pa'o/ /ji ltar gang zag rab tu shes pa yin zhe na/ spyad pas gang zag tu 'gyur ba ji lta ba de bzhin du rab tu shes pa'o/ /ji ltar spyod pa rab tu shes pa yin zhe na/ 'dod chags dang / zhe sdang dang / gti</text></item>
<item><p>223b4</p><section>mdo sde</section><text>mug gi spyod pa dang rjes su 'thun pa'i chos bstan pa la 'jug pa nges par bstan pas ni chags pa rnam par spong ba nyid kyi phyir chos gos gsum lhur len pa yin/ rab tu byung ba dang / khyim pa dag dang lhan cig ma 'dres pa yin zhing / rtsod pa rnam par spong ba dang / zab mo la bzod pa dang / stong pa nyid kyi spyod yul ba yin</text></item>
<item><p>223b5</p><section>mdo sde</section><text>te/ brtan pa'i blo gros chos bzhi po de dag dang ldan pa ni ting nge 'dzin de thob par 'gyur ba'i dge ba'i bshes gnyen du rig par bya'o/ /brtan pa'i blo gros byang chub sems dpa' khyim pa chos bzhi dang ldan na ting nge 'dzin de thob par bya ba dang / ting nge 'dzin de la mngon par brtson par nus te/ bzhi gang zhe na/ brtan pa'i</text></item>
<item><p>223b6</p><section>mdo sde</section><text>blo gros 'di la byang chub sems dpa' khyim pas ni bslab pa'i gzhi lnga gzung bar bya ba yin/ za gcig pa lhur len pas gtsug lag khang du gnas par yang bya ba yin/ mang du thos par yang bya ba yin/ don rnam par nges pa la mkhas pa dang / gang dag ting nge 'dzin de la gnas nas 'doms par byed pa'i dge</text></item>
<item><p>223b7</p><section>mdo sde</section><text>ba'i bshes gnyen la bsten par bya ba yin te/ brtan pa'i blo gros byang chub sems dpa' khyim pa chos bzhi po de dag dang ldan na ting nge 'dzin de thob par bya ba'i phyir sbyor bar bya'o/ /brtan pa'i blo gros chos gzhan bzhi dang ldan pas sbyor bar bya ste/ bzhi gang zhe na/ chos thams cad la mi gnas pas ting nge 'dzin de thob par bya</text></item>
<item><p>224a1</p><section>mdo sde</section><text>ba'i phyir tshul khrims kyi phung po yongs su dag pa dang / 'tsho ba yongs su dag pa dang / 'gyod pa med par gyur nas lus dang srog la yang mi lta bar bya ba yin/ chos nyan du 'jug pa la yang ston pa'i 'du shes su bya ba yin/ de bzhin gshegs pa'i sku yang mngon du bya ba yin/ ser sna med par yang bya</text></item>
<item><p>224a2</p><section>mdo sde</section><text>ba yin no/ /brtan pa'i blo gros chos bzhi po 'di dag ni ting nge 'dzin de thob par bya ba'i phyir theg pa chen po la yang dag par zhugs pa rnams la phan 'dogs par gyur pa yin te/ bzhi gang zhe na/ lus la lus kyi rjes su blta bar bya'i lus dang ldan pa'i rtog pas brtag par mi bya ba yin/ tshor ba rnams la</text></item>
<item><p>224a3</p><section>mdo sde</section><text>tshor ba'i rjes su blta bar gnas par bya'i tshor ba dang ldan pa'i rtog pas brtag par mi bya ba yin/ sems la sems kyi rjes su blta bar gnas par bya'i sems dang ldan pa'i rtog pas brtag par mi bya ba yin/ chos la chos kyi rjes su blta bar bya'i chos dang ldan pa'i rtog pas brtag par mi bya ba yin te/</text></item>
<item><p>224a4</p><section>mdo sde</section><text>brtan pa'i blo gros chos bzhi po de dag ni ting nge 'dzin de thob par bya ba'i phyir theg pa chen po la yang dag par zhugs pa rnams la phan 'dogs par gyur pa yin no/ /de la 'di skad ces bya ste/ gang dag nga yis rtag bsngags pa/ dran pa nyer gzhag rnam sgom byed/ /dge slong gi ni spyod yul te/ /ting 'dzin de ltar</text></item>
<item><p>224a5</p><section>mdo sde</section><text>thob par 'gyur/ /lus ni mi rtag sgom par byed/ /lus la yang ni gnas pa min/ /mi gnas pa yi sems kyis su/ /ting 'dzin de ltar thob par 'gyur/ /rdzu 'phrul rkang bzhi so so rig pa bzhi/ /chos de btsal bas chos kyi ser sna med/ /tshul khrims phung por gnas nas bshes bzang bsten/ /ting 'dzin</text></item>
<item><p>224a6</p><section>mdo sde</section><text>de btsal ston pa'i 'du shes sgom/ /de ni dkar po mang po'i rigs/ /de ni thos pa'i 'byung gnas yin/ /de bzhin bdud ni sel bar byed/ /de la rab tu sbyor bar bya/ /de ni de yi mig gi mchog /chos kyi mig ni bla na med/ /chos bstan pas ni su la yang / /de la sgrib par 'gyur ma yin/ /de ni mdo sde'i lung</text></item>
<item><p>224a7</p><section>mdo sde</section><text>yin zhing / /mang du thos pa'i lung yang yin/ /de las nga yi byang chub byung / /de phyir de la bsten par bya/ /gang dag nga yis stobs bcu dang / /so so yang dag rig bzhi bshad/ /kun kyang 'di las nges par byung / /de phyir de la bsten par bya/ /gang gis thob cing cir 'gyur ba'i/ /ting nge 'dzin ni sangs rgyas</text></item>
<item><p>224b1</p><section>mdo sde</section><text>bstan/ /spobs pa de ni bshad pa yis/ /zad par 'gyur ba ma yin no/ /de la 'bri ba nyid med cing / /gang ba nyid kyang yod ma yin/ /kun nas so sor rtogs pas na/ /rgya mtsho bzhin du mi 'khrugs 'gyur/ /gang gis de ni thob 'gyur ba'i/ /ting 'dzin nga yis bshad pas na/ /phyi nas 'chad pa su yi</text></item>
<item><p>224b2</p><section>mdo sde</section><text>yang / /bzhin la de ni lta mi 'gyur/ /lha dang klu dang mi 'am ci/ /mi dang mi ma yin rnams kyang / /bshad pas de yi gdong du lta/ /mang por rnam par lta bar 'gyur/ /gang dag de yis rab bstan pa'i/ /de dag de yis gang nas thob/ /de la des ni ji ltar bslabs/ /ji ltar chos kyis khyad par 'phags/ /</text></item>
<item><p>224b3</p><section>mdo sde</section><text>mdo sde de ni rab bshad pas/ /de dag bsam pa shes par 'gyur/ /ting 'dzin de la bslabs pas ni/ /sems can rnams kyi spyod pa shes/ /mdo sde 'di la blo brtan byos/ /gang dag nga yis sangs rgyas bstan/ /kun gyi mtshan ni shes par 'gyur/ /de dag gi ni chos kyang shes/ /'jig rten khams su mdo</text></item>
<item><p>224b4</p><section>mdo sde</section><text>sde dag /gang dag ji snyed bshad pa rnams/ /de dag nga la dmigs byas nas/ /de dag thams cad rab tu shes/ /'jig rten mgon po de dag gi/ /nyan thos bkur ba gang byung gyur/ /ting 'dzin de la gnas nas su/ /de dag thams cad rab tu shes/ /de dag bkod pa ci 'dra ba'i/ /sangs rgyas zhing ni rab tu shes/ /</text></item>
<item><p>224b5</p><section>mdo sde</section><text>gang gis ting 'dzin rnams bsgoms pas/ /de dag gi ni sku tshe'ang shes/ /nyi ma gang dag byung gyur dang / /zla ba phyed dang zla ba dang / /lo ni khyud khor rangs pa dang / /bskal pa de yang rab tu shes/ /gang dag phyogs bcu'i 'jig rten na/ /rdzogs pa'i sangs rgyas rkang gnyis mchog /de dag de yis rab tu shes/ /</text></item>
<item><p>224b6</p><section>mdo sde</section><text>de yis zhing kun shes par 'gyur/ /gang dag ston pas 'jig rten mgon/ /de dag gi ni mtshan rnams kyang / /gang gis ting 'dzin bsgoms pa yis/ /de dag thams cad rab tu shes/ /gang dag skyob pas bshad pa yi/ /mdo sde de dag rab tu shes/ /nyan thos phun sum tshogs pa dang / /'jig rten mgon po</text></item>
<item><p>224b7</p><section>mdo sde</section><text>de snyed shes/ /gang gis ting 'dzin 'di thob pa/ /blo gros brtan por 'gyur ba yin/ /sangs rgyas rnams kyi spyod yul gang / /de yang de yis 'dir shes so/ /bskal pa bye bar 'byung 'gyur ba'i/ /sangs rgyas gang dag ma byon dang / /mtshan gang gdung rus gang yin pa/ /thams cad de yis rab tu shes/ /de dag</text></item>
<item><p>225a1</p><section>mdo sde</section><text>rnams kyi tshe tshad shes/ /nyan thos rnams kyang rab tu shes/ /gang dag skyob pas 'chad 'gyur ba/ /de dag rnams kyi mdo sde'ang shes/ /de yi sangs rgyas zhing ci 'dra/ /de dag gi ni bkod ci 'dra/ /sangs rgyas mya ngan 'das rnams kyi/ /chos ni ji srid gnas 'gyur ba/ /ting nge 'dzin la gnas nas</text></item>
<item><p>225a2</p><section>mdo sde</section><text>su/ /de dag thams cad de yis shes/ /de lta bas na su gang zhig /mang thos 'dod pas de bsten bya/ /ting 'dzin de ni bsten pa yis/ /de yi don kyang shes par 'gyur/ /sangs rgyas ye shes 'jug pa yi/ /sgo de yin zhing blo gros brtan/ /de las don ni 'byung bar 'gyur/ /sangs rgyas ye shes 'jug par 'gyur/ /</text></item>
<item><p>225a3</p><section>mdo sde</section><text>gang gi mtha' ni yod min pa'i/ /bsod nams de las thob par 'gyur/ /de tshe sangs rgyas gang 'byung ba/ /'jig rten mgon po mi yi mchog /rdzogs pa'i sangs rgyas ji snyed pa/ /de snyed de yis rab tu shes/ /mi gang byang chub rab zhugs nas/ /sangs rgyas re re re re'i yang / /nyan thos dag ni de snyed pa/ /de dag rnams la</text></item>
<item><p>225a4</p><section>mdo sde</section><text>mchod par byed/ /sangs rgyas re re re re la'ang / /mchod pa'i don phyir nor bsags pa/ /stong gsum las ni mi nyung ba'i/ /'jig rten khams ni yongs su bkang / /rjes su dpag pa de yis su/ /nyan thos dang ni rgyal bar bcas/ /de la bskal pa rdzogs tshang bar/ /sangs rgyas kun la rim gro byed/ /'jig rten mgon po</text></item>
<item><p>225a5</p><section>mdo sde</section><text>grags chen po/ /gang dag ma byon sangs rgyas rnams/ /de dag la yang 'du byed 'gyur/ /de 'dra ba yi mchod pa'ang byed/ /bsod nams phung po ji snyed pa'ang / /blo gros brtan pa de 'dzin byed/ /sangs rgyas ye shes bsam mi khyab/ /ye shes dam pa tshol bar byed/ /gang dag byang chub don gnyer bas/ /ting nge 'dzin 'di</text></item>
<item><p>225a6</p><section>mdo sde</section><text>bsgom par bya/ /gang gis ting 'dzin 'di bsgoms pas/ /de ni thos pas 'phags par 'gyur/ /gang gis ting 'dzin 'di bsgoms dang / /gang dag bsgom par 'gyur rnams kyi/ /bsod nams phung po de la ni/ /tshad yod do zhes nga mi smra/ /ting nge 'dzin 'di bsgoms pa yi/ /bsod nams de ni rab tu mang / /shes pa de ni rnam</text></item>
<item><p>225a7</p><section>mdo sde</section><text>par 'phel/ /sangs rgyas mchod pas de lta min/ /me tog spos dang phreng ba dang / /bza' ba dag dang btung ba dang / /yo byad rnams kyis bsnyen bkur ba/ /de ni sangs rgyas bsnyen bkur min/ /brtan pa'i blo gros nga yis su/ /byang chub snying por chos gang rtogs/ /chos der gang dag sbyor byed pa/ /de yis sangs rgyas bsti stang byas/ /</text></item>
<item><p>225b1</p><section>mdo sde</section><text>gang yang chos de tshol byed cing / /sangs rgyas mthong bar 'dod byed pa/ /de yis myur bar 'di 'dra'i chos/ /ting nge 'dzin 'di btsal bar bya/ /gang dag ting 'dzin de thob nas/ /dga' ba bzang po skyed byed pa/ /sangs rgyas stong phrag mang po dag /de dag gis ni sngon chad shes/ /ting nge 'dzin gyi las kyi le'u ste bcu bzhi</text></item>
<item><p>225b2</p><section>mdo sde</section><text>pa'o// //brtan pa'i blo gros gzhan yang mngon par shes pa myur ba nyid du bya ba'i phyir de bzhin gshegs pa'i mchod rten mchod pa dang / phyir bcos pa dang / byi dor bya ba lhur blang bar bya ste/ brtan pa'i blo gros de la rigs kyi bu'am/ rigs kyi bu mo gang zhig de bzhin gshegs pa'i mchod rten byi dor byed pa de ni</text></item>
<item><p>225b3</p><section>mdo sde</section><text>smon lam gyi mchog rnam par dag pa bzhi rjes su 'thob po/ /bzhi gang zhe na/ gzugs kyi smon lam gyi mchog rnam par dag pa dang / dal ba phun sum tshogs pa'i smon lam gyi mchog rnam par dag pa dang / yang dag par blang ba brtan pa'i smon lam gyi mchog rnam par dag pa dang / de bzhin gshegs pa blta ba'i</text></item>
<item><p>225b4</p><section>mdo sde</section><text>smon lam gyi mchog rnam par dag pa'o/ /smon lam dge bas bskyed pa yis/ /mngon grub de bzhin gshegs rnams 'byung / /dmigs pa'i rab tu dbye ba yis/ /ji ltar sprul pa 'byung ba bzhin/ /zhabs mthil zhabs sor 'og 'khor lo/ /dpe byad las ni 'byung bar 'gyur/ /dpe byad bzang 'byor 'di 'dra ba/ /</text></item>
<item><p>225b5</p><section>mdo sde</section><text>de ni bshad byas de nyon cig /de bzhin nga yi dpe byad rab tu gsal/ /nga yi sor mo dag la 'thun par gnas/ /yang dag 'phags shing rjes su 'thun par gnas/ /de yi yangs par gnas pa yang dag 'phags/ /de yi 'od zer gnas pa mngon du 'phags/ /'od zer bye ba ji bzhin rab tu snang / /lhun po bzhin du 'od</text></item>
<item><p>225b6</p><section>mdo sde</section><text>kyis yang dag 'byung / /de yi steng na 'od zer dra ba can/ /snying po bsags pa'i dpe byad de dag la/ /de tshe 'od zer gnas pa bye phrag bcu/ /de tshe kun gyi ming ni gzhan dang gzhan/ /de tshe 'od dang mdog kyang gzhan dang gzhan/ /nga yi 'od zer gcig las 'od stong 'byung / /de tshe thams cad kha dog du mar gnas/ /stong</text></item>
<item><p>225b7</p><section>mdo sde</section><text>gsum gyi ni sa de bshig nas su/ /'og tu de dag sangs rgyas mdzad pa byed/ /nga ni sangs rgyas 'od kyis byung ba yin/ /nga ni las kyi 'bras bus 'ongs ma yin/ /de bzhin gshegs pa'i 'od de mthong nas su/ /skyes pa bud med dag ni myos par 'gyur/ /bskal pa bye ba mang por mngon par sprul/ /yang na sangs rgyas zhing bkod</text></item>
<item><p>226a1</p><section>mdo sde</section><text>gzhan dang gzhan/ /gang du sangs rgyas mdzad pa ngas byas pa/ /de bzhin rgyal ba dag ni cho 'phrul sprul/ /nga yi ting nge 'dzin ni kun nas snang / /sangs rgyas zhing ni kun nas snang bar byed/ /lhun po'i rgyal mtshan 'od zer zhes bya 'phags/ /dpa' bar 'gro ba zhes bya'i ting 'dzin 'phags/ /chos rnams kun</text></item>
<item><p>226a2</p><section>mdo sde</section><text>gyis khyab par mthong ldan pa/ /rnam dag kha cig sangs rgyas sprul 'dir mthong / /kha cig lhums zhugs mthong zhing btsas pa dang / /'jigs med mi skrag gom bdun 'dor 'dir mthong / /de ni rgyal ba byang chub 'tshang rgya snyam/ /sa yi snying por byang chub bzhugs par mthong / /chos kyi 'khor lo bskor bar 'gyur snyam byed/ /</text></item>
<item><p>226a3</p><section>mdo sde</section><text>kha cig byang chub phyir ni spyod snyam byed/ /ting 'dzin gang la gnas nas rnam 'phrul ba'i/ /ting 'dzin gzi brjid de ni ci 'dra ltos/ /kha cig nga yi sku tshe bskal par sems/ /kha cig kyang ni bskal pa phyed du sems/ /de tshe kha cig bar gyi bskal par sems/ /gnyis gsum bzhi dang de las lhag par yang / /de tshe kha cig</text></item>
<item><p>226a4</p><section>mdo sde</section><text>lo ni bye bar sems/ /kha cig gi ni mang nyung rab tu mthong / /'dzam bu'i gling 'dir nga yi sku tshe ni/ /lo grangs brgyad cu yin par mi rnams shes/ /kha cig der ni sku tshe nyin mtshan shes/ /kha cig gis ni sku tshe ring por shes/ /stong gsum 'jig rten du ni lha rnams kyi/ /nyin mtshan ci 'dra de bzhin gzhan du</text></item>
<item><p>226a5</p><section>mdo sde</section><text>sems/ /de dag ji ltar mos pa de bzhin shes/ /de bzhin du ni de la gdams ngag mdzad/ /ji ltar mos la de bzhin byin gyis rlob/ /ye shes de bzhin de yi de ltar bstan/ /de dag bstan pas mos pa skye bar 'gyur/ /'di ni de yi rmad byung cho 'phrul yin/ /gal te rang gi gnas pa bstan gyur na/ /mkhas pa ma</text></item>
<item><p>226a6</p><section>mdo sde</section><text>yin mi rnams myos par 'gyur/ /nga yi spyod yul gang dang gnas pa gang / /de mthong dga' ba su zhig skyed mi byed/ /de dag nga yi spyod yul shes nas su/ /de dag chos kyi 'khor lo bskor bar 'gyur/ /de tshe mos pa sna tshogs chos smra rnams/ /de dag nga yi spyod yul kun mi shes/ /gang gis kun</text></item>
<item><p>226a7</p><section>mdo sde</section><text>mkhyen spyod yul mi shes pa/ /de dag chos kyi tshig nyung ston par byed/ /de dag gi ni dmigs pa gang yang med/ /mthong nas de dag yid la gnod par 'gyur/ /gang dag rgyal ba'i chos nyid de shes pa/ /de dag yid la nam yang gnod pa med/ /'di ltar chos mnyam nyid kyi spyod</text></item>
<item><p>226b1</p><section>mdo sde</section><text>yul la/ /de dag thams cad rab tu gnas pa yin/ /gang dag nga yi mdun na thal sbyar cing / /'khod pa'i dge slong brgyad 'di ma gtogs pa/ /blo gros brtan pa phyi ma'i dus na 'dir/ /mdo sde 'di 'dzin su yang 'byung mi 'gyur/ /blo gros brtan pa 'di dag rtag tu yang / /'das pa'i</text></item>
<item><p>226b2</p><section>mdo sde</section><text>sangs rgyas mtshungs med spyod yul yin/ /de dag rtag par sngon du 'gro bar 'gyur/ /de dag chos kyi snod du gyur pa yin/ /de tshe byang chub sems ni yang dag len/ /sangs rgyas rnams kyis rtag par bsngags pa'ang yin/ /ji ltar de dag nga yi mdun 'khod pa/ /de bzhin 'das pa'i dus</text></item>
<item><p>226b3</p><section>mdo sde</section><text>na'ang ngas shes te/ /de dag gang gA'i klung gi bye snyed kyi/ /rgyal ba de dag rnams kyi spyan sngar 'khod/ /de yi 'og tu lnga brgya 'khod pa yin/ /byang chub mchog de ngas kyang gzung bar bya/ /phyi dus rgyal ba'i ye shes de dag yin/ /brtan pa'i blo gros khyod kyang de la dpa'/ /gang dag</text></item>
<item><p>226b4</p><section>mdo sde</section><text>chos kun gzung phyir zhugs pa ni/ /gzhan yang dpa' bo dung phyur phrag brgyad do/ /ngas kyang der ni chos mnyan bya ba yin/ /thos par gyur nas kyang ni chos de la/ /gnas par bya ste spyod pa mi zhan pa/ /de yi tshe na bstan par bya ba yin/ /de tshe ston pas byang chub mchog lung</text></item>
<item><p>226b5</p><section>mdo sde</section><text>bstan/ /rang rang lung bstan pa ni thos nas su/ /dung phyur phrag brgyad dga' bas khyab gyur nas/ /ta la bdun srid mngon par 'phags par gyur/ /'jig rten mgon pos kun dga' bka' stsal pa/ /phyi ma'i dus tshe sdig pa can der ni/ /chos 'di 'dzin par spro zhing nus</text></item>
<item><p>226b6</p><section>mdo sde</section><text>gyur tam/ /mi spro zhes ni bcom ldan 'das la gsol/ /mkhyen bzhin rgyal ba 'od srung bka' stsal pa/ /'od srung chos 'di 'dzin par byed 'gyur ram/ /yongs su mya ngan 'das nas chos zung shig /mi spro lags so zhes te 'od srung song / /stong gsum 'jig rten khams 'di</text></item>
<item><p>226b7</p><section>mdo sde</section><text>skye bo dang / /rgya mtsho ri dang nags tshal bcas gzung zhing / /khur gzhan mang po bskur bar spro lags kyi/ /khur 'di bskur bar bdag ni mi spro lags/ /slad ma'i dus na su zhig chos 'dzin lags/ /de nyid dge slong shin tu dbang bgyi dka'/ /rjes su bstan pa 'di la gnas mi</text></item>
<item><p>227a1</p><section>mdo sde</section><text>bgyid/ /'jig rten 'dren pa mya ngan 'das ci smos/ /'od srung khyod ni rgas 'khogs gyur to zhes/ /slad dus bdag gi tshig bzhin yong mi bgyid/ /bdag gi rjes su bstan la gnas mi 'gyur/ /bdag cag 'di ni mkhas shing don sems snyam/ /snyan dngags</text></item>
<item><p>227a2</p><section>mdo sde</section><text>'jig rten rgyang phan sems pa lags/ /de bzhin 'jig rten sgra yis gnas pa lags/ /bsam gtan de bzhin ting nge 'dzin spangs nas/ /de dag 'jig rten pa la spyod par 'gyur/ /rgyas pa che dang grags pa chen po lags/ /rtag tu 'jig rten gyis kyang mthong bar 'gyur/ /</text></item>
<item><p>227a3</p><section>mdo sde</section><text>de dag bdag gis nam yang brtag mi nus/ /skyon rnams dam po dag ni mthong lags so/ /bdag ni gcig pur dgon par gnas pa na/ /lha zhig mchis nas bdag la 'di skad brjod/ /chos de 'dra bar rgyal ba rnams kyis bstan/ /'phags pa'i chos la sems can mang po btul/ /</text></item>
<item><p>227a4</p><section>mdo sde</section><text>dge slong bsam gtan ting nge 'dzin la mkhas/ /rnam thar rdzu 'phrul stobs kyi pha rol phyin/ /thos nas brgya byin dga' bar 'gyur ba lags/ /de ring de la ngo mtshar ci mchis smra/ /phyi dus bdag gi thad du de mchis nas/ /de tshe yid mi bde bas ngu zhing ston/ /'od srung deng ni bstan pa 'jig par 'gyur/ /de thos bdag ni</text></item>
<item><p>227a5</p><section>mdo sde</section><text>yid mi bde bar 'gyur/ /mang du 'chad par yang ni spro ma lags/ /mdo sde de ni 'dzin par spro ma lags/ /der ni de dag zhum par 'gyur ba lags/ /dge slong mchog tu bka' blo mi bde 'gyur/ /de tshe der ni lha tshogs 'du bar 'gyur/ /bcom ldan 'das kyis 'od srung bka' stsal pa/ /chos kyi</text></item>
<item><p>227a6</p><section>mdo sde</section><text>tshul ni 'dzin par mi nus par/ /'od srung de ni nga yis snga nas shes/ /mdo sde de 'dra de ni gang 'dzin pa/ /nga yi nyan thos gang yang 'di na med/ /gang dag mdo sde de 'dra de 'dzin pa/ /nga yis gang dag byin rlabs der ma gtogs/ /gang dag phyi nas the tshom med 'gyur ba/ /de dag the tshom</text></item>
<item><p>227a7</p><section>mdo sde</section><text>de ni nga yis gcad/ /gzhan dag las ni mthu che gang yin pa/ /mdo sde de la ci phyir sngon ma spyad/ /de dag 'dzin pa'i dge slong gsar bu gzhon/ /mdo sde de dag rgyas pa chen po yin/ /gang dag chos de 'dra ba de mi 'dzin/ /'di la ji ltar pha rol phyin par 'gyur/ /brtan pa'i blo gros nga yis</text></item>
<item><p>227b1</p><section>mdo sde</section><text>bstan pa na/ /gang dag gis ni de ring nga mthong 'gyur/ /de dag phyi dus 'jigs pa chen po'i tshe/ /chos de thos nas dga' ba thob par 'gyur/ /nga ni dmigs pa 'ba' zhig 'chad pa yin/ /'jigs med nga yi tshig der dad par byos/ /gang gi 'di na ston pa mthong gyur pa/ /de</text></item>
<item><p>227b2</p><section>mdo sde</section><text>dag chos de 'dzin par spro bar 'gyur/ /ye shes de 'dra de ni tshol byed cing / /de tshe 'dren pa rnams la mchod par byed/ /ring bsrel mchod dang de bzhin mchod rten mchod/ /'jigs med de dag der ni byed par 'gyur/ /yongs su gtad pa'i phan yon gyi le'u ste bco</text></item>
<item><p>227b3</p><section>mdo sde</section><text>lnga pa'o// //de nas tshe dang ldan pa kun dga' bo stan las langs nas/ bla gos phrag pa gcig tu gzar te/ pus mo g.yas pa'i lha nga sa la btsugs nas/ bcom ldan 'das la 'di skad ces gsol to/ /bcom ldan 'das chos kyi rnam grangs 'di'i ming ci lags/ de ji ltar</text></item>
<item><p>227b4</p><section>mdo sde</section><text>gzung bar bgyi/ de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo de'i phyir chos kyi rnam grangs 'di ni dge ba'i rtsa ba yongs su 'dzin pa zhes bya bar zung shig bsod nams kyi tshogs kyi gnas zhes bya bar yang zung shig</text></item>
<item><p>227b5</p><section>mdo sde</section><text>byang chub sems dpa' 'grogs pa zhes bya bar yang zung shig /byang chub sems dpas zhus pa zhes bya bar yang zung shig /the tshom thams cad gcod pa'i le'u zhes bya bar yang zung shig /bcom ldan 'das kyis de skad ces bka' stsal nas/ tshe dang ldan pa kun dga' bo dang / byang</text></item>
<item><p>227b6</p><section>mdo sde</section><text>chub sems dpa' brtan pa'i blo gros dang / byang chub sems dpa' de dag dang / nyan thos chen po de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dge ba'i rtsa ba yongs su 'dzin pa zhes bya</text></item>
<item><p>227b7</p><section>mdo sde</section><text>ba theg pa chen po'i mdo rdzogs so// //rgya gar gyi mkhan po pradz+nyA warma dang / lo ts+tsha ba ban de legs kyi sdes bsgyur/ rgya gar gyi mkhan po pradz+nyA warma dang / dz+nyA na gar b+ha dang / zhu chen gyi lo ts+tsha ba ban de ye shes sdes zhus te gtan la phab pa// //</text></item>
<item><p>228a1</p><section>mdo sde</section><text>@##/ /rgya gar skad du/ Ar+ya sang g+hA TI sU tra d+har+m+ma par+yA ya/ bod skad du/ 'phags pa zung gi mdo'i chos kyi rnam grangs/ bam po dang po/ /sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das</text></item>
<item><p>228a2</p><section>mdo sde</section><text>rgyal po'i khab na/ bya rgod kyi phung po'i ri la dge slong gi dge 'dun chen po dge slong sum khri nyis stong la 'di lta ste/ tshe dang ldan pa kun shes kauN+Di n+ya dang / tshe dang ldan pa maud gal gyi bu chen po dang / tshe dang ldan pa shA ri'i bu dang / tshe dang ldan pa 'od srung chen po dang / tshe dang ldan pa sgra gcan 'dzin dang /</text></item>
<item><p>228a3</p><section>mdo sde</section><text>tshe dang ldan pa bak+ku la dang / tshe dang ldan pa bzang skyong dang / tshe dang ldan pa bzang dpal dang / tshe dang ldan pa tsan dan dpal dang / tshe dang ldan pa dug sel dang / tshe dang ldan pa rab 'byor dang / tshe dang ldan pa nam gru dang / tshe dang ldan pa dga' sde dang / de dag la sogs pa dge slong sum khri nyis stong dang</text></item>
<item><p>228a4</p><section>mdo sde</section><text>byang chub sems dpa' drug khri nyis stong la 'di lta ste/ byang chub sems dpa' sems dpa' chen po byams pa dang / byang chub sems dpa' sems dpa' chen po kun tu dpa' ba dang / byang chub sems dpa' sems dpa' chen po gzhon nu'i dpal dang / byang chub sems dpa' sems dpa'</text></item>
<item><p>228a5</p><section>mdo sde</section><text>chen po gzhon nur gnas pa dang / byang chub sems dpa' sems dpa' chen po gzhon nu bzang po dang / byang chub sems dpa' sems dpa' chen po mi 'bri dang / byang chub sems dpa' sems dpa' chen po 'jam dpal dang / byang chub sems dpa' sems dpa' chen po kun tu bzang po dang /</text></item>
<item><p>228a6</p><section>mdo sde</section><text>byang chub sems dpa' sems dpa' chen po blta na sdug dang / byang chub sems dpa' sems dpa' chen po sman gyi sde dang / byang chub sems dpa' sems dpa' chen po rdo rje'i sde dang / de dag la sogs pa byang chub sems dpa' sems dpa' chen po drug khri nyis stong dang / lha'i bu khri nyis stong</text></item>
<item><p>228a7</p><section>mdo sde</section><text>la 'di lta ste/ lha'i bu srid sgrub dang / lha'i bu bzang po dang / lha'i bu shin tu bzang po dang / lha'i bu chos 'dod dang / lha'i bu tsan dan snying po dang / lha'i bu tsan dan gnas dang / lha'i bu tsan dan dang / de dag la sogs pa lha'i bu khri nyis stong dang / lha'i bu mo brgyad stong la 'di lta ste/</text></item>
<item><p>228b1</p><section>mdo sde</section><text>lha'i bu mo rnga ldan dang / lha'i bu mo mdzes ldan dang / lha'i bu mo bdag nyid che ldan dang / lha'i bu mo mig dpal dang / lha'i bu mo skye dgu'i bdag mo gnas pa dang / lha'i bu mo stobs 'dzin dang / lha'i bu mo nor dpal dang / lha'i bu mo lag pa bzang ldan dang / de dag la sogs pa lha'i bu</text></item>
<item><p>228b2</p><section>mdo sde</section><text>mo brgyad stong dang / klu'i rgyal po brgyad stong la 'di lta ste/ klu'i rgyal po sog ma med dang / klu'i rgyal po e la'i 'dab ma dang / klu'i rgyal po nya mid dang / klu'i rgyal po bum pa'i snying po dang / klu'i rgyal po bum pa mgo dang / klu'i rgyal po dge byed dang / klu'i rgyal po shin tu dga' ba</text></item>
<item><p>228b3</p><section>mdo sde</section><text>dang / klu'i rgyal po 'dab dang / klu'i rgyal po glang po'i mgo dang / de dag la sogs pa klu'i rgyal po brgyad stong dang thabs cig tu bzhugs te/ de dag thams cad kyang rgyal po'i khab ga la ba dang / bya rgod kyi phung po'i ri ga la ba dang / bcom ldan 'das ga la ba der dong ste lhags nas</text></item>
<item><p>228b4</p><section>mdo sde</section><text>bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas bcom ldan 'das kyi spyan sngar 'khod pa dang / bcom ldan 'das kyis cang mi gsung bar gyur pas gnang ngo / /de nas byang chub sems dpa' sems dpa' chen po kun tu dpa' ba stan las</text></item>
<item><p>228b5</p><section>mdo sde</section><text>langs te/ bla gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das lha bye ba dang / lha'i bu mo bye ba dang / byang chub sems dpa'</text></item>
<item><p>228b6</p><section>mdo sde</section><text>bye ba mang po dag 'dus te/ bcom ldan 'das nyan thos bye ba mang po dang / klu'i rgyal po rnams kyang chos nyan pa'i slad du 'dus nas 'khod cing mchis na/ de bzhin gshegs pa dgra bcom pa yang dag par rdzogs pa'i sangs rgyas kyis chos kyi tshul la 'jug pa ji lta bus sems can rgan pa rnams ni</text></item>
<item><p>228b7</p><section>mdo sde</section><text>thos ma thag tu las kyi sgrib pa thams cad byang bar 'gyur ba dang / sems can gzhon nu rnams ni dge ba'i chos rnams la mngon par brtson zhing khyad par du 'phags pa 'thob par 'gyur te/ dge ba'i chos rnams las mi nyams yongs su mi nyams shing yongs su nyams par mi 'gyur ba de lta bu'i chos kyi</text></item>
<item><p>229a1</p><section>mdo sde</section><text>tshul la 'jug pa de legs par bshad du gsol/ de skad ces gsol pa dang / bcom ldan 'das kyis byang chub sems dpa' sems dpa' chen po kun tu dpa' ba la 'di skad ces bka' stsal to/ /kun tu dpa' ba khyod de bzhin gshegs pa la don 'di 'dri bar sems pa ni kun</text></item>
<item><p>229a2</p><section>mdo sde</section><text>tu dpa' ba legs so legs so/ /kun tu dpa' ba khyod de'i phyir legs par rab tu nyon la yid la zung shig dang ngas khyod la bshad do/ /bcom ldan 'das de de bzhin no zhes gsol nas byang chub sems dpa' sems dpa' chen po kun tu dpa' ba bcom ldan 'das kyi ltar nyan pa dang / bcom ldan</text></item>
<item><p>229a3</p><section>mdo sde</section><text>'das kyis de la 'di skad ces bka' stsal to/ /kun tu dpa' ba zung zhes bya ba'i chos kyi rnam grangs gang da ltar yang 'dzam bu'i gling du spyod pa zhig yod de/ gang la la zhig zung gi chos kyi rnam grangs 'di thos na de'i mtshams med pa lnga'i las rnams byang zhing bla na med pa yang dag par rdzogs pa'i byang</text></item>
<item><p>229a4</p><section>mdo sde</section><text>chub las phyir mi ldog par 'gyur ro/ /kun tu dpa' ba 'di ji snyam du sems/ gang dag gis zung gi mdo 'di thos pa de dag de bzhin gshegs pa gcig gi bsod nams kyi phung po ji snyed pa de snyed bskyed par 'gyur ro snyam na yang kun tu dpa' ba de ltar mi blta'o/ /kun tu dpa' bas gsol pa/</text></item>
<item><p>229a5</p><section>mdo sde</section><text>'o na ji ltar blta bar bgyi/ bcom ldan 'das kyis bka' stsal pa/ kun tu dpa' ba de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed rnams kyi bsod nams kyi phung po ji snyed par byang chub sems dpa' sems dpa' chen po de dag gi bsod</text></item>
<item><p>229a6</p><section>mdo sde</section><text>nams kyi phung po yang de snyed bskyed par 'gyur ro/ /kun tu dpa' ba gang dag chos kyi rnam grangs 'di thos pa de dag thams cad ni phyir mi ldog par 'gyur ro/ /de dag thams cad ni de bzhin gshegs pa mthong bar 'gyur ro/ /de dag thams cad ni de bzhin gshegs pa mthong ba dang mi 'bral bar</text></item>
<item><p>229a7</p><section>mdo sde</section><text>'gyur ro/ /de dag thams cad ni bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /de dag thams cad kyis dge ba'i chos gang dag 'thob par 'gyur ba de dag la bdud sdig can gyis mi rdzi bar 'gyur ro/ /kun tu dpa' ba gang dag zung gi mdo 'di thos pa de dag</text></item>
<item><p>229b1</p><section>mdo sde</section><text>thams cad skye ba dang 'gag pa shes par 'gyur ro/ /de nas byang chub sems dpa' de dag thams cad de'i tshe stan las langs te/ bla gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das la zhus pa/ bcom ldan 'das de bzhin gshegs pa</text></item>
<item><p>229b2</p><section>mdo sde</section><text>gcig gi bsod nams kyi phung po ji snyed cig mchis/ bcom ldan 'das kyis bka' stsal pa/ rigs kyi bu dag sangs rgyas gcig gi bsod nams kyi phung po'i tshad nyon cig /'di lta ste/ dper na rgya mtsho chen po'i chu'i thigs pa dang / 'dzam bu'i gling gi rdul phra rab ji snyed pa dang /</text></item>
<item><p>229b3</p><section>mdo sde</section><text>gang gA'i klung gi bye ma dang mnyam pa de dag thams cad sa bcu la gnas pa'i byang chub sems dpar gyur pa'i byang chub sems dpa' de dag thams cad kyi bsod nams kyi phung po bas ni sangs rgyas gcig gi bsod nams kyi phung po ches mang ngo / /gang zung gi chos kyi rnam grangs 'di thos pa'i sems can</text></item>
<item><p>229b4</p><section>mdo sde</section><text>rnams ni bsod nams kyi phung po de bas kyang ches mang du bskyed par gyur te de'i bsod nams kyi phung po ji snyed pa ni bgrang ba'i tshul gyis mtha' rtogs par mi nus so/ /kun tu dpa' ba de'i tshe de'i dus na gang tshig 'di thos nas spro ba chen por 'gyur ba de ni bsod nams kyi phung po dpag tu med pa bskyed par</text></item>
<item><p>229b5</p><section>mdo sde</section><text>'gyur ro/ /de nas bcom ldan 'das la byang chub sems dpa' sems dpa' chen po kun tu dpa' bas 'di skad ces gsol to/ /bcom ldan 'das sems can gang chos kyis yongs su skom par 'gyur ba de dag gang lags/ de skad ces gsol pa dang / bcom ldan 'das kyis byang</text></item>
<item><p>229b6</p><section>mdo sde</section><text>chub sems dpa' sems dpa' chen po kun tu dpa' ba la 'di skad ces bka' stsal to/ /kun tu dpa' ba sems can gnyis po 'di dag ni chos kyis yongs su skom pa yin te/ gnyis gang zhe na/ kun tu dpa' ba 'di lta ste/ gcig ni sems can thams cad la sems mnyam pa'o/ /</text></item>
<item><p>229b7</p><section>mdo sde</section><text>kun tu dpa' ba gnyis pa ni gang chos thos nas sems can thams cad la mtshungs par yang dag par rab tu ston pa'o/ /byang chub sems dpa' kun tu dpa' bas gsol pa/ bcom ldan 'das chos thos nas sems can thams cad la mtshungs par yang dag par rab tu ston pa gang lags/</text></item>
<item><p>230a1</p><section>mdo sde</section><text>bcom ldan 'das kyis bka' stsal pa/ kun tu dpa' ba gcig ni chos thos nas byang chub tu yongs su bsngo ste/ nam byang chub tu yongs su bsngo ba de na sems can thams cad kyi phyir chos kyis yongs su skom pa yin no/ /kun tu dpa' ba gnyis pa ni gang theg pa chen po la</text></item>
<item><p>230a2</p><section>mdo sde</section><text>'jug pa ste/ rtag tu yang chos kyis yongs su skom pa yin no/ /de nas lha dang / klu dang / mi dang / lha'i bu mo bye ba stan las langs nas bcom ldan 'das kyi spyan sngar thal mo sbyar te/ bcom ldan 'das la 'di skad ces gsol to/ /bcom ldan 'das bdag cag kyang chos kyis yongs</text></item>
<item><p>230a3</p><section>mdo sde</section><text>su skom zhing mchis na/ bcom ldan 'das bdag cag dang sems can thams cad kyi bsam pa yongs su rdzogs par mdzad du gsol/ de nas bcom ldan 'das kyis de'i tshe 'dzum pa mdzad do/ /de nas byang chub sems dpa' sems dpa' chen po kun tu dpa' ba stan las langs nas/</text></item>
<item><p>230a4</p><section>mdo sde</section><text>bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das 'dzum pa mdzad pa'i rgyu gang lags rkyen gang lags/ de nas bcom ldan 'das kyis byang chub sems dpa' sems dpa' chen po kun tu dpa' ba la</text></item>
<item><p>230a5</p><section>mdo sde</section><text>bka' stsal pa/ kun tu dpa' ba sems can gang dag 'dir lhags nas bla na med pa yang dag par rdzogs pa'i byang chub mngon par rdzogs par 'tshang rgya ba de dag thams cad ni de bzhin gshegs pa'i spyod yul yongs su sgrub pa grub par 'gyur ro/ /byang chub sems dpa' kun tu dpa'</text></item>
<item><p>230a6</p><section>mdo sde</section><text>bas gsol pa/ bcom ldan 'das rgyu gang dang rkyen gang gis na sems can 'dir lhags pa rnams bla na med pa yang dag par rdzogs pa'i byang chub mngon par rdzogs par 'tshang rgya/ bcom ldan 'das kyis bka' stsal pa/ kun tu dpa' ba khyod de bzhin gshegs pa la don 'di 'dri bar sems</text></item>
<item><p>230a7</p><section>mdo sde</section><text>pa ni legs so legs so/ /kun tu dpa' ba de'i phyir 'di la yongs su bsngo ba'i khyad par nyon cig /kun tu dpa' ba sngon byung ba 'das pa'i dus bskal pa grangs med par gyur pa de'i tshe de'i dus na de bzhin gshegs pa dgra bcom pa yang dag par rdzogs pa'i sangs rgyas rin chen dpal zhes</text></item>
<item><p>230b1</p><section>mdo sde</section><text>bya ba rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das 'jig rten du byung ngo / /kun tu dpa' ba de'i tshe de'i dus na nga bram ze'i khye'u zhig tu gyur te/ ngas</text></item>
<item><p>230b2</p><section>mdo sde</section><text>sems can gang dag sangs rgyas kyi ye shes la so sor bkod pa de dag thams cad de'i tshe de'i dus na su gyur nas/ ngas de'i tshe de'i dus na 'di skad du da ltar gang la la sdug bsngal gyis yongs su gzir bar gyur pa de dag thams cad nga'i sangs rgyas kyi zhing du skye bar gyur cig</text></item>
<item><p>230b3</p><section>mdo sde</section><text>de dag thams cad kyang bdag gis sangs rgyas kyi ye shes la so sor dgod par gyur cig ces smon lam btab ste/ de dag gis kyang tshig de thos nas de bzhin du gyur cig ces de skad smras te/ kun tu dpa' ba dge ba'i rtsa ba des na sems can de dag 'dir lhags te/ bla na med pa yang dag par</text></item>
<item><p>230b4</p><section>mdo sde</section><text>rdzogs pa'i byang chub mngon par rdzogs par 'tshang rgya bar 'gyur ro/ /de nas byang chub sems dpa' sems dpa' chen po kun tu dpa' bas bcom ldan 'das las spro ba chen po thos nas/ bcom ldan 'das la 'di skad ces gsol to/ /bcom ldan 'das sems can de dag gi tshe'i tshad ji srid cig</text></item>
<item><p>230b5</p><section>mdo sde</section><text>thub par 'gyur/ bcom ldan 'das kyis bka' stsal pa/ sems can de dag gi tshe'i tshad ni bskal pa brgyad cu thub par 'gyur ro/ /byang chub sems dpa' kun tu dpa' bas gsol pa/ bcom ldan 'das bskal pa'i tshad ji tsam lags/ bcom ldan 'das kyis bka' stsal pa/ rigs</text></item>
<item><p>230b6</p><section>mdo sde</section><text>kyi bu nyon cig /'di lta ste dper na mi la la zhig gis ra ba chu zheng du dpag tshad bcu gnyis la 'phang du dpag tshad gsum pa zhig brtsigs te/ ra ba de'i nang til gyi 'bru sha stag gis yongs su gang bar byas la/ de nas mi des lo stong 'das shing ra ba til gyi 'brus yongs su gang ba de las til</text></item>
<item><p>230b7</p><section>mdo sde</section><text>gyi 'bru gcig phyi rol tu bor te/ de lta bu'i tshul du mi des til gyi 'bru de dag thams cad zad par byas la ra ba de'i rmang yang med gzhi yang med par gyur du zin kyang bskal pa ni zad par mi 'gyur ro/ /kun tu dpa' ba gzhan yang 'di lta ste/ dper na ri rngams su dpag tshad lnga bcu/ 'phang du dpag tshad bcu</text></item>
<item><p>231a1</p><section>mdo sde</section><text>gnyis pa zhig yod la/ de nas mi la la zhig gis ri de'i ngos la khyim brtsigs te dus ring po lo brgya 'das shing ka shi ka'i ras kyis lan cig phyis te de ltar byas pas ri de zad par gyur du zin kyang bskal pa ni zad par mi 'gyur te/ kun tu dpa' ba bskal pa'i tshad ni de</text></item>
<item><p>231a2</p><section>mdo sde</section><text>yin no/ /de nas byang chub sems dpa' sems dpa' chen po kun tu dpa' ba stan las langs te/ bcom ldan 'das la 'di skad ces gsol te/ bcom ldan 'das bsngo ba gcig gis kyang bsod nams kyi phung po mang du skyed pa ni 'di lta ste/ bde bar tshe'i tshad bskal pa brgyad cu thub par 'gyur</text></item>
<item><p>231a3</p><section>mdo sde</section><text>na gang de bzhin gshegs pa'i bstan pa la bsnyen bkur shin tu mang por bgyid pa lta smos kyang ci 'tshal/ bcom ldan 'das kyis bka' stsal pa/ rigs kyi bu nyon cig /gang zung gi chos kyi rnam grangs thos pa de'i tshe'i tshad kyang bskal pa brgya khri bzhi stong thub par 'gyur na/ kun tu dpa' ba gang</text></item>
<item><p>231a4</p><section>mdo sde</section><text>zung gi mdo yi ger 'drir 'jug pa dang / klog pa lta ci smos te/ kun tu dpa' ba de ni bsod nams kyi phung po rab tu mang po bskyed par 'gyur ro/ /kun tu dpa' ba sems dang ba gang zhig zung gi mdo la snying thag pa nas phyag 'tshal ba de ni bskal pa dgu bcu rtsa dgu tshe rabs dran par 'gyur ro/ /</text></item>
<item><p>231a5</p><section>mdo sde</section><text>bskal pa drug cu'i bar du 'khor los sgyur ba'i rgyal por 'gyur ro/ /tshe 'di la yang thams cad dga' bar 'gyur te/ kun tu dpa' ba de ni mtshon gyis 'chi ba'i dus byed par mi 'gyur/ dug gis 'chi ba'i dus byed par mi 'gyur ro/ /de la byad kyis tshugs par mi 'gyur ro/ /'chi khar yang sangs</text></item>
<item><p>231a6</p><section>mdo sde</section><text>rgyas bye ba phrag dgu bcu rtsa dgu mngon sum du mthong bar 'gyur te/ kun tu dpa' ba sangs rgyas bcom ldan 'das de dag gis kyang de la skyes bu dam pa khyod kyis zung gi mdo'i chos kyi rnam grangs chen po legs par bshad pa thos pas bsod nams kyi phung po 'di skyes te/ sangs rgyas bcom ldan 'das bye ba phrag dgu</text></item>
<item><p>231a7</p><section>mdo sde</section><text>bcu rtsa dgu po de dag gis kyang 'jig rten gyi khams so sor lung ston par 'gyur na/ kun tu dpa' ba gang zung gi mdo'i chos kyi rnam grangs chen po 'di mtha' dag rdzogs par rgya cher thos pa lta ci smos kyis ma 'jigs shig ces dbugs 'byin par 'gyur ro/ /de nas bcom ldan 'das la byang chub sems dpa' sems</text></item>
<item><p>231b1</p><section>mdo sde</section><text>dpa' chen po kun tu dpa' bas 'di skad ces gsol to/ /bcom ldan 'das bdag gis kyang zung gi mdo'i chos kyi rnam grangs chen po mnyan par bgyi na/ bcom ldan 'das bdag bsod nams kyi phung po ji tsam zhig bskyed par 'gyur/ bcom ldan 'das kyis bka' stsal pa/ kun tu</text></item>
<item><p>231b2</p><section>mdo sde</section><text>dpa' ba sangs rgyas bcom ldan 'das gang gA'i klung gi bye ma dang mnyam pa rnams kyi bsod nams kyi phung po ji snyed par sems can de yang bsod nams kyi phung po de snyed bskyed par 'gyur ro/ /gsol pa/ bcom ldan 'das nam bdag gi zung gi mdo'i chos kyi rnam grangs chen po nyan pa de na/</text></item>
<item><p>231b3</p><section>mdo sde</section><text>bcom ldan 'das ngoms ma 'tshal to/ /bcom ldan 'das kyis bka' stsal pa/ kun tu dpa' ba khyod chos rnams kyis ngoms mi shes pa ni legs so legs so/ /kun tu dpa' ba nga yang chos rnams kyis ngoms mi shes na/ kun tu dpa' ba byis pa so so'i skye bo rnams kyis</text></item>
<item><p>231b4</p><section>mdo sde</section><text>ngoms mi myong bar bya ba lta ci smos/ kun tu dpa' ba rigs kyi bu'am rigs kyi bu mo gang la la theg pa chen po la dad pa bskyed pa de bskal pa stong du log par ltung bar 'gro bar mi 'gyur/ bskal pa lnga stong du dud 'gror skye bar mi 'gyur/ bskal pa khri nyis stong du blo ngan par mi 'gyur</text></item>
<item><p>231b5</p><section>mdo sde</section><text>bskal pa khri brgyad stong du mtha' 'khob tu skye bo'i nang du skye bar mi 'gyur/ bskal pa nyi khrir rab tu sbyin pa la dpa' bar 'gyur/ bskal pa nyi khri lnga stong du lha'i 'jig rten du skye bar 'gyur/ bskal pa sum khri lnga stong du tshangs par spyad pa spyod par 'gyur ro/ /de bskal pa bzhi khrir khyim gyis</text></item>
<item><p>231b6</p><section>mdo sde</section><text>gnas nas 'byung bar 'gyur/ bskal pa lnga khrir chos 'dzin par 'gyur/ bskal pa drug khri lnga stong du 'chi ba rjes su dran pa sgom par 'gyur ro/ /kun tu dpa' ba rigs kyi bu'am/ rigs kyi bu mo de la sdig pa'i las cung zad kyang 'byung bar mi 'gyur ro/ /de la bdud sdig can gyis glags</text></item>
<item><p>231b7</p><section>mdo sde</section><text>rnyed par mi 'gyur ro/ /nam du yang ma'i mngal du skye bar mi 'gyur ro/ /kun tu dpa' ba gang chos kyi rnam grangs 'di thos pa de dag ni gang dang gang du skye yang bskal pa grangs med pa dgu bcu rtsa lngar log par ltung bar 'gro bar mi 'gyur ro/ /bskal pa brgyad khrir thos pa 'dzin par 'gyur/ bskal</text></item>
<item><p>232a1</p><section>mdo sde</section><text>pa stong du srog gcod pa spong bar 'gyur/ bskal pa dgu khri dgu stong du du smra ba spong bar 'gyur/ bskal pa khri sum stong du phra ma'i tshig spong bar 'gyur te/ kun tu dpa' ba gang chos kyi rnam grangs 'di thos pa'i sems can de dag ni rnyed par dka'o/ /de nas byang chub</text></item>
<item><p>232a2</p><section>mdo sde</section><text>sems dpa' sems dpa' chen po kun tu dpa' ba stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom</text></item>
<item><p>232a3</p><section>mdo sde</section><text>ldan 'das gang dag chos kyi rnam grangs 'di spong ba dag sdig pa'i las kyi phung po ji tsam zhig bskyed par 'gyur/ bcom ldan 'das kyis bka' stsal pa/ kun tu dpa' ba mang ngo / /gsol pa/ bcom ldan 'das sems can de dag sdig pa'i las kyi phung po ji tsam zhig bskyed par 'gyur/</text></item>
<item><p>232a4</p><section>mdo sde</section><text>bcom ldan 'das kyis bka' stsal pa/ kun tu dpa' ba kha rog kha rog nga la sdig pa'i las kyi phung po kun ma dri shig /kun tu dpa' ba gang de bzhin gshegs pa dgra bcom pa yang dag par rdzogs pa'i sangs rgyas gang gA'i klung bcu gnyis kyi bye ma snyed la gnod sems bskyed pa bas ni gang</text></item>
<item><p>232a5</p><section>mdo sde</section><text>zung gi mdo la smod pa de de bas mi dge ba'i phung po ches mang du bskyed do/ /kun tu dpa' ba gang dag theg pa chen po la gnod pa'i sems bskyed pa de dag kyang de bas mi dge ba'i phung po ches mang du bskyed par 'gyur te/ kun tu dpa' ba sems can de dag ni tshig pa'o/ /tshig pa nyid do/ /kun tu</text></item>
<item><p>232a6</p><section>mdo sde</section><text>dpa' bas gsol pa/ bcom ldan 'das sems can de dag ni thar bar bgyi mi nus lags sam/ bcom ldan 'das kyis bka' stsal pa/ kun tu dpa' ba de de bzhin te/ thar bar bya mi nus so/ /kun tu dpa' ba 'di lta ste/ dper na mi la la zhig gi mgo bcad la de la des sman</text></item>
<item><p>232a7</p><section>mdo sde</section><text>sbrang rtsi'am/ khar 'am/ bu ram mam/ mar ram/ 'bru mar ram/ bsku ba'i sman gang yang rung ba zhig gis mgo la bskus na/ kun tu dpa' ba 'di ji snyam du sems/ sems can de slar ldang nus sam/ kun tu dpa' bas gsol pa/ bcom ldan 'das rngo mi thogs so/ /bcom</text></item>
<item><p>232b1</p><section>mdo sde</section><text>ldan 'das kyis bka' stsal pa/ kun tu dpa' ba gzhan yang mi gzhan zhig kyang yod par gyur la/ des sems can gzhan la mtshon rnon pos btab na mtshon thang cig btab pas srog chod ma nus kyang / kun tu dpa' ba rma 'byung bar 'gyur te/ sman gyis sbyar na de'i rma 'tsho bar 'gyur ro/ /nam</text></item>
<item><p>232b2</p><section>mdo sde</section><text>sos par gyur pa de na sdug bsngal dran nas da ni bdag gis shes kyis lan 'ga' yang sdig pa mi dge ba'i las mngon par 'du bya ba mi bya'o/ /snyam du sems pa de bzhin du kun tu dpa' ba mi de nam sdug bsngal dran pa de na sdig pa thams cad yongs su spong ngo / /de'i tshe chos thams cad mngon</text></item>
<item><p>232b3</p><section>mdo sde</section><text>sum du byed par 'gyur ro/ /chos thams cad mngon sum du byas nas de'i tshe dge ba'i chos thams cad yongs su rdzogs par byed par 'gyur ro/ /kun tu dpa' ba 'di lta ste/ dper na mi zhig shi ba'i pha ma mya ngan byed cing smre sngags 'don kyang de la skyabs byed nus pa med pa de bzhin du kun tu</text></item>
<item><p>232b4</p><section>mdo sde</section><text>dpa' ba byis pa so so'i skye bo'i sems can rnams kyang bdag la phan pa dang / gzhan la phan pa byed mi nus te/ pha ma de re thag chad pa bzhin du sems can de dag rnams kyang 'chi ba'i dus kyi tshe re thag chad par 'gyur ro/ /kun tu dpa' ba gnyis po 'di dag ni sems can rnams kyi re thag chad pa yin</text></item>
<item><p>232b5</p><section>mdo sde</section><text>te/ gnyis gang zhe na/ 'di lta ste/ gcig ni sems can sdig pa byed pa'am/ byed du 'jug pa'o/ /mi cig shos ni dam pa'i chos spong ba ste/ gnyis po de dag ni sems can rnams 'chi ba'i dus kyi tshe re thag chad pa'o/ /byang chub sems dpa' kun tu dpa' bas gsol pa/ bcom</text></item>
<item><p>232b6</p><section>mdo sde</section><text>ldan 'das sems can de dag gi 'gro ba gang lags/ tshe slad ma gang lags/ bcom ldan 'das kyis bka' stsal pa/ kun tu dpa' ba sems can dam pa'i chos la smod pa rnams kyi 'gro ba ni mtha' yas te/ tshe phyi ma yang mtha' yas so/ /kun tu dpa' ba dam pa'i chos spong</text></item>
<item><p>232b7</p><section>mdo sde</section><text>ba'i sems can de dag ni bskal par sems can dmyal ba chen po ngu 'bod du tshor ba myong bar 'gyur ro/ /bskal par bsdus gzhom dang / bskal par tsha ba dang / bskal par rab tu tsha ba dang / bskal par sems can dmyal ba chen po thig nag dang / bskal par sems can dmyal ba</text></item>
<item><p>233a1</p><section>mdo sde</section><text>chen po mnar med pa dang / bskal par sems can dmyal ba chen po spu zing zhes byed pa dang / bskal par sems can dmyal ba chen po kyi hud zer ba dang / kun tu dpa' ba sems can dmyal ba chen po brgyad po de dag tu bskal pa brgyad kyi bar du sdug</text></item>
<item><p>233a2</p><section>mdo sde</section><text>bsngal myong bar 'gyur ro/ /de nas bcom ldan 'das la byang chub sems dpa' sems dpa' chen po kun tu dpa' bas 'di skad ces gsol to/ /bcom ldan 'das sdug bsngal lags so/ /bde bar gshegs pa sdug bsngal lags so/ /nyan par mi spro'o/ /de nas</text></item>
<item><p>233a3</p><section>mdo sde</section><text>bcom ldan 'das kyis de'i tshe tshigs su bcad pa 'di dag bka' stsal to/ /sems can dmyal bar sems can rnams/ /ji ltar sdug bsngal rab tshor myong / /'jigs pa chen po'i tshig 'di la/ /khyod ni nyan par spro ma yin/ /gang zhig dge ba'i las byed pa/ /</text></item>
<item><p>233a4</p><section>mdo sde</section><text>de ni dge bar 'gyur ba yin/ /gang zhig mi dge'i las byed pa/ /de yang sdug bsngal nyid du 'gyur/ /gang zhig bde rgyu mi shes pa/ /skyes nas 'chi ba'i sdug bsngal dang / /mya ngan bcings pa'i sdug bsngal gyis/ /byis pa rtag tu sdug bsngal lo/ /gang dag sangs rgyas</text></item>
<item><p>233a5</p><section>mdo sde</section><text>mchog dran pa/ /mkhas pa rnams ni bde ba yin/ /theg pa che la dad pa yang / /de dag ngan 'gror 'gro mi 'gyur/ /kun tu dpa' ba de bzhin du/ /sngon gyi las kyis rab bskul nas/ /las ni chung ngu byas pa yang / /'bras bu mtha' yas spyod par 'gyur/ /sangs rgyas</text></item>
<item><p>233a6</p><section>mdo sde</section><text>zhing gi zhing mchog tu/ /sa bon btab na 'bras bu che/ /ji ltar sa bon nyung btab las/ /'bras bu mang por spyod pa bzhin/ /rgyal ba'i bstan la dga' byed pa/ /mkhas pa rnams ni bde bar 'gyur/ /sdig pa dag ni rnam par spong / /dge ba dag kyang mang du byed/ /gang dag</text></item>
<item><p>233a7</p><section>mdo sde</section><text>nga yi bstan pa la/ /sbyin pa skra tsam byin pa ni/ /bskal pa stong phrag brgyad cu ru/ /longs spyod che zhing nor yang mang / /gang dang gang du skyes par yang / /de dag rtag tu sbyin pa can/ /de ltar sangs rgyas sbyin pa'i gnas/ /zab mo de ni 'bras bu che/ /de nas bcom ldan 'das la</text></item>
<item><p>233b1</p><section>mdo sde</section><text>byang chub sems dpa' sems dpa' chen po kun tu dpa' bas 'di skad ces gsol to/ /bcom ldan 'das ji ltar bcom ldan 'das kyis bstan pa'i chos 'tshal bar bgyi/ bcom ldan 'das ji ltar na zung gi mdo'i chos kyi rnam grangs thos nas dge ba'i rtsa ba yongs su 'dzin par 'gyur/ bcom</text></item>
<item><p>233b2</p><section>mdo sde</section><text>ldan 'das kyis bka' stsal pa/ kun tu dpa' ba gang gis de bzhin gshegs pa dgra bcom pa yang dag par rdzogs pa'i sangs rgyas gang gA'i klung bcu gnyis kyi bye ma snyed dag la bde ba'i yo byad thams cad kyis bsnyen bkur byas pa ltar gang gis zung gi mdo'i chos kyi rnam grangs 'di nyan</text></item>
<item><p>233b3</p><section>mdo sde</section><text>pa de'i bsod nams kyi phung po yang de bzhin du shes par bya'o/ /byang chub sems dpa' kun tu dpa' bas gsol pa/ bcom ldan 'das ji ltar dge ba'i rtsa ba yongs su rdzogs par bgyi/ de skad ces gsol pa dang / bcom ldan 'das kyis byang chub sems dpa' sems dpa' chen</text></item>
<item><p>233b4</p><section>mdo sde</section><text>po kun tu dpa' ba la 'di skad ces bka' stsal to/ /gang dge ba'i rtsa ba de ni de bzhin gshegs pa dang mtshungs par shes par bya'o/ /dge ba'i rtsa ba de de bzhin gshegs pa dang mtshungs par 'tshal bar bgyi ba gang lags/ bcom ldan 'das kyis bka' stsal pa/ kun tu dpa' ba chos</text></item>
<item><p>233b5</p><section>mdo sde</section><text>smra ba de ni de bzhin gshegs pa dang mtshungs par shes par bya'o/ /kun tu dpa' bas gsol pa/ bcom ldan 'das chos smra ba gang lags/ bcom ldan 'das kyis bka' stsal pa/ gang zung gi mdo sgrogs pa de ni chos smra ba'o/ /kun tu dpa' bas gsol pa/ bcom ldan 'das gang</text></item>
<item><p>233b6</p><section>mdo sde</section><text>dag zung gi mdo'i chos kyi rnam grangs thos pa de dag kyang 'di lta bu'i bsod nams kyi phung po bskyed par 'gyur na/ gang dag yi ger 'dri ba dang klog pa lta ci smos te/ de dag bsod nams kyi phung po ji tsam zhig bskyed par 'gyur/ bcom ldan 'das kyis bka' stsal pa/ kun tu dpa' ba nyon cig 'di</text></item>
<item><p>233b7</p><section>mdo sde</section><text>lta ste/ dper na phyogs bzhi'i phyogs re rer yang de bzhin gshegs pa dgra bcom pa yang dag par rdzogs pa'i sangs rgyas gang gA'i klung bcu gnyis kyi bye ma snyed dag bskal pa bcu gnyis kyi bar du bzhugs shing chos ston te/ zung gi mdo 'di yi ger 'dri ba de'i bsod nams kyi phung po brjod kyang de'i bsod</text></item>
<item><p>234a1</p><section>mdo sde</section><text>nams kyi phung po'i mtha' rtogs par ram tshig gis brjod par mi nus so/ /sangs rgyas bcom ldan 'das gang gA'i klung bzhi bcu rtsa brgyad kyi bye ma snyed kyis kyang yi ger 'dri ba'i bsod nams kyi phung po de brjod par mi nus na/ gang yi ger 'dri ba dang / sems pa dang / klog</text></item>
<item><p>234a2</p><section>mdo sde</section><text>pa de dag chos kyi gter du 'gyur ba lta ci smos/ byang chub sems dpa' kun tu dpa' bas gsol pa/ bcom ldan 'das klog pa'i bsod nams kyi phung po ji tsam du 'gyur/ de nas bcom ldan 'das kyis de'i tshe tshigs su bcad pa 'di dag bka' stsal to/ /tshig bzhi tshigs su bcad pa</text></item>
<item><p>234a3</p><section>mdo sde</section><text>tsam/ bklags pa rnams kyi dge ba gang / /gang gA brgyad cu rtsa bzhi yi/ /bye ma snyed kyi rgyal ba yis/ /'di na zung gi mdo bklags pa/ /de dag bsod nams gang yod pa/ /rgyun mi 'chad par brjod gyur kyang / /bsod nams de ni zad mi 'gyur/ /sangs rgyas rnams kyi chos bstan pa/ /</text></item>
<item><p>234a4</p><section>mdo sde</section><text>rnyed par dka' zhing mtha' yas so/ /yang de'i tshe de'i dus na lha bye ba khrag khrig brgya stong phrag brgyad cu rtsa bzhis zung gi mdo'i chos kyi rnam grangs bstan pa ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das gang gi slad du chos kyi</text></item>
<item><p>234a5</p><section>mdo sde</section><text>gter 'di lta bu bcom ldan 'das kyis 'dzam bu'i gling 'dir bzhag pa ni legs so legs so/ /gzhan gcer bu pa bye ba khrag khrig brgya stong phrag bco brgyad bcom ldan 'das ga la ba der lhags nas/ bcom ldan 'das la 'di skad ces gsol to/ /kye dge sbyong gau ta ma ni rgyal lo/ /</text></item>
<item><p>234a6</p><section>mdo sde</section><text>bcom ldan 'das kyis bka' stsal pa/ de bzhin gshegs pa ni rtag tu rgyal lo/ /kye mu stegs can gcer bu can dag mu stegs can khyed rnams ji ltar rgyal bar 'gyur/ de dag gis smras pa rgyal bar mdzod/ dge sbyong gau ta ma ni rgyal bar mdzod/ bcom ldan 'das kyis bka' stsal</text></item>
<item><p>234a7</p><section>mdo sde</section><text>pa/ ngas khyed rnams la rgyal ba ma mthong ngo / /khyed ni phyin ci log gnas na/ /ji lta bur ni rgyal bar 'gyur/ /gcer bu khyed rnams nyon cig dang / /khyed la phan pa brjod par bya/ /byis pa'i blo la bde ba med/ /khyed cag rgyal bar ga la 'gyur/ /ngas ni sangs rgyas spyan gyis su/ /</text></item>
<item><p>234b1</p><section>mdo sde</section><text>zab mo'i lam yang bstan par bya/ /de nas gcer bu pa de dag bcom ldan 'das la khros pas ma dad pa'i sems skyed do/ /de'i tshe de'i dus na lha'i dbang po brgya byin gyis rdo rje gsor ba dang / de nas gcer bu pa bye ba phrag bco brgyad po de dag sngangs skrag nas sdug bsngal chen pos nyam</text></item>
<item><p>234b2</p><section>mdo sde</section><text>thag ste ngu zhing mchi ma zag pa dang / de bzhin gshegs pas kyang sku mi snang bar mdzad do/ /de nas gcer bu pa de dag ngu zhing gdong mchi mas gang bas bcom ldan 'das ma mthong nas tshigs su bcad pa 'di dag smras so/ /'di na dpung gnyen su yang med/ /de bzhin pha med ma</text></item>
<item><p>234b3</p><section>mdo sde</section><text>yang med/ /'brog dgon bzhin du rab tu mthong / /khang pa stong pa gnas med do/ /'di na chu yang ma yod do/ /shing yang med cing bya yang med/ /'di na skye bo ma mthong ste/ /mgon med sdug bsngal tshor ba ni/ /de bzhin gshegs pa ma mthong bas/ /mi bzad chen po myong bar gyur/ /</text></item>
<item><p>234b4</p><section>mdo sde</section><text>yang de'i tshe na gcer bu pa bye ba phrag bco brgyad po de dag stan las langs te pus mo gnyis sa la btsugs nas sgra 'byin cing dbyangs kyis go bar byed do/ /de bzhin gshegs pa thugs rje can/ /rdzogs pa'i sangs rgyas rkang gnyis mchog /bdag cag rnams la phan pa mdzod/ /'gro</text></item>
<item><p>234b5</p><section>mdo sde</section><text>ba nyam thag bskyab tu gsol/ /de nas bcom ldan 'das kyis 'dzum pa mdzad nas byang chub sems dpa' kun tu dpa' ba la bka' stsal pa/ kun tu dpa' ba song la gzhan mu stegs can gcer bu pa rnams la chos shod cig /de skad ces bka' stsal pa dang / bcom ldan 'das</text></item>
<item><p>234b6</p><section>mdo sde</section><text>la byang chub sems dpa' sems dpa' chen po kun tu dpa' bas 'di skad ces gsol to/ /bcom ldan 'das ri nag po ni ri rab ri'i rgyal po la gor ma bkum par rtse mo 'dud na de bzhin gshegs pa bzhugs bzhin du bdag gis ji ltar chos bstan par bgyi/ bcom ldan 'das kyis</text></item>
<item><p>234b7</p><section>mdo sde</section><text>bka' stsal pa/ kha rog rigs kyi bu de bzhin gshegs pa rnams kyi thabs mkhas pa gang gis kun tu dpa' ba song la phyogs bcu'i 'jig rten gyi khams su ltos te de bzhin gshegs pa ga la snang ba dang / de bzhin gshegs pa'i gdan gang du bting ba ltos shig dang / kun tu dpa' ba nga nyid</text></item>
<item><p>235a1</p><section>mdo sde</section><text>kyis gzhan mu stegs can gcer bu rnams la chos bstan par bya'o/ /byang chub sems dpa' kun tu dpa' bas gsol pa/ bcom ldan 'das rang gi rdzu 'phrul gyis sam/ 'on te de bzhin gshegs pa'i rdzu 'phrul gyi mthus sam/ su'i rdzu 'phrul gyi mthus mchi bar</text></item>
<item><p>235a2</p><section>mdo sde</section><text>bgyi/ bcom ldan 'das kyis bka' stsal pa/ kun tu dpa' ba rang gi rdzu 'phrul gyi stobs kyi byin gyi rlabs kyis song shig /kun tu dpa' ba de bzhin gshegs pa'i mthus ni phyir shog shig /de nas byang chub sems dpa' kun tu dpa' ba stan las langs nas/ bcom ldan 'das</text></item>
<item><p>235a3</p><section>mdo sde</section><text>la bskor ba byas te de nyid du mi snang bar gyur to/ /de nas bcom ldan 'das kyis gzhan mu stegs can de dag la chos bstan pa/ grogs po dag skye ba ni sdug bsngal ba yin te skye ba nyid kyang sdug bsngal ba'o/ /skyes nas sdug bsngal gyi 'jigs pa mang du 'byung ngo / /skyes nas nad kyi</text></item>
<item><p>235a4</p><section>mdo sde</section><text>'jigs pa rnams 'byung ngo / /nad las rga ba'i 'jigs pa rnams 'byung ngo / /rgas pa las 'chi ba'i 'jigs pa rnams 'byung ngo / /bcom ldan 'das skyes pa las skye ba'i 'jigs pa skye bar 'gyur zhes bgyi ba gang lags/ mir skyes nas 'jigs pa mang du 'byung ste/ rgyal po'i</text></item>
<item><p>235a5</p><section>mdo sde</section><text>'jigs pa 'byung ngo / /rkun po'i 'jigs pa 'byung ngo / /me'i 'jigs pa 'byung ngo / /dug gi 'jigs pa 'byung ngo / /chu'i 'jigs pa 'byung ngo / /rlung gi 'jigs pa 'byung ngo / /klong 'khyil ba'i 'jigs pa 'byung ngo / /rang gis byas pa'i las rnams kyi 'jigs pa 'byung ngo / /</text></item>
<item><p>235a6</p><section>mdo sde</section><text>bcom ldan 'das kyis skye ba'i gleng gzhi de lta bu rnam pa mang pos chos bstan pa dang / de'i tshe de'i dus na gzhan mu stegs can gcer bu pa de dag rab tu skrag par gyur nas bdag cag ni phyin cad skye ba la nam yang mi mos so zhes de skad smras so/ /bcom ldan 'das kyis zung gi mdo'i chos kyi rnam grangs</text></item>
<item><p>235a7</p><section>mdo sde</section><text>'di bshad pa na/ gzhan mu stegs can gcer bu pa bye ba phrag bco brgyad po de dag bla na med pa yang dag par rdzogs pa'i byang chub yongs su rdzogs par gyur to/ /rang gi 'khor las kyang byang chub sems dpa' stong phrag bco brgyad sa bcu la rab tu gnas par gyur nas thams cad kyis kyang rdzu</text></item>
<item><p>235b1</p><section>mdo sde</section><text>'phrul gyis rnam par 'phrul pa 'di lta ste/ rta'i gzugs dang / glang po che'i gzugs dang / stag gi gzugs dang / nam mkha' lding gi gzugs dang / ri rab kyi gzugs dang / g.yung drung ris lta bu'i gzugs dang / la la dag ni shing ljon pa'i gzugs su ston cing thams</text></item>
<item><p>235b2</p><section>mdo sde</section><text>cad kyang pad ma'i khri la skyil mo krung du 'khod do/ /byang chub sems dpa' bye ba stong phrag dgu ni bcom ldan 'das kyi g.yas rol na 'khod/ byang chub sems dpa' bye ba stong phrag dgu ni bcom ldan 'das kyi g.yon rol na 'khod cing de bzhin gshegs pa ni rtag tu mnyam par bzhag ste/</text></item>
<item><p>235b3</p><section>mdo sde</section><text>thabs mkhas pas chos ston par snang ngo / /zhag bdun pa'i nyin mo de bzhin gshegs pa phyag gi mthil brkyang ste/ bcom ldan 'das kyis byang chub sems dpa' sems dpa' chen po kun tu dpa' ba pad ma bla ma'i 'jig rten gyi khams nas 'dir 'ong bar mkhyen to/ /byang chub</text></item>
<item><p>235b4</p><section>mdo sde</section><text>sems dpa' sems dpa' chen po kun tu dpa' ba rnams 'gro ba de na rang gi rdzu 'phrul gyi stobs kyi byin gyi rlabs kyis pad ma bla ma'i 'jig rten gyi khams der nyin zhag bdun gyis phyin to/ /nam bcom ldan 'das kyis phyag brkyang ba de'i tshe byang chub sems dpa' kun tu dpa' ba bcom</text></item>
<item><p>235b5</p><section>mdo sde</section><text>ldan 'das kyi spyan sngar 'dug ste/ bcom ldan 'das la lan gsum bskor ba byas nas/ bcom ldan 'das la sems dang zhing bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das bdag</text></item>
<item><p>235b6</p><section>mdo sde</section><text>phyogs bcu'i 'jig rten gyi khams thams cad du mchis na/ bcom ldan 'das bdag gis rdzu 'phrul gcig gis ni sangs rgyas kyi zhing bye ba stong phrag dgu bcu rtsa dgu dang / rdzu 'phrul gnyis kyis ni bcom ldan 'das bye ba stong mthong ste/ gdugs bdun pa la pad ma bla ma'i</text></item>
<item><p>235b7</p><section>mdo sde</section><text>'jig rten gyi khams su phyin nas de'i bar na sangs rgyas kyi zhing mi 'khrugs pa bye ba brgya stong dag kyang mthong ste/ bcom ldan 'das de nas gdod sangs rgyas bcom ldan 'das rnams kyi rdzu 'phrul dang / sangs rgyas kyi zhing bye ba stong phrag dgu bcu rtsa gnyis dag na de bzhin gshegs pa</text></item>
<item><p>236a1</p><section>mdo sde</section><text>chos ston pa dang / de nyid kyi gdugs la sangs rgyas kyi zhing bye ba stong phrag brgyad cu dag na de bzhin gshegs pa dgra bcom pa yang dag par rdzogs pa'i sangs rgyas bye ba stong phrag brgyad cu 'jig rten du byung ba mthong ste/ de bzhin gshegs pa de dag thams cad la phyag bgyis nas</text></item>
<item><p>236a2</p><section>mdo sde</section><text>slar mchis so/ /bcom ldan 'das de nyid kyi gdugs la sangs rgyas kyi zhing bye ba stong phrag sum cu rtsa dgu 'das nas/ sangs rgyas kyi zhing bye ba stong phrag sum cu rtsa dgu po de dag thams cad na yang byang chub sems dpa' bye ba stong phrag sum cu rtsa dgu byung ste/ de nyid kyi gdugs la bla na med</text></item>
<item><p>236a3</p><section>mdo sde</section><text>pa yang dag par rdzogs pa'i byang chub mngon par rdzogs par sangs rgyas te/ bcom ldan 'das de bzhin gshegs pa dgra bcom pa yang dag par rdzogs par sangs rgyas de dag la lan gsum bskor ba bgyis pa dang rdzu 'phrul gyis mi gda' bar gyur to/ /bcom ldan 'das sangs rgyas kyi</text></item>
<item><p>236a4</p><section>mdo sde</section><text>zhing bye ba phrag drug cu rnams su yang sangs rgyas bcom ldan 'das dag mthong ste/ bcom ldan 'das sangs rgyas kyi zhing de dag dang / sangs rgyas bcom ldan 'das de dag la bdag gis phyag bgyis nas bdag thal byung mchis so/ /bcom ldan 'das sangs rgyas kyi zhing gzhan bye ba phrag</text></item>
<item><p>236a5</p><section>mdo sde</section><text>brgyad na yang de bzhin gshegs pa yongs su mya ngan las 'da' bar mdzad pa rnams mthong ste/ bdag gis de bzhin gshegs pa de dag la yang phyag bgyis nas thal byung mchis so/ /bcom ldan 'das gzhan yang bdag gis sangs rgyas kyi zhing bye ba phrag dgu bcu rtsa lnga dag na dam pa'i chos</text></item>
<item><p>236a6</p><section>mdo sde</section><text>nub pa mthong nas bcom ldan 'das bdag de la bsam pa skyes pa dang mchi ma shor to/ /gzhan yang lha dang / klu dang / gnod sbyin dang / srin po dang / 'dod pa'i gzugs can mang po dag ngu zhing mya ngan gyi zug rngu chen pos zug pa yang mthong ste/ de bzhin du bcom ldan 'das gzhan yang</text></item>
<item><p>236a7</p><section>mdo sde</section><text>sangs rgyas kyi zhing rgya mtsho dang bcas pa/ ri rab dang bcas pa/ sa phyogs dang bcas pa ma lus pa thams cad tshig pa de la yang phyag bgyis nas re thag chad par gyur te mchis so/ /bcom ldan 'das bdag pad ma bla ma'i 'jig rten gyi khams su ma phyin gyi bar der bcom ldan 'das khri</text></item>
<item><p>236b1</p><section>mdo sde</section><text>bshams pa bye ba brgya stong phrag lnga yang mthong ste/ lho phyogs na khri bshams pa bye ba brgya stong dang / byang phyogs na khri bshams pa bye ba brgya stong dang / shar phyogs na khri bshams pa bye ba brgya stong dang / nub phyogs na khri bshams pa bye ba brgya stong dang / steng gi phyogs na khri bshams</text></item>
<item><p>236b2</p><section>mdo sde</section><text>pa bye ba brgya stong mthong ste/ bcom ldan 'das khri bshams pa de dag kyang rin po che sna bdun las bgyis pa sha stag ste/ khri de dag thams cad la yang de bzhin gshegs pa bzhugs shing chos ston te/ bcom ldan 'das de la bdag ngo mtshar du gyur nas de bzhin gshegs pa de dag la bcom</text></item>
<item><p>236b3</p><section>mdo sde</section><text>ldan 'das 'jig rten gyi khams 'di'i ming ci zhes zhus pa dang / de bzhin gshegs pa de dag gis bka' stsal pa/ rigs kyi bu 'jig rten gyi khams 'di ni pad ma bla ma zhes bya'o/ /bcom ldan 'das de nas bdag gis de bzhin gshegs pa de dag la bskor ba bgyis nas sangs rgyas</text></item>
<item><p>236b4</p><section>mdo sde</section><text>kyi zhing 'di'i de bzhin gshegs pa'i mtshan ci zhes zhus pa dang / de dag gis bka' stsal pa/ de bzhin gshegs pa dgra bcom pa yang dag par rdzogs pa'i sangs rgyas pad ma'i snying po zhes bya ste/ sangs rgyas kyi zhing 'di na sangs rgyas kyi bya ba byed do/ /de la bdag gis</text></item>
<item><p>236b5</p><section>mdo sde</section><text>'di skad ces gsol to/ /sangs rgyas bye ba brgya stong mang po zhig kyang gda' na pad ma'i snying po zhes bgyi ba'i de bzhin gshegs pa dgra bcom pa yang dag par rdzogs pa'i sangs rgyas de ma 'tshal na de gang lags/ bcom ldan 'das des bka' stsal pa/ rigs kyi bu de bzhin</text></item>
<item><p>236b6</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas pad ma'i snying po zhes bya ba de ngas khyod la bstan to/ /de nas de bzhin gshegs pa de dag thams cad kyi sku ni mi gda' bar gyur gyi byang chub sems dpa'i gzugs sha stag tu gda' ste/ de bzhin gshegs pa gcig</text></item>
<item><p>236b7</p><section>mdo sde</section><text>pu zhig gda' nas bdag gis de bzhin gshegs pa de'i zhabs la mgo bos phyag 'tshal te der mchis pa dang / khri yang byung bar gyur nas khri de la mchis pa dang / bcom ldan 'das de'i tshe khri du ma zhig byung nas khri de dag la su yang mchis par ma mthong nas bdag gis de bzhin gshegs</text></item>
<item><p>237a1</p><section>mdo sde</section><text>pa de la bcom ldan 'das khri 'di dag la sems can 'ga' yang ma mchis ma mthong ngo zhes gsol pa dang / bcom ldan 'das des bka' stsal pa/ sems can dge ba'i rtsa ba ma bskyed pa rnams ni khri 'di dag la 'dug pa'i mthu med do/ /gsol pa/ bcom ldan 'das</text></item>
<item><p>237a2</p><section>mdo sde</section><text>dge ba'i rtsa ba ci zhig bskrun na khri de dag la mchis par 'gyur/ bcom ldan 'das des bka' stsal pa/ rigs kyi bu nyon cig sems can gang dag zung gi mdo'i chos kyi rnam grangs thos pa de dag dge ba'i rtsa ba des khri de dag la 'dug par 'gyur te/ gang dag yi ger 'dri ba dang / klog pa</text></item>
<item><p>237a3</p><section>mdo sde</section><text>lta ci smos/ kun tu dpa' ba khyod kyis zung gi mdo'i chos kyi rnam grangs thos pas khyod khri 'di la 'dug par gyur gyi de lta ma yin na khyod sangs rgyas kyi zhing 'di'i nang du chud par ga la 'gyur/ bcom ldan 'das des de skad ces bka' stsal pa dang / bcom ldan 'das de la bdag gis 'di skad</text></item>
<item><p>237a4</p><section>mdo sde</section><text>ces gsol to/ /bcom ldan 'das gang zung gi mdo'i chos kyi rnam grangs 'di thos pa de bsod nams kyi phung po ji tsam zhig bskyed par 'gyur/ de nas bcom ldan 'das pad ma'i snying po de bzhin gshegs pa 'dzum pa mdzad pa dang / bcom ldan 'das de ci'i slad du 'dzum pa mdzad pa</text></item>
<item><p>237a5</p><section>mdo sde</section><text>bdag gis bcom ldan 'das de la zhus pa/ bcom ldan 'das rgyu gang dang ji zhig gi slad du de bzhin gshegs pa 'dzum pa mdzad/ bcom ldan 'das des bka' stsal pa/ rigs kyi bu byang chub sems dpa' sems dpa' chen po kun tu dpa' ba mthu chen po thob pa nyon cig /'di</text></item>
<item><p>237a6</p><section>mdo sde</section><text>lta ste/ dper na la la zhig gling bzhi la dbang ba'i 'khor los sgyur ba'i rgyal por gyur la/ des gling bzhi'i zhing rnams la til btab na/ kun tu dpa' ba 'di ji snyam du sems/ de'i sa bon mang du skye ba yin nam/ kun tu dpa' bas gsol pa/ bcom ldan 'das mang lags</text></item>
<item><p>237a7</p><section>mdo sde</section><text>so/ /bde bar gshegs pa mang lags so/ /bcom ldan 'das kyis bka' stsal pa/ kun tu dpa' ba de las sems can la la zhig gis til gyi 'bru de dag phung po gcig tu byas la mi gzhan zhig gis til gyi 'bru'i phung po de las til gyi 'bru re re nas blangs te phyogs gzhan du</text></item>
<item><p>237b1</p><section>mdo sde</section><text>'jog na/ kun tu dpa' ba 'di ji snyam du sems/ sems can des til gyi 'bru de dag bgrang ba'am dpe bya nus sam/ byang chub sems dpa' kun tu dpa' bas gsol pa/ bcom ldan 'das de ma lags so/ /bde bar gshegs pa de ma lags so/ /til gyi 'bru de dag bgrang</text></item>
<item><p>237b2</p><section>mdo sde</section><text>ba'am/ dpe bgyi bar rngo mi thogs so/ /kun tu dpa' ba de bzhin du zung gi mdo'i chos kyi rnam grangs kyi bsod nams kyi phung po ni de bzhin gshegs pa ma gtogs par gzhan gyis dpe bya bar mi nus so/ /kun tu dpa' ba 'di lta ste dper na/ til gyi 'bru de dag ji snyed pa de snyed du de bzhin</text></item>
<item><p>237b3</p><section>mdo sde</section><text>gshegs par gyur la/ de dag thams cad kyis zung gi chos kyi rnam grangs thos pa'i dge ba'i rtsa ba'i bsod nams yongs su brjod kyang dpes kyang bsod nams zad par mi 'gyur na/ gang yi ge 'dri ba dang / klog pa dang / 'drir 'jug pa lta ci smos/ byang chub sems dpa' kun tu</text></item>
<item><p>237b4</p><section>mdo sde</section><text>dpa' bas gsol pa/ bcom ldan 'das yi ger 'dri bas bsod nams ci tsam zhig skyed par 'gyur/ bcom ldan 'das kyis bka' stsal pa/ rigs kyi bu nyon cig /gang stong gsum gyi stong chen po'i 'jig rten gyi khams kyi rtswa 'am shing de dag thams cad sor gcig tsam du gtubs</text></item>
<item><p>237b5</p><section>mdo sde</section><text>pa dang / kun tu dpa' ba dper bya ba gnyis kyang nyon cig /stong gsum gyi stong chen po'i 'jig rten gyi khams kyi rdo'am g.yang sa'am/ sa'am rdul phra rab ji snyed pa de dag thams cad gling bzhi la dbang ba'i 'khor los sgyur ba'i rgyal por gyur na de dag gi bsod nams de dpe bya bar nus</text></item>
<item><p>237b6</p><section>mdo sde</section><text>sam/ kun tu dpa' bas gsol pa/ bcom ldan 'das de ma lags so/ /gzhan du na de bzhin gshegs pa ni ma gtogs so/ /kun tu dpa' ba de bzhin du zung gi mdo'i chos kyi rnam grangs yi ger 'dri ba'i bsod nams kyi phung po yang dpe byar mi nus te/ 'khor los sgyur</text></item>
<item><p>237b7</p><section>mdo sde</section><text>ba'i rgyal po ji snyed pa de dag gi bsod nams kyi phung po bas ni gang chos kyi rnam grangs 'di la tha na yi ge 'bru gcig tsam bris te 'jog pa de bsod nams kyi phung po ches mang du bskyed par 'gyur te/ bsod nams rab tu mang gi 'khor los sgyur ba'i rgyal po de dag ni de lta ma yin no/ /kun tu dpa'</text></item>
<item><p>238a1</p><section>mdo sde</section><text>ba de bzhin du byang chub sems dpa' sems dpa' chen po theg pa chen po'i dam pa'i chos 'dzin cing bsgrub pa la gnas pa'i bsod nams de la ni 'khor los sgyur ba'i rgyal pos zil gyis gnon mi nus so/ /de bzhin du zung gi mdo'i chos kyi rnam grangs yi ger 'dri ba de'i bsod nams</text></item>
<item><p>238a2</p><section>mdo sde</section><text>kyi phung po de la yang dpe bya bar mi nus so/ /kun tu dpa' ba zung gi mdo 'di ni bsod nams kyi gter ston pa'o/ /de ni nyon mongs pa thams cad zhi bar byed pa'o/ /chos thams cad kyi sgron ma 'bar bar byed pa'o/ /bdud sdig can thams cad pham par byed pa'o/ /byang chub sems</text></item>
<item><p>238a3</p><section>mdo sde</section><text>dpa' thams cad kyi gnas rnam par 'bar bar byed pa'o/ /chos thams cad mngon par sgrub pa mngon par sgrub pa'o/ /de skad ces bka' stsal pa dang / bcom ldan 'das la byang chub sems dpa' sems dpa' chen po kun tu dpa' bas 'di skad ces gsol to/ /bcom ldan 'das</text></item>
<item><p>238a4</p><section>mdo sde</section><text>'di la tshangs par spyod pa ni rab tu dka' ba spyod pa lags so/ /de ci'i slad du zhe na/ bcom ldan 'das de bzhin gshegs pa'i spyod pa ni dkon pa lags te/ de bzhin du tshangs par spyod pa yang dkon pa lags so/ /gang gi tshe tshangs par spyad pa spyod pa de'i tshe de bzhin gshegs pa</text></item>
<item><p>238a5</p><section>mdo sde</section><text>mngon du mthong bar 'gyur te/ nyin mtshan du de bzhin gshegs pa mthong bar 'gyur ro/ /gang gi tshe de bzhin gshegs pa mngon sum du mthong zhing nyin mtshan du de bzhin gshegs pa la lta bar 'gyur ba de na sangs rgyas kyi zhing mthong ngo / /nam sangs rgyas kyi zhing mthong ba de na gter</text></item>
<item><p>238a6</p><section>mdo sde</section><text>thams cad mthong ngo / /de 'gum pa'i dus kyi tshe skrag pa skye bar mi 'gyur/ nam du yang ma'i mngal du skye bar mi 'gyur/ nam du yang mya ngan can du mi 'gyur/ sred pa'i zhags pas bcings par mi 'gyur ro/ /de skad ces gsol pa dang / bcom ldan 'das kyis byang chub sems</text></item>
<item><p>238a7</p><section>mdo sde</section><text>dpa' sems dpa' chen po kun tu dpa' ba la 'di skad ces bka' stsal to/ /kun tu dpa' ba de bzhin gshegs pa rnams 'byung ba ni rnyed par dka'o/ /gsol pa/ bcom ldan 'das rnyed par dka' lags so/ /bde bar gshegs pa rnyed par dka' lags so/ /bcom ldan 'das</text></item>
<item><p>238b1</p><section>mdo sde</section><text>kyis bka' stsal pa/ kun tu dpa' ba de bzhin du zung gi mdo'i chos kyi rnam grangs 'di yang rnyed par dka'o/ /kun tu dpa' ba zung gi chos kyi rnam grangs 'di gang gi rna lam du grag par gyur pa de bskal pa brgyad cu'i bar du tshe rabs dran par 'gyur ro/ /bskal pa drug khri'i bar du 'khor los</text></item>
<item><p>238b2</p><section>mdo sde</section><text>sgyur ba'i rgyal po 'thob par 'gyur ro/ /bskal pa brgyad stong gi bar du brgya byin thob par 'gyur ro/ /bskal pa nyi khri'i bar du gnas gtsang ma'i ris kyi lha rnams dang skal ba mnyam par skye bar 'gyur ro/ /bskal pa sum khri brgyad stong gi bar du tshangs pa chen por 'gyur ro/ /</text></item>
<item><p>238b3</p><section>mdo sde</section><text>bskal pa dgu khri dgu stong gi bar du log par ltung bar 'gro bar mi 'gyur ro/ /bskal pa 'bum gyi bar du rnams kyi nang du skye bar mi 'gyur ro/ /bskal pa nyi khri brgyad stong gi bar du dud 'gro rnams kyi nang du skye bar mi 'gyur ro/ /bskal pa khri sum stong gi bar du lha ma</text></item>
<item><p>238b4</p><section>mdo sde</section><text>yin gyi ris su skye bar mi 'gyur ro/ /mtshon gyis 'chi ba'i dus byed par mi 'gyur ro/ /bskal pa nyi khri lnga stong gi bar du shes rab 'chal par mi 'gyur ro/ /bskal pa bdun stong gi bar du shes rab spyod par 'gyur ro/ /bskal pa dgu stong gi bar du mdzes shing blta na sdug</text></item>
<item><p>238b5</p><section>mdo sde</section><text>par 'gyur te/ de bzhin gshegs pa'i gzugs kyi sku yongs su grub pa ji lta ba de bzhin du 'gyur ro/ /bskal pa khri lnga stong gi bar du bud med du skye bar mi 'gyur ro/ /bskal pa khri drug stong gi bar du lus la nad kyis btab par mi 'gyur ro/ /bskal pa sum khri lnga stong gi bar</text></item>
<item><p>238b6</p><section>mdo sde</section><text>du lha'i mig can du 'gyur ro/ /bskal pa khri dgu stong gi bar du klu'i skye gnas rnams su skye bar mi 'gyur ro/ /bskal pa drug khri'i bar du khro ba'i zil gyis non par mi 'gyur ro/ /bskal pa bdun stong gi bar du dbul po'i khyim du skye bar mi 'gyur ro/ /bskal pa brgyad khri'i</text></item>
<item><p>238b7</p><section>mdo sde</section><text>bar du gling gnyis la spyod par 'gyur ro/ /nam dbul por 'gyur ba de na yang 'di 'dra ba'i bde ba rab tu 'thob ste/ bskal pa khri nyis stong gi bar du dmus long gi skye gnas su skye bar mi 'gyur ro/ /bskal pa khri sum stong gi bar du ngan song rnams su skye bar mi 'gyur ro/ /bskal pa</text></item>
<item><p>239a1</p><section>mdo sde</section><text>khri chig stong gi bar du bzod pa smra bar 'gyur ro/ /'chi ba'i dus kyi tshe yang rnam par shes pa tha ma 'gag par 'gyur ba na/ 'du shes phyin ci log tu mi 'gyur ro/ /khro ba'i zil gyis non par mi 'gyur ro/ /des shar phyogs su sangs rgyas bcom ldan 'das gang gA'i</text></item>
<item><p>239a2</p><section>mdo sde</section><text>klung bcu gnyis kyi bye ma snyed mthong bar 'gyur ro/ /lho phyogs su sangs rgyas bcom ldan 'das gang gA'i klung gi bye ma snyed bye ba nyi shu mngon sum du mthong bar 'gyur ro/ /nub phyogs su sangs rgyas bcom ldan 'das gang gA'i klung nyi shu rtsa lnga'i bye ma snyed mthong bar 'gyur ro/ /byang phyogs su sangs</text></item>
<item><p>239a3</p><section>mdo sde</section><text>rgyas bcom ldan 'das gang gA'i klung brgyad cu'i bye ma snyed mngon sum du mthong bar 'gyur ro/ /steng gi phyogs su sangs rgyas bcom ldan 'das bye ba stong phrag dgu bcu mngon sum du mthong bar 'gyur ro/ /'og gi phyogs su sangs rgyas bcom ldan 'das gang gA'i klung bye ba phrag</text></item>
<item><p>239a4</p><section>mdo sde</section><text>brgya'i bye ma snyed mngon sum du mthong bar 'gyur te de dag thams cad kyis kyang rigs kyi bu de la/ rigs kyi bu khyod kyis zung gi chos kyi rnam grangs thos pas tshe gzhan du yon tan dang / phan yon dang / bde ba 'di snyed du 'gyur gyis ma 'jigs shig /ces dbugs 'byin to/ /</text></item>
<item><p>239a5</p><section>mdo sde</section><text>kye rigs kyi bu khyod kyis de bzhin gshegs pa gang gA'i klung gi bye ma snyed bye ba khrag khrig brgya stong phrag mang po 'di mthong ngam/ gsol pa/ bcom ldan 'das mthong lags so/ /bde bar gshegs pa mthong lags so/ /bka' stsal pa/ kye rigs kyi bu de bzhin gshegs</text></item>
<item><p>239a6</p><section>mdo sde</section><text>pa de dag khyod la gzigs su byon to/ /gsol pa/ bdag gis dge ba'i las ci zhig bgyis na de bzhin gshegs pa mang po zhig bdag ga la mchis par byon/ bka' stsal pa/ rigs kyi bu nyon cig /khyod kyis mi'i lus thob ste zung gi chos kyi rnam grangs rna lam du</text></item>
<item><p>239a7</p><section>mdo sde</section><text>thos pas de'i phyir khyod kyi bsod nams kyi phung po de snyed skyes so/ /gsol pa/ bcom ldan 'das bdag gi bsod nams kyi phung po yang de snyed du gyur na gang mtha' dag chub par thos pa lta smos kyang ci 'tshal/ bka' stsal pa/ kha rog kha rog kye rigs kyi bu tshig bzhi pa'i tshigs</text></item>
<item><p>239b1</p><section>mdo sde</section><text>su bcad pa'i bsod nams brjod kyis nyon cig /rigs kyi bu 'di lta ste/ dper na de bzhin gshegs pa dgra bcom pa yang dag par rdzogs pa'i sangs rgyas gang gA'i klung bcu gsum gyi bye ma snyed rnams kyi bsod nams kyi phung po bas kyang bsod nams kyi phung po ches mang du bskyed</text></item>
<item><p>239b2</p><section>mdo sde</section><text>do/ /gang gis de bzhin gshegs pa dgra bcom pa yang dag par rdzogs pa'i sangs rgyas gang gA'i klung bcu gsum gyi bye ma snyed la mchod pa bas ni gang gis zung gi chos kyi rnam grangs 'di las tshig bzhi pa'i tshigs su bcad pa tsam thos pa de yang bsod nams kyi phung po de</text></item>
<item><p>239b3</p><section>mdo sde</section><text>bas ches mang du bskyed par 'gyur na/ gang mtha' dag chub par thos pa lta ci smos/ rigs kyi bu gang gis zung gi mdo'i chos kyi rnam grangs 'di mtha' dag chub par thos par 'gyur ba nyon cig /gang gis stong gsum gyi stong chen po'i 'jig rten gyi khams thams cad du til btab pa'i</text></item>
<item><p>239b4</p><section>mdo sde</section><text>til gyi 'bru ji snyed pa de snyed kyi 'khor los sgyur ba'i rgyal por gyur la/ de nas skyes bu phyug cing nor mang la longs spyod chen po dang ldan pa 'ga' zhig yod de de nas skyes bu des 'khor los sgyur ba'i rgyal po de dag la sbyin pa byin pas ni gang gis rgyun du zhugs pa gcig la sbyin pa</text></item>
<item><p>239b5</p><section>mdo sde</section><text>byin pa de ni bsod nams kyi phung po de bas ches mang du bskyed do/ /stong gsum gyi stong chen po'i 'jig rten gyi khams kyi sems can de dag thams cad rgyun du zhugs par gyur la/ gang gis de dag thams cad la sbyin pa byin pa'i bsod nams kyi phung po bas ni gang gis lan cig phyir</text></item>
<item><p>239b6</p><section>mdo sde</section><text>'ong ba gcig la sbyin pa byin na bsod nams kyi phung po de bas ches mang du bskyed do/ /stong gsum gyi stong chen po'i 'jig rten gyi khams kyi sems can de dag thams cad lan cig phyir 'ong bar gyur la/ gang gis de dag thams cad la sbyin pa byin pa'i bsod nams kyi phung po bas ni</text></item>
<item><p>239b7</p><section>mdo sde</section><text>gang gis phyir mi 'ong ba gcig la sbyin pa byin na de ni bsod nams kyi phung po de bas ches mang du bskyed do/ /stong gsum gyi stong chen po'i 'jig rten gyi khams kyi sems can de dag thams cad phyir mi 'ong bar gyur la gang gis de dag thams cad la sbyin pa byin pa'i bsod nams kyi phung po</text></item>
<item><p>240a1</p><section>mdo sde</section><text>bas ni gang gis dgra bcom pa gcig la sbyin pa byin na de ni bsod nams kyi phung po de bas ches mang du bskyed do/ /stong gsum gyi stong chen po'i 'jig rten gyi khams kyi sems can de dag thams cad dgra bcom par gyur la/ gang gis de dag thams cad la sbyin pa byin pa'i</text></item>
<item><p>240a2</p><section>mdo sde</section><text>bsod nams kyi phung po bas ni gang gis rang sangs rgyas gcig la sbyin pa byin na de ni bsod nams kyi phung po de bas ches mang du bskyed do/ /stong gsum gyi stong chen po'i 'jig rten gyi khams kyi sems can de dag thams cad rang sangs rgyas su gyur la/ gang gis de dag thams cad</text></item>
<item><p>240a3</p><section>mdo sde</section><text>la sbyin pa byin pa'i bsod nams kyi phung po de bas ni gang gis byang chub sems dpa' gcig la sbyin pa byin na de ni bsod nams kyi phung po de bas ches mang du bskyed do/ /stong gsum gyi stong chen po'i 'jig rten gyi khams kyi sems can de dag thams cad byang chub sems dpar gyur la/</text></item>
<item><p>240a4</p><section>mdo sde</section><text>gang gis de dag thams cad la sbyin pa byin pa'i bsod nams kyi phung po bas ni gang de bzhin gshegs pa gcig la sems dang bar byed pa dang / stong gsum gyi stong chen po'i 'jig rten gyi khams de bzhin gshegs pas yongs su gang ba la gang sems dang bar byed pa dang / gang zung gi mdo'i</text></item>
<item><p>240a5</p><section>mdo sde</section><text>chos kyi rnam grangs 'di thos par 'gyur ba de ni bsod nams kyi phung po de bas ches mang du bskyed na/ kun tu dpa' ba gang chos kyi rnam grangs 'di yi ger 'dri ba dang / 'dzin pa dang / klog pa dang / kun chub par byed pa lta ci smos/ kun tu dpa' ba chos kyi rnam grangs 'di la sems dang bas</text></item>
<item><p>240a6</p><section>mdo sde</section><text>phyag 'tshal ba lta smos kyang ci dgos/ kun tu dpa' ba 'di ji snyam du sems/ byis pa so so'i skye bo thams cad kyis 'di thos par nus sam zhe na/ gang dag thos par gyur yang dad pa skye bar mi 'gyur ro/ /kun tu dpa' ba nyon cig /byis pa so so'i skye bo'i sems can rnams las gang</text></item>
<item><p>240a7</p><section>mdo sde</section><text>dag rgya mtsho chen po'i gting rnyed par nus pa yod dam/ gsol pa/ bcom ldan 'das de ma mchis so/ /bka' stsal pa/ kun tu dpa' ba gang lag mthil gcig gis rgya mtsho zad par byed pa'i sems can 'ga' yod dam/ gsol pa/ bcom ldan 'das de ma mchis so/ /bde bar</text></item>
<item><p>240b1</p><section>mdo sde</section><text>gshegs pa de ma mchis so/ /bka' stsal pa/ kun tu dpa' ba ji ltar rgya mtsho chen po skems nus pa'i sems can 'ga' yang med pa de bzhin du/ kun tu dpa' ba dman pa la mos pa'i sems can gang gis kyang chos kyi rnam grangs 'di nyan mi nus so/ /kun tu dpa' ba</text></item>
<item><p>240b2</p><section>mdo sde</section><text>gang dag gis de bzhin gshegs pa bye ba phrag gang gA'i klung brgyad cu'i bye ma snyed ma mthong ba de dag gis ni zung gi chos kyi rnam grangs 'di yi ger 'dri mi nus so/ /gang dag de bzhin gshegs pa gang gA'i klung dgu bcu'i bye ma snyed mthong ba de dag gis ni chos kyi rnam grangs 'di nyan mi</text></item>
<item><p>240b3</p><section>mdo sde</section><text>nus te/ gang gis de bzhin gshegs pa bye ba khrag khrig brgya stong ma mthong ba de dag gis ni chos kyi rnam grangs 'di thos nas spong bar 'gyur ro/ /kun tu dpa' ba gang dag de bzhin gshegs pa bye ba brgya phrag gang gA'i klung gi bye ma snyed mthong ba de dag ni chos kyi rnam grangs 'di thos</text></item>
<item><p>240b4</p><section>mdo sde</section><text>na sems dang ba bskyed par 'gyur ro/ /dga' bar 'gyur ro/ /yang dag pa ji lta ba bzhin du shes par 'gyur te/ de zung gi chos kyi rnam grangs 'di la dad cing mi spong bar 'gyur ro/ /kun tu dpa' ba nyon cig /gang gis zung gi mdo 'di las tshig bzhi pa'i tshigs su bcad pa</text></item>
<item><p>240b5</p><section>mdo sde</section><text>gcig tsam yi ger 'dri ba de dag ni 'jig rten gyi khams bye ba stong phrag dgu bcu rtsa lnga las 'das nas de dag gi sangs rgyas kyi zhing ni bde ba can gyi 'jig rten gyi khams ji lta ba de bzhin du 'gyur ro/ /kun tu dpa' ba sems can de dag gi tshe'i tshad ni bskal pa brgyad khri bzhi stong thub par</text></item>
<item><p>240b6</p><section>mdo sde</section><text>'gyur ro/ /kun tu dpa' ba nyon cig /byang chub sems dpa' sems dpa' chen po gang zung gi chos kyi rnam grangs 'di las tha na tshig bzhi pa'i tshigs su bcad pa tsam thos pa de dag ni kun tu dpa' ba 'di lta ste/ dper na sems can gang la las mtshams med pa lnga'i las byas sam</text></item>
<item><p>240b7</p><section>mdo sde</section><text>byed du bcug gam/ byed pa la rjes su yi rang ba de yang zung gi chos kyi rnam grangs 'di las tshig bzhi pa'i tshigs su bcad pa tsam nyan na de'i mtshams med pa lnga'i sdig pa'i las de dag byang bar 'gyur ba bzhin no// //bam po gnyis pa/ kun tu dpa' ba nyon</text></item>
<item><p>241a1</p><section>mdo sde</section><text>cig dang yon tan gzhan yang bshad par bya'o/ /'di lta ste dper na/ sems can la la zhig mchod rten bshig pa dang / dge 'dun gyi dbyen byas pa dang / byang chub sems dpa' ting nge 'dzin las g.yo bar byed pa dang / sangs rgyas kyi ye shes kyi bar chad</text></item>
<item><p>241a2</p><section>mdo sde</section><text>byed pa dang / mi'i srog gcod pa'i sems can de phyis 'gyod cing mya ngan byed de lus 'dis bdag phung ngo / /'jig rten pha rol tu yang phung ste/ bdag ma rung ngo snyam du sems pa chen po byung ba dang / sdug bsngal gyi tshor ba myong ngo / /mi bzod pa'i tshor ba myong ngo / /kun tu dpa' ba</text></item>
<item><p>241a3</p><section>mdo sde</section><text>sems can de ni sems can thams cad kyis spang bar 'gyur ro/ /smad par 'gyur ro/ /sems can de ni tshig pa/ ma rung bar gyur pa/ 'jig rten pa dang / 'jig rten las 'das pa'i chos kyang ma rung bar byas pa yin te/ ji ltar sdong dum tshig pa bzhin du mi de yang</text></item>
<item><p>241a4</p><section>mdo sde</section><text>bskal pa du ma'i bar du de bzhin du 'gyur ro/ /ji ltar khyim legs par bris pa'i ka gdung tshig na mi mdzes pa ltar mi de yang de ltar 'gyur ro/ /'jig rten 'di na yang mi mdzes so/ /gang dang gang du 'gro ba de dang de dag tu yang sems can rnams kyis spyo zhing brdeg pa dang /</text></item>
<item><p>241a5</p><section>mdo sde</section><text>bkres pa dang / skom pas nyen cing cung zad kyang mi snyed par 'gyur ro/ /de'i phyir sdug bsngal gyi tshor ba myong ste bkres shing skom pa'i rgyu dang spyos pa'i rgyus mchod rten bshig pa dang / mtshams med pa lnga'i las rjes su dran nas de'i phyir bdag gang du 'gro bar 'gyur/ bdag gi</text></item>
<item><p>241a6</p><section>mdo sde</section><text>skyob pa ni su yin snyam du sdug bsngal la skyo ba'i sems bskyed de de yang 'di snyam du sems so/ /'di na ni bdag gi skyob pa su yang med kyis/ bdag ri dang ri'i sul dag tu song la der 'chi ba'i dus bya'o snyam mo/ /smras pa/ bdag gis sdig pa'i las byas pas/ /rtag tu sdong</text></item>
<item><p>241a7</p><section>mdo sde</section><text>dum tshig pa bzhin/ /'jig rten 'di na'ang mi mdzes la/ /tshe gzhan na yang mdzes ma yin/ /khyim gyi nang na'ang mi mdzes la/ /phyi rol na yang mdzes ma yin/ /nyes pa'i rgyus ni sdig byas te/ /des ni ngan 'gror 'gro bar 'gyur/ /tshe gzhan du yang sdug bsngal na/ /</text></item>
<item><p>241b1</p><section>mdo sde</section><text>ngan 'gro 'dir ni gang du gnas/ /mchi mas brnangs par rab ngus nas/ /lha rnams kyis kyang tshig thos so/ /kyi hud 'jig rten pha rol tu/ /ngan 'gror 'gro bas re chad do/ /lha rnams kyis de la smras pa/ skyes bu blun po de snyam du/ /sdug bsngal sems pa thong la song / /</text></item>
<item><p>241b2</p><section>mdo sde</section><text>pha bsad cing ni ma bsad de/ /bdag gis mtshams med lnga byas pas/ /bdag la skyabs dang dpung gnyen med/ /sdug bsngal tshor ba myong bar 'gyur/ /ri yi rtse mor song nas su/ /de nas bdag lus dor bar bya/ /skyes bu blun po ma 'gro shig /gnod par byed pa'i sems</text></item>
<item><p>241b3</p><section>mdo sde</section><text>kyis su/ /khyod kyis sdig pa mang byas kyis/ /sdig pa'i las ni ma byed cig /gang dag bdag la gnod byed rnams/ /sdug bsngal sems can dmyal bar 'gro/ /mya ngan byed cing ngu bas na/ /de phyir sa la 'gyel bar 'gyur/ /brtson 'grus des ni sangs rgyas mi 'gyur</text></item>
<item><p>241b4</p><section>mdo sde</section><text>te/ /byang chub sems dpar 'gyur ba'ang ma yin no/ /nyan thos thar pa'i theg pa'ang mi 'thob kyis/ /brtson 'grus gzhan gyis rab tu 'bad par gyis/ /drang srong ga la yod pa'i ri der song / /song ste drang srong che ba nyid mthong nas/ /de yi rkang la mgo bos phyag 'tshal te/ /</text></item>
<item><p>241b5</p><section>mdo sde</section><text>sems can dam pa bdag la skyabs mdzod cig /bdag ni 'jigs skyed sdug bsngal rab tu gzir/ /sems can snying po drang srong tshig gson cig /bzhugs la sems kyi skabs ni dbye mdzod de/ /skad cig tsam zhig dge ba'i chos kyang shod/ /'jigs skrag sdug bsngal</text></item>
<item><p>241b6</p><section>mdo sde</section><text>rab tu gzir bas na/ /de phyir skad cig yid tsam bzhugs su gsol/ /bdag gis sdig mang gang bgyis bshags par 'tshal/ /drang srong gis ni bdag la bka' stsol cig /drang srong gis smras pa/ sdug bsngal ngu zhing mya ngan byed pas gzir/ /khyod ni bkres shing skom</text></item>
<item><p>241b7</p><section>mdo sde</section><text>pas nyen pa ste/ /re chad srid pa gsum du 'gro bas na/ /kha zas gang dag byin pa de dag zo/ /lus ni tshim par bya ba'i phyir/ /drang srong gis ni zas byin te/ /yid du 'ong ba zhim zos nas/ /sems can rab tu dga' bar gyur/ /sdig pa thams cad byang byed pa'i/ /</text></item>
<item><p>242a1</p><section>mdo sde</section><text>chos ni khyod la phyis 'chad do/ /de yi kha zas zhim po de/ /skad cig gcig la zos par gyur/ /zas zos nas kyang lag bkrus te/ /drang srong la ni bskor byas nas/ /skyil mo krung du 'dug nas su/ /sdig pa gang dang gang byas smras/ /pha bsad dang ni ma bsad</text></item>
<item><p>242a2</p><section>mdo sde</section><text>dang / /mchod rten bshig pa bdag gis bgyis/ /bdag gis byang chub sems dpa' yi/ /sangs rgyas 'grub pa bar chad bgyis/ /de yi tshig de thos nas su/ /de nas drang srong tshig smras pa/ /khyod kyis sdig pa byas pas na/ /kye ma skyes bu khyod mi dge/ /sdig pa'i</text></item>
<item><p>242a3</p><section>mdo sde</section><text>las ni byas pa dang / /byed du bcug pa bshags par gyis/ /de nas de'i tshe mya ngan gyi zug rngus zug ste/ 'jigs skrag skyo nas/ bdag la su zhig skyob par 'gyur/ /bdag gis sdig pa'i las byas pas/ /sdug bsngal tshor ba myong bar 'gyur/ /de nas mi des pus mo</text></item>
<item><p>242a4</p><section>mdo sde</section><text>gnyis sa la btsugs nas drang srong de la smras pa/ bdag gis byas shing byed bcug pa/ /sdig pa thams cad bshags par bgyi/ /sdig pa'i 'bras bur de ma gyur/ /sdug bsngal bdag gis myong ma 'gyur/ /bdag ni khyod dang nye gyur gyis/ /drang srong bdag gi skyabs su gyur/ /</text></item>
<item><p>242a5</p><section>mdo sde</section><text>'gyod pa med cing zhi bas na/ /bdag gi sdig pa'i las rnams zhi/ /de nas de'i tshe de'i dus na drang srong des mi de la smras pa/ nga ni skyes bu khyod kyi skyabs su 'gyur/ nga ni rten du 'gyur/ nga ni dpung gnyen du 'gyur gyis khyod ma 'jigs par mngon sum du chos nyon cig /khyod</text></item>
<item><p>242a6</p><section>mdo sde</section><text>kyis zung zhes bya ba'i chos kyi rnam grangs cung zad thos sam zhes dbugs phyung ba dang / des smras pa/ bdag gis yong ma thos so/ /drang srong gis smras pa/ gang snying rje la gnas pas sems can rnams la chos ston pa ma gtogs par sems can tshig pa la su zhig chos ston/</text></item>
<item><p>242a7</p><section>mdo sde</section><text>smras pa/ rigs kyi bu yang nyon cig /sngon byung ba 'das pa'i dus bskal pa grangs med pa'i yang shin tu grangs med par gyur pa de'i tshe de'i dus na/ rgyal po zla ba dri ma med pa zhes bya ba chos can chos kyi rgyal po zhig yod de/ rigs kyi bu rgyal po zla ba dri ma med pa de'i khyim du bu zhig</text></item>
<item><p>242b1</p><section>mdo sde</section><text>btsas so/ /de nas rgyal po chen po zla ba dri ma med pas bram ze mtshan mkhan rnams bsdus nas 'di skad ces smras so/ /bram ze gzhon nu la mtshan ji lta zhig mthong / de nas bram ze mtshan mkhan rnams kyis smras pa/ rgyal po chen po mi dge'o/ /gzhon nu btsas pa 'di ni</text></item>
<item><p>242b2</p><section>mdo sde</section><text>mi dge'o/ /rgyal pos smras pa/ bram ze 'di cir 'gyur/ mtshan mkhan rnams kyis smras pa/ rgyal po gzhon nu 'di gal te lo bdun thub par 'gyur na de yab yum gyi sku la rgal bar 'gyur ro/ /de nas rgyal pos 'di skad ces smras so/ /nga'i srog gi bar chad du gyur kyang</text></item>
<item><p>242b3</p><section>mdo sde</section><text>rung gis nga'i bu 'di mi bsad do/ /brgya la brgya lam na 'jig rten du mir skye ba 'thob pas gang mi'i lus la gnod par 'gyur ba de lta bu mi bya'o/ /de nas gzhon nu de skye drag khyad du ni de zla ba gcig lon na gzhan lo gnyis lon pa tsam gyi tshad du skyes nas rgyal po zla ba dri ma med pas kyang</text></item>
<item><p>242b4</p><section>mdo sde</section><text>gzhon nu 'di ni bdag gi las bsags pas skyes par shes so/ /de nas rgyal pos gzhon nu de la rgyal thabs byin nas 'di skad ces smras so/ /khyod srid che zhing grags pa'i rgyal por gyur la chos kyis dbang bar bya'i chos ma yin pas ni ma yin no/ /de nas rgyal thabs byin</text></item>
<item><p>242b5</p><section>mdo sde</section><text>nas rgyal po zhes ming btags so/ /rgyal po zla ba dri ma med pa yang rang gi yul gyi rgyal po mi byed do/ /de nas blon po bye ba de dag rgyal po zla ba dri ma med pa de ga la ba der dong ste lhags nas rgyal po zla ba dri ma med pa la 'di skad ces smras so/ /kye rgyal po chen po khyod ci'i slad</text></item>
<item><p>242b6</p><section>mdo sde</section><text>du rang gi yul gyi rgyal po mi mdzad/ rgyal pos smras pa/ ngas bskal pa mang po grangs med par gang rgyal srid dang longs spyod dang dbang phyug la dbang bar gyur kyang nga nam yang ngoms ma myong ngo / /yang de'i tshe de'i dus na yun ring mo zhig lon pa dang / bu des pha ma'i srog bcad de</text></item>
<item><p>242b7</p><section>mdo sde</section><text>de na des mtshams med pa'i las bsags so/ /kye skyes bu gang gi tshe rgyal po de sdug bsngal gyi tshor ba skyes nas 'gyod de mchi mas brnangs par ngu ba dang / ngas de la snying rje chen po'i sems bskyed de der song nas chos bstan pa dang / des kyang chos de thos nas mtshams med pa de</text></item>
<item><p>243a1</p><section>mdo sde</section><text>dag lhag ma ma lus par myur du byang bar gyur pa'i dus de yang dran no/ /smras pa/ zung gi chos kyi rnam grangs mdo'i rgyal po dka' thub chen po gang dag gis thos pa rnams chos kyi gnas bla na med pa sdig pa thams cad byang bar 'gyur ba nyon mongs pa thams cad zhi</text></item>
<item><p>243a2</p><section>mdo sde</section><text>bar 'gyur ba 'di 'thob par 'gyur ro/ /gang gis myur du thar 'gyur ba/ /chos rnams bshad kyis rab tu nyon/ /tshig bzhi pa yi tshigs bcad tsam/ /rgyun mi 'chad par bshad pas na/ /sdig pa thams cad byang gyur nas/ /rgyun tu zhugs pa thob par 'gyur/ /sdig pa</text></item>
<item><p>243a3</p><section>mdo sde</section><text>kun las thar to zhes/ /ched du brjod pa ched du brjod/ /sems dmyal 'jigs pa'i bcings pa las/ /sems can sdug bsngal rab tu dkrol/ /de nas mi de stan de las/ /langs te thal mo sbyar byas nas/ /de la mgo bos phyag 'tshal te/ /legs so zhes bya rab tu byin/ /</text></item>
<item><p>243a4</p><section>mdo sde</section><text>legs so dge ba'i bshes gnyen rnams/ /legs so sdig pa 'jig byed pa/ /gang dag zung mdo tshul chen bstan/ /thos par 'gyur ba rnams kyang legs/ /de nas de'i tshe de'i dus na steng gi bar snang las lha'i bu khri nyis stong thal mo sbyar te drang srong de'i gan du lhags nas rkang pa la</text></item>
<item><p>243a5</p><section>mdo sde</section><text>phyag 'tshal te/ 'di skad ces bcom ldan 'das dka' thub chen po yun ji srid cig tshun chad dgos zhes smras so/ /de bzhin du klu'i rgyal po bye ba phrag bzhi lhags/ gnod sbyin gyi rgyal po khri brgyad stong lhags te drang srong de ga la ba de logs su thal mo sbyar ba btud nas/ 'di</text></item>
<item><p>243a6</p><section>mdo sde</section><text>skad ces smras so/ /che ba nyid dang ldan pa yun ji srid tshun chad dgongs drang srong gis smras pa/ bskal pa grangs med pa bye ba khrag khrig brgya stong rnams so/ /smras pa/ dge ba'i las gang gis na skad cig gis sdig pa'i las 'di rab tu zhi bar 'gyur/ smras pa/ zung gi chos kyi</text></item>
<item><p>243a7</p><section>mdo sde</section><text>rnam grangs thos pas so/ /gang der sems can tshogs pa rnams las gang dag gis chos kyi rnam grangs 'di thos nas dad pa de dag thams cad ni bla na med pa yang dag par rdzogs pa'i byang chub tu lung bstan to/ /mi gang gis mtshams med pa lnga'i las byas pa de dag gis zung zhes bya</text></item>
<item><p>243b1</p><section>mdo sde</section><text>ba'i chos kyi rnam grangs 'di thos na yang skad cig gis mtshams med pa lnga'i las de dag ma lus par yongs su zad cing yongs su byang bar 'gyur te/ bskal pa bye ba khrag khrig brgya stong grangs med pa zhig gi bar du ngan 'gro rnams kyi sgo bcad par 'gyur ro/ /lha'i 'jig</text></item>
<item><p>243b2</p><section>mdo sde</section><text>rten gyi sgo sum cu rtsa gnyis ni phye bar 'gyur ro/ /gang zung gi chos kyi rnam grangs 'di las tha na tshig bzhi pa'i tshigs su bcad pa tsam thos pa yang de'i dge ba'i rtsa ba 'di 'dra bar 'gyur na/ gang me tog dang / bdug pa dang / spos dang / phreng ba dang / byug pa dang / phye ma dang /</text></item>
<item><p>243b3</p><section>mdo sde</section><text>chos gos dang / gdugs dang / rgyal mtshan dang / ba dan dag gis bsti stang byed pa dang / btsun par byed pa dang / ri mo byed pa dang / mchod par byed pa dang / sil snyan dang / rol mo sbyor ba'i las byed cing lan cig cig rjes su yi rang ste legs par bshad</text></item>
<item><p>243b4</p><section>mdo sde</section><text>pa legs so legs so zhes smra bar lta ci smos/ de nas bcom ldan 'das la byang chub sems dpa' sems dpa' chen po kun tu dpa' bas 'di skad ces gsol to/ /bcom ldan 'das zung gi chos kyi rnam grangs 'chad pa na gang thal mo sbyar te phyag 'tshal ba de dag ci thal</text></item>
<item><p>243b5</p><section>mdo sde</section><text>mo sbyar ba tsam gyis bsod nams kyi phung po skyed pa lags sam/ bcom ldan 'das kyis bka' stsal pa/ rigs kyi bu nyon cig /gang dag gis mtshams med pa lnga'i las byas sam/ byed du bcug gam/ byed pa la rjes su yi rang ba de dag kyang zung gi chos kyi rnam grangs</text></item>
<item><p>243b6</p><section>mdo sde</section><text>'di las tha na tshig bzhi pa'i tshigs su bcad pa tsam thos nas thal mo sbyar te phyag 'tshal na de'i mtshams med pa lnga'i las thams cad kyang yongs su byang bar 'gyur na/ kun tu dpa' ba gang chos kyi rnam grangs 'di mtha' dag chub par thos pa lta ci smos te/ /de ni bsod nams kyi phung po</text></item>
<item><p>243b7</p><section>mdo sde</section><text>de bas ches mang du skyed par 'gyur ro/ /rigs kyi bu zung gi mdo'i don go bar bya ba'i phyir khyod la dpe bstan par bya'o/ /kun tu dpa' ba 'di lta ste/ dper na klu'i rgyal po ma dros pa'i khang pa nyi ma nam yang mi 'char ba de nas klung chen po lnga 'bab po/ /de nas mi la la zhig klung chen</text></item>
<item><p>244a1</p><section>mdo sde</section><text>po lnga po de dag gi thigs pa bgrang na/ kun tu dpa' ba de dag gis thigs pa bgrangs pas mtha' rtogs par nus sam/ gsol pa/ bcom ldan 'das de ni rngo mi thogs so/ /bcom ldan 'das kyis bka' stsal pa/ kun tu dpa' ba de bzhin du zung gi chos kyi rnam</text></item>
<item><p>244a2</p><section>mdo sde</section><text>grangs kyi dge ba'i rtsa ba yang bskal pa brgyar ram/ bskal pa stong du yang bgrang ba'i tshul gyi mtha' rtogs par mi nus so/ /kun tu dpa' ba 'di ji snyam du sems/ gang zung gi chos kyi rnam grangs 'di yud tsam zhig 'chad pa de dka' ba byed pa yin nam/ gsol pa/ bcom ldan</text></item>
<item><p>244a3</p><section>mdo sde</section><text>'das dka' ba bgyid pa lags so/ /bcom ldan 'das kyis bka' stsal pa/ kun tu dpa' ba gang zung gi chos kyi rnam grangs 'di 'chad nus par 'gyur ba de ni de bas kyang ches dka' ba byed pa yin no/ /'di lta ste/ dper na mtsho ma dros pa las klung chen po lnga 'bab pa de dag gi</text></item>
<item><p>244a4</p><section>mdo sde</section><text>thigs pa ni bgrang ba'i tshul gyis mtha' rtogs par mi nus so/ /gsol pa/ bcom ldan 'das klung chen po lnga po de dag gang lags/ bcom ldan 'das kyis bka' stsal pa/ 'di lta ste gang gA dang / si ta dang / bag shu dang / ya mu na dang / tsan dra ba ga dang / klung chen po lnga po</text></item>
<item><p>244a5</p><section>mdo sde</section><text>de dag ni rgya mtsho chen por 'bab ste/ klung chen po re re la yang 'khor klung lnga brgya lnga brgya yod do/ /kun tu dpa' ba klung chen po lnga po 'di dag kyang 'khor stong stong dang nam mkha' las babs te/ de dag gis skye dgu rnams ngoms par byed do/ /gsol pa/ 'khor stong stong po de dag gang lags</text></item>
<item><p>244a6</p><section>mdo sde</section><text>bcom ldan 'das kyis bka' stsal pa/ mdzes ldan zhes bya ba 'khor stong dang / dung can zhes bya ba 'khor stong dang / 'bab pa zhes bya ba 'khor stong dang / sna tshogs sde zhes bya ba 'khor stong dang / chos tshul zhes bya ba 'khor stong ste/ kun tu dpa' ba klung chen po de dag ni 'khor</text></item>
<item><p>244a7</p><section>mdo sde</section><text>stong stong dang ldan pa yin te/ de dag ni 'dzam bu'i gling du char gyi rgyun 'bebs so/ /kun tu dpa' ba de dag dus dus su char pa'i thigs pa'i rgyun rab tu gtong ste/ des me tog dang / 'bras bu dang / lo thog rnams skye'o/ /nam 'dzam bu'i gling du char gyi rgyun rab tu</text></item>
<item><p>244b1</p><section>mdo sde</section><text>'bab pa de na chu skye bar 'gyur te/ chu skyes pas zhing dang kun dga'i ra ba thams cad ngoms par byed/ bde bar byed do/ /kun tu dpa' ba 'di lta ste dper na/ skye dgu'i bdag po ni 'dzam bu'i gling thams cad bde bar byed do/ /kun tu dpa' ba de bzhin du zung gi chos kyi rnam grangs</text></item>
<item><p>244b2</p><section>mdo sde</section><text>'di yang skye bo mang po la phan pa dang / skye bo mang po la bde ba'i phyir 'dzam bu'i gling du bshad do/ /sum cu rtsa gsum pa'i lha rnams kyi tshe'i tshad ji lta ba bzhin du mi rnams kyi ni de lta ma yin no/ /kun tu dpa' ba sum cu rtsa gsum pa'i lha rnams gang zhe na/ lha'i dbang po brgya byin</text></item>
<item><p>244b3</p><section>mdo sde</section><text>gang na gnas pa de dag ni sum cu rtsa gsum pa zhes bya'o/ /kun tu dpa' ba sems can gang dag ngag gis legs par spyod pa smra ba'ang yod de/ de dag gi bsod nams kyi phung po yang dper bya mi nus so/ /sems can gang dag ngag gis nyes par spyod pa smra ba yang yod de de dag gi</text></item>
<item><p>244b4</p><section>mdo sde</section><text>sems can dmyal ba dang dud 'gror 'gyur ba yang dper bya bar mi nus so/ /sems can gang dag sems can dmyal ba dang / dud 'gro dang / kyi sdug bsngal gyi tshor ba myong bar 'gyur ba de dag la skyabs gang yang med de/ de na re thag chad nas smre sngags 'don cing sems can</text></item>
<item><p>244b5</p><section>mdo sde</section><text>dmyal bar ltung ba de dag ni mi dge ba'i grogs po'i dbang du blta'o/ /sems can gang dag ngag gis legs par spyod pa smra ba de de dag gi bsod nams kyi phung po dper bya bar mi nus pa de yang dge ba'i bshes gnyen gyi dbang du blta ste/ nam dge ba'i bshes gnyen mthong ba de na de bzhin</text></item>
<item><p>244b6</p><section>mdo sde</section><text>gshegs pa mthong ba yin no/ /nam de bzhin gshegs pa mthong ba de na sdig pa thams cad byang ba yin no/ /nam skye dgu'i bdag po 'dzam bu'i gling du spro bar byed pa de na 'dzam bu'i gling gi sems can rnams kyi bde ba dper byar mi nus so/ /kun tu dpa' ba de bzhin du zung gi chos kyi</text></item>
<item><p>244b7</p><section>mdo sde</section><text>rnam grangs 'di yang 'dzam bu'i gling gi sems can rnams la sangs rgyas kyi bya ba byed do/ /gang dag zung gi chos kyi rnam grangs thos par mi 'gyur ba de dag ni bla na med pa yang dag par rdzogs pa'i byang chub mngon par rdzogs par sangs rgyas par mi nus/ chos kyi 'khor lo rab tu bskor mi nus/</text></item>
<item><p>245a1</p><section>mdo sde</section><text>chos kyi gaN+DI rdung mi nus/ chos kyi seng ge'i khri la 'dug mi nus/ mya ngan las 'das pa'i dbyings su 'jug mi nus/ 'od zer dpag tu med pas snang bar byed mi nus so/ /kun tu dpa' ba de bzhin du gang dag zung gi chos kyi rnam grangs thos par mi 'gyur ba de dag kyang</text></item>
<item><p>245a2</p><section>mdo sde</section><text>byang chub kyi snying po la 'dug par mi nus so/ /kun tu dpa' bas gsol pa/ bcom ldan 'das ngo mtshar cung zad cig zhu'o/ /bde bar gshegs pa ngo mtshar cung zad cig zhu'o/ /bcom ldan 'das kyis bka' stsal pa/ kun tu dpa' ba khyod ci dang ci 'dod pa dris shig dang ngas khyod kyi</text></item>
<item><p>245a3</p><section>mdo sde</section><text>dogs pa bsal bar bya'o/ /gsol pa/ gang gis sems can de dag mtshams med pa lnga las yongs su thar bar bgyis nas phyir mi ldog pa'i sa la so sor bkod pa'i drang srong du gyur pa de gang lags/ bka' stsal pa/ sangs rgyas rnams kyi tshig zab ste/ /kun tu dpa' ba nga la</text></item>
<item><p>245a4</p><section>mdo sde</section><text>nyon/ /zung gi mdo sde ston pa ni/ /drang srong gzugs su bstan pa'o/ /zung gis sangs rgyas sku dag kyang / /snying brtse'i phyir ni rab tu ston/ /gang gA'i bye ma ji snyed pa/ /de snyed kyi ni gzugs kyang ston/ /sangs rgyas kyi ni gzugs ston cing / /bdag nyid chos kyang rab tu ston/ /</text></item>
<item><p>245a5</p><section>mdo sde</section><text>sangs rgyas blta bar gang 'dod pa/ /zung ni sangs rgyas mtshungs pa yin/ /zung ni ga la yod pa na/ /sangs rgyas rtag par de na yod/ /bcom ldan 'das kyis bka' stsal pa/ rigs kyi bu nyon cig /kun tu dpa' ba sngon byung ba 'das pa'i dus bskal pa grangs med pa dgu bcu rtsa</text></item>
<item><p>245a6</p><section>mdo sde</section><text>dgu na sangs rgyas bye ba phrag bcu gnyis byung ste/ de bzhin gshegs pa rin chen mchog ces bya ba byung ba de ni nga sbyin pa la dpa' bar gyur nas ngas sangs rgyas zla ba zhes bya ba bye ba phrag bcu gnyis la bsnyen bkur byas te/ bza' ba dang / bca' ba dang / spos dang / phreng ba dang / byug pa dang /</text></item>
<item><p>245a7</p><section>mdo sde</section><text>ji ltar bde ba dang / kha zas bzang po dang / bde ba'i yo byad thams cad kyis rim gro byas so/ /rim gro byas nas kyang ngas der bla na med pa yang dag par rdzogs pa'i byang chub tu lung bstan pa thos pa dran no/ /kun tu dpa' ba ngas de bzhin gshegs pa rin po che thams cad snang ba zhes bya ba</text></item>
<item><p>245b1</p><section>mdo sde</section><text>phrag bco brgyad byung ste/ de na yang nga sbyin pa la dpa' bar gyur nas de bzhin gshegs pa snying po'i sde zhes bya ba bye ba phrag bco brgyad la ngas spos dang / phreng ba dang / byug pa dang / rgyan dang / lhab lhub kyis so sor ci rigs par bsnyen bkur byas nas der yang ngas bla na</text></item>
<item><p>245b2</p><section>mdo sde</section><text>med pa yang dag par rdzogs pa'i byang chub tu lung bstan pa thos pa dran no/ /kun tu dpa' ba ngas sangs rgyas bye ba phrag nyi shu dran te/ de bzhin gshegs pa dgra bcom pa yang dag par rdzogs pa'i sangs rgyas gtsug phud 'byung ba zhes bya ba sha stag go/ /kun tu dpa' ba</text></item>
<item><p>245b3</p><section>mdo sde</section><text>ngas sangs rgyas bye ba phrag nyi shu dran te/ de bzhin gshegs pa dgra bcom pa yang dag par rdzogs pa'i sangs rgyas 'od srung zhes bya ba sha stag go/ /de na yang nga sbyin pa la dpa' bar gyur nas ngas de bzhin gshegs pa rnams la spos dang / phreng ba dang / byug pas bkur</text></item>
<item><p>245b4</p><section>mdo sde</section><text>sti byas nas ji ltar de bzhin gshegs pa rnams la bla ma dang rim gror bya ba des bla ma dang / rim gror bya bas rim gro byas nas der yang ngas bla na med pa yang dag par rdzogs pa'i byang chub tu lung bstan pa thob bo/ /kun tu dpa' ba sangs rgyas 'od dri ma med pa zhes bya ba bye ba phrag bcu</text></item>
<item><p>245b5</p><section>mdo sde</section><text>drug byung ste/ de'i tshe de'i dus na nga khyim bdag phyug cing nor che la longs spyod che ste/ bdog pa thams cad yongs su gtong ba zhig tu gyur nas/ ngas sangs rgyas bye ba phrag bcu drug po de dag la gding ba dang / bgo ba dang / spos dang / phreng ba dang / byug pa dang / dgab pas mchod</text></item>
<item><p>245b6</p><section>mdo sde</section><text>de ji lta bus de bzhin gshegs pa rnams la bla ma dang / rim gro bya ba de lta bus rim gro byas nas de nyid du ngas bla na med pa yang dag par rdzogs pa'i byang chub tu lung bstan pa thob pa yang ngas dran te/ lung bstan pa'i dus dang tshod la yang ma bab bo/ /kun tu dpa' ba nyon cig /sangs rgyas</text></item>
<item><p>245b7</p><section>mdo sde</section><text>bye ba phrag dgu bcu rtsa lnga 'jig rten du byung ste/ thams cad kyang de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba sha stag ste/ nga ni de'i tshe de'i dus na/ rgyal po chos can chos kyi rgyal po zhig tu gyur nas ngas de bzhin gshegs pa shAkya thub pa</text></item>
<item><p>246a1</p><section>mdo sde</section><text>zhes bya ba bye ba phrag dgu bcu rtsa lnga po de dag la spos dang / phreng ba dang / byug pa dang / gding ba dang / bgo ba dang / gdugs dang / rgyal mtshan dang / ba dan gyis bsnyen bkur byas nas de nyid du ngas bla na med pa yang dag par rdzogs pa'i byang chub tu lung</text></item>
<item><p>246a2</p><section>mdo sde</section><text>bstan pa thob pa ngas dran no/ /kun tu dpa' ba de bzhin gshegs pa dgra bcom pa yang dag par rdzogs pa'i sangs rgyas 'khor ba 'jig ces bya ba bye ba phrag dgu bcu 'jig rten du byung ste/ nga de'i tshe de'i dus na bram ze gzhon nu phyug cing nor mang la longs spyod che ste/ bdog pa</text></item>
<item><p>246a3</p><section>mdo sde</section><text>thams cad yongs su gtong ba zhig tu gyur nas/ de bzhin gshegs pa de dag thams cad la spos dang / phreng ba dang / byug pa dang / gding ba dang / bgo ba dag gis bsnyen bkur byas te/ de bzhin gshegs pa rnams la so so ci rigs par rim gro byas nas ngas de nyid du</text></item>
<item><p>246a4</p><section>mdo sde</section><text>bla na med pa yang dag par rdzogs pa'i byang chub tu lung bstan pa thob pa yang ngas dran te/ nga lung bstan pa'i dus dang tshod la yang ma bab bo/ /kun tu dpa' ba sangs rgyas bye ba phrag bco brgyad 'jig rten du byung ste/ thams cad kyang de bzhin gshegs pa dgra bcom pa yang dag par</text></item>
<item><p>246a5</p><section>mdo sde</section><text>rdzogs pa'i sangs rgyas gser thub ces bya ba sha stag ste/ nga de'i tshe de'i dus na sbyin pa la dpa' bar gyur te/ ngas de bzhin gshegs pa dgra bcom pa yang dag par rdzogs pa'i sangs rgyas rnams la spos dang / phreng ba dang / byug pa dang / gding ba dang / bgo ba dang / rgyan rnams</text></item>
<item><p>246a6</p><section>mdo sde</section><text>kyis bsnyen bkur byas te/ de bzhin gshegs pa la rim gro bya ba de lta bus rim gro byas nas ngas de nyid du bla na med pa yang dag par rdzogs pa'i byang chub tu lung bstan pa thob pa yang ngas dran te nga lung bstan pa'i dus dang tshod la yang ma bab bo/ /kun tu dpa' ba sangs rgyas bye ba</text></item>
<item><p>246a7</p><section>mdo sde</section><text>phrag bcu gsum 'jig rten du byung ste/ thams cad kyang de bzhin gshegs pa dgra bcom pa yang dag par rdzogs pa'i sangs rgyas snang ba'i dpal zhes bya ba sha stag ste/ ngas de bzhin gshegs pa dgra bcom pa yang dag par rdzogs pa'i sangs rgyas de dag la gding ba dang / bgo ba</text></item>
<item><p>246b1</p><section>mdo sde</section><text>dang / spos dang / phreng ba dang / byug pa dang / dgab pa dang / rgyan rnams kyis bsnyen bkur byas te/ ji ltar de bzhin gshegs pa rnams la bla ma dang / rim gro bya ba de lta bu'i bla ma dang / rim gro bya bas rim gro byas pa dang / de bzhin gshegs pa de dag gis kyang</text></item>
<item><p>246b2</p><section>mdo sde</section><text>don dang 'dul ba rnam par nges pa'i chos kyi sgo sna tshogs bshad nas ngas de nyid du bla na med pa yang dag par rdzogs pa'i byang chub tu lung bstan pa thob pa yang ngas dran te/ de na yang lung bstan pa'i dus la ma bab bo/ /kun tu dpa' ba de bzhin gshegs pa dgra bcom pa yang</text></item>
<item><p>246b3</p><section>mdo sde</section><text>dag par rdzogs pa'i sangs rgyas skar rgyal zhes bya ba bye ba phrag nyi shu rtsa lnga 'jig rten du byung ste/ nga de'i tshe de'i dus na rab tu byung nas de bzhin gshegs pa rnams la bsnyen bkur byas te/ da ltar nga la kun dga' bo rim gro byed pa ji lta ba bzhin du ngas kyang de bzhin gshegs pa rnams</text></item>
<item><p>246b4</p><section>mdo sde</section><text>la rim gro byas nas ngas der bla na med pa yang dag par rdzogs pa'i byang chub tu lung bstan pa thob pa ngas dran te de na yang lung bstan pa'i dus la ma bab bo/ /kun tu dpa' ba de bzhin gshegs pa dgra bcom pa yang dag par rdzogs pa'i sangs rgyas rnam par gzigs zhes bya ba</text></item>
<item><p>246b5</p><section>mdo sde</section><text>bye ba phrag bcu gnyis 'jig rten du byung ste/ ngas de bzhin gshegs pa de dag la gding ba dang / bgo ba dang / spos dang / phreng ba dang / byug pas bsnyen bkur byas nas/ ji lta bus de bzhin gshegs pa rnams la rim gro bya ba de lta bus ngas rim gro byas te/ nga de'i tshe</text></item>
<item><p>246b6</p><section>mdo sde</section><text>de'i dus na rab tu byung bar gyur nas de nyid du nga bla na med pa yang dag par rdzogs pa'i byang chub tu lung bstan pa thob pa yang ngas dran te ring po ma lon par rnam par gzigs tha ma gang byung ba des zung gi chos kyi rnam grangs 'di bshad pa dang / ngas de shes nas de'i tshe 'dzam bu'i gling du rin po che</text></item>
<item><p>246b7</p><section>mdo sde</section><text>sna bdun gyi char rab tu phab ste/ de na 'dzam bu'i gling gi sems can de dag dbul ba med par gyur nas/ ngas de nyid du bla na med pa yang dag par rdzogs pa'i byang chub tu lung bstan pa thob par gyur te/ de nas yun ring mo zhig lon gyi bar du yang nga lung ma bstan to/ /gsol pa/ dus</text></item>
<item><p>247a1</p><section>mdo sde</section><text>de gang lags/ tshod de gang lags/ bcom ldan 'das kyis bka' stsal pa/ kun tu dpa' ba nyon cig /de nas bskal pa grangs med pa zhig na gdod de bzhin gshegs pa dgra bcom pa yang dag par rdzogs pa'i sangs rgyas mar me mdzad 'jig rten du byung ste/</text></item>
<item><p>247a2</p><section>mdo sde</section><text>nga de'i tshe de'i dus na bram ze'i khye'u sprin ces bya bar gyur to/ /de bzhin gshegs pa mar me mdzad 'jig rten du byung ba de na nga yang bram ze'i khye'u'i gzugs kyis tshangs par spyod pa spyad de/ de nas de bzhin gshegs pa mar me mdzad mthong nas me tog ud pa la bdun gyis</text></item>
<item><p>247a3</p><section>mdo sde</section><text>gtor te bla na med pa yang dag par rdzogs pa'i byang chub tu bsngos pa dang / de bzhin gshegs pa des nga la bram ze'i khye'u khyod ma 'ongs pa'i dus bskal pa grangs med pa na 'jig rten du de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya bar</text></item>
<item><p>247a4</p><section>mdo sde</section><text>'gyur ro zhes lung bstan te/ kun tu dpa' ba de nas nga shing ta la bcu gnyis srid kyi steng gi nam mkha' bar snang la 'dug nas mi skye ba'i chos la bzod pa thob ste/ gang ngas bskal pa grangs med pa rnams su tshangs par spyod pa spyad pa dang / gang pha rol tu phyin pa dang ldan pa'i dge ba'i rtsa</text></item>
<item><p>247a5</p><section>mdo sde</section><text>ba de thams cad khar sang dang de ring tsam du mngon sum du dran nas/ kun tu dpa' ba de na yang ngas sems can bye ba khrag khrig brgya stong grangs med pa dag dge ba'i chos rnams la so sor bkod par gyur na/ kun tu dpa' ba nga da ltar bla na med pa yang dag par rdzogs pa'i byang chub tu mngon par</text></item>
<item><p>247a6</p><section>mdo sde</section><text>rdzogs par sangs rgyas nas sems can thams cad la phan par 'dod pa lta ci smos te/ kun tu dpa' ba ngas sems can rnams la chos rnam pa mang po bstan to/ /ji lta bu'i gzugs kyis 'dul ba de lta bu'i gzugs kyis sems can rnams la chos bstan te/ lha'i 'jig rten du ni</text></item>
<item><p>247a7</p><section>mdo sde</section><text>lha'i gzugs kyis chos bstan to/ /klu'i gnas su ni klu'i gzugs kyis chos bstan to/ /gnod sbyin gyi gnas su ni gnod sbyin gyi gzugs kyis chos bstan to/ /kyi gnas su ni kyi gzugs kyis chos bstan to/ /mi'i 'jig rten du ni mi'i gzugs</text></item>
<item><p>247b1</p><section>mdo sde</section><text>kyis chos bstan to/ /sangs rgyas kyis 'dul ba'i sems can rnams la ni sangs rgyas kyis gzugs kyis chos bstan to/ /byang chub sems dpas 'dul ba'i sems can rnams la ni byang chub sems dpa'i gzugs kyis chos bstan to/ /gang dang gang gis sems can rnams</text></item>
<item><p>247b2</p><section>mdo sde</section><text>'dul bar 'gyur ba de dang de'i gzugs kyis ngas sems can rnams la chos bstan te/ kun tu dpa' ba de ltar sems can rnams la rnam pa mang pos chos bstan to/ /de ci'i phyir zhe na/ kun tu dpa' ba sems can rnams ji ltar chos rnam pa mang po thos pa de ltar sems can snying po de</text></item>
<item><p>247b3</p><section>mdo sde</section><text>dag dge ba'i rtsa ba rnam pa mang po dag byed par 'gyur te sbyin pa rnams sbyin par 'gyur/ bsod nams dag byed par 'gyur/ bdag gi don du mi nyal ba yang byed par 'gyur/ 'chi ba rjes su dran pa yang sgom par 'gyur te/ de dag de lta bu'i dge ba'i las mngon par 'du bya ba rnams</text></item>
<item><p>247b4</p><section>mdo sde</section><text>byed par 'gyur ro/ /de dag chos thos pa'i rgyus sngon gyi dge ba'i rtsa ba de dran par gyur te/ de lha dang mi de dag gis yun ring po'i don dang / phan pa dang bde bar 'gyur ro/ /kun tu dpa' ba de ltar na zung gi chos kyi rnam grangs thos ma thag tu yon tan dang phan yon de ltar dpag tu</text></item>
<item><p>247b5</p><section>mdo sde</section><text>med par 'gyur ro/ /de nas sems can de dag gcig la gcig 'di skad 'dzer to/ /gang byas shing bsags pas bla na med pa yang dag par rdzogs pa'i byang chub tu mngon par rdzogs par 'tshang rgya zhing sems can thams cad la phan par 'dod pa'i dge ba'i chos kyi 'bras bu rnam par</text></item>
<item><p>247b6</p><section>mdo sde</section><text>smin pa gzhan 'ga' zhig kyang yod pa lta/ de dag gis smras pa/ gang dag chos la yid ches nas 'di skad ces yang dag pa ji lta ba bzhin gyis chos yod do zhes zer ba de dag gi bde ba'i rnam par smin pa'i 'bras bu chen po ni chos kyi bde ba bla na med par 'gyur ro/ /sems can gti</text></item>
<item><p>247b7</p><section>mdo sde</section><text>mug blun po gang dag 'di skad ces chos rnams kyang med do/ /chos rnams kyi pha rol tu 'gro ba yang med do zhes zer ba de dag gi rnam par smin pa'i 'bras bu chen po de ni ngan song rnams su 'gro bar 'gyur ro/ /de dag ni phyi phyir zhing ngan song gi sa la gzhol bar 'gyur ro/ /bskal pa</text></item>
<item><p>248a1</p><section>mdo sde</section><text>brgyad kyi bar du sems can dmyal ba'i sdug bsngal gyi tshor ba myong bar 'gyur ro/ /bskal pa bcu gnyis kyi bar du kyi yul rnams su sdug bsngal gyi tshor ba myong bar 'gyur ro/ /bskal pa bcu drug gi bar du lha ma yin rnams kyi nang du skye bar 'gyur</text></item>
<item><p>248a2</p><section>mdo sde</section><text>ro/ /bskal pa dgu stong gi bar du 'byung po dang / sha za rnams kyi nang du skye bar 'gyur ro/ /bskal pa khri bzhi stong gi bar du lce med par 'gyur ro/ /bskal pa khri drug stong gi bar du ma'i mngal du 'chi ba'i dus byed par 'gyur ro/ /bskal pa khri nyis stong gi bar du sha ril ril</text></item>
<item><p>248a3</p><section>mdo sde</section><text>por 'gyur ro/ /bskal pa khri chig stong gi bar du dmus long du skye zhing sdug bsngal gyi tshor ba myong bar 'gyur te/ de na pha ma dag 'di snyam du sems par 'gyur ro/ /bdag cag ni don med par sdug bsngal myong ngo / /bdag cag gi bu skyes pa ni don med do/ /zla ba dgu'i</text></item>
<item><p>248a4</p><section>mdo sde</section><text>bar du don med par mngal du btsas so/ /grang ba dang dro ba'i tshor ba myong ngo / /bkres pa dang skom pa'i sdug bsngal kyang rab tu myong ngo / /tshe 'di la yang sdug bsngal mang po myong ngo / /pha mas khyim du bu skyes pa mthong na yang brod med cing pha ma rab tu re thag chad par 'gyur ro/ /</text></item>
<item><p>248a5</p><section>mdo sde</section><text>kun tu dpa' ba de bzhin du dam pa'i chos spong ba'i sems can rnams ni sems can dmyal ba dang dud 'gror gzhol ba yin te/ de dag 'chi ba'i dus kyi tshe mya ngan gyi zug rngu chen pos zug par 'gyur ro/ /kun tu dpa' ba gang dag tshig 'di skad ces chos rnams yod do/ /chos rnams kyi</text></item>
<item><p>248a6</p><section>mdo sde</section><text>pha rol tu 'gro ba yod do/ /zhes zer ba de dag ni dge ba'i rtsa ba des bskal pa nyi shu'i bar du byang gi sgra mi snyan du skye bar 'gyur ro/ /bskal pa nyi shu rtsa lnga'i bar du sum cu rtsa gsum gyi lha rnams dang skal ba mnyam par skye bar 'gyur ro/ /sum cu rtsa gsum nas shi 'phos nas byang gi sgra mi</text></item>
<item><p>248a7</p><section>mdo sde</section><text>snyan du skye bar 'gyur ro/ /ma'i mngal du skye bar mi 'gyur ro/ /'jig rten gyi khams brgya stong dag kyang mthong bar 'gyur te thams cad kyang bde ba can zhes bya ba sha stag go/ /sangs rgyas kyi zhing thams cad kyang mthong ngo / /mthong nas kyang de nyid du gnas te/ de nyid du byang chub mngon</text></item>
<item><p>248b1</p><section>mdo sde</section><text>par rdzogs par 'tshang rgya bar 'gyur ro/ /kun tu dpa' ba de ltar na zung gi chos kyi rnam grangs 'di ni mthu che ba'o/ /gang dag 'di la sems dad pa de dag nam du yang ya nga ba ma spangs par 'chi ba'i dus byed par mi 'gyur ro/ /de dag tshul khrims yongs su dag pa dang yang ldan par 'gyur</text></item>
<item><p>248b2</p><section>mdo sde</section><text>ro/ /kun tu dpa' ba la la dag de bzhin gshegs pas nyin mtshan du sems can mang po zhig yongs su thar bar byas nas kyang da dung du sems can gyi khams zad par ma gyur te mang po zhig ni byang chub tu smon lam 'debs/ mang po zhig ni mtho ris kyi 'jig rten du skyes/ mang po zhig ni mya ngan</text></item>
<item><p>248b3</p><section>mdo sde</section><text>las 'das pa thob par gyur na/ rgyu gang gis sems can zad par ma gyur ces 'dzer ba'i sems can dag kyang yod do/ /gzhan mu stegs can spyod pa pa dang / kun tu rgyu dang / gcer bu pa de dag 'di snyam du sems te/ bdag cag dge sbyong gau ta ma dang 'gyed du 'dod do snyam mo/ /de nas</text></item>
<item><p>248b4</p><section>mdo sde</section><text>bram ze dang gzhan mu stegs can spyod pa pa dang / kun tu rgyu brgyad khri bzhi stong dang / gcer bu pa brgya phrag du ma zhig rgyal po'i khab ga la ba der dong ngo / /yang de'i tshe de'i dus na bcom ldan 'das 'dzum pa mdzad do/ /de nas byang chub sems dpa' sems dpa' chen po byams pa</text></item>
<item><p>248b5</p><section>mdo sde</section><text>stan las langs nas bla gos phrag pa gcig tu gzar te pus mo g.yas pa'i lha nga sa la btsugs nas/ bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das rgyu ma mchis rkyen ma mchis par ni de bzhin</text></item>
<item><p>248b6</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas rnams 'dzum pa mi mdzad na 'dzum pa mdzad pa'i rgyu gang lags/ rkyen gang lags/ bcom ldan 'das kyis bka' stsal pa/ rigs kyi bu nyon cig deng rgyal po'i khab 'dir 'dus pa chen po 'byung bar 'gyur ro/ /bcom</text></item>
<item><p>248b7</p><section>mdo sde</section><text>ldan 'das 'dir lha 'am klu 'am gnod sbyin nam/ mi'am/ mi ma lags pa'am/ su dag mchi bar 'gyur/ bcom ldan 'das kyis bka' stsal pa/ byams pa deng 'dir lha dang / klu dang / gnod sbyin dang / mi dang mi ma yin pa de dag thams cad 'ong bar 'gyur te/ bram ze</text></item>
<item><p>249a1</p><section>mdo sde</section><text>brgyad khri bzhi stong yang 'dir 'ong bar 'gyur ro/ /mu stegs can spyod pa pa dang / kun tu rgyu dang / gcer bu pa bye ba phrag dgu stong 'ong bar 'gyur te de dag dang ngar 'gyed par 'gyur ro/ /de dag thams cad kyi 'gyed pa zhi bar bya ba'i phyir chos bstan par bya ste/ bram ze de</text></item>
<item><p>249a2</p><section>mdo sde</section><text>dag thams cad bla na med pa yang dag par rdzogs pa'i byang chub tu sems bskyed par 'gyur ro/ /mu stegs can spyod pa pa dang / kun tu rgyu dang / gcer bu pa bye ba stong phrag dgu po de dag thams cad ni rgyun du zhugs pa'i 'bras bu thob par 'gyur ro/ /klu'i rgyal po bye ba stong phrag bco brgyad</text></item>
<item><p>249a3</p><section>mdo sde</section><text>'ong bar 'gyur te/ de dag nga las chos thos par 'gyur ro/ /thos nas kyang de dag thams cad bla na med pa yang dag par rdzogs pa'i byang chub tu sems bskyed par 'gyur ro/ /gnas gtsang ma'i ris kyi lha'i bu bye ba stong phrag drug cu 'ong bar 'gyur ro/ /bdud sdig can g.yog dang</text></item>
<item><p>249a4</p><section>mdo sde</section><text>dang bcas pa bye ba stong phrag sum cu 'ong bar 'gyur ro/ /lha ma yin gyi rgyal po bye ba stong phrag bcu gnyis 'ong bar 'gyur ro/ /rgyal po lnga brgya tsam yang 'khor dang bcas nas chos nyan du 'ong bar 'gyur te/ de dag thams cad nga las chos thos nas bla na med pa yang dag par rdzogs</text></item>
<item><p>249a5</p><section>mdo sde</section><text>pa'i byang chub tu sems bskyed par 'gyur ro/ /de nas byang chub sems dpa' sems dpa' chen po byams pas bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas de nyid du mi snang bar gyur to/ /de nas byang chub sems</text></item>
<item><p>249a6</p><section>mdo sde</section><text>dpa' sems dpa' chen po kun tu dpa' ba stan las langs nas bla gos phrag pa gcig tu gzar te/ pus mo g.yas pa'i lha nga sa la btsugs nas/ bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /</text></item>
<item><p>249a7</p><section>mdo sde</section><text>bcom ldan 'das rgyal po lnga brgya tsam po de dag gi ming ci zhes bgyi/ bcom ldan 'das kyis bka' stsal pa/ kun tu dpa' ba nyon cig /rgyal po dga' bo zhes bya ba dang / rgyal po nye dga' zhes bya ba dang / rgyal po rgyal ba'i khyu mchog ces bya ba dang / rgyal po tshangs pa'i</text></item>
<item><p>249b1</p><section>mdo sde</section><text>sde zhes bya ba dang / rgyal po tshangs pa'i dbyangs zhes bya ba dang / rgyal po blta na mdzes zhes bya ba dang / rgyal po mdza' ba'i sde zhes bya ba dang / rgyal po dga' ba'i sde zhes bya ba dang / rgyal po gzugs can snying po zhes bya ba dang / rgyal po gsal rgyal zhes bya ba dang / rgyal</text></item>
<item><p>249b2</p><section>mdo sde</section><text>po 'phags skyes po zhes bya ba dang / de dag la sogs pa rgyal po lnga brgya tsam dag rgyal po re re zhing yang g.yog bye ba brgya stong yod de/ rgyal po 'phags skyes po ma gtogs par de dag thams cad bla na med pa yang dag par rdzogs pa'i byang chub tu yang dag par zhugs pa sha stag</text></item>
<item><p>249b3</p><section>mdo sde</section><text>go/ /shar phyogs nas byang chub sems dpa' bye ba stong phrag sum cu 'ong ngo / /lho phyogs nas byang chub sems dpa' bye ba stong phrag lnga bcu 'ong ngo / /nub phyogs nas byang chub sems dpa' bye ba stong phrag drug cu 'ong ngo / /byang phyogs nas byang chub sems dpa' bye ba stong</text></item>
<item><p>249b4</p><section>mdo sde</section><text>phrag brgyad cu 'ong ngo / /'og gi phyogs nas byang chub sems dpa' bye ba stong phrag dgu bcu 'ong ngo / /steng gi phyogs nas byang chub sems dpa' bye ba stong phrag brgya 'ong ste/ thams cad kyang sa bcu la rab tu gnas pa sha stag go/ /de nas byang chub sems dpa' de dag thams cad</text></item>
<item><p>249b5</p><section>mdo sde</section><text>bcom ldan 'das la blta ba'i phyir rgyal po'i khab ga la ba dang / bcom ldan 'das ga la ba der dong ngo / /byang chub sems dpa' de dag thams cad kyang bla na med pa yang dag par rdzogs pa'i byang chub tu yang dag par zhugs pa sha stag go/ /de nas bcom ldan 'das kyis byang chub</text></item>
<item><p>249b6</p><section>mdo sde</section><text>sems dpa' sems dpa' chen po kun tu dpa' ba la bka' stsal pa/ kun tu dpa' ba khyod phyogs bcu'i 'jig rten gyi khams rnams su song ste/ byang chub sems dpa' thams cad la deng de bzhin gshegs pa rgyal po'i khab kyi grong khyer chen por chos ston gyis phyogs bcu'i 'jig</text></item>
<item><p>249b7</p><section>mdo sde</section><text>rten na gnas pa khyed thams cad thal mo sbyar te thud cig ces de skad smros la go bar byas ma thag tu yud tsam gyis chos nyan du slar shog shig /de nas byang chub sems dpa' sems dpa' chen po kun tu dpa' ba stan las langs te/ bcom ldan 'das kyi zhabs la mgo bos phyag 'tshal nas/</text></item>
<item><p>250a1</p><section>mdo sde</section><text>bcom ldan 'das la lan gsum bskor ba byas te/ rdzu 'phrul gyi stobs kyis mi snang bar gyur to/ /de nas byang chub sems dpa' sems dpa' chen po kun tu dpa' ba phyogs bcu'i 'jig rten gyi khams rnams su song nas byang chub sems dpa' rnams</text></item>
<item><p>250a2</p><section>mdo sde</section><text>la deng de bzhin gshegs pa rgyal po'i khab kyi grong khyer chen por chos ston gyis/ de la khyod cag gis legs so zhes bya ba gsol cig dang / de'i phyir khyed deng nyid du phan pa dang bde ba chen po thob par 'gyur ro zhes bsgo'o/ /de nas byang chub sems dpa' sems dpa' chen po</text></item>
<item><p>250a3</p><section>mdo sde</section><text>kun tu dpa' ba phyogs bcu'i 'jig rten gyi khams rnams su song nas sangs rgyas thams cad la bsnyen bkur byas shing byang chub sems dpa' rnams la sbron pa ni 'di lta ste/ dper na skyes bu stobs dang ldan pas se gol gtogs pa tsam gyis byang chub sems dpa' sems dpa' chen</text></item>
<item><p>250a4</p><section>mdo sde</section><text>po kun tu dpa' ba rgyal po'i khab kyi grong khyer chen po ga la ba dang / bcom ldan 'das ga la ba der 'ongs nas/ bcom ldan 'das kyi spyan sngar 'dug go/ /de na bram ze rnams dang / gzhan mu stegs can spyod pa pa dang / kun tu rgyu dang / gcer bu pa rnams kyang</text></item>
<item><p>250a5</p><section>mdo sde</section><text>'dus/ lha dang / klu dang / gnod sbyin dang / mi mang po zhig dang / rgyal po g.yog dang bcas pa lnga brgya tsam yang 'dus/ bdud sdig can g.yog dang bcas pa bye ba stong phrag sum cu rtsa gsum yang 'dus so/ /yang de'i tshe rgyal po'i khab kyi grong khyer chen po rab tu</text></item>
<item><p>250a6</p><section>mdo sde</section><text>g.yos so/ /de nas phyogs bcu'i 'jig rten gyi khams rnams su lha'i tsan dan gyi phye ma'i char rab tu bab/ lha'i me tog gi char kyang rab tu bab nas de bcom ldan 'das kyi dbu'i spyi gtsug gi mtshams su khang pa brtsegs par kun tu gnas so/ /yang de'i tshe de bzhin gshegs pa'i spyan</text></item>
<item><p>250a7</p><section>mdo sde</section><text>sngar lha'i dbang po brgya byin gyis rdo rje gsor ba dang / de nas de'i tshe phyogs bzhi nas rlung gi rgyal po bzhi 'khrugs te/ langs nas gang rgyal po'i khab kyi grong khyer chen po'i nyal nyil dang / phyag dar dang / bye ma de rnams grong khyer gyi phyi rol tu bor nas/ phyogs bcu'i 'jig rten gyi</text></item>
<item><p>250b1</p><section>mdo sde</section><text>khams rnams su spos chu'i char rab tu phab/ phyogs bcu'i 'jig rten gyi khams rnams su me tog ud pa la dang / pad ma dang / ku mu ta dang / pad ma dkar po'i char kyang rab tu phab nas me tog de dag thams cad kyang sems can de dag gi spyi gtsug gi steng du me tog gi gdugs</text></item>
<item><p>250b2</p><section>mdo sde</section><text>su gnas so/ /de bzhin gshegs pa'i dbu'i gtsug gi steng gi bar snang la khang pa brtsegs pa brgyad khri bzhi stong kun tu gnas te/ khang pa brtsegs pa brgyad khri bzhi stong po rnams kyis nang nas rin po che sna bdun gyi khri brgyad khri bzhi stong byung ste/ khri de dag thams cad la yang de</text></item>
<item><p>250b3</p><section>mdo sde</section><text>bzhin gshegs pa bzhugs nas chos ston to/ /de nas stong gsum gyi stong chen po'i 'jig rten gyi khams 'di rnam pa drug tu rab tu g.yos so/ /de nas byang chub sems dpa' sems dpa' chen po kun tu dpa' ba bcom ldan 'das ga la ba de logs su thal mo sbyar ba btud nas/</text></item>
<item><p>250b4</p><section>mdo sde</section><text>bcom ldan 'das la 'di skad ces gsol to/ /bcom ldan 'das rgyal po'i khab kyi grong khyer chen po 'dir cho 'phrul 'di lta bu gda' ba'i rgyu gang lags/ rkyen gang lags/ bcom ldan 'das kyis bka' stsal pa/ 'di lta ste dper na mi tsa ya can rgod de ba bdag tu 'dzin pa dang / bdag</text></item>
<item><p>250b5</p><section>mdo sde</section><text>gir 'dzin pa la gnas pa dbul por gyur pa la la zhig yod la de'i mgo la rgyal pos byugs pa dang / de rgyal po'i sgo'i bar du song ste/ phyin nas nan gyis rgyal po'i pho brang gi nang du 'gro bar 'dod pa dang / de nas rgyal po'i blon po dang / 'khor gyis de bzung nas rnam pa mang pos brdegs</text></item>
<item><p>250b6</p><section>mdo sde</section><text>pa dang / de nas de'i tshe de'i dus na mi dbul po de nan gyis nang du 'gro 'dod do zhes rgyal pos thos nas de 'di snyam du sems te/ gdon mi za bar nga la gsod 'dod pa zhig yin no/ /snyam nas rgyal po khros te 'khor rnams la 'di skad ces khyed deng la mi de ri khrod du khrid de sod cig /g.yog</text></item>
<item><p>250b7</p><section>mdo sde</section><text>dang / pha ma dang / bu dang / bran pho dang / bran mo dang / las byed pa thams cad kyang sod cig /ces bsgo ba dang / de nas de dag thams cad bsad nas de'i gnyen bshes thams cad mya ngan gyi zug rngu mi bzad pas zug par gyur pa de bzhin du de bzhin gshegs pa dgra bcom pa yang dag</text></item>
<item><p>251a1</p><section>mdo sde</section><text>par rdzogs pa'i sangs rgyas kyis chos bshad pa dang / de na mi nga rgyal can ji lta ba de bzhin du byis pa so so'i skye bo rnams de bzhin gshegs pa la gzugs dang / kha dog dang / mtshan dang / dbyibs dang / mtshan mar bzung ste/ de bzhin gshegs pa'i lus</text></item>
<item><p>251a2</p><section>mdo sde</section><text>yin pa snyam du sems shing de na de dag chos mang po thos nas lhag pa'i nga rgyal du lhung ste kyal pa sna tshogs smra ba dang / bdag tu 'dzin pa dang / bdag gir 'dzin pa'i zil gyis non nas bdag nyid 'di lta bu'i chos mi nyan mi 'chad de/ gang la la zhig mdo'am/ tshigs su bcad</text></item>
<item><p>251a3</p><section>mdo sde</section><text>pa'am/ tha na dpe tsam zhig de dag la bshad na yang nga bdag gis shes so zhes de dag la mi 'dzin cing rna bas kyang mi nyan to/ /de ci'i phyir zhe na/ 'di ltar nga rgyal can du gyur pa'i phyir te/ de dag ni mang du thos pas bag med pa'o/ /gang byis pa so so'i skye bo rnams dang 'grogs</text></item>
<item><p>251a4</p><section>mdo sde</section><text>pa de dag ni 'di lta bu'i chos dang ldan pa byed par mi 'gyur/ de dag ni 'di lta bu'i chos dang ldan pa'i tshig thos par mi 'gyur gyi de dag ni mang du thos pa des rgyags par 'gyur te/ mi de lta bu de dag ni rang gi rang bzor byas pa 'jog par byed/ rang gi gzhung gi gleng gzhi yang 'jog par</text></item>
<item><p>251a5</p><section>mdo sde</section><text>byed do/ /de dag ni bdag dang 'jig rten thams cad la slu zhing don med par yul 'khor gyi bsod snyoms mang po za ste zos nas kyang legs par 'ju bar mi 'gyur ro/ /de dag 'chi ba'i dus kyi tshe 'jigs pa chen po 'byung bar 'gyur te/ sems can de dag gis de la smras pa/ khyod kyis</text></item>
<item><p>251a6</p><section>mdo sde</section><text>ni nga la bzo'i gnas mang du bslabs na ji ltar khyod bdag 'jog par mi nus/ des de dag la 'di skad ces smras so/ /grogs po dag nga ni da ltar bdag 'jog par mi nus so/ /de na sems can de dag smre sngags rnam pa sna tshogs 'don par 'gyur te/ ji ltar gzhan gyis ma lan gyis</text></item>
<item><p>251a7</p><section>mdo sde</section><text>rang gi las kyi rkyen gyis gang zag de gcig pu'i phyir gnyen gyi tshogs mang po bsad par gyur pa de bzhin du sems can de dag kyang 'chi ba'i dus kyi tshe smre sngags 'don cing mi dge ba'i grogs po'i phyir bdag cag sems can dmyal ba'am dud 'gro'i skye gnas su gzhol bar mthong ngo / /de bzhin</text></item>
<item><p>251b1</p><section>mdo sde</section><text>du khyed rnams la bram ze dang / gzhan mu stegs can rnams kyis smras pa/ khyed cag rgyags par ma gyur cig /'di lta ste/ dper na bya 'dab gshog ma rdzogs par lha'i 'jig rten du 'gro ba'i phyir nam mkha' la 'phur mi nus pa de bzhin du khyed rnams kyang mya ngan las 'das pa</text></item>
<item><p>251b2</p><section>mdo sde</section><text>thob par mi nus te khyed cag la de lta bu'i rdzu 'phrul med do/ /de ci'i phyir zhe na/ las kyi rnam pas bya gag gi skye gnas su skyes nas lus 'di ring po mi thogs par lus 'jig cing mthar 'chi bar 'gyur te/ 'chi ba'i dus kyi tshe de dag ro bro ba med nas bdag cag gis lus 'di ci zhig gi</text></item>
<item><p>251b3</p><section>mdo sde</section><text>phyir bzung / bdag cag gis gang lha'i 'jig rten gyi bde ba dang / mi'i 'jig rten gyi bde ba yang ma myong la/ mya ngan las 'das pa'i gnas la yang gnas par ma gyur te/ bdag cag gis lus 'di ni don med par bzung na bdag cag gi 'gro ba ni gang yin/ bdag cag gi rten du ni su</text></item>
<item><p>251b4</p><section>mdo sde</section><text>zhig 'gyur/ gang du skye zhing gang du 'jig par 'gyur zhig gu snyam nas yongs su skrag par 'gyur ro/ /de nas bcom ldan 'das kyis gzhan mu stegs can spyod pa pa dang / kun tu rgyu dang gcer bu pa de dag la bka' stsal pa/ khyed cag rin po che'i 'dzam bu'i gling 'dir yi</text></item>
<item><p>251b5</p><section>mdo sde</section><text>chad par ma byed cig /khyed chos dkon mchog las phyi rol tu ma gyur cig /kye grogs po dag khyed de bzhin gshegs pa la ci dang ci 'dod pa dris shig dang / ngas khyed kyi bsam pa thams cad yongs su rdzogs par bya'o/ /de nas bram ze dang gzhan mu stegs can spyod pa</text></item>
<item><p>251b6</p><section>mdo sde</section><text>pa dang / kun tu rgyu dang / gcer bu pa de dag thams cad stan las langs nas bla gos phrag pa gcig tu bgos te/ thal mo sbyar nas bcom ldan 'das la zhus pa/ bcom ldan 'das de bzhin gshegs pas gdugs mtshan du sems can rnams 'khor ba las yongs su bkrol</text></item>
<item><p>251b7</p><section>mdo sde</section><text>yang sems can gyi khams la bri ba'am gang bar yang mi gda' na/ bcom ldan 'das rgyu gang dang rkyen gang gis sems can de dag skye ba dang / 'gag pa mnyam par ston/ de nas bcom ldan 'das kyis byang chub sems dpa' sems dpa' chen po sman gyi sde la bka' stsal pa/ mu</text></item>
<item><p>252a1</p><section>mdo sde</section><text>stegs can dag 'gyod pa chen po bsal ba dang / chos kyi sgron ma chen po 'bar bar bya ba'i phyir go cha chen po bgos nas 'dri ba'i gleng gzhi chen po 'dri ste/ phyi ma'i dus na sems can gzhon nu dang / rgan po rnams skye ba dang 'jig pa shes par 'gyur ro/ /sman gyi sde sems</text></item>
<item><p>252a2</p><section>mdo sde</section><text>can rgan po dag kyang gzhon nu bzhin du ci yang mi shes pa yang yod do/ /sman gyi sde 'di lta ste/ dper na skyes bu la la zhig skra bkrus nas gos gsar pa bgos te/ de khyim gyi phyi rol tu byung ba de la sems can rnams kyis khyod gos gsar pa legs par bgos so zhes smras pa dang /</text></item>
<item><p>252a3</p><section>mdo sde</section><text>sems can gzhan zhig kyang mgo bkrus nas gos rnying pa yang bkrus te bgos pa dang de zegs pas mi de skra bkrus kyang mdzes par ma gyur la/ de'i gos kyang mdzes par ma gyur pa de bzhin du/ sman gyi sde 'dzam bu'i gling na sems can rgan po yod pa dag ni mdzes pa ma yin te/ sems</text></item>
<item><p>252a4</p><section>mdo sde</section><text>can gzhon nu dag ni skye ba dang 'gag pa ston to/ /de nas bram ze dang gzhan mu stegs can spyod pa pa dang / kun tu rgyu de dag thams cad stan las langs nas bcom ldan 'das la 'di skad ces gsol to/ /bcom ldan 'das bdag cag gi nang na gzhon nu ni gang lags/ rgan po ni gang</text></item>
<item><p>252a5</p><section>mdo sde</section><text>lags/ bcom ldan 'das kyis bka' stsal pa/ khyed cag ni yang dang yang sems can dmyal ba dang / dud 'gro dang / rnams su tshor ba myong yang khyed da dung du ngoms mi myong bas khyed cag ni rgan pa'o/ /de nas bcom ldan 'das la bram ze de dag thams cad dang / klu'i rgyal po</text></item>
<item><p>252a6</p><section>mdo sde</section><text>thams cad kyis 'di skad ces gsol to/ /bcom ldan 'das slan chad 'khor bar sdug bsngal gyi tshor ba myong ba la mi spro'o/ /gang gzhan mu stegs can spyod pa pa dang / kun tu rgyu dang / gcer bu pa rnams kyis 'di skad ces smras so/ /sems can gzhon nu rnams las kyang</text></item>
<item><p>252a7</p><section>mdo sde</section><text>gang chos nyid mngon sum du byed nus pa med do/ /de skad ces smras pa dang / bcom ldan 'das la byang chub sems dpa' sems dpa' chen po sman gyi sdes 'di skad ces gsol to/ /bcom ldan 'das ci'i slad du sems can rnams mos pa dka' ba la gzigs su gsol/ bcom</text></item>
<item><p>252b1</p><section>mdo sde</section><text>ldan 'das kyis bka' stsal pa/ sman gyi sde nyon cig dang de bzhin gshegs pas ni 'jig rten thams cad mngon sum du mdzad do/ /de nas sems can gzhon nu bye ba stong phrag dgu bcu rtsa bzhi de bzhin gshegs pa'i spyan sngar 'dug ste/ de bzhin gshegs pa la phyag kyang mi</text></item>
<item><p>252b2</p><section>mdo sde</section><text>'tshal tshig kyang mi smra'o/ /de nas bcom ldan 'das la byang chub sems dpa' sems dpa' chen po sman gyi sdes 'di skad ces gsol to/ /bcom ldan 'das sems can 'di dag bcom ldan 'das la mi smra/ kun tu mi smra zhing phyag kyang mi 'tshal/ bcom ldan 'das la zhu ba</text></item>
<item><p>252b3</p><section>mdo sde</section><text>yang mi bgyid pa'i rgyu gang lags rkyen gang lags/ bcom ldan 'das kyis bka' stsal pa/ sman gyi sde nyon cig /sems can gzhon nu rnams kyis chos nyid mngon sum du byed mi nus so/ /zhes sems can gang de skad zer ba la/ sman gyi sde 'di dag ni khyed kyis sems can</text></item>
<item><p>252b4</p><section>mdo sde</section><text>gzhon nu yin par blta'o/ /sems can de dag gis 'di skad ces gsol to/ /btsun pa bcom ldan 'das bdag cag ni sems can gzhon nu lags so/ /btsun pa bde bar gshegs pa bdag cag ni sems can gzhon nu lags so/ /bcom ldan 'das kyis bka' stsal</text></item>
<item><p>252b5</p><section>mdo sde</section><text>pa/ kye sems can 'di dag ni 'jig rten mngon sum du byed pa yin gyis/ da rang gi lus las 'jig rten gyi tshad ston cig /de'i tshe de'i dus na sems can gzhon nu bye ba stong phrag dgu bcu rtsa bzhi lus dang ma bral bar steng gi nam mkha' la gnas te/ sa bcu rab tu thob par gyur</text></item>
<item><p>252b6</p><section>mdo sde</section><text>to/ /de nas bcom ldan 'das la byang chub sems dpa' sems dpa' chen po sman gyi sdes 'di skad ces gsol to/ /gang dag 'khor ba yongs su zad par bgyi ba dang yongs su byang bar bgyi ba'i slad du brtson 'grus rtsom pa'i sems can de lta bu ni rnyed pa legs par rnyed do/ /bcom</text></item>
<item><p>252b7</p><section>mdo sde</section><text>ldan 'das sems can 'di dag ni deng nyid skyes la/ bcom ldan 'das sems can 'di dag ni deng nyid yongs su grol te thams cad kyang sa bcu rab tu thob par mthong ngo // //bam po gsum pa/ de nas bram ze dang / gzhan mu stegs can spyod pa pa dang / kun</text></item>
<item><p>253a1</p><section>mdo sde</section><text>tu rgyu dang / gcer bu pa dang / klu'i rgyal po dang / bdud sdig can 'khor dang bcas pa thams cad lhags nas g.yo bya ba'i phyir bcom ldan 'das la 'di skad ces gsol to/ /bcom ldan 'das bdag cag 'dir de bzhin gshegs pa'i gan du mchis te chos kyi</text></item>
<item><p>253a2</p><section>mdo sde</section><text>rnam grangs 'di thos nas bdag cag gis sangs rgyas kyi bde ba 'di lta bu thob par gyur cig /'jig rten du de bzhin gshegs pa dgra bcom pa yang dag par rdzogs pa'i sangs rgyas 'di lta bur gyur cig /bcom ldan 'das kyis bka' stsal pa/ bzhin dag de de</text></item>
<item><p>253a3</p><section>mdo sde</section><text>bzhin te/ ji ltar khyed de bzhin gshegs pa'i gan du lhags nas khyed kyis zung gi chos kyi rnam grangs 'di thos pas bla na med pa yang dag par rdzogs pa'i byang chub tu sems bskyed do/ /des na khyed thams cad ring po mi thogs par bla na med pa yang dag par rdzogs pa'i byang chub</text></item>
<item><p>253a4</p><section>mdo sde</section><text>mngon par rdzogs par 'tshang rgya bar 'gyur ro/ /bcom ldan 'das kyis tshig 'di gsungs ma thag tu/ de nas gzhan mu stegs can de dag thams cad mi skye ba'i chos la bzod pa thob par gyur te/ thams cad kyang sa bcu la rab tu gnas pa'i byang chub sems dpar gyur nas/</text></item>
<item><p>253a5</p><section>mdo sde</section><text>byang chub sems dpa' de dag thams cad steng gi nam mkha' bar snang la shing ta la bdun srid du mngon par 'phags nas rin po che sna bdun gyi khang pa brtsegs pa dag de bzhin gshegs pa la dbul zhing thams cad kyang rnam par 'phrul pa sna tshogs byin gyis rlob ste rdzu 'phrul mngon par</text></item>
<item><p>253a6</p><section>mdo sde</section><text>'du bya ba mngon par 'du byed do/ /de nas bcom ldan 'das kyis dbu'i spyi gtsug gi steng logs su gnas te/ bcom ldan 'das la me tog sil ma sna tshogs 'thor zhing de bzhin gshegs pa thams cad kyang yid la byed de/ rang gi lus la yang sangs rgyas su 'du shes bskyed do/ /</text></item>
<item><p>253a7</p><section>mdo sde</section><text>lha'i bu bye ba brgya stong phrag du ma yang de bzhin gshegs pa la mngon par 'thor zhing tshig 'di skad du dge sbyong gau ta ma ni rnyed pa chen po'o/ /zhing chen po'o/ /'jig rten gyi mgon no/ /ting nge 'dzin gyi stobs bskyed pa brnyes pa'o/ /mkhas pa mkhas pa tshol ba lags te/ gang sems</text></item>
<item><p>253b1</p><section>mdo sde</section><text>can 'di lta bu dag thabs mkhas pas mthar gyis 'khor ba las yongs su thar bar mdzad de legs par gsungs pa gcig tsam gyis kyang sems can de snyed cig 'khor ba las yongs su grol lo zhes smras so/ /de nas byang chub sems dpa' sems dpa' chen po sman gyi sde</text></item>
<item><p>253b2</p><section>mdo sde</section><text>stan las langs nas/ bla gos phrag pa gcig tu gzar te/ pus mo g.yas pa'i lha nga sa la btsugs nas/ bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das rgyu gang dang rkyen gang gis</text></item>
<item><p>253b3</p><section>mdo sde</section><text>rigs kyi bu de dag tshig 'di skad 'byin cing rdzu 'phrul mngon par 'du bgyi ba mang po bgyid de/ de bzhin gshegs pa'i bsngags pa mang po mngon par 'du bgyid/ bcom ldan 'das kyis bka' stsal pa/ rigs kyi bu nyon cig /de dag ni nga la bstod pa ma yin gyi/ rang gi lus</text></item>
<item><p>253b4</p><section>mdo sde</section><text>la bstod cing rang gi lus chos kyi stan dam pa la 'jog par 'gyur/ rang gi lus las chos kyi 'od zer 'byin par 'gyur/ bla na med pa yang dag par rdzogs pa'i byang chub mngon par rdzogs par sangs rgyas par bya ba'i phyir/ sangs rgyas thams cad kyis kyang yongs su bzung bar</text></item>
<item><p>253b5</p><section>mdo sde</section><text>'gyur ro/ /mngon par rdzogs par sangs rgyas nas kyang chos ston par 'gyur ro/ /de nas bcom ldan 'das la byang chub sems dpa' sems dpa' chen po sman gyi sdes 'di skad ces gsol to/ /bcom ldan 'das bde bar gshegs pa gdugs mtshan du sems</text></item>
<item><p>253b6</p><section>mdo sde</section><text>can mang po zhig yongs su grol yang da dung du sems can rnams zad par ma gyur to/ /bcom ldan 'das kyis bka' stsal pa/ sman gyi sde khyod gang de bzhin gshegs pa la don 'di 'dri bar sems pa ni legs so legs so/ /sman gyi sde 'di lta ste/ dper na skyes bu la la</text></item>
<item><p>253b7</p><section>mdo sde</section><text>zhig phyug cing nor che la longs spyod che ste/ nor dang / 'bru dang / mdzod dang / bang ba mang po dang ldan la/ bran po dang / bran mo dang / las byed pa dang / zho shas 'tsho ba'i mi mang po dang ldan te/ de nor gyi phung po mang la zhing dang kun dga'i ra ba mang du bdog cing / 'di</text></item>
<item><p>254a1</p><section>mdo sde</section><text>lta ste/ nas dang / gro dang / 'bras dang / bal sran dang / sran chung la sogs pa 'bru mang du bdog pa zhig yod la/ mi des dpyid kyi dus la 'bru thams cad kyi sa bon btab nas dus gzhan zhig gi tshe sa bon de dag thams cad yongs su smin par gyur pa</text></item>
<item><p>254a2</p><section>mdo sde</section><text>dang / mi des 'bru de dang de dag so sor 'jog ste/ bzhag nas kyang dpyid kyi dus kyi bar du zos nas yang 'debs pa bzhin du sman gyi sde sems can rnams kyang sngon las byas pa'i las de dag thams cad yongs su zad par gyur pa dang / de la bsod nams kyi zhing tshol te dge ba'i rtsa</text></item>
<item><p>254a3</p><section>mdo sde</section><text>ba rnams bskyed do/ /bskyed nas kyang dge ba'i chos de la nan tan gyis sgrub ste chos thams cad 'phel bar byas nas dga' ba dang / mgu ba bskyed de/ sman gyi sde dga' zhing mgu ba'i sems des bskal pa bye ba'i bar du chud mi za'o/ /sman gyi sde de bzhin du byang chub sems</text></item>
<item><p>254a4</p><section>mdo sde</section><text>dpa' sems dang po bskyed pa'i dge ba'i rtsa ba chud za ba'i chos can du nam yang mi 'gyur te/ mdor na chos thams cad rab tu shes so/ /gsol pa/ bcom ldan 'das byang chub sems dpa' sems dang po bskyed pa'i rmi lam ji lta bu mthong bar 'gyur/ bcom ldan 'das</text></item>
<item><p>254a5</p><section>mdo sde</section><text>kyis bka' stsal pa/ sman gyi sde byang chub sems dpa' sems dang po bskyed pa'i rmi lam du 'jigs pa mang po mthong bar 'gyur ro/ /de ci'i phyir zhe na/ las thams cad yongs su sbyong ba'i phyir ro/ /sems can sdig pa'i las can gyis ni sdug bsngal mi bzad pa sel bar</text></item>
<item><p>254a6</p><section>mdo sde</section><text>mi nus so/ /de ni sdig pa'i rmi lam mthong yang 'jigs pa ma yin no/ /gsol pa/ bcom ldan 'das byang chub sems dpa' sems dang po bskyed pa'i rmi lam du ji ltar 'jigs pa mthong bar 'gyur ba lags/ bcom ldan 'das kyis bka' stsal pa/ sman gyi sde me rab</text></item>
<item><p>254a7</p><section>mdo sde</section><text>tu 'bar ba mthong ste/ de nas byang chub sems dpa' des bdag gis nyon mongs pa thams cad tshig par rig par bya'o/ /sman gyi sde gnyis su ni byang chub sems dpa' sems dang po bskyed pa des chu brug cing rab tu brug pa mthong yang 'jigs par mi bya'o/ /de ci'i phyir zhe na/</text></item>
<item><p>254b1</p><section>mdo sde</section><text>sman gyi sde de bzhin du gti mug gis bcings pa thams cad las bzlog nas sdig pa byang bar byas pa yin no/ /sman gyi sde gsum du na byang chub sems dpa' sems dang po bskyed pa'i rmi lam na 'jigs pa chen po mthong ngo / /gsol pa/ bcom ldan 'das gang lags/</text></item>
<item><p>254b2</p><section>mdo sde</section><text>bcom ldan 'das kyis bka' stsal pa/ bdag gi lus kyi mgo bregs pa mthong yang sman gyi sde de la des 'jigs par mi bya'o/ /de ci'i phyir zhe na/ bdag gi 'dod chags dang / zhe sdang dang / gti mug bregs pa yin te/ bdag ni 'gro ba drug tu 'khor ba las rgyal ba</text></item>
<item><p>254b3</p><section>mdo sde</section><text>yin no snyam mo/ /de sems can dmyal bar gnas pa yang ma yin/ dud 'gro dang / rnams kyi nang du ma yin/ lha ma yin rnams kyi nang du ma yin/ klu rnams kyi nang du ma yin/ lha rnams kyi nang du ma yin te/ sman gyi sde byang chub sems dpa' sems dang</text></item>
<item><p>254b4</p><section>mdo sde</section><text>po bskyed pa ni sangs rgyas kyi zhing yongs su dag pa rnams su skye ba rab tu 'dzin to/ /sman gyi sde phyi ma'i tshe phyi ma'i dus na gal te sems can la la zhig byang chub tu sems yongs su bsngo bar 'gyur na des yi dam chen po bcas par blta ste/ brnyas par gnas par gyur kyang sman gyi sde</text></item>
<item><p>254b5</p><section>mdo sde</section><text>de la des skyo ba'i sems bskyed par mi bya/ zhum par mi bya'o/ /sman gyi sde ngas chos mang du bstan te/ sman gyi sde ngas bskal pa bye ba khrag khrig brgya stong du ma zhig gi bar du dka' ba spyod pa spyad kyang sman gyi sde ngas longs spyod kyi phyir ram/ 'tsho ba'i longs spyod kyi phyir ram/ dbang</text></item>
<item><p>254b6</p><section>mdo sde</section><text>phyug gi longs spyod kyi phyir dka' ba spyod pa spyad pa ma yin gyi/ sman gyi sde chos kyi ngo bo nyid khong du chud par bya ba'i phyir ngas dka' ba spyod pa spyad kyang ngas de srid kyi bar du bla na med pa yang dag par rdzogs pa'i byang chub ma thob kyi/ sman gyi sde gang gi tshe gang gi dus na ngas zung gi chos kyi rnam</text></item>
<item><p>254b7</p><section>mdo sde</section><text>grangs 'di thos pa de nyid kyi nyin mo bla na med pa yang dag par rdzogs pa'i byang chub mngon par rdzogs par sangs rgyas te/ sman gyi sde chos kyi rnam grangs 'di zab bo/ /chos kyi rnam grangs 'di thos pa rnyed par dka'o/ /sman gyi sde de bzhin gshegs pa rnams 'byung ba yang mchog</text></item>
<item><p>255a1</p><section>mdo sde</section><text>tu rnyed par dka'o/ /sman gyi sde chos kyi rnam grangs 'di 'dzin pa dag kyang mchog tu rnyed par dka'o/ /gang dag chos kyi rnam grangs 'di thos pa de dag thams cad ni bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /</text></item>
<item><p>255a2</p><section>mdo sde</section><text>sman gyi sde bskal pa stong du 'khor ba bsnyil bar 'gyur ro/ /sangs rgyas kyi zhing yongs su dag pa rab tu rnyed par 'gyur ro/ /'gog pa dang lam yang rab tu shes par 'gyur ro/ /gnas rab tu shes pa'i skal ba yod par 'gyur ro/ /dge ba'i gnas rab tu shes pa'i skal</text></item>
<item><p>255a3</p><section>mdo sde</section><text>ba yod par 'gyur ro/ /mngon par shes pa dang dge ba'i gnas rab tu shes pa'i skal ba yod par 'gyur ro/ /dge ba'i gnas dang 'gog pa rab tu shes pa'i skal ba yod par 'gyur ro/ /sman gyi sde ci'i phyir 'gog pa zhes bya/ gsol pa/ bcom ldan 'das chos kyi</text></item>
<item><p>255a4</p><section>mdo sde</section><text>gnas ni don zhes bgyi'o/ /bcom ldan 'das kyis bka' stsal pa/ sman gyi sde chos kyi gnas gang yin/ gsol pa/ bcom ldan 'das chos zhes bgyi ba ni brtson 'grus brtsams pa nyid dang / tshul khrims bsrungs pa nyid dang / tshul khrims dang ldan pa lags te/ chos</text></item>
<item><p>255a5</p><section>mdo sde</section><text>kyi gter zhes bgyi'o/ /bcom ldan 'das 'di ni chos kyi gter 'byung ba'o/ /bcom ldan 'das kyis bka' stsal pa/ sman gyi sde de bzhin gshegs pa la don 'di yongs su 'dri bar sems pa ni legs so legs so/ /gsol pa/ bcom ldan 'das ci'i slad du de</text></item>
<item><p>255a6</p><section>mdo sde</section><text>bzhin gshegs pa rnams 'jig rten du 'byung / bcom ldan 'das kyis bka' stsal pa/ sman gyi sde gang dag mang du thos pa dang ldan pa/ rab tu shes pa de dag gis de bzhin gshegs pa rnams kyi 'byung ba rab tu shes so/ /de bzhin gshegs pa rnams kyi 'byung ba</text></item>
<item><p>255a7</p><section>mdo sde</section><text>shes nas de bzhin gshegs pa rnams kyi 'byung ba bde ba'i gnas 'di rab tu shes so/ /nam de bzhin gshegs pa rnams 'jig rten du 'byung ba de na sems can rnams kyis chos thams cad rab tu shes so/ /thabs mkhas pas chos rnams rab tu shes so/ /'jig rten pa</text></item>
<item><p>255b1</p><section>mdo sde</section><text>dang 'jig rten las 'das pa'i chos rnams rab tu shes so/ /'jig rten dang 'jig rten las 'das pa'i ye shes rnams rab tu shes so/ /gsol pa/ ye shes nyid rtogs nas mya ngan las 'das pa gang rab tu 'tshal/ bcom ldan 'das kyis bka' stsal pa/ sman gyi</text></item>
<item><p>255b2</p><section>mdo sde</section><text>sde chos rab tu shes nas chos rab tu shes so/ /sman gyi sde de bzhin du dam pa'i chos bsdu bar rab tu shes nas rnyed pa dang po skye'o/ /chos ji ltar thos pa bzhin du bzung nas chos dang ldan pa nyid rnyed par 'gyur ro/ /sman gyi sde 'di lta ste/ dper na mi tshong par gyur pa la la zhig mi</text></item>
<item><p>255b3</p><section>mdo sde</section><text>khur stong gi gser khyer te de khe spogs kyi phyir song ba dang / de'i pha ma 'di skad smra ste/ bu nyon cig gser srang stong khyer la gzhan dang rang gi gser legs par khyer cig /tshong pa des gser khyer te song nas zla ba gcig tsam lon pa dang gser de dag thams cad chud gsan te med</text></item>
<item><p>255b4</p><section>mdo sde</section><text>par byas kyi 'og tu de nas mi des bsams pa dang shin tu mi dga' nas snying la mya ngan gyi zug rngus zug ste de la gnong zhing ngo tsha nas rang gi khyim du ma song ba dang / de'i pha mas thos nas yi chad de/ snying la mya ngan gyi zug rngus zug nas gos dag kyang dral te bu ngan pa de bdag cag gi khyim</text></item>
<item><p>255b5</p><section>mdo sde</section><text>du bu'i gzugs su skyes nas khyim so kun kyang bshig ste/ bdag cag la mkho ba med cing sdug bsngal bar byas so/ /bran gyi las byed du bcug go zhes de skad smre sngags 'don te/ de'i pha ma yi chad nas 'chi ba'i dus byas pa dang / de nas bu des pha ma bdag la yi chad de 'chi ba'i</text></item>
<item><p>255b6</p><section>mdo sde</section><text>dus byas so/ /zhes thos nas bu de yang yi chad de 'chi ba'i dus byas pa de bzhin du/ sman gyi sde de bzhin gshegs pas don 'di bshad pa la yang gang dag nga'i bstan pa la mi dad pa de dag ni re thag chad nas 'chi ba'i dus kyi tshe snying la mya ngan gyi zug rngus zug ste 'chi ba'i dus byed par</text></item>
<item><p>255b7</p><section>mdo sde</section><text>'gyur ro/ /ji ltar pha ma de dag yi chad de gser gyi phyir mya ngan byed cing / snying la mya ngan gyi zug rngus zug nas gzhan dang rang gi gser gyi phyir mya ngan gyi zug rngu dang ldan pa de bzhin du/ sman gyi sde gang dag nga'i bstan pa la ma dad pa de dag ni phyis 'chi ba'i dus kyi tshe brang brdung zhing smre</text></item>
<item><p>256a1</p><section>mdo sde</section><text>sngags 'don la/ sdug bsngal gyi tshor ba myong zhing sngon las byas pa'i bsod nams dag chud zos nas phyin chad zhing bzang po dang ldan pa'i bsod nams dag mi byed de/ de dag gi snying mya ngan gyi zug rngu dang ldan pas de'i tshe de'i dus na sems can dmyal ba dang /</text></item>
<item><p>256a2</p><section>mdo sde</section><text>dud 'gro'i skye gnas dang / gshin rje'i 'jig rten du skye zhing / mi bzad pa drag po mthong nas 'chi ba'i dus kyi tshe 'di snyam du sems te/ gang sems can dmyal ba dang / dud 'gro dang / dang / gshin rje'i 'jig rten mthong bar mi 'gyur zhing sdug bsngal gyi tshor ba de myong</text></item>
<item><p>256a3</p><section>mdo sde</section><text>bar mi 'gyur bar bdag la su zhig skyabs su 'gyur snyam pa dang / de'i pha mas 'di skad ces smras so/ /bu cig nad kyi 'jigs chen ni/ /'byung bar mi nus ji ltar bya/ /na ba 'chi bas 'jigs mod kyi/ /bu khyod 'chi ba yod ma yin/ /nad kyis 'jigs dang skrag pa las/ /</text></item>
<item><p>256a4</p><section>mdo sde</section><text>khyod ni thar bar 'gyur ba yin/ /bdag ni rnam par shes pa 'gag /bdag gi lus la rab tu gnod/ /yan lag thams cad sdug bsngal te/ /bdag gis 'chi ba mthong bar gyur/ /bdag gi mig ni mi mthong zhing / /bdag gi rna yang mi thos so/ /sna yang thob par</text></item>
<item><p>256a5</p><section>mdo sde</section><text>mi 'gyur te/ /lus kyang zo mdog bde ma yin/ /yan lag nying lag sdug bsngal te/ /shing dang 'dra bas sems pa med/ /bdag gi 'chi ba 'ong med ces/ /yum gyis bdag gi spro bsring zad/ /mas smras pa/ bu khyod de skad smra mi rigs/ /nga la mchog tu 'jigs</text></item>
<item><p>256a6</p><section>mdo sde</section><text>ma byed/ /khyod kyi lus la rims btab pas/ /rnam pa sna tshogs mthong bar 'gyur/ /bus smras pa/ lus la rims kyang ma mthong ste/ /na ba med cing sdug bsngal med/ /'chi ba shin tu mi bzad mthong / /bdag gi lus sdug bcom par gyur/ /bdag gi</text></item>
<item><p>256a7</p><section>mdo sde</section><text>lus kun sdug bsngal gyis/ /rab tu gzir bar mthong gyur na/ /su la skyabs su 'gro bar bya/ /bdag gi skyob par su zhig 'gyur/ /pha mas smras pa bu khyod la/ /lha yang rab tu bkyon gyur gyis/ /lha rnams la ni mchod byas na/ /de yi 'og tu 'tsho bar gyur/ /bus</text></item>
<item><p>256b1</p><section>mdo sde</section><text>smras pa/ gang gis bdag ni 'tsho 'gyur ba/ /khyod kyis de ltar mdzad du gsol/ /rings shing rab tu myur bzhud la/ /lha bon po la dri bar gsol/ /de nas de'i pha ma lha'i rten gyi drung du song nas lha la bdug pa phul ba dang / de nas lha bon pos lha la bdug pa phul</text></item>
<item><p>256b2</p><section>mdo sde</section><text>nas/ tshig 'di skad ces smras so/ /khyod la lha bkyon gyis lha rjed cig /mchod sbyin gyis shig /de la phyugs sod cig /mi yang sod cig dang / de nas khyed kyi bu nad las yongs su thar bar 'gyur ro/ /de nas pha ma de dag gis bsams pa/ bdag cag ni</text></item>
<item><p>256b3</p><section>mdo sde</section><text>dbul na ji ltar bya/ gal te lha ma mnyes na ni bu de yang 'chi ba'i dus byed par 'gyur/ ji ste mnyes par bya na bdag cag ni dbul bas mi dang phyugs gang nas blang snyam nas de dag rings shing myur bar khyim du dong ste/ khyim gyi rdzas cung zad ci bdog pa de thams cad phyugs nyo ba'i</text></item>
<item><p>256b4</p><section>mdo sde</section><text>phyir 'tshong du dong ngo / /de nas mi gzhan zhig gi gan du phyin nas/ kye skyes bu gser zhig skyir byin skyin pa ni zhag bcu nas slar 'bul nus na ni legs/ ji ste 'bul ma nus na yang deng khyed kyi bran du khas blangs te las bya'o/ /zhes de skad smras nas de gnyis kyis gser de khyer</text></item>
<item><p>256b5</p><section>mdo sde</section><text>te mi nyor dong ngo / /de gnyis kyis mi nyos nas mi des kyang bdag bsad par ni ma shes so/ /de nas pha ma rmongs par gyur pa de gnyis slar rang gi khyim du ma dong gi lha rten gyi drung du song ste/ lha bon po la da myur du mchod sbyin mdzod cig ces smras so/ /de nas pha ma de gnyis bdag</text></item>
<item><p>256b6</p><section>mdo sde</section><text>nyid kyis phyugs kyang bsad mi de yang bsad do/ /de nas lha bon po des mchod sbyin bya bar bsams te me bus pa dang / de nas lha de babs te khyod kyi bu ni ngas khyer ro zhes smras so/ /de nas pha ma de gnyis dga' zhing mgu bas khyab nas bu 'di sos na bdag cag bran du gyur kyang bla</text></item>
<item><p>256b7</p><section>mdo sde</section><text>zhes smras te/ pha mas lha la mchod sbyin byas nas slar log ste rang gi khyim du phyin nas bu 'chi ba'i dus byas pa mthong ngo / /de nas pha ma de gnyis sdug bsngal zhing yi mug pa chen pos snying la mya ngan gyi zug rngu zug ste yi chad par gyur nas de nyid du 'chi ba'i dus byas pa de bzhin du/</text></item>
<item><p>257a1</p><section>mdo sde</section><text>sman gyi sde mi dge ba'i grogs po dang bsten par mi bya'o/ /gsol pa/ bcom ldan 'das sems can de dag gang du skye ba zhu'o/ /bcom ldan 'das kyis bka' stsal pa/ sman gyi sde kha rog nga la ma 'dri shig /gsol pa/ bcom ldan 'das zhu'o/ /bde bar</text></item>
<item><p>257a2</p><section>mdo sde</section><text>gshegs pa zhu'o/ /bcom ldan 'das kyis bka' stsal pa/ sman gyi sde de la ma ni sems can dmyal ba chen po ngu 'bod du skyes so/ /pha ni sems can dmyal ba chen po bsdus gzhom du skyes so/ /bu ni sems can dmyal ba chen po tsha bar skyes so/ /lha bon po ni</text></item>
<item><p>257a3</p><section>mdo sde</section><text>sems can dmyal ba chen po mnar med par skyes so/ /gsol pa/ bcom ldan 'das mi ma nongs pa de gang du skyes de'i tshe slad ma gang lags/ bcom ldan 'das kyis bka' stsal pa/ sman gyi sde 'di la mi mnyes pa de ni sum cu rtsa gsum gyi lha rnams kyi nang du skyes so/ /</text></item>
<item><p>257a4</p><section>mdo sde</section><text>gsol pa/ bcom ldan 'das rgyu gang dang rkyen gang gis mi de sum cu rtsa gsum gyi lha rnams dang skal ba mnyam par skyes/ bcom ldan 'das kyis bka' stsal pa/ sman gyi sde nyon cig /mi de 'chi ba'i dus kyi tshe de bzhin gshegs pa la sems dad pas sangs rgyas la phyag</text></item>
<item><p>257a5</p><section>mdo sde</section><text>'tshal lo zhes lan cig smras te/ sman gyi sde dge ba'i rtsa ba des bskal pa drug cu'i bar du sum cu rtsa gsum gyi lha rnams kyi bde ba myong bar 'gyur/ bskal pa brgyad cu'i bar du skye bar tshe rabs dran par 'gyur/ skye ba dang skye bar mya ngan gyi zug rngu thams cad dang bral bar 'gyur ro/ /skyes</text></item>
<item><p>257a6</p><section>mdo sde</section><text>ma thag tu sdug bsngal thams cad zlog par byed do/ /sems can de dag thams cad yongs su mya ngan las bzla bar ni mi nus so/ /gsol pa/ bcom ldan 'das ji ltar sems can thams cad yongs su mya ngan las bzla bar rngo thogs pa lags/ bcom ldan 'das kyis bka' stsal</text></item>
<item><p>257a7</p><section>mdo sde</section><text>pa/ sman gyi sde brtson 'grus brtsam par bya'o/ /gsol pa/ bcom ldan 'das brtson 'grus brtsam pa gang lags/ bcom ldan 'das kyis bka' stsal pa/ sman gyi sde nyon cig /brtson 'grus zhes bya ba ni 'bras bu rnams ston pa'o/ /'di lta ste/ rgyun du zhugs pa'i 'bras</text></item>
<item><p>257b1</p><section>mdo sde</section><text>bu zhes bya ba ni brtson 'grus kyi gnas so/ /lan cig phyir 'ong ba'i 'bras bu zhes bya ba ni brtson 'grus kyi gnas so/ /phyir mi 'ong ba'i 'bras bu zhes bya ba ni brtson 'grus kyi gnas so/ /dgra bcom pa nyid kyi 'bras bu dang / dgra bcom pa'i 'bras bu 'gag pa zhes bya ba ni</text></item>
<item><p>257b2</p><section>mdo sde</section><text>brtson 'grus kyi gnas so/ /rang sangs rgyas kyi 'bras bu dang / rang sangs rgyas kyi 'bras bu'i shes pa zhes bya ba ni brtson 'grus kyi gnas so/ /byang chub sems dpa'i 'bras bu dang / byang chub kyi gnas zhes bya ba ni brtson 'grus kyi gnas te/ sman gyi sde 'di dag ni brtson</text></item>
<item><p>257b3</p><section>mdo sde</section><text>'grus kyi gnas zhes bya'o/ /gsol pa/ bcom ldan 'das rgyun du zhugs pa dang / rgyun du zhugs pa'i 'bras bu ji ltar bstan par bgyi/ bcom ldan 'das kyis bka' stsal pa/ 'di lta ste/ dper na mi la la zhig gis shing zhig bskyed na de nyid kyi nyin mo shing</text></item>
<item><p>257b4</p><section>mdo sde</section><text>de'i rtsa ba zug nas de nyid kyi nyin mo rtsa ba de dpag tshad tsam gyi 'og tu song ngo / /mi gzhan zhig gis kyang de bzhin du shing bskyed pa dang / de nyid kyi nyin mo rlung gis bskyod de shing de rtsa ba ma zug nas/ de nas mi des gnas de nas shing de phyung ba dang / mi cig shos kyis kyang ci'i</text></item>
<item><p>257b5</p><section>mdo sde</section><text>phyir nga'i sa brkos zhes 'thab 'breg rtsod par gyur nas/ de'i tshe rgyal pos mi de gnyis 'thab 'breg rtsod par gyur to/ /zhes thos nas/ rgyal po des pho nya btang ste/ song la mi de gnyis khrid de shog shig /lha de ltar 'tshal lo zhes mi de rings pa'i gzugs su brgyugs</text></item>
<item><p>257b6</p><section>mdo sde</section><text>nas mi de gnyis la 'di skad ces khyed la rgyal po 'bod do zhes smras pa dang / de nas mi gcig ni 'jigs shing skrag go/ /mi gcig ni 'jigs shing skrag pa med par rgyal po ga la ba der khrid do/ /khrid nas rgyal po'i mdun du 'khod do/ /de nas rgyal pos mi de gnyis la 'di</text></item>
<item><p>257b7</p><section>mdo sde</section><text>skad ces smras so/ /kye khyed ci zhig gi phyir 'thab cing rtsod par gyur/ de nas mi de gnyis langs te rgyal po la 'di skad ces smras so/ /rgyal po chen po gsan du gsol/ bdag cag la ni sa phyogs cung zad kyang ma mchis kyi sa g.yar po zhig la shing bskyed pa las rlung gis</text></item>
<item><p>258a1</p><section>mdo sde</section><text>bskyod nas rtsa ba yang ma zug lo ma dang me tog dang 'bras bu yang ma byung ste/ rgyal po chen po de'i rtsa ba dpag tshad tsam gyi 'og tu yang mchis pa dang / khyod kyis nyes so zhes mi 'dis bdag la thab mo brgal du bas kyi bdag gis ni ma nongs na lha de la bdag gis cung zad kyang</text></item>
<item><p>258a2</p><section>mdo sde</section><text>ma nongs par mkhyen par mdzad du gsol/ de nas rgyal po des blon po bye ba phrag sum cu bkug ste/ bsogs nas 'di skad ces bsgo'o/ /khyed cag smros shig /blon po rnams kyis gsol pa/ ji skad smra bar bgyi/ gang gi nyin mo shing bskyed pa de nyid kyi nyin mo rtsa ba zug nas lo ma</text></item>
<item><p>258a3</p><section>mdo sde</section><text>dang me tog dang 'bras bu 'byung ba de khyed kyis gang na yang mthong ngam/ thos sam khyed kyis zhag bdun nam zla phyed kyis 'di bye brag phyed par gyis shig /de nas blon po de dag stan las langs te rgyal po la 'di skad ces gsol to/ /rgyal po chen po bdag cag gis 'di bye brag phyed par bgyir</text></item>
<item><p>258a4</p><section>mdo sde</section><text>mi rung ngo / /'di bye brag phyed par rngo mi thogs so/ /rgyal po chen po 'di ni ngo mtshar te/ re shig mi 'di nyid la rma bar bgyi'o/ /kye skyes bu gang smras pa'i don bden nam smros shig /smras pa rgyal po chen po don de mad do/ /rgyal pos smras pa/ gang gi nyin mo shing bskyed pa/ /de yi nyin</text></item>
<item><p>258a5</p><section>mdo sde</section><text>mo rtsa zug cing / /'dab ma me tog 'bras byung zhes/ /de nyid nyin mo smra ba ni/ /khyod kyi tshig 'di 'thad par dka'/ /'di 'dra mthong ba'am thos pa med/ /de nas mi des thal sbyar te/ /rgyal po de la 'di skad smras/ /gshegs la nyid kyis shing bskyed de/ /rtsa ba zug la gzigs</text></item>
<item><p>258a6</p><section>mdo sde</section><text>su gsol/ /de nas rgyal po de blon po bye ba phrag sum cu dang lhan cig phyi rol tu byung nas mi de gnyis kyang btson rar bcug go/ /de nas rgyal po de nyid kyis shing bskyed pa dang / shing de rtsa ba yang ma zug /lo ma dang / me tog dang / 'bras bu yang ma byung nas de nas rgyal po de khros te 'di skad</text></item>
<item><p>258a7</p><section>mdo sde</section><text>ces khyed myur du deng la shing gshegs pa'i sta re rnams long shig /ces smras nas blangs pa dang / de nas gang mi des bskyed pa'i shing de la khros nas shing de'i lo ma dang / me tog dang / 'bras bu byung ba rnams bcad de shing gcig po de bcad pa dang shing bcu gnyis byung ngo / /shing bcu gnyis po</text></item>
<item><p>258b1</p><section>mdo sde</section><text>bcad pa dang / rin po che sna bdun gyi shing rtsa ba dang bcas/ lo ma dang bcas/ myu gu dang bcas pa nyi shu rtsa bzhi byung ngo / /de nas shing nyi shu rtsa bzhi po de dag las bya gser gyi ze ba can/ gser gyi mchu can/ rin po che sna bdun gyi 'dab ma can nyi shu rtsa bzhi byung ngo / /de nas rgyal po</text></item>
<item><p>258b2</p><section>mdo sde</section><text>de khro ba'i zil gyis non nas rang gi lag gis sta re blangs te shing de la gtsabs pa dang / shing gtsabs pa de las bdud rtsi'i chu byung ngo / /de nas rgyal po de yid mi bde nas song la mi de gnyis btson ra nas phyung shig ces bsgo ba dang / lha de ltar 'tshal lo zhes de'i mod la rab tu brgyugs te/</text></item>
<item><p>258b3</p><section>mdo sde</section><text>mi de gnyis btson ra nas phyung nas shing ga la ba der khrid pa dang / rgyal pos smras pa/ shing gcig bcad pa gnyis gyur du 'phel te nyi shu rtsa bzhir gyur pa de khyed kyis bskyed dam/ ngas bskyed pa'i shing ni rtsa ba dang / lo ma dang / me tog dang / 'bras bu yang ma skyes so/ /de nas mi des</text></item>
<item><p>258b4</p><section>mdo sde</section><text>gsol pa/ rgyal po chen po bdag gi bsod nams ci 'dra ba de 'dra ba'i bsod nams khyod la mi mnga'o/ /de nas blon po bye ba phrag sum cus pus mo'i lha nga gnyis sa la btsugs nas mi de la 'di skad ces smras so/ /rgyal po snga ma 'di ni mi rung gis khyod kyis rgyal po bya dgos so/ /de nas mi des</text></item>
<item><p>258b5</p><section>mdo sde</section><text>blon po de dag la tshigs su bcad pa 'di dag smras so/ /rgyal po longs spyod bdag mi dgos/ /nor dang 'bru yang dgos pa med/ /sangs rgyas rnams la bdag dad pas/ /rkang gnyis dag gi mchog tu shog /zhi ba mya ngan 'das pa'i dbyings/ /gang na de bzhin gshegs par</text></item>
<item><p>258b6</p><section>mdo sde</section><text>'gro/ /mya ngan 'das khyim 'gro 'gyur ba/ /chos 'di khyed la bshad par bya/ /skyil mo krung ni bcas nas su/ /de nas yi dam rab bcas so/ /bdag gis sngon byas las rnams kyis/ /rgyal po'i btson rar phyin par gyur/ /smon lam 'di ni btab pas na/ /bdag gi las ni</text></item>
<item><p>258b7</p><section>mdo sde</section><text>zad par gyur/ /de nas bya bye ba phrag nyi shu rtsa bzhis rdo rje'i mchus sil snyan rnams dkrol to/ /de nas de'i tshe de'i dus na khang pa brtsegs pa sum khri nyis stong byung ste/ khang pa brtsegs pa re re'i tshad kyang dpag tshad nyi shu rtsa lnga lnga par gyur to/ /khang pa brtsegs pa re re las kyang bya</text></item>
<item><p>259a1</p><section>mdo sde</section><text>gser gyi ze ba can/ gser gyi mchu can gser gyi gdong can bye ba phrag nyi shu rtsa lnga lnga byung ste/ de dag gis mi'i skad du smras pa/ rgyal po khyod kyis legs ma byas/ /khyod kyis shing de bcad pas na/ /bye ba brgya yi shing rnams las/ /nyi shu rtsa</text></item>
<item><p>259a2</p><section>mdo sde</section><text>bzhir gnas par gyur/ /sems can gang gis shing bskyed 'di/ /ci 'dra shes pa ma yin pa/ /sdig pa'i las kyis phyin chad kyang / /mi sdug 'bras bu myong bar 'gyur/ /rgyal pos smras pa/ bdag gis don 'di mi shes kyis/ /dka' thub chen po lung ston</text></item>
<item><p>259a3</p><section>mdo sde</section><text>cig /bya rnams kyis smras pa/ 'di ni 'jig rten snang byed de/ /rnam par 'dren par 'gyur ba yin/ /'khor ba'i srid pa'i btson ra las/ /sems can thams cad thar byed pa'o/ /rgyal pos smras pa/ gang gis shing ni ma skyes pa/ /skyes bu gnyis pa de gang yin/ /</text></item>
<item><p>259a4</p><section>mdo sde</section><text>des ni sdig pa'i las gang byas/ /gnyis skyes rnams ni smra bar byos/ /bya rnams kyis smras pa/ gang gi shing ni ma skyes pa/ /de ni lha sbyin glen pa ste/ /dge ba cung zad ma byas na/ /de yi shing ni ji ltar skye/ /de nas de'i tshe de'i dus na blon po bye ba phrag sum cu po</text></item>
<item><p>259a5</p><section>mdo sde</section><text>rnams kyis chos kyi rnam grangs 'di thos nas thams cad kyang sa bcu la rab tu gnas te/ mngon par shes pa so sor thob par gyur to/ /rgyal po de yang sa bcu la gnas nas dge ba'i chos mngon par rtogs pa rjes su thob bo/ /de nas bcom ldan 'das la byang chub sems dpa'</text></item>
<item><p>259a6</p><section>mdo sde</section><text>sems dpa' chen po sman gyi sdes 'di skad ces gsol to/ /bcom ldan 'das rgyu gang dang rkyen gang gis blon po bye ba phrag sum cu rtsa gsum po rnams sa bcu la gnas te/ mngon par shes pa so sor thob par gyur/ bcom ldan 'das kyis bka' stsal pa/ sman gyi sde nyon</text></item>
<item><p>259a7</p><section>mdo sde</section><text>cig dang lung bstan par bya'o/ /de nas de'i tshe bcom ldan 'das 'dzum pa mdzad do/ /de nas de'i tshe bcom ldan 'das kyi zhal gyi sgo nas 'od zer kha dog du ma kha dog sna tshogs/ kha dog brgya stong phrag du ma 'di lta ste/ sngon po dang / ser po dang / dmar po dang / dkar po dang /</text></item>
<item><p>259b1</p><section>mdo sde</section><text>le brgan dang / shel dang / dngul gyi kha dog lta bu brgyad khri bzhi stong byung nas de dag gis 'jig rten gyi khams mtha' yas mu med pa snang bar byas te/ slar log nas bcom ldan 'das la lan gsum bskor ba byas te/ bcom ldan 'das kyi dbu'i gtsug tu nub bo/ /</text></item>
<item><p>259b2</p><section>mdo sde</section><text>de nas byang chub sems dpa' sems dpa' chen po sman gyi sde stan las langs nas bla gos phrag pa gcig tu gzar te/ pus mo g.yas pa'i lha nga sa la btsugs nas/ bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces</text></item>
<item><p>259b3</p><section>mdo sde</section><text>gsol to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnams ni rgyu ma mchis/ rkyen ma mchis par 'dzum pa mi mdzad na/ 'dzum pa mdzad pa'i rgyu gang lags/ rkyen gang lags/ bcom ldan 'das kyis bka'</text></item>
<item><p>259b4</p><section>mdo sde</section><text>stsal pa/ sman gyi sde phyogs bzhi'i 'jig rten gyi khams kun nas skye bo'i tshogs nga'i gan du 'ong ba mthong ngam/ gsol pa/ bcom ldan 'das de ma mthong ngo / /bcom ldan 'das kyis bka' stsal pa/ sman gyi sde de'i phyir skye bo'i tshogs la rnam par rtogs te ltos shig /</text></item>
<item><p>259b5</p><section>mdo sde</section><text>de nas byang chub sems dpa' sems dpa' chen po sman gyi sdes rnam par bltas pa dang / shar phyogs nas shing dpag tshad bdun stong pa cig byung nas/ de'i phyogs gcig na skye bo'i tshogs bye ba stong phrag nyi shu rtsa lnga 'dus te/ mi dag mi smra/ mi zer/ mi brjod/ mi za/</text></item>
<item><p>259b6</p><section>mdo sde</section><text>mi ldang / mi 'chag ste/ cang mi smra bar 'khod pa dang / lho phyogs nas shing dpag tshad bdun stong pa cig byung nas de la skye bo'i tshogs bye ba stong phrag nyi shu rtsa lnga 'dus te/ de dag kyang mi zer mi smra/ kun tu mi smra/ yongs su mi brjod/ mi ldang / mi 'chag ste/ cang mi smra</text></item>
<item><p>259b7</p><section>mdo sde</section><text>bar 'khod pa dang / nub phyogs nas shing dpag tshad bdun stong pa cig byung nas de la skye bo'i tshogs stong phrag nyi shu rtsa lnga 'dus te/ de dag kyang mi zer/ mi smra/ kun tu mi smra/ yongs su mi brjod/ mi ldang / mi 'chag ste/ cang mi smra bar 'khod pa dang / byang phyogs nas shing</text></item>
<item><p>260a1</p><section>mdo sde</section><text>dpag tshad bdun stong pa cig byung nas/ de la skye bo'i tshogs bye ba stong phrag nyi shu rtsa lnga 'dus te/ de dag kyang mi zer mi smra/ kun tu mi smra/ yongs su mi brjod/ mi ldang / mi 'chag ste/ cang mi smra bar 'khod pa dang / 'og gi phyogs nas shing dpag tshad</text></item>
<item><p>260a2</p><section>mdo sde</section><text>bdun stong pa cig byung nas de la skye bo'i tshogs bye ba stong phrag nyi shu rtsa lnga 'dus te/ de dag kyang mi zer/ mi smra/ kun tu mi smra/ yongs su mi brjod/ mi ldang / mi 'chag ste/ cang mi smra bar 'khod pa dang / steng gi phyogs nas shing dpag tshad bdun stong pa cig byung nas/</text></item>
<item><p>260a3</p><section>mdo sde</section><text>de la skye bo'i tshogs bye ba stong phrag nyi shu rtsa lnga 'dus te/ de dag kyang mi zer/ mi smra/ kun tu mi smra/ yongs su mi brjod/ mi ldang / mi 'chag ste/ cang mi smra bar 'khod pa mthong ngo / /de nas bcom ldan 'das la byang chub sems dpa' sems dpa' chen po sman</text></item>
<item><p>260a4</p><section>mdo sde</section><text>gyi sdes 'di skad ces gsol to/ /gal te zhus nas zhu ba lung bstan pa'i slad du/ bcom ldan 'das kyis bdag la skabs phye na/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu'o/ /de</text></item>
<item><p>260a5</p><section>mdo sde</section><text>skad ces gsol pa dang / bcom ldan 'das kyis byang chub sems dpa' sems dpa' chen po sman gyi sde la 'di skad ces bka' stsal to/ /sman gyi sde ci dang ci 'dod pa dris shig dang / dris pa de dang de'i lung bstan pas ngas khyod kyi sems rangs par bya'o/ /de skad ces bka'</text></item>
<item><p>260a6</p><section>mdo sde</section><text>stsal pa dang / bcom ldan 'das la byang chub sems dpa' sems dpa' chen po sman gyi sdes 'di skad ces gsol to/ /bcom ldan 'das ci'i slad du phyogs bzhi'i 'jig rten nas skye bo'i tshogs mang po lhags shing gnas pa nas 'og dang steng phyogs kyi bar nas skye bo'i tshogs bye ba</text></item>
<item><p>260a7</p><section>mdo sde</section><text>stong phrag lnga bcu lhags shing gnas par gyur pa'i rgyu gang lags/ rkyen gang lags/ bcom ldan 'das kyis bka' stsal pa/ sman gyi sde khyod song la 'di dag 'jig rten gyi khams gang nas lhags pa'i de bzhin gshegs pa de dag la khyod nyid kyis zhus shig /gsol pa/ su'i rdzu</text></item>
<item><p>260b1</p><section>mdo sde</section><text>'phrul gyi stobs bskyed pas mchi bar bgyi/ bcom ldan 'das kyis bka' stsal pa/ sman gyi sde rang gi rdzu 'phrul gyi stobs bskyed par song shig /de nas byang chub sems dpa' sems dpa' chen po sman gyi sdes bcom ldan 'das la lan gsum bskor ba byas te de nyid du mi snang bar</text></item>
<item><p>260b2</p><section>mdo sde</section><text>gyur nas/ 'jig rten gyi khams bye ba phrag dgu bcu rtsa drug 'das te/ 'jig rten gyi khams zla ba'i sgron ma zhes bya ba de na de bzhin gshegs pa dgra bcom pa yang dag par rdzogs pa'i sangs rgyas zla ba can gyi zhing zhes bya ba byang chub sems dpa' bye ba stong phrag brgyad cus yongs</text></item>
<item><p>260b3</p><section>mdo sde</section><text>su bskor cing mdun gyis bltas nas chos ston pa'i 'jig rten gyi khams der phyin to/ /de nas byang chub sems dpa' sems dpa' chen po sman gyi sde bcom ldan 'das de bzhin gshegs pa zla ba can gyi zhing de'i spyan sngar 'dug nas/ bcom ldan 'das ga la ba de logs su thal mo sbyar ba</text></item>
<item><p>260b4</p><section>mdo sde</section><text>btud de/ bcom ldan 'das la 'di skad ces gsol to/ /bcom ldan 'das rgyu gang gis mi mjed kyi 'jig rten gyi khams su shAkya thub pa de bzhin gshegs pa'i spyan sngar skye bo'i tshogs phyogs bcu nas 'dus shing lhags pa dag de na mchis pa'i tshe ni mthong la 'di na mchis pa'i tshe mi mthong</text></item>
<item><p>260b5</p><section>mdo sde</section><text>bar gyur/ bcom ldan 'das kyis bka' stsal pa/ sman gyi sde de nyid na rgyu zhing gnas so/ /gsol pa/ bcom ldan 'das yang ji lta bu lags/ de nas byang chub sems dpa' sems dpa' chen po sman gyi sde de bzhin gshegs pa zla ba can gyi zhing ga la ba der song ste phyin nas de bzhin</text></item>
<item><p>260b6</p><section>mdo sde</section><text>gshegs pa de'i spyan sngar 'dug ste/ bcom ldan 'das la 'di skad ces gsol to/ /bcom ldan 'das bdag 'jig rten gyi khams bye ba stong phrag dgu bcu rtsa drug 'das te mchis pa na/ bcom ldan 'das bdag gis de dag tu sems can ji snyed mthong ba de snyed ni gang na yang ma mthong ngo / /</text></item>
<item><p>260b7</p><section>mdo sde</section><text>bcom ldan 'das kyis bka' stsal pa/ sems can de dag ni sems pa med pa'i shing las byung ngo / /gsol pa/ bcom ldan 'das gang sems pa ma mchis pa'i shing las ni byung ba sus mthong sus thos/ bcom ldan 'das kyis bka' stsal pa/ sman gyi sde gang sems pa med pa'i</text></item>
<item><p>261a1</p><section>mdo sde</section><text>shing las mi 'byung ba khyod kyis ma mthong ma thos sam/ gsol pa/ bcom ldan 'das bdag gis ma mthong ma thos so/ /bcom ldan 'das kyis bka' stsal pa/ sman gyi sde khyod mthong bar 'dod na deng ngas bstan par bya'o/ /gsol pa/ bcom ldan 'das</text></item>
<item><p>261a2</p><section>mdo sde</section><text>'tshal lo/ /bde bar gshegs pa 'tshal lo/ /de nas de bzhin gshegs pa zla ba can gyi zhing nas phyag rkyang ba dang phyag de las skye bo'i tshogs bye ba stong phrag brgya byung ste/ skye bo'i tshogs re res kyang lag pa brgya brgya brkyang nas spos dang / phreng ba dang / byug pa sna tshogs de bzhin</text></item>
<item><p>261a3</p><section>mdo sde</section><text>gshegs pa la gtor ba dang / bcom ldan 'das kyis bka' stsal pa/ sman gyi sde khyod kyis skye bo'i tshogs 'dis de bzhin gshegs pa la spos dang / phreng ba dang / byug pa gtor ba mthong ngam/ gsol pa/ bcom ldan 'das mthong lags so/ /bde bar gshegs pa mthong lags so/ /</text></item>
<item><p>261a4</p><section>mdo sde</section><text>bcom ldan 'das kyis bka' stsal pa/ skye bo'i tshogs byung ba 'di dag ni sems pa med pa'o/ /mi 'di dag ni sems pa med pa'o/ /de nas mi bye ba stong phrag brgya po de dag re re zhing yang gang lag pa brgya brgya yod pa de dag thams cad lhung ngo / /de nas byang chub sems dpa' sems</text></item>
<item><p>261a5</p><section>mdo sde</section><text>dpa' chen po sman gyi sdes de mthong nas/ bcom ldan 'das la 'di skad ces gsol to/ /bcom ldan 'das 'di ci zhig lags/ bde bar gshegs pa 'di ci zhig lags/ gang mi rnams kyi lag pa brgya po yang yud tsam gyis lhung ste/ bcom ldan 'das gal te</text></item>
<item><p>261a6</p><section>mdo sde</section><text>lag pa brgya pa yang grol bar mi 'gyur na/ lag pa gnyis pa'i mi lta smos kyang ci 'tshal/ bcom ldan 'das kyis bka' stsal pa/ sman gyi sde de bzhin du sems can rnams ni sems pa med par skye'o/ /sems pa med par 'gag go/ /sman gyi sde de'i lus kyang sems pa</text></item>
<item><p>261a7</p><section>mdo sde</section><text>med par gyur par shes par bya'o/ /gsol pa/ bcom ldan 'das gang sems can de dag la gzhon pa gang lags/ rgan pa gang lags/ bcom ldan 'das kyis bka' stsal pa/ sman gyi sde sems can gzhon pa yang yod/ rgan pa yang yod do/ /gsol pa/ bcom</text></item>
<item><p>261b1</p><section>mdo sde</section><text>ldan 'das gzhon pa gang lags/ rgan pa gang lags/ bcom ldan 'das kyis bka' stsal pa/ gang dag da ltar lhung ba de dag ni rgan pa'o/ /gang dag shing rnams las skyes pa de dag ni gzhon pa'o/ /gsol pa/ bcom ldan 'das sems can gzhon nu rnams</text></item>
<item><p>261b2</p><section>mdo sde</section><text>mthong bar 'tshal lo/ /de nas de bzhin gshegs pa zla ba can gyi zhing gis phyag g.yas pa'i mthil brkyang ba dang / de nas phyogs bcu nas skye bo'i tshogs bye ba stong phrag brgya brgya 'ong ngo / /'og dang steng gi phyogs nas skye bo'i tshogs bye ba phrag lnga bcu lnga bcu 'ong ste/ skye</text></item>
<item><p>261b3</p><section>mdo sde</section><text>bo'i tshogs de dag lhags nas kyang bcom ldan 'das kyi zhabs la mgo bos phyag 'tshal nas/ de bzhin gshegs pa la mi smra/ kun tu mi smra zhing cang mi zer bar 'khod do/ /de nas bcom ldan 'das la byang chub sems dpa' sems dpa' chen po sman gyi sdes 'di skad</text></item>
<item><p>261b4</p><section>mdo sde</section><text>ces gsol to/ /bcom ldan 'das ci'i slad du sems can de dag de bzhin gshegs pa la mi smra/ kun tu mi smra zhing cang mi mchi bar mchis/ bcom ldan 'das kyis bka' stsal pa/ sman gyi sde khyod mi shes sam/ sa phyogs ni sems pa med de mi smra/ kun tu mi</text></item>
<item><p>261b5</p><section>mdo sde</section><text>smra zhing chos kyi phung po yang mi shes so/ /de ci'i phyir zhe na/ sman gyi sde 'di la sems can gzhon nu kha cig ni mthong yang skye ba mi shes/ 'gag pa dang / rga ba dang / nad dang / mya ngan dang / smre sngags 'don pa dang / sdug pa dang bral ba dang / mi sdug pa dang phrad pa</text></item>
<item><p>261b6</p><section>mdo sde</section><text>dang / mdza' ba dang / bye ba dang / 'chi ba dang / dus ma yin par 'chi ba dang / sdug bsngal mi bzad pa de dag thams cad mi shes te/ mthong yang yid 'byung bar mi 'gyur na shes par lta ga la 'gyur te/ sman gyi sde de dag yang dang yang bslab par bya'o/ /de nas bcom</text></item>
<item><p>261b7</p><section>mdo sde</section><text>ldan 'das la byang chub sems dpa' sems dpa' chen po sman gyi sdes 'di skad ces gsol to/ /bcom ldan 'das gang chos ma 'tshal ba'i sems can gzhon nu de dag gang nas mchis/ gang nas 'chi 'pho zhing gang du skye bar 'gyur/ bcom ldan 'das kyis bka' stsal</text></item>
<item><p>262a1</p><section>mdo sde</section><text>pa/ sman gyi sde nyon cig /mi'i lus yongs su 'dzin pa de dag ni dngul mkhan gyis kyang ma byas/ zangs mkhan gyis kyang ma byas/ shing mkhan gyis kyang ma byas/ rdza mkhan gyis kyang ma byas te/ rgyal po'i 'jigs pas kyang ma byas kyi/ gzhan</text></item>
<item><p>262a2</p><section>mdo sde</section><text>du na skyes pa dang bud med 'dus pa dang sdig pa'i las dang ldan pa las byung ngo / /sems can de dag kyang yang dang yang bzo'i las rnams slob pas de dag gi sdug bsngal mi bzad pa mtha' yas pa dang / tshor ba mi bzad pa 'byung ste/ der de dag sngon sdig pa mi dge ba'i las byas</text></item>
<item><p>262a3</p><section>mdo sde</section><text>pa'i rnam par smin pa myong ngo / /sman gyi sde 'di nyid du gang sems can gzhon nu lhags pa mi ldang ba 'di dag ni 'di 'dra ba'i sdug bsngal gyi tshor ba myong bar 'gyur te/ sman gyi sde de'i phyir mi smra/ kun tu mi smra'o/ /sman gyi sde de ltar na sems can gzhon nu de dag ni dge ba yang mi</text></item>
<item><p>262a4</p><section>mdo sde</section><text>shes/ skye ba yang mi shes/ 'gag pa yang mi shes te/ de dag mi'i lus kyang 'thob par mi 'gyur ba 'di dag kyang sman gyi sde sems can gzhon nu rnams zhes bya'o/ /gsol pa/ bcom ldan 'das sems can gzhon nu rnams ji ltar skye/ ji ltar 'gag /bcom ldan</text></item>
<item><p>262a5</p><section>mdo sde</section><text>'das kyis bka' stsal pa/ sman gyi sde 'di lta ste/ dper na mi la la zhig gis me la shing gis reg par byas pa dang / shing de la mthar gyis me 'bar ba de bzhin du/ sman gyi sde thog ma mi'i lus su skye'o/ /skyes nas gdod tshor ba myong ngo / /gsol pa/ bcom ldan</text></item>
<item><p>262a6</p><section>mdo sde</section><text>'das su zhig 'dir mngon par skye/ skyes nas su zhig yongs su mya ngan las 'das/ bcom ldan 'das kyis bka' stsal pa/ sman gyi sde sangs rgyas nyid skyes so/ /de bzhin gshegs pa nyid yongs su mya ngan las 'das so/ /'di lta ste dper na/ rgyal pos mi la la zhig</text></item>
<item><p>262a7</p><section>mdo sde</section><text>bcings te khang pa mun pa mun nag gi nang du btson rar bcug pa dang / mi de khang pa mun nag der zhugs nas khang pa mun nag la khang pa mun nag tu mthong ngo / /de nas mi gzhan sngon sdug bsngal gyi tshor bas reg pa zhig gis mthong nas mi de ni ma rung bar gyur to/ /sngon sdug bsngal ma myong bas 'tsho</text></item>
<item><p>262b1</p><section>mdo sde</section><text>ba srog chad par 'gyur ro/ /snyam bsams nas des der me khyer te 'ongs nas khyim de'i nang du me cig bor ba dang / mi btson rar bcug pa des me de mthong ngo / /mthong nas kyang de dbugs phyin par gyur te spro ba skyes so/ /me de yang rgyu gang gis 'bar ba'i me 'bar ba des khyim</text></item>
<item><p>262b2</p><section>mdo sde</section><text>de kun tu 'bar bar gyur nas mi de yang de nyid du tshig pa dang / de tshig go zhes rgyal pos thos nas mi dga' ste/ de 'di snyam du phyin cad ni bdag gi yul du sems can gang yang btson rar mi gzhug go snyam du sems so/ /de nas rgyal po des rang gi yul na gnas pa'i sems can rnams la/</text></item>
<item><p>262b3</p><section>mdo sde</section><text>kye sems can khyed cag ma 'jigs shig /ma skrag shig /khyed cag 'jigs par ma gyur cig /phyin chad nga'i yul du chad pas gcad pa'am/ btson rar gzhug par mi bya'o/ /sems can gang yang srog dang dbral bar mi bya/ kye sems can khyed rnams ma 'jigs shig ces de ltar</text></item>
<item><p>262b4</p><section>mdo sde</section><text>dbugs phyung ba de bzhin du/ sman gyi sde de bzhin gshegs pa ni nyon mongs pa thams cad bsregs pa nad thams cad rab tu zhi ba'o/ /ji ltar khyim tshig nas mi nyid kyi lus kyang tshig ste/ sems can rnams kyi don dang phan pa dang bde ba'i phyir zhugs nas sems can bcings pa yang</text></item>
<item><p>262b5</p><section>mdo sde</section><text>bcings pa las yongs su thar bar byed pa de bzhin du/ de bzhin gshegs pa yang 'dod chags dang / zhe sdang dang / gti mug gi dri ma spangs te/ sems can thams cad la sgron ma bzhin du 'jig rten du byung nas sems can rnams sems can dmyal ba dang / dud 'gro dang /</text></item>
<item><p>262b6</p><section>mdo sde</section><text>dang / lha ma yin gyi lus rnams las yongs su thar bar mdzad cing sems can gzhon nu dang / rgan po rnams kyang yongs su thar bar mdzad do/ /de nas steng gi bar snang las tshigs su bcad pa 'di dag byung ngo / /rgyal ba'i zhing ni ngo mtshar zhing / /zhing mngon par 'dus</text></item>
<item><p>262b7</p><section>mdo sde</section><text>byas pa/ /de la sa bon btab pa ni/ /rnam par chud zar mi 'gyur ro/ /rgyal ba'i zhing ni dag pa'i zhing / /sangs rgyas bstan pa bsngags pa ste/ /sems can thams cad bzung ba'i phyir/ /ston pas kyang ni thabs mdzad do/ /mya ngan 'das pa'i dbyings gnas kyang / /sa yi steng na kun tu snang / /</text></item>
<item><p>263a1</p><section>mdo sde</section><text>rtag tu 'jig rten zhi byas nas/ /sangs rgyas sbyin pa'i gnas rnams sbyong / /sems can gzhon nu thar bar byed/ /rgan po rnams kyang thar bar byed/ /sems can thams cad khams gsum las/ /mthar gyis yongs su thar bar byas/ /sems can dmyal</text></item>
<item><p>263a2</p><section>mdo sde</section><text>ba'i sgo bcad de/ /dud 'gro thar bar byas/ /'jig rten 'di yang zhi byas nas/ /'jig rten pha rol bde bar byed/ /de nas bcom ldan 'das kyis 'dzum pa mdzad nas/ bka' stsal pa/ legs pa rnams ni mthong na legs/ /sangs rgyas rnams kyang mthong na</text></item>
<item><p>263a3</p><section>mdo sde</section><text>legs/ /dam chos yon tan zhing yang legs/ /dge 'dun 'dus pa mthong na legs/ /zung bstan pa yang legs pa ste/ /sdig pa rnam par 'jig pa legs/ /de nas byang chub sems dpa' sems dpa' chen po sman gyi sdes bcom ldan 'das ga la ba de logs su thal</text></item>
<item><p>263a4</p><section>mdo sde</section><text>mo sbyar ba btud nas/ bcom ldan 'das la 'di skad ces gsol to/ /bcom ldan 'das 'dzum pa mdzad pa'i rgyu gang lags/ rkyen gang lags/ bcom ldan 'das kyis bka' stsal pa/ rigs kyi bu khyod kyis sems can gzhon nu 'di dag mthong ngam/ gsol pa/ bcom</text></item>
<item><p>263a5</p><section>mdo sde</section><text>ldan 'das mthong lags so/ /bde bar gshegs pa mthong lags so/ /bcom ldan 'das kyis bka' stsal pa/ sman gyi sde 'di dag thams cad ni deng nyid du sa bcu la rab tu gnas par 'gyur ro/ /de nas byang chub sems dpa' sems dpa' chen po sman gyi sde dpag tshad brgyad khri srid</text></item>
<item><p>263a6</p><section>mdo sde</section><text>kyi steng gi nam mkha' la gnas pa dang / lha bye ba stong phrag brgyad cu bcom ldan 'das la me tog gi char rab tu 'bebs so/ /sems can gzhon nu de dag kyang thal mo sbyar nas phyag 'tshal lo/ /de nas byang chub sems dpa' sems dpa' chen po sman gyi sdes bar snang la gnas</text></item>
<item><p>263a7</p><section>mdo sde</section><text>bzhin du tshig 'di skad ces smras te/ des stong gsum gyi stong chen po'i 'jig rten gyi khams sgras gang bar gyur pa dang / sems can dmyal ba chen po sum cu rtsa gnyis su skyes pa'i sems can rnams sgra de nyan to/ /lha'i ris sum cu rtsa gnyis kyang sgra de la nyan to/ /stong gsum gyi stong chen</text></item>
<item><p>263b1</p><section>mdo sde</section><text>po'i 'jig rten gyi khams kyang rnam pa drug tu rab tu g.yos so/ /rgya mtsho chen po'i nang gi klu brgyad khri bzhi stong yang 'khrugs so/ /srin po bye ba stong phrag sum cu yang 'dzam bu'i gling 'dir lhags so/ /dang / gnod sbyin dang / srin po bye ba stong phrag nyi shu rtsa</text></item>
<item><p>263b2</p><section>mdo sde</section><text>lnga yang lcang lo can gyi pho brang 'khor nas lhags te/ bcom ldan 'das kyi spyan sngar 'dus pa chen po kun tu 'dus so/ /de nas bcom ldan 'das kyis sems can gzhon nu de dag la chos bstan pa dang / phyogs bcu'i 'jig rten gyi khams nas/ byang chub sems dpa'</text></item>
<item><p>263b3</p><section>mdo sde</section><text>sems dpa' chen po bye ba stong phrag brgya rang rang gi rdzu 'phrul gyis lhags so// //bam po bzhi pa ste tha ma/ de nas byang chub sems dpa' sems dpa' chen po sman gyi sdes bcom ldan 'das ga la ba de logs su thal mo sbyar ba btud nas/ bcom</text></item>
<item><p>263b4</p><section>mdo sde</section><text>ldan 'das la 'di skad ces gsol to/ /bcom ldan 'das byang chub sems dpa' 'dus shing mchis pa mang ngo / /bde bar gshegs pa mang ngo / /bcom ldan 'das lha dang klu 'dus shing mchis pa yang mang ngo / /srin po bye ba phrag du ma zhig kyang lcang lo can gyi pho brang 'khor</text></item>
<item><p>263b5</p><section>mdo sde</section><text>nas lhags te 'dus nas mchis par gyur to/ /de nas bcom ldan 'das kyis byang chub sems dpa' sems dpa' chen po sman gyi sde la bka' stsal pa/ rigs kyi bu mar shog /de nas byang chub sems dpa' sems dpa' chen po sman gyi sde rdzu 'phrul gyi stobs kyis steng nas</text></item>
<item><p>263b6</p><section>mdo sde</section><text>babs nas/ bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das chos kyi phung po chos kyi phung po zhes bgyi ba/ bcom ldan 'das ji tsam gyis na chos kyi phung po zhes bgyi/ bcom ldan 'das</text></item>
<item><p>263b7</p><section>mdo sde</section><text>kyis bka' stsal pa/ rigs kyi bu chos kyi phung po zhes bya ba ni gang tshangs par spyod pa yongs su tshol zhing gang tshangs par spyod pa yongs su btsal nas kyang sdig pa thams cad spong ba'o/ /rigs kyi bu sems can gzhon nu mi tshangs par spyod pa spangs nas gdon mi za bar gzungs</text></item>
<item><p>264a1</p><section>mdo sde</section><text>rab tu 'thob par 'gyur zhing chos thams cad dang yang ldan par 'gyur ba de dag mthong ngam/ gsol pa/ bcom ldan 'das thabs gang gis sems can mang po zhig 'dus shing chos kyi phung po nyan/ de nas bcom ldan 'das kyis byang chub sems dpa' sems dpa'</text></item>
<item><p>264a2</p><section>mdo sde</section><text>chen po sman gyi sde la bka' stsal pa/ sman gyi sde gang dag skye ba nyid du sdug bsngal du mi nyan/ rga ba nyid du sdug bsngal du mi nyan/ nad nyid sdug bsngal dang / mya ngan sdug bsngal dang / smre sngags 'don pa sdug bsngal dang / sdug pa dang bral ba dang sdug bsngal dang / mi</text></item>
<item><p>264a3</p><section>mdo sde</section><text>sdug pa dang phrad pa sdug bsngal du mi nyan pa'i sems can yang phal cher yod do/ /'chi ba ni sdug bsngal thams cad kyi phyir lus dang srog 'phrog pa yin te/ sman gyi sde 'di ni sdug bsngal thams cad ces bya'o/ /de nas sems can gzhon nu de dag gis bstan pa 'di thos nas/</text></item>
<item><p>264a4</p><section>mdo sde</section><text>bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das bdag cag kyang 'gum par 'gyur ro/ /bcom ldan 'das kyis bka' stsal pa/ khyed dang sems can thams cad kyang 'chi'o/ /de dag gis</text></item>
<item><p>264a5</p><section>mdo sde</section><text>gsol pa/ bcom ldan 'das ji ltar 'chi ba'i dus kyis non par 'gyur/ bcom ldan 'das kyis bka' stsal pa/ rigs kyi bu dag 'chi ba'i dus na rnam par shes pa tha ma la rnam par shes pa 'gag par byed pa zhes bya ba'i rlung dang / rnam par shes pa 'khrul bar byed pa zhes bya ba'i rlung</text></item>
<item><p>264a6</p><section>mdo sde</section><text>dang / rnam par shes pa 'khrugs par byed pa zhes bya ba'i rlung dang / rigs kyi bu rlung gsum po 'di dag gis 'chi ba'i dus kyi tshe rnam par shes pa tha ma la klong bar 'gyur/ 'khrul bar 'gyur/ 'khrug pa skyed par 'gyur ro/ /de dag gis gsol pa/ bcom ldan 'das 'chi ba'i dus kyi tshe rnam</text></item>
<item><p>264a7</p><section>mdo sde</section><text>par shes pa 'gag pa na lus 'joms par bgyid pa'i rlung gsum po gang lags/ bcom ldan 'das kyis bka' stsal pa/ grogs po dag mtshon zhes bya ba dang / skul ba zhes bya ba dang / zed pa zhes bya bas lus 'joms par byed do/ /gsol pa/ bcom ldan 'das lus zhes bgyi ba ji lta bu</text></item>
<item><p>264b1</p><section>mdo sde</section><text>lags/ bcom ldan 'das kyis bka' stsal pa/ grogs po dag kun tu 'bar ba zhes kyang bya/ tshig pa zhes kyang bya/ ngar snabs zhes kyang bya/ sgregs pa zhes kyang bya/ dur khrod pa zhes kyang bya/ ngan pa'i blo zhes kyang bya/ khur lci ba zhes kyang bya/ skye bas yongs su</text></item>
<item><p>264b2</p><section>mdo sde</section><text>gzir ba zhes kyang bya/ skye bas kun tu dkrugs pa zhes kyang bya/ srog yongs su gdung ba zhes kyang bya/ 'chi ba dang sdug pa dang bral bar byed pa zhes kyang bya ste/ grogs po dag 'di rnams ni lus zhes bya'o/ /de dag gis gsol pa/ bcom ldan 'das ji ltar 'gum/</text></item>
<item><p>264b3</p><section>mdo sde</section><text>ji ltar 'tsho/ bcom ldan 'das kyis bka' stsal pa/ grogs po dag rnam par shes pa zhes bya ba ni 'chi ba'o/ /tshe dang ldan pa bsod nams zhes bya ba ni 'tsho ba'o/ /grogs po dag lus zhes bya ba ni 'chi ba ste/ rgyus pa bye bas ni dkris/ spu'i khung brgyad khri bzhi stong dang</text></item>
<item><p>264b4</p><section>mdo sde</section><text>ni ldan/ yan lag khri nyis stong gis ni sbrel/ rus pa sum brgya drug cus ni brtan/ lus kyi nang na srin bu'i rigs brgyad cu rtsa bzhi ni gnas te/ srog chags de dag thams cad la yang 'chi ba yang yod/ 'chi ba 'gag pa yang yod do/ /nam mi de 'chi ba de na srog chags de dag</text></item>
<item><p>264b5</p><section>mdo sde</section><text>thams cad re thag chad par 'gyur te/ de na srog chags thams cad gcig la gcig za bas rlung 'khrug cing g.yo bar 'gyur te/ de na de dag sdug bsngal gyi tshor ba myong ngo / /la la ni bu'i phyir mya ngan byed/ la la ni bu mo'i phyir mya ngan byed/ la la ni gnyen gyi phyir mya ngan byed de/ de</text></item>
<item><p>264b6</p><section>mdo sde</section><text>dag thams cad mya ngan gyi zug rngus zug go/ /gcig la gcig za bar brtsams nas de dag gcig gis gcig zos te srog chags gnyis shig las pa na de gnyis kyang zhag bdun gyi bar du 'thabs te zhag bdun 'das pa dang / srog chags gcig ni bcom mo/ /gcig ni thar</text></item>
<item><p>264b7</p><section>mdo sde</section><text>to/ /tshe dang ldan pa chos zhes bya ba gang zhe na/ 'di snyam du sems te/ ji ltar srog chags rnams gcig la gcig mi 'thun par byas nas 'chi bar 'gyur ba de bzhin du byis pa so so'i skye bo'i sems can rnams kyang gcig la gcig mi 'thun pa byed de/ skye bas mi 'jigs/ rga bas mi 'jigs/</text></item>
<item><p>265a1</p><section>mdo sde</section><text>nad kyis mi 'jigs/ 'chi bas mi 'jigs/ ji ltar srog chags gnyis 'thab pa bzhin du byis pa so so'i skye bo rnams kyang phan tshun 'thab po/ /de nas 'chi ba'i dus na skyes bu dge ba rnams kyis smras pa/ skyes bu khyod ci zhig la yid rton/ ci khyod kyis nyes</text></item>
<item><p>265a2</p><section>mdo sde</section><text>pa cung zad kyang ma mthong ngam/ skye ba'i nyes pa ma mthong ngam/ rga ba dang na ba'i nyes pa ma mthong ngam/ 'chi ba'i nyes pa ma mthong ngam/ smras pa/ tshe dang ldan pa bdag gis skye ba'i nyes pa yang mthong ngo / /rga ba dang na ba'i nyes pa yang mthong ngo / /thams cad kyi tha mar 'chi ba'i</text></item>
<item><p>265a3</p><section>mdo sde</section><text>nyes pa yang mthong ngo / /smras pa/ ci'i phyir gang dge ba'i rtsa ba rnams kyi bya ba ma byas/ ci'i phyir 'jig rten gnyi gar bde ba 'phel ba'i chos kyi phung po'i dge ba'i rtsa ba rnams ma byas/ grogs po dag gnyis su yang dri'o/ /khyod ci'i phyir skye ba dang / 'chi ba las yongs su thar</text></item>
<item><p>265a4</p><section>mdo sde</section><text>ba'i dge ba'i tshogs ma byas/ khyod kyis ci'i phyir tshul bzhin yid la byed pa so sor brtag pa ma byas/ ji ltar khyed kyis sa la gaN+DI rdung ba'i sgra ma thos/ de bzhin gshegs pa'i zhing la dge ba'i sa bon bskrun cing spos sam/ phreng ba'am/ mar me sbyin pa byin pa ma mthong / de</text></item>
<item><p>265a5</p><section>mdo sde</section><text>bzhin gshegs pa la bza' ba dang / bca' ba 'bul ba dang / 'khor bzhi tshim par byas pa yang ma mthong / dge slong dang / dge slong ma dang / dge bsnyen dang / dge bsnyen ma bstan pa la mngon par dad pa de dag ni 'khor bzhi'o/ /de ltar de la phan pa'i phyir smras te/</text></item>
<item><p>265a6</p><section>mdo sde</section><text>bsnyad pa dang / lha cung zad kyang ma bgyis so/ /mi khyod kyis ni 'dzam bu'i gling du 'ongs nas mi dge ba byas so/ /de'i tshe mi shi ba de la chos kyi rgyal pos rjes su bstan pa'i tshigs su bcad pa smras pa/ de bzhin gshegs pa 'byung mthong zhing / /gaN+DI rdung ba thos gyur la/ /</text></item>
<item><p>265a7</p><section>mdo sde</section><text>mya ngan 'das pa zhir 'gro ba'i/ /chos bstan thos kyang ma byas so/ /de nas mi des slar smras pa/ /bdag ni byis pa'i blor gyur te/ /sdig pa'i grogs kyi dbang song nas/ /'dod pas 'khrul pa'i sems kyis su/ /bdag gis sdig pa'i las byas so/ /'dod pa dag kyang</text></item>
<item><p>265b1</p><section>mdo sde</section><text>bsten pa dang / /bdag gis srog chags rnams kyang bsad/ /dge 'dun rnams kyang chud gsan pas/ /mi bzad de yi 'bras bu 'ong / /gnod par sems pa'i yid kyis su/ /bdag gis mchod rten bshig pa byas/ /tshig ngan rnams kyang rab tu smras/ bdag gis</text></item>
<item><p>265b2</p><section>mdo sde</section><text>ma yang gdung bar byas/ /bdag gis lus kyis gang byas pa/ /nyes pa dag kyang rab tu shes/ /sems dmyal chen po ngu 'bod du/ /shin tu mi bzad skye ba mthong / /bsdus gzhom du yang tshor ba myong / /de bzhin rab tu tsha ba dang / /mnar med chen po mi bzad par/ /</text></item>
<item><p>265b3</p><section>mdo sde</section><text>tshor ba rjes su myong bar 'gyur/ /pad ma lta bur cher gas pa'i/ /sems can dmyal bar sdug bsngal du/ /thig nag btab pa 'jigs chen du/ /lan brgya bar du skye bar 'gyur/ /sems dmyal sems can bsad nas su/ /phyis kyang 'jigs pa de mthong ste/ /</text></item>
<item><p>265b4</p><section>mdo sde</section><text>dpag tshad brgyar ni yang dang yang / /'jigs pa chen por ltung bar 'gyur/ /de dag sgo rnyed mi 'gyur te/ /phyis kyang mun par rab tu ltung / /spu gri zhes bya sems dmyal du/ /spu gri stong yang 'byung bar 'gyur/ /bye ba stong phrag brgya rnams kyis/ /spu gri mdun du 'byung 'gyur te/ /</text></item>
<item><p>265b5</p><section>mdo sde</section><text>bdag gis nyes pa'i las byas pas/ /de dag gis ni de lus gtubs/ /rlung 'khrugs chen po mi bzad pas/ /lus de thams cad 'jig par byed/ /rtag tu 'di 'dra'i sems dmyal du/ /bdag gis sdug bsngal myong bar 'gyur/ /lus ni rab tu sdug bsngal bar/ /sems</text></item>
<item><p>265b6</p><section>mdo sde</section><text>can kun gyis bdag mthong ngo / /khyim so bya phyir gzhan dag gi/ /nor yang rab tu bdag gis blangs/ /bdag gi bu pho bu mo dang / /de bzhin phu nu sring mo dang / /bdag gi pha ma'ang de bzhin te/ /mdza' bo gnyen bshes mang po dang / /bran dang las byed rnams dang ni/ /</text></item>
<item><p>265b7</p><section>mdo sde</section><text>de bzhin ba dang phyugs dang g.yog /dgos pa ngan la bdag 'khrul te/ /gser dang dngul gyi snod rnams dang / /de bzhin phra rab gos rnams dang / /khyim byed bcug pas 'khrul pa ste/ /khyim yang shin tu bkra byas nas/ /skyes pa bud med lang long dang / /pi bang sil</text></item>
<item><p>266a1</p><section>mdo sde</section><text>snyan 'khrol ba la/ /bdag yid ma dul dga' bar 'gyur/ /spos chu dag gis lus bkrus kyang / /da dung byas pa gzo ba med/ /lus khyod sems pa med pa ste/ /nga ni khyod kyi ched la 'khrul/ /phyin chad sems can 'ga' tsam yang / /bdag la skyob</text></item>
<item><p>266a2</p><section>mdo sde</section><text>par 'gyur ba med/ /rlung 'khrug chen po mi bzad par/ /lus ni yongs su gdung ba na/ /ro dang ldan pa zhim zos te/ /lces kyang sna tshogs de bzhin no/ /phreng ba sna tshogs bzang mdzes pa/ /rab tu mang po mgo la bcings/ /mig ni gzugs kyis 'khrul byas te/ /</text></item>
<item><p>266a3</p><section>mdo sde</section><text>mig gi skyabs ni yod ma yin/ /bdag gis mthong nas gang byas pa/ /sdig pa rnams ni mig gi rgyu/ /lag pa rdo rjes bcad pa ni/ /bdag gi rna ba'i rgyu yin no/ /lag pa gnyis la gdu bu btags/ /sor mo rnams la sor gdub bcug /mgul du mu tig se mo do/ /</text></item>
<item><p>266a4</p><section>mdo sde</section><text>rkang pa gnyis kyang rab tu brgyan/ /de la dra ba byas pa dang / /de la gser yang gnas par byas/ /lus la rin chen sna tshogs dang / /gser gyi gdu bu'ang de bzhin no/ /longs spyod chen pos rab rtses nas/ /yid kyang shin tu rtag par gyur/ /rab tu 'jam la bdag reg nas/ /</text></item>
<item><p>266a5</p><section>mdo sde</section><text>shin tu sred pas de bsten to/ /gding ba sna tshogs mal cha yis/ /bdag gis lus ni rtser bcug go/ /spos chu bzang pos khrus byas te/ /spos rnams kyis kyang rab tu bskus/ /lha rdzas ga pur tsan dan gyi/ /bdug pa rnams kyis rab tu bdugs/ /kha dog bzang po byas nas</text></item>
<item><p>266a6</p><section>mdo sde</section><text>kyang / /gla rtsi ldan pas rab tu bsgos/ /lo lon 'bru mar dri dag dang / /sna ma tsam pa ka la sogs/ /bskus nas phra mo ka shi ka/ /dkar po'i gos kyang rab tu bgos/ /glang po'i rgyab nas babs nas su/ /rta yi rgyab tu mngon par zhon/ /bdag ni rgyal po yin snyam sems/ /</text></item>
<item><p>266a7</p><section>mdo sde</section><text>skye bo bdag gi mdun na rgyug /glu gar shin tu bslabs pa yi/ /slas rnams kyang ni rab tu shes/ /rnams ni ma nyes par/ /bdag gis mdas kyang bsad/ /'jig rten phyi ma ma shes pas/ /bdag gis 'di 'dra'i sdig byas shing / /bdag gis gzhan gyi sha</text></item>
<item><p>266b1</p><section>mdo sde</section><text>zos pas/ /de phyir bdag gi sdug bsngal 'di/ /mi bzad 'ong bar 'gyur ba yi/ /'chi ba bdag gis ma shes te/ /bdag ni byis pa'i blor gyur pas/ /bdag gi lus kyang gso ba byas/ /deng ni bdag la 'chi 'ong na/ /skyabs byed pa ni su yang med/ /gnyen</text></item>
<item><p>266b2</p><section>mdo sde</section><text>rnams khyed cag thams cad kyang / /nga yi gdong du bltar ci yod/ /ci zhig phyir ni gos 'dral zhing / /ci phyir ngu zhing smre sngags 'don/ /ci phyir skra rnams rab 'jig cing / /ci phyir khrag kyang 'byin par byed/ /ci phyir mgo la rdul 'thor zhing / /brang yang rab tu rdung bar</text></item>
<item><p>266b3</p><section>mdo sde</section><text>byed/ /bdag gson tshe na sdig pa rnams/ /spang bar bya rigs khyed ci mdud/ /bdag gi lus ni spyang ki dang / /khyi dang bya rog rnams dang ni/ /bya rnams kyis kyang bza' bar 'gyur/ /lus 'di dgos pa med par gsos/ /'chi ba'i sbrul dang ldan gyur nas/ /mi ni rtag</text></item>
<item><p>266b4</p><section>mdo sde</section><text>tu skye bar 'gyur/ /'jigs pa 'di las grol 'gyur ba/ /de lta bu yi sman rnams bsten/ /bdag la sman pas gang byin pa'i/ /sman de dgos pa ma yin na/ /nyon mongs sbrul las thar byed pa/ /da ltar chos kyi sman rnams ni/ /'chi kar bdag la sbyin par byos/ /</text></item>
<item><p>266b5</p><section>mdo sde</section><text>sha ni nga la ma sbyin cig /lus 'di gso ba byas kyang ni/ /gdon mi za bar 'jig par 'gyur/ /gang phyir sdug bsngal sbyin gyur pa/ /sdig gi phung po ci phyir blangs/ /lus 'di shin tu gsos byas kyang / /bya ba ma rungs byed par 'gyur/ /bu dang bu mo ci zhig phyir/ /nga la</text></item>
<item><p>266b6</p><section>mdo sde</section><text>mig gis lta bar byed/ /na ba 'di las nga skyobs shig /don med par ni ci phyir ngu / /bu dang bu mo khyed cag dag /nga ni ma rung ma byed cig /khyed cag gso bar bya ba'i phyir/ /ngas ni gzhan gyi nor yang phrogs/ /da ni 'chi dus bab pa na/ /re thag chad kyis ci zhig byed/ /</text></item>
<item><p>266b7</p><section>mdo sde</section><text>skye dang ngan 'gros rab tu 'jigs/ /'chi bas kyang ni yongs su gzir/ /tshor ba 'du shes 'du byed dang / /reg pa shin tu tshor ba'o/ /sred pas byis pa rnams kyang 'khyam/ /mi bzad 'bras bu rnams kyang thob/ /ngan pa'i rigs su skye ba ni/ /der yang mya ngan bcings par 'gyur/ /</text></item>
<item><p>267a1</p><section>mdo sde</section><text>bdag la bsod nams chung shes nas/ /skye bo gzhan dag mya ngan byed/ /sbyin dang tshul khrims yongs su nyams/ /chos la yang ni rgyab kyis phyogs/ /yang skye ba ni mi shes pas/ /nyon mongs sbrul gyis nyon mongs pa/ /ma rig pas ni byis</text></item>
<item><p>267a2</p><section>mdo sde</section><text>pa rnams/ /gang na thar pa med par 'khyam/ /thar pa'i don ni mi shes nas/ /'khrul pas sdig pa rnams kyang byed/ /nyon mongs rnams kyis byis pa 'khyam/ /yid ni rtag tu rnam par 'khrugs/ /bcing ba sna tshogs ldan lus la/ /mes ni kun tu 'bar zhing tshig /</text></item>
<item><p>267a3</p><section>mdo sde</section><text>gang na bde ba med pa der/ /lus ni rnam par 'khrul pas 'khyam/ /gang las shin tu bde 'byung ba/ /bde ba de ni mi shes te/ /sangs rgyas zhing ni bde ba sbyin/ /chos kyi 'khor lo sman gyi mchog /tshul khrims bden pa'i tshul khrims so/ /de bzhin gshegs pa'i</text></item>
<item><p>267a4</p><section>mdo sde</section><text>tshangs dbyangs yin/ /de nas bcom ldan 'das kyis byang chub sems dpa' sems dpa' chen po sman gyi sde la bka' stsal pa/ sman gyi sde sems can dag 'chi ba'i dus kyi tshe/ de ltar smre sngags 'don kyang legs par byas pa'i las kyi 'bras bu rnam par smin pa ma gtogs par de</text></item>
<item><p>267a5</p><section>mdo sde</section><text>dag gi skyob par 'gyur ba su yang med do zhes bka' de skad stsal nas tshigs su bcad pa 'di dag kyang gsungs so/ /sdig pa'i las ni byas pas na/ /sems can dmyal ba rnams su ltung / /sreg pa'i gos ni gyon par 'gyur/ /skom du lcags khu 'thung bar 'gyur/ /lus rnams la ni</text></item>
<item><p>267a6</p><section>mdo sde</section><text>me mdag 'bab/ /tshig nas rab tu mi bzad du/ /sems can dmyal ba 'jigs chen du/ /de yi lus ni rab tu 'tshig /bde ba dag ni mi shes shing / /chos kyang rnam par mi shes te/ /chos ma yin pas byis pa 'khyam/ /bde ba cung zad rnyed mi 'gyur/ /dad dang tshul khrims</text></item>
<item><p>267a7</p><section>mdo sde</section><text>phun sum tshogs/ /shes rab ldan zhing dka' thub che/ /dge ba'i bshes gnyen bsten pa ni/ /de bzhin gshegs par myur du 'gyur/ /'jig rten sangs rgyas 'byung ba'i phyir/ /brtson 'grus kyi ni mchog rtsoms la/ /sems can thams cad yongs bzung ba/ /dge ba'i las kyi</text></item>
<item><p>267b1</p><section>mdo sde</section><text>chos ston cig /byams pa'i sems dang de bzhin du/ /tshangs spyod mchog la snyoms par zhugs/ /sman sde de skad thos nas kyang / /mchog tu bsgrub par 'gyur bar bya/ /rnam grol mthong dang sangs rgyas dang / /sgra bsgrags rnam par 'dren pa dang / /'jig rten gyi ni pha dang ma/ /de ni byang</text></item>
<item><p>267b2</p><section>mdo sde</section><text>chub sems zhes bya/ /'jig rten du ni chos 'di gang ston pa/ /dge ba'i bshes gnyen mchog tu rab rnyed dka'/ /sangs rgyas bstan la gang dag sus nyan pa/ /de dag bla med sangs rgyas bde gshegs 'gyur/ /zhi ba sangs rgyas sras rnams la/ /gang dag gus dang bcas 'gyur ba/ /de dag kyang</text></item>
<item><p>267b3</p><section>mdo sde</section><text>ni sems can kun/ /thar byed 'jig rten mgon du 'gyur/ /de nas bcom ldan 'das la byang chub sems dpa' sems dpa' chen po sman gyi sdes 'di skad ces gsol to/ /bcom ldan 'das ci'i slad du dog sa 'di dag g.yo rab tu g.yo/ de skad ces gsol pa dang / bcom ldan</text></item>
<item><p>267b4</p><section>mdo sde</section><text>'das kyis byang chub sems dpa' sems dpa' chen po sman gyi sde la 'di skad ces bka' stsal to/ /sman gyi sde ci mthong ltos/ byang chub sems dpa' sems dpa' chen po sman gyi sdes bltas pa dang / phyogs bzhi nas gas pa mthong ngo / /sa gas pas sa gas pa'i phrag nas mi</text></item>
<item><p>267b5</p><section>mdo sde</section><text>bye ba phrag nyi shu byung ba dang / 'og gi phyogs nas mi bye ba phrag nyi shu byung ba dang / steng gi phyogs nas mi bye ba phrag nyi shu rtsa lnga byung ba mthong ngo / /de nas sems can gzhon nu de dag gis rnam par bltas nas/ bcom ldan 'das la 'di skad ces gsol to/ /bcom ldan 'das 'dir su dag skyes/</text></item>
<item><p>267b6</p><section>mdo sde</section><text>bcom ldan 'das kyis bka' stsal pa/ khyed cag skye bo'i tshogs 'di dag la ltos/ de dag gis gsol pa/ bcom ldan 'das mthong lags so/ /bcom ldan 'das kyis bka' stsal pa/ skye bo'i tshogs 'di dag ni khyed la bde ba'i phyir skyes so/ /gsol pa/ sems can 'di dag</text></item>
<item><p>267b7</p><section>mdo sde</section><text>kyang 'gum par 'gyur ram/ bcom ldan 'das kyis bka' stsal pa/ grogs po dag de bzhin te/ sems can thams cad kyang 'chi bar 'gyur ro/ /de nas sems can gzhon nu snga ma gang dag thog ma nyid du skyes pa de dag gis bcom ldan 'das ga la ba de logs su thal mo sbyar ba btud nas/ bcom ldan</text></item>
<item><p>268a1</p><section>mdo sde</section><text>'das la 'di skad ces gsol to/ /bcom ldan 'das bdag cag ni yang skye ba dang 'gum pa la blta bar mi spro'o/ /bcom ldan 'das kyis bka' stsal pa/ 'o na brtson 'grus kyi stobs rnyed par spro'am/ de dag gis gsol pa/ de bzhin gshegs pa mngon sum du blta bar bgyi'o/ /</text></item>
<item><p>268a2</p><section>mdo sde</section><text>de nas chos gang mnyan pa zhus te yid du 'ong ba mnyan par bgyi'o/ /de bzhin gshegs pa'i nyan thos kyi dge 'dun 'dus pa la blta bar bgyi'o/ /byang chub sems dpa' rdzu 'phrul che zhing mthu che ba rnams la blta bar bgyi ste/ bcom ldan 'das 'di lta bu la spro'i skye ba dang 'gum pa la ni blta</text></item>
<item><p>268a3</p><section>mdo sde</section><text>bar mi spro'o/ /de nas byang chub sems dpa' sems dpa' chen po sman gyi sde rdzu 'phrul gyi stobs kyis byang chub sems dpa' lnga brgya po de dag dang lhan cig tu stan las langs nas de dag thams cad rdzu 'phrul gyis steng gi bar snang la 'gro zhing skyil mo krung bcas nas bsam gtan byed de/</text></item>
<item><p>268a4</p><section>mdo sde</section><text>de dag thams cad kyi lus las seng ge rnams byung ngo / /stag rnams byung ngo / /sbrul rnams byung ngo / /glang po rnams byung ngo / /rdzu 'phrul chen po rnam par 'phrul pa ston to/ /ril yang skyil mo krung bcas te 'khod do/ /steng du dpag tshad nyi khri srid du yang 'gro'o/ /zla ba dang nyi ma bye ba stong</text></item>
<item><p>268a5</p><section>mdo sde</section><text>phrag bcu yang 'bab par byed do/ /de nas bcom ldan 'das la sems can gzhon nu de dag gis 'di skad ces gsol to/ /bcom ldan 'das 'od zer chen po gda' ba dang / rdzu 'phrul chen po rnam par 'phrul ba 'jig rten du byung ba'i rgyu gang lags/ rkyen gang lags/</text></item>
<item><p>268a6</p><section>mdo sde</section><text>bcom ldan 'das kyis bka' stsal pa/ rigs kyi bu khyed zla ba dang / nyi ma byung ba 'di la ltos/ de dag gis gsol pa/ bcom ldan 'das mthong lags so/ /bde bar gshegs pa mthong lags so/ /bcom ldan 'das kyis bka' stsal pa/ 'di</text></item>
<item><p>268a7</p><section>mdo sde</section><text>ni byang chub sems dpa' rang gi lus las 'od zer snang ba dang / rdzu 'phrul dang / cho 'phrul bstan pa ste bstan nas kyang skye bo mang po la phan pa dang / skye bo mang po la bde ba dang / 'jig rten la snying brtse ba dang / skye bo'i tshogs chen po dang / lha rnams dang /</text></item>
<item><p>268b1</p><section>mdo sde</section><text>mi rnams kyi don dang / phan pa dang / bde ba'i phyir sems can rnams la chos ston te/ de dag 'dir mi'i lus dang / stobs dang brtson 'grus bstan nas 'di 'dra ba'i stobs nye bar ston to/ /gsol pa/ bcom ldan 'das 'od zer snang ba 'byung bar bgyi ba'i slad du</text></item>
<item><p>268b2</p><section>mdo sde</section><text>chos bstan du gsol/ de skad ces gsol pa dang / bcom ldan 'das kyis byang chub sems dpa' sems dpa' chen po sman gyi sde la 'di skad ces bka' stsal to/ /sman gyi sde khyod kyis stong gsum gyi stong chen po'i 'jig rten gyi khams rnam pa drug tu g.yos</text></item>
<item><p>268b3</p><section>mdo sde</section><text>pa mthong ngam/ gsol pa/ bcom ldan 'das mthong lags so/ /bde bar gshegs pa mthong lags so/ /des 'di snyam bsams te/ gang bdag gis de bzhin gshegs pa la don de zhu'o/ /snyam bsams pa dang / bcom ldan 'das</text></item>
<item><p>268b4</p><section>mdo sde</section><text>kyis bka' stsal pa/ sman gyi sde ci dang ci 'dod pa dris shig dang / ngas dris pa de dang de'i lung bstan pas khyod kyi sems rangs par bya'o/ /bstan par bya'o/ /rnam par dbye bar bya'o/ /sman gyi sde gang 'das pa dang / ma 'ongs pa dang / da ltar byung ba'i dus</text></item>
<item><p>268b5</p><section>mdo sde</section><text>rnams kyi de thams cad bstan par bya'o/ /gsol pa/ bcom ldan 'das the tsom bsal ba'i slad du bstan du gsol/ bcom ldan 'das bdag gis de bzhin gshegs pa lha'i bu stong phrag brgyad cu rtsa bzhis bskor ba dang / byang chub sems dpa' bye ba stong</text></item>
<item><p>268b6</p><section>mdo sde</section><text>phrag brgyad cu rtsa bzhis bskor ba dang / klu'i rgyal po bye ba stong phrag bcu gnyis kyis bskor ba dang / 'byung po bye ba stong phrag bco brgyad kyis bskor ba dang / dang / sha za bye ba stong phrag nyi shu rtsa lngas bskor ba mthong ngo / /bcom ldan 'das kyis bka'</text></item>
<item><p>268b7</p><section>mdo sde</section><text>stsal pa/ sman gyi sde sems can 'di dag ni chos nyan pa'i phyir 'khor 'dir nga'i gan du 'dus shing 'khod gor ma chag ste/ sman gyi sde 'di dag ni deng kho nar 'khor ba bsnyil bar 'gyur ro/ /sems can thams cad la phan par 'dod pas deng nyid sa bcu rab tu 'thob par 'gyur</text></item>
<item><p>269a1</p><section>mdo sde</section><text>ro/ /sa bcu la rab tu gnas nas mya ngan las 'das pa'i dbyings rjes su 'thob par 'gyur ro/ /rga dang 'chi las thar bya'i phyir/ /las byas bde ba thob byed cing / /nyon mongs zhags pa pham byas nas/ /sangs rgyas bstan pa 'thob par 'gyur/ /</text></item>
<item><p>269a2</p><section>mdo sde</section><text>gsol pa/ bcom ldan 'das sems can gyi gnas mang po las sna tshogs kyis byung ba 'di ci'i slad du/ bcom ldan 'das la bskor cing gnas/ bcom ldan 'das kyis bka' stsal pa/ sman gyi sde nyon cig /sems can rmongs pa mi shes pa/ /thar bar</text></item>
<item><p>269a3</p><section>mdo sde</section><text>'gyur ba ga la yod/ /sems can gzhon nu mang po dag /de ring gzugs rnams thob par 'gyur/ /sa bcu dag ni 'thob pa'i phyir/ /chos kun rab tu shes par 'gyur/ /sa bcu dag kyang 'thob par 'gyur/ /sangs rgyas bya ba byed par 'gyur/ /chos</text></item>
<item><p>269a4</p><section>mdo sde</section><text>kyi 'khor lo bskor bar 'gyur/ /chos char rab tu 'bebs par 'gyur/ /de ltar sems can 'dus pas na/ /nga yi bstan pa dga' ba'o/ /lha dang klu dang dang / /lha min shin tu mi bzad pas/ /sa bcu la ni rab gnas te/ /chos</text></item>
<item><p>269a5</p><section>mdo sde</section><text>kyi sgra yang sgrogs par 'gyur/ /chos kyi rnga yang rdung bar 'gyur/ /chos kyi dung yang rab tu 'bud/ /sems can gzhon nu 'di dag kyang / /brtson 'grus mthu dang ldan par 'gyur/ /de bzhin gshegs pas thob pa bzhin/ /de dag deng ni</text></item>
<item><p>269a6</p><section>mdo sde</section><text>chos thob 'gyur/ /de nas sems can gzhon nu lnga stong tsam stan las langs nas/ bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /gang phyir mtha' ni ma 'tshal ba/ /'khor</text></item>
<item><p>269a7</p><section>mdo sde</section><text>ba na ni 'chi ba ste/ /lus ni khur lci bcom ldan 'das/ /'jigs pa chen po mi bzad pa/ /lam ni rnam par ma 'tshal te/ /lam nyid kyang ni mi gda' bas/ /mgon po bdag cag ldongs gyur na/ /bdag cag rnams ni bsdu bar gsol/ /</text></item>
<item><p>269b1</p><section>mdo sde</section><text>dpa' la bdag cag gsol ba 'tshal/ /'dren pas chos ni bshad du gsol/ /bdag cag shes rab chung ngur skyes/ /bde ba mngon par ma 'tshal to/ /bdag cag la ni chos bshad gsol/ /sdug bsngal mi bzad grol bar mdzod/ /gang</text></item>
<item><p>269b2</p><section>mdo sde</section><text>dang gang du skyes par yang / /bdag cag sangs rgyas mthong gyur cig /de nas byang chub sems dpa' sems dpa' chen po sman gyi sde sems can gzhon nu rnams ga la ba der song ste phyin nas/ 'di skad ces smras so/ /khyed cag rnams ni zas zo shig /</text></item>
<item><p>269b3</p><section>mdo sde</section><text>rmad du byung ba'i ro yang 'thung / /'jigs pa med par gyur nas su/ /phyis gdod 'jigs med chos nyon cig /smras pa/ btsun pa gnas brtan khyod su zhig /bdag cag rnams kyis khyod mi shes/ /khyod ni rab tu mdzes par mthong / /gzugs</text></item>
<item><p>269b4</p><section>mdo sde</section><text>ni zhi zhing grags pa che/ /'jig rten 'jigs chen dang / /sems dmyal dud 'gro rnams las thar/ /ji ltar 'gro ba mdzes pa bzhin/ /khyod kyi sdig pa thams cad zhi/ /khyod kyi lag na snod yod pa/ /rin chen sna bdun ldan pa dang / /</text></item>
<item><p>269b5</p><section>mdo sde</section><text>lus la rin chen srad bu dang / /gzi brjid phung pos brgyan pa mthong / /zhi ba khyod kyis tshig smras pa/ /bdag cag lan 'debs mi nus so/ /bdag cag la ni zas rnams dang / /zhim po'i skom yang mi dgos te/ /zas las bshang ba 'byung</text></item>
<item><p>269b6</p><section>mdo sde</section><text>bar 'gyur/ /de bzhin skom yang gcin du 'gyur/ /khu ba rnams las khrag tu 'gyur/ /de bzhin khrag las shar 'gyur bas/ /zas dang skom rab sbyar ba yang / /bdag cag rnams la dgos ma yin/ /dar dang snam bu sbyar ba dang / /phra</text></item>
<item><p>269b7</p><section>mdo sde</section><text>mo'i gos kyang dgos pa med/ /gser gyi gdu bu mi dgos te/ /mu tig phreng ba dgos ma yin/ /sor gdub dag kyang mi dgos te/ /de kun mi rtag chos can no/ /bdag cag ngan par 'gro rnams su/ /'gro bar mi 'gyur srog tshol lo/ /lha rnams kyi</text></item>
<item><p>270a1</p><section>mdo sde</section><text>ni bde ba dang / /chos kyi sbyin pa don du gnyer/ /dge ba'i bshes gnyen rnams dgos te/ /'khor los sgyur rgyal ma yin no/ /rab tu bzang ba'i gling bor nas/ /'khor los sgyur ba 'chi bar 'gyur/ /bu yang phyi bzhin mi 'brang ste/ /</text></item>
<item><p>270a2</p><section>mdo sde</section><text>chung ma bu mo rnams kyang min/ /rin chen sna bdun phyi na las/ /phyi bzhin 'brang ba ma yin no/ /skye bo mang po bsdus pa yang / /phyi bzhin 'gro ba ma yin te/ /mdun du rgyug pa'ang ma yin no/ /de ltar phyin cad mi 'gyur ro/ /tshe gcig gis ni rgyal po las/ /</text></item>
<item><p>270a3</p><section>mdo sde</section><text>mi rtag pas ni 'khyam 'gyur te/ /sdig pa'i las rnams mang byas pas/ /de dag sems dmyal ngu 'bod ltung / /rin chen sna bdun rdzu 'phrul ches/ /phyogs bzhi kun tu bskor ba las/ /gang tshe ngu 'bod smin pa'i tshe/ /rdzu 'phrul</text></item>
<item><p>270a4</p><section>mdo sde</section><text>de ni gang du song / /sa gang dag na yod min pa/ /shi nas rdzu 'phrul byed mi nus/ /gnas brtan bdag cag rnams la gson/ /gang na de bzhin gshegs par bzhud/ /pha dang ma ni ji lta bar/ /de ni mthong bar rab tu 'dod/ /bdag</text></item>
<item><p>270a5</p><section>mdo sde</section><text>cag la ni ma yang med/ /pha med phu nu rnams kyang med/ /'jig rten gtso bo de bzhin gshegs/ /de nyid pha dang ma yin no/ /de nyid nyi ma zla ba ste/ /bde ba'i lam ni rab ston pa'o/ /gang phyir phyin chad mi skye bar/ /de ni 'khor ba</text></item>
<item><p>270a6</p><section>mdo sde</section><text>thar mdzad pa'o/ /nyon mongs chu bo 'jigs chen dang / /chu bo sgrol ba'i gru de'o/ /de yis sems can rab bsgral te/ /phyin chad slar ni mi ldog go/ /byang chub mchog ni rab ston pa/ /dam pa'i chos kyang des bshad do/ /bdag</text></item>
<item><p>270a7</p><section>mdo sde</section><text>cag rnams la zas mi dgos/ /rgyal srid 'bras bu mi 'dod de/ /sems can dmyal bas 'jigs pa ni/ /lha yi 'jig rten 'gro mi bya/ /mi yi tshe ni bde ba ste/ /de na thams cad mkhyen par snang / /rang gi las ni nyes byas pas/ /tshe thung rnams ni</text></item>
<item><p>270b1</p><section>mdo sde</section><text>'khyam pa yin/ /de dag 'chi ba mi shes kyi/ /'dod pa'i longs spyod rgyal srid shes/ /skye dang 'gag pas bslus pa rnams/ /shes pa med cing 'jigs pa med/ /mi rtag pas ni sems 'khrul rnams/ /phra ba'i chos rnams mi shes te/ /phra ba'i dgos pa mi byed la/ /</text></item>
<item><p>270b2</p><section>mdo sde</section><text>zhi ba'i dbyings kyang mi shes so/ /'chi 'pho la ni skyo med pa/ /yang dang yang du skye bar 'gyur/ /yun ring sdug bsngal rab gzir cing / /rtag tu dbyug pas brdegs byas nas/ /gzhan dag gi yang 'phrog byed de/ /de bzhin bcing zhing bsad pa byas/ /sngon gyi sdig pas bskul bas</text></item>
<item><p>270b3</p><section>mdo sde</section><text>na/ /de dag bcing ba lngas bcings so/ /re thag kyang ni chad par 'gyur/ /mya ngan zug rngus zug par 'gyur/ /rnam par shes pa 'gag pa na/ /snying rje bar ni smre sngags 'don/ /bdag gi skyob par su 'gyur la/ /gser dang dngul dang shel dag dang / /longs spyod thams cad bdag</text></item>
<item><p>270b4</p><section>mdo sde</section><text>gis dbul/ /bdag ni bran du'ang 'gyur bar bya/ /bran gyi tshul du gang gyur pa/ /las rnams thams cad rab tu bya/ /rgyal srid longs spyod bdag mi dgos/ /nor dang 'bru yang ma yin no/ /rang gi lus ni bdag mi dgos/ /sdig pa byed pa mi 'grol te/ /de ltar gnas</text></item>
<item><p>270b5</p><section>mdo sde</section><text>brtan bdag cag la/ /bza' ba dgos pa ma yin no/ /gang dag kha zas zhim zos pa/ /rgyal po rnams kyang 'chi bar 'gyur/ /btung ba mchog ni 'thungs pa yi/ /lha yi bu rnams 'chi bar 'gyur/ /cho ma cho dgu ro ldan pa/ /zas dang skom ni rab bshams te/ /rgyal po'i mdun</text></item>
<item><p>270b6</p><section>mdo sde</section><text>du blangs nas su/ /kha zas la ni lces reg nas/ /rgyal po rnams ni ro la chags/ /sdig pa mi chung rnams kyang byed/ /gang la snying po med pa yi/ /mi rtag ro la chags par byed/ /bdag cag rnams la skom mi dgos/ /bza' ba dag kyang dgos ma yin/ /bdag cag sdug bsngal gang grol ba/ /chos</text></item>
<item><p>270b7</p><section>mdo sde</section><text>nyid de 'dra dgos ma yin/ /sred pa'i bcings las rab grol zhing / /sred pa'i nyon mongs rnams thar te/ /bcings pa kun las rab grol ba'i/ /sangs rgyas de la skyabs su dong / /drang srong chen po 'jig mgon la/ /bdag cag rnams ni skyabs su 'dong / /sems can rnams kyis mthong dka'</text></item>
<item><p>271a1</p><section>mdo sde</section><text>la/ /phyag 'tshal phyir ni bdag cag 'dong / /khyod kyi mtshan ni ma 'tshal gyis/ /snyan pa'i mtshan ni bstan du gsol/ /sman gyi sdes smras pa/ khyed dang skye bo thams cad dang / /de bzhin ming ni thos par 'dod/ /sems can gzhon nu bye ba phrag /stong</text></item>
<item><p>271a2</p><section>mdo sde</section><text>gis de bzhin gshegs pa bskor/ /de dag gis smras pa/ khyod ni sangs rgyas nyan thos kyi/ /ming ni zab par grags pa yin/ /skye bo kun kyang de bzhin du/ /khyod kyi ming ni thos par 'dod/ /smras pa/ nga yi ming ni sman gyi sde/ /nga ni sems can rnams kyi sman/ /sman rnams kun gyi dam</text></item>
<item><p>271a3</p><section>mdo sde</section><text>pa ni/ /khyed cag rnams la bshad par bya/ /nad kun gyis btab skye bo yi/ /nad rnams thams cad zhi bar byed/ /'dod chags nad ni nad po che/ /'jig rten 'jigs byed mi bzad pa/ /gang gis blo med 'khyam pa yi/ /gti mug nad ni che zhing drag /sems dmyal de bzhin</text></item>
<item><p>271a4</p><section>mdo sde</section><text>dud 'gro dang / /rnams su sems can 'gro/ /byis pa 'di dag zhe sdang zin/ /de dag ji ltar zhi bar 'gyur/ /de dag gis smras pa/ dge ba'i chos ni 'di thos pas/ /bdag cag sdug bsngal kun las grol/ /byis pa blo ni mi shes pa/ /sdug bsngal kun las grol nas</text></item>
<item><p>271a5</p><section>mdo sde</section><text>kyang / /sdig pa'i las ni rnam spangs te/ /bdag cag chos kyi sbyin pa nyan/ /sdig pa thams cad rnam spangs nas/ /'jigs pa mi bzad rnams kyang spangs/ /nad rnams thams cad zhi byed pa/ /sman pa'i rgyal po sman pa ste/ /sdug bsngal ba rnams</text></item>
<item><p>271a6</p><section>mdo sde</section><text>gso byed pa/ /yang dag sangs rgyas myur du blta/ /de bzhin gshegs la phyag bya phyir/ /gnas brtan khyod ni myur du bzhud/ /phyag byas bdag cag rnams kyi tshig /'jig rten rnam par 'dren la gsungs/ /nad 'di rab tu zhi bar mdzod/ /</text></item>
<item><p>271a7</p><section>mdo sde</section><text>lus ni thams cad rab 'bar te/ /tshig cing zhi ba med pa yi/ /mi bzad me ni zhi bar mdzod/ /lus kyi khur ni khur po che/ /shin tu mi bzad rno ba'i khur/ /sdug bsngal gzir ba bdag cag la/ /brtul zhugs dam pa thugs rje mdzod/ /skye bo rtag tu zhe sdang dang / /gti</text></item>
<item><p>271b1</p><section>mdo sde</section><text>mug non pa'i khur khyer te/ /khur las thar ba mi shes pa/ /de dag yang dang yang khur khyer/ /thar pa'i lam ni mi shes shing / /thar pa'i lam ni ma mthong rnams/ /'chi ba rnam par shes mod kyi/ /'on kyang 'jigs pa mi skyed do/ /</text></item>
<item><p>271b2</p><section>mdo sde</section><text>bdag cag la ni nam du yang / /'chi ba med snyam bde bar gnas/ /kun tu 'khrul pas ma shi ba/ /mthong yang rnam par mi shes so/ /de dag pha yang mi dran te/ /nad kyis kyang ni rtag gzir cing / /nyon mongs las kyis rab dkrugs na/ /</text></item>
<item><p>271b3</p><section>mdo sde</section><text>ji ltar kha zas za bar 'gyur/ /sdug bsngal nyam thag mi shes te/ /bdag cag ngal ba don med do/ /khyod kyi sdug bsngal 'di 'dra ba/ /ma rig gzhi las skyes pa'o/ /'du shes 'du byed tshor ba rnams/ /'jigs chen lci ba'i khur yin no/ /</text></item>
<item><p>271b4</p><section>mdo sde</section><text>gang chos rnam par mi shes pa/ /byis pa sred pas rab tu 'khyam/ /lus kyi khur gyis bskor ba ni/ /'jig rten du ni don med skyes/ /gos gtsang shin tu bzang ba dang / /khrus dang byug pa dgos pa'o/ /lus la gang yid 'ong ba yi/ /kha zas</text></item>
<item><p>271b5</p><section>mdo sde</section><text>zhim po dgos pa ste/ /yid 'ong ba yi sil snyan lnga/ /de bzhin rna bas tshor bar byed/ /rin chen bdun las byung ba yi/ /gzugs la mig gis chags par byed/ /zhim pa'i ro rnams thams cad ni/ /lces kyang tshor bar byed pa ste/ /</text></item>
<item><p>271b6</p><section>mdo sde</section><text>'jam zhing phra ba'i reg pa yang / /lus kyis rtag tu tshor bar byed/ /lus kyis su ni sha gnyis po/ /dga' bar yang ni bsgrubs pa las/ /sems pa med pa'i lus 'di skyes/ /de la dga' ba su zhig rnyed/ /de na bdag rkang dga' byed pa/ /</text></item>
<item><p>271b7</p><section>mdo sde</section><text>lham ni rab tu bzang gyon yang / /'chi bar 'gyur tshe gos rnams dang / /byug pa skyabs su mi 'gyur te/ /lus kyang skyabs su 'gyur min na/ /gos dang byug pa smos ci dgos/ /mi zhes bya ba lus yin te/ /dbugs dang stobs chen rnyed par 'gyur/ /</text></item>
<item><p>272a1</p><section>mdo sde</section><text>so sor rtog pa'i rna ba'i stobs/ /de ni lus la yon tan che/ /sngon chad rta dang glang po yis/ /kun tu bskor nas rtse zhing 'khyam/ /thar pa'i chos ni ma shes nas/ /bdag ci sdig pa'i las la chags/ /'jig rten pha rol ma shes nas/ /</text></item>
<item><p>272a2</p><section>mdo sde</section><text>rtse bas sdig pa byed du bcug /bdag ni yang dang yang skyes te/ /shi ba bdag la yang 'ongs so/ /yang dang yang du mya ngan mthong / /smre sngags 'don pas rab tu bcings/ /ma rnams kyang ni shi ba mthong / /pha rnams shi dang gnyen dag dang / /sring mo dang ni bu dag</text></item>
<item><p>272a3</p><section>mdo sde</section><text>dang / /chung ma rnams kyang shi ba mthong / /mngon par 'du byed kun stong na/ /sems dang bcas pa su zhig chags/ /'dod pas zin pa'i sems kyis su/ /bdag gis yid brtan rung bar shes/ /zhi ba'i chos ni mi dmigs te/ /'chi ba la ni mngon dga' med/ /de phyir</text></item>
<item><p>272a4</p><section>mdo sde</section><text>'dod pas bsgribs sems kyis/ /bdag gis sbyin pa ma byin no/ /de bas 'dod dang mnyam sdig med/ /de ni da dung mi ldog go/ /kun tu nor bas bdag cag skyes/ /'gro ba mtha' dag kun tu nor/ /kun tu nor ba'i sgra yang nyan/ /dam chos ma yin yongs su</text></item>
<item><p>272a5</p><section>mdo sde</section><text>'dzin/ /thar pa dang ni bsam gtan btsal/ /lus ni khur du bkur mi bya/ /'jig rten don du 'gro ba'i gtso/ /sangs rgyas ston pa rnams su shog /sangs rgyas 'jig rten pha dang ma/ /sangs rgyas lam ni rab ston pa/ /'dzam bu'i gling ni kun tu yang / /rin chen</text></item>
<item><p>272a6</p><section>mdo sde</section><text>char pa rab tu 'bebs/ /chos kyi bsdu ba ci 'dra ba/ /sems can blun pos mi shes te/ /byang chub tu ni sems bsngos na/ /chos kyi bsdu ba thob par 'gyur/ /'du byed thams cad stong pa ste/ /de bzhin longs spyod nor yang stong / /bdag kyang stong par mthong bas na/ /mthong</text></item>
<item><p>272a7</p><section>mdo sde</section><text>nas re ba med par gyur/ /gnas brtan sman gyi sde khyod kyis/ /bdag cag rnams kyi tshig gson cig /byang chub sems dpa' rnams kyi phyir/ /khyod ni pho nyar bzhud 'tshal lo/ /'khor ba'i nyes pa rnams dran nas/ /byang chub sems dpa' skyo ba med/ /brtson 'grus ldan zhing dka'</text></item>
<item><p>272b1</p><section>mdo sde</section><text>thub che/ /yon tan kun tu sdud par byed/ /ston de ga la bzhugs par bzhud/ /ston pa bde bar rab sad nas/ /rgyal ba cung zad mi skyo bar/ /bdag cag slad du zhu ba mdzod/ /khyod kyis bdud ni gzhom pa dang / stobs dang bcas pa pham par byas/ /sems</text></item>
<item><p>272b2</p><section>mdo sde</section><text>can thams cad yongs 'dzin pa'i/ /chos kyang myur du 'bar bar byas/ /gang gis sangs rgyas 'gyur ba yi/ /chos ni bdag cag ma thos kyis/ /bdag cag rnams la phan pa'i phyir/ /gnas brtan myur du bzhud du gsol/ /sum cu rtsa gnyis mtshan</text></item>
<item><p>272b3</p><section>mdo sde</section><text>mnga' ba'i/ /de bzhin gshegs pa ma mthong ba/ /de srid bdag cag mi rgal zhes/ /thams cad gus dang bcas par gnas/ /sman gyi sdes smras pa/ khyed cag de ltar ci zhig mthong / /re zhig gyen du blta bar byos/ /de dag gyen du bltas pa dang / /</text></item>
<item><p>272b4</p><section>mdo sde</section><text>khang pa brtsegs pa sum stong dang / /lnga brgya tham par tshang ba zhig /kun tu yang ni gnas par gyur/ /rin chen bdun gyis shin tu spras/ /rin chen dra bas legs par brgyan/ /dbus na me tog rab tu rgyas/ /lha rdzas spos kyang rab tu 'bab/ /de na</text></item>
<item><p>272b5</p><section>mdo sde</section><text>gnas brtan dris pa ni/ /khang brtsegs rin chen dra ba dang / /pad ma ze bar kun gnas par/ /'di na snang ba 'di ci zhig /sman gyi sdes smras pa/ gnas 'di dag ni khyed kyi ste/ /sangs rgyas blta ba'i phyir deng shig /'jig rten 'das gtso gang yin pa/ /'jig</text></item>
<item><p>272b6</p><section>mdo sde</section><text>rten snang byed de la thud/ /de dag gis smras pa/ de yi lam yang ma 'tshal te/ /de bzhin gshegs pa'ang ma mthong na/ /gang na lam yang ma 'tshal bas/ /phyag 'tshal du ni gang du mchi/ /sman gyi sdes smras pa/ nam mkha' mtha' yas ji bzhin du/ /reg</text></item>
<item><p>272b7</p><section>mdo sde</section><text>par rung ba ma yin pas/ /bdud rtsi rab sbyin ston pa la/ /phyag 'tshal phyir ni 'gro mi nus/ /ji ltar ri rab gnas pa ltar/ /ston pa de yang gnas na bzhugs/ /ri rab gzhal du rung ba yin/ /rgya mtsho chen po gting tshod zin/ /stong gsum rdul phran dpag tu rung / /sangs rgyas 'byung</text></item>
<item><p>273a1</p><section>mdo sde</section><text>ba shes ma yin/ /byang chub sems dpa' phyogs bcu nas/ /'jig rten snang bar mdzad la 'dud/ /smras pa/ 'jig rten mgon po bdag cag gzigs/ /bdag cag bsam pa rdzogs par mdzod/ /bdag cag sems kyis ston pa la/ /phyag bgyis de nas 'bras bu thob/ /</text></item>
<item><p>273a2</p><section>mdo sde</section><text>sman gyi sdes smras pa/ ston pa dri la mi chags te/ /phreng ba ma yin byug pa min/ /gang gis 'dus byas grol 'gyur ba/ /sems can rnams kyi rgyu 'dzin to/ /gang gis yid ni btul byas shing / /sangs rgyas la yang skyabs song ba/ /de la bdud ni mi bzad mchog /thab</text></item>
<item><p>273a3</p><section>mdo sde</section><text>mo rgol bar mi byed do/ /'chi ba'i dbang du mi 'gro yi/ /gzungs ni myur du rnyed par 'gyur/ /de sems rab tu dang byas nas/ /de nas ston pa mthong bar 'gyur/ /de nas bcom ldan 'das de bzhin gshegs pa ka la ping ka'i sgra skad yid du 'ong ba 'dzum pa mdzad do/ /de nas byang chub sems</text></item>
<item><p>273a4</p><section>mdo sde</section><text>dpa' sems dpa' chen po sman gyi sde stan las langs nas/ bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das gang bcom ldan 'das kyi zhal gyi sgo nas 'od zer brgyad khri bzhi stong byung ste/ 'od zer</text></item>
<item><p>273a5</p><section>mdo sde</section><text>de dag gis thams cad dang ldan pa'i stong gsum gyi stong chen po'i 'jig rten gyi khams 'di khyab par gyur/ sems can dmyal ba chen po sum cu rtsa gnyis po thams cad kyang khyab par gyur/ lha'i gnas sum cu rtsa gnyis kyang snang bar gyur/ 'od zer de dag kyang kha dog sna tshogs sha stag la</text></item>
<item><p>273a6</p><section>mdo sde</section><text>'di lta ste/ sngon po dang ser po dang dmar po dang dkar po dang le brgan dang shel dang dngul gyi kha dog lta bu ste/ 'od zer de dag bcom ldan 'das kyi zhal gyi sgo nas byung nas stong gsum gyi stong chen po'i 'jig rten gyi khams kyi sems can rnams la bde bar sbyar ba thams cad bgyis nas slar log ste/</text></item>
<item><p>273a7</p><section>mdo sde</section><text>bcom ldan 'das la lan bdun bskor ba bgyis nas/ bcom ldan 'das kyi dbu'i gtsug tu nub par gyur pa'i 'dzum pa mdzad pa'i rgyu gang lags/ rkyen gang lags/ de nas yang bcom ldan 'das la byang chub sems dpa' sems dpa' chen po sman gyi sdes 'di skad ces gsol to/ /bcom ldan 'das</text></item>
<item><p>273b1</p><section>mdo sde</section><text>gal te bdag la skabs dbye bar gnang na/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu'o/ /de skad ces gsol pa dang / bcom ldan 'das kyis byang chub sems dpa' sems</text></item>
<item><p>273b2</p><section>mdo sde</section><text>dpa' chen po sman gyi sde la 'di skad ces bka' stsal to/ /sman gyi sde khyod ci dang ci 'dod pa dris shig dang / ngas dris pa de dang de'i lung bstan pas khyod kyi sems rangs par bya'o/ /gsol pa/ bcom ldan 'das sems can gzhon nu bye ba stong phrag</text></item>
<item><p>273b3</p><section>mdo sde</section><text>sum cu byung ba de dag gis de bzhin gshegs pa'i chos phra ba bstan pa rtogs nas/ sems can rgan po rnams la sems can rgan po khyed rnams ni chos mi shes pa'o/ /rtag tu chos ma yin pa dang / mi dge ba la chags pa'o/ /zhes phra mo rnams</text></item>
<item><p>273b4</p><section>mdo sde</section><text>mi snyan pa mchi zhing yongs su rjod la gnod pa bgyid na/ bcom ldan 'das de ci'i slad du tshig snyan pa yid du 'ong ba 'di dag smras/ bcom ldan 'das kyis bka' stsal pa/ sman gyi sde de dag ci'i phyir tshig 'di skad smra ba mi shes sam/ de dag ni</text></item>
<item><p>273b5</p><section>mdo sde</section><text>de bzhin gshegs pa la 'jam zhing shin tu snyan pa smra ste/ chos kyang thos pas sman gyi sde de'i phyir de dag chos thams cad kyi don khong du chud par 'gyur/ yon tan thams cad dang ldan par 'gyur/ de dag thams cad gzungs rtogs par 'gyur/ deng phyin chad sa</text></item>
<item><p>273b6</p><section>mdo sde</section><text>bcu la gnas par 'gyur/ deng chos kyi rnga chen po'i sgra 'byin par 'gyur/ deng chos chen po'i rnam pa dang ldan par 'gyur ro/ /sman gyi sde khang pa brtsegs pa 'di dag mthong ngam/ gsol pa/ bcom ldan 'das mthong lags so/ /bde bar gshegs pa mthong</text></item>
<item><p>273b7</p><section>mdo sde</section><text>lags so/ /bcom ldan 'das kyis bka' stsal pa/ sman gyi sde deng nyid sems can gzhon nu 'di dag khang pa brtsegs pa 'di dag gi nang du zhugs nas chos mngon par rtogs pa 'thob par 'gyur ro/ /deng nyid dge ba'i chos thams cad yongs su rdzogs par byed par 'gyur ro/ /</text></item>
<item><p>274a1</p><section>mdo sde</section><text>deng chos kyi rnga chen po rdung bar 'gyur te/ lha'i ris du ma zhig deng chos mngon par rtogs pa thob par byed par 'gyur ro/ /sems can dmyal ba pa'i sems can log par ltung ba la gnas pa mang po dag kyang de bzhin gshegs pa'i ye shes bstan pa thos</text></item>
<item><p>274a2</p><section>mdo sde</section><text>nas 'khor ba bsnyil te rgyal bar 'gyur ro/ /de'i tshe sems can rgan po bye ba stong phrag dgu bcu thams cad kyis rgyun du zhugs pa'i 'bras bu 'thob ste/ de dag thams cad kyang chos dang ldan par 'gyur ro/ /sman gyi sde de dag thams cad ni sdug bsngal thams cad yongs su</text></item>
<item><p>274a3</p><section>mdo sde</section><text>spangs par 'gyur ro/ /sman gyi sde de dag thams cad ni de bzhin gshegs pa mthong ba sgrub par 'gyur ro/ /sman gyi sde de dag thams cad ni chos chen po'i sgra dang ldan par 'gyur ro/ /sman gyi sde phyogs bzhir ltos shig /byang chub sems dpa' sems dpa' chen po</text></item>
<item><p>274a4</p><section>mdo sde</section><text>sman gyi sdes phyogs bzhi kun tu bltas pa dang / shar phyogs nas byang chub sems dpa' gang gA'i klung bye ba phrag lnga bcu'i bye ma snyed 'ong / lho phyogs nas byang chub sems dpa' gang gA'i klung bye ba phrag drug cu'i bye ma snyed 'ong / nub phyogs nas byang chub sems dpa' gang gA'i</text></item>
<item><p>274a5</p><section>mdo sde</section><text>klung bye ba phrag bdun cu'i bye ma snyed 'ong / byang phyogs nas byang chub sems dpa' gang gA'i klung bye ba phrag brgyad cu'i bye ma snyed 'ong / 'og gi phyogs nas byang chub sems dpa' gang gA'i klung bye ba phrag dgu bcu'i bye ma snyed 'ong / steng gi phyogs nas byang chub sems dpa' gang gA'i klung bye ba</text></item>
<item><p>274a6</p><section>mdo sde</section><text>phrag brgya'i bye ma snyed 'ong ste/ de dag lhags nas bcom ldan 'das kyi spyan sngar phyogs gcig tu 'khod do/ /phyogs gcig tu 'khod pa dang / bcom ldan 'das la byang chub sems dpa' sems dpa' chen po sman gyi sdes 'di skad ces gsol to/ /bcom ldan 'das nam</text></item>
<item><p>274a7</p><section>mdo sde</section><text>mkha' bar snang la gzugs nag po dang / gzugs dmar po gda' ba ci lags/ bka' stsal pa/ sman gyi sde gang bar snang la gzugs nag po dang / gzugs dmar po mthong ba 'di ci yin mi shes sam/ de bzhin gshegs pas ni mkhyen te/ sman gyi sde</text></item>
<item><p>274b1</p><section>mdo sde</section><text>'di ni bdud yin no/ /sman gyi sde mthong bar 'dod dam/ gsol pa/ bcom ldan 'das 'tshal lo/ /bde bar gshegs pa 'tshal lo/ /bcom ldan 'das kyis bka' stsal pa/ sman gyi sde byang chub sems dpa' gang gA'i klung bye ba phrag brgya'i bye ma dang mnyam</text></item>
<item><p>274b2</p><section>mdo sde</section><text>pa 'di lta bu lhags so/ /gsol pa/ bcom ldan 'das byang chub sems dpa' 'di dag lhags pa'i rgyu gang lags/ rkyen gang lags/ bka' stsal pa/ sman gyi sde sems can gzhon nu rnams kyi rkyen gyis te/ de sems can thams cad bsam gtan gyi chos dang</text></item>
<item><p>274b3</p><section>mdo sde</section><text>ldan par 'gyur ro/ /sman gyi sde khyod kyis sems can gzugs sna tshogs 'dir lhags pa dang / rdzu 'phrul gyi stobs kyis byin gyi rlabs sna tshogs 'di lhags pa dag mthong ngam/ gsol pa/ bdag gis ni byang chub sems dpa' gang gA'i klung bye ba phrag brgya'i bye ma snyed dang /</text></item>
<item><p>274b4</p><section>mdo sde</section><text>byang chub sems dpa' gang gA'i klung bye ba khrag khrig brgya stong gi bye ma snyed cig rdzu 'phrul gyi mthus gnas te/ gzugs sna tshogs kha dog sna tshogs dbyibs sna tshogs pa dag gnas la/ byang chub sems dpa' de dag 'phags pa'i chos kyi gnas la gnas te/ byang chub sems dpa'</text></item>
<item><p>274b5</p><section>mdo sde</section><text>de dag 'khor dang bcas nas chos kyi gnas la gnas pa mthong ngo / /bcom ldan 'das kyis de skad ces bka' stsal nas/ byang chub sems dpa' sems dpa' chen po kun tu dpa' ba dang / byang chub sems dpa' sems dpa' chen po sman gyi sde dang / byang chub sems dpa' gsar rnying de dag</text></item>
<item><p>274b6</p><section>mdo sde</section><text>kun dang thams cad dang ldan pa'i 'khor de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa zung gi mdo'i chos kyi rnam grangs rdzogs so// //</text></item>
<item><p>274b7</p><section>mdo sde</section><text>rgya gar gyi mkhan po dzi na mi tra dang / dA na shI la dang / zhu chen gyi lo ts+tsha ba ban de ye shes sdes bsgyur cing zhus te/ skad gsar chad kyis kyang bcos nas gtan la phab pa// //</text></item>
<item><p>275a1</p><section>mdo sde</section><text>@##/ /rgya gar skad du/ Ar+yA tsin t+ya pra b+hAs nir da sho nA ma d+harma par+yA ya/ bod skad du/ 'phags pa khye'u snang ba bsam gyis mi khyab pas bstan pa zhes bya ba'i chos kyi rnam grangs/ sangs rgyas dang byang chub sems dpa' thams cad la phyag 'tshal lo/ /</text></item>
<item><p>275a2</p><section>mdo sde</section><text>'di skad bdag gis thos pa dus gcig na/ bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na/ dge slong stong nyis brgya lnga bcu'i dge slong gi dge 'dun chen po dang / byang chub sems dpa' lnga brgya tsam dang / thabs cig tu bzhugs so/ /</text></item>
<item><p>275a3</p><section>mdo sde</section><text>de nas bcom ldan 'das mnyan yod kyi grong khyer chen por gnas nas bzhugs te/ rgyal po dang / blon po chen po dang / bram ze dang / khyim bdag dang / grong rdal gyi mi dang / nang mi rnams kyis bsti stang du byas/ btsun par byas/ ri mor byas/ mchod pa byas te/ bcom ldan 'das</text></item>
<item><p>275a4</p><section>mdo sde</section><text>kyis bza' ba dang / bca' ba dang / byog pa dang / myang ba bzang po mang po brnyes so/ /'di ltar bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/</text></item>
<item><p>275a5</p><section>mdo sde</section><text>skyes bu 'dul ba'i kha lo sgyur ba/ bla na med pa/ lha dang mi rnams kyi ston pa sangs rgyas bcom ldan 'das de rigs phun sum tshogs pa/ gdung phun sum tshogs pa/ cho rigs phun sum tshogs pa/ tshul khrims phun sum tshogs pa/ ting nge 'dzin phun sum tshogs</text></item>
<item><p>275a6</p><section>mdo sde</section><text>pa/ shes rab phun sum tshogs pa/ rnam par grol ba phun sum tshogs pa/ rnam par grol ba'i ye shes gzigs pa phun sum tshogs pa'o zhes/ bcom ldan 'das kyi grags pa'i sgra dang / snyan pa 'jig rten du rgya cher mngon du byung bar gyur to/ /bde bar gshegs pa/ 'jig</text></item>
<item><p>275a7</p><section>mdo sde</section><text>rten mkhyen pa/ skyes bu 'dul ba'i kha lo sgyur ba/ bla na med pa lha dang mi rnams kyi ston pa/ sangs rgyas bcom ldan 'das chos kyang ston te/ tshangs par spyod pa/ thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/</text></item>
<item><p>275b1</p><section>mdo sde</section><text>yongs su dag pa/ yongs su byang ba/ yang dag par rab tu ston to/ /spyan lnga dang yang ldan te/ sha'i spyan dang / lha'i spyan dang / chos kyi spyan dang / shes rab kyi spyan dang / sangs rgyas kyi spyan dang ldan no/ /bcom ldan 'das kyis gzhan mu stegs can spyod pa pa</text></item>
<item><p>275b2</p><section>mdo sde</section><text>dang / kun tu rgyu dang / gcer bu pa gnyen gyi bu rnams ni tshar bcad do/ /bcom ldan 'das kyi bstan pa 'di lha dang mi rnams kyis yang dag par bzung zhing 'bar ro/ /de nas bcom ldan 'das snga dro'i dus kyi tshe chos gos dang sham thabs mnabs te/ lhung bzed bsnams nas dge</text></item>
<item><p>275b3</p><section>mdo sde</section><text>slong gi tshogs dge slong gi dge 'dun dang / byang chub sems dpa' sems dpa' chen po rnams kyis yongs su bskor cing mdun du bdar te/ mdun du gzigs pa dang / g.yas g.yon du gzigs pa mdzes pa dang / bskum pa dang / brkyang ba mdzes pa dang / chos gos snam sbyar</text></item>
<item><p>275b4</p><section>mdo sde</section><text>dang / bsil zan dang / na bza'i tshags dang / lhung bzed bsnams pa mdzes pa dang / sku mdog gser gyi kha dog lta bu dang / 'od 'dom gang bas mtshan mo mun pa mun nag gi nang na me'i phung po lta bu dang / tshes bco lnga'i zla ba nya ba lta bu dang / nyi ma shar ba lta bur phyogs su snang</text></item>
<item><p>275b5</p><section>mdo sde</section><text>zhing skyes bu chen po'i mtshan sum cu rtsa gnyis dang ni ldan te/ grong khyer chen por mnyan yod du bsod snyoms kyi phyir gshegs nas/ bcom ldan 'das kyis sgo'i them pa la zhabs bzhag ma thag tu/ de nas mnyan yod kyi grong khyer chen por grong khyer du gshegs pa na/ cho 'phrul ngo mtshar rmad</text></item>
<item><p>275b6</p><section>mdo sde</section><text>du byung ba chos rnam pa 'di dag byung ste/ skyes bu dam pa 'dren pa de gshegs pa'i tshe/ der cho 'phrul rmad du byung ba chen po gang dag byung ba de dag brjod par bya/ shin tu dad pa'i sems kyis nyon cig /long ba rnams kyis ni mthong ngo / /'on pa rnams kyis ni thos so/ /gcer bu rnams kyis ni gos rnyed</text></item>
<item><p>275b7</p><section>mdo sde</section><text>do/ /smyon pa rnams kyis ni dran pa thob po/ /grong khyer gyi skye bo thams cad ni thal mo sbyar te/ bde bar gshegs pa la phyag 'tshal lo/ /rnga bo che dang rdza rnga dang khar rnga dang / sgra snyan dag ni ma brdungs par sgra 'byung ngo / /ngang pa dang / ngur pa dang / khrung khrung dang / rma bya dang / ne tso dang / khu byug dag</text></item>
<item><p>276a1</p><section>mdo sde</section><text>kyang yid du 'ong ba'i sgra 'byin to/ /gang dag gter stor ba de dag gis ni gter rnams rnyed par gyur to/ /gser dang dngul las byas pa'i snod rnams kyang ma dkrol bar sgra byung ngo / /sa yang rnam pa drug tu g.yos shing 'gul te/ sems can rnams skyabs med</text></item>
<item><p>276a2</p><section>mdo sde</section><text>par yang ma gyur cig /yid dang ba rab tu thob bo/ /smra ba'i mchog dam pa sangs rgyas kyis gang dang gang du zhabs kyis gom pa bor ba de dang der pad ma dri ma med cing / legs par gnas pa rnams byung ngo / /dud 'gro'i skye gnas su song ba'i sems can gang dag gis mthong ba de dag</text></item>
<item><p>276a3</p><section>mdo sde</section><text>thams cad kyang bde ba rnyed nas mtho ris su skye bar 'gyur ro/ /bud med gang dag sbrum pa de dag kyang mi bde ba med pa nyid du gzugs bzang zhing blta na sdug pa dag btsas so/ /sems can rnams la yang 'dod chags dang / zhe sdang dang / gti mug rnams kyis gnod par gyur pa</text></item>
<item><p>276a4</p><section>mdo sde</section><text>med do/ /rab tu sdang ba'i sems med par phan tshun du smra ste/ dper na pha'am ma zhig bu gcig pa la smra ba bzhin no/ /srang gi g.yas g.yon rnams kyang legs par brgyan par gyur to/ /nam mkha' la gnas pa'i lha'i tshogs thams cad kyis kyang me tog sil ma dag mngon par gtor</text></item>
<item><p>276a5</p><section>mdo sde</section><text>to/ /sems can sdug bsngal bar gyur pa gang yang med do/ /sems can gang dag na bar gyur pa de dag kyang nad med par gyur te/ bde ba thob bo/ /bde bar gshegs pa gshegs pa na sems can so so nas de bzhin gshegs pa ci bdag kho na la gzigs so snyam du sems so/ /so so</text></item>
<item><p>276a6</p><section>mdo sde</section><text>nas bdag nyid bsod snyoms 'bul zhing / mi'i 'dren pa la brten nas bdag kho na bsod snyoms kyi 'bras bu la sbyor ro snyam du sems te/ de gshegs pa tsam yang gzhal bar sla ba ma yin no/ /de nas bcom ldan 'das grong khyer chen po mnyan yod du mthar chags su bsod snyoms bzhes shing</text></item>
<item><p>276a7</p><section>mdo sde</section><text>gshegs nas/ bcom ldan 'das grong bar gyi dbus zhig tu gshegs pa dang / de'i tshe khang stong zhig tu khye'u gzugs bzang ba/ mdzes pa/ blta na sdug pa zhig bor bar gyur te/ lag pa g.yas pa'i mdzub mo khar bcug nas/ 'jib cing 'dug pa la khyi'am/ ce spyang gang dag khang stong der lhags pa</text></item>
<item><p>276b1</p><section>mdo sde</section><text>de dag kyang khye'u de la lce'i dbang pos bldags shing 'dong ste/ ji ltar sngon byas pa'i dge ba'i rtsa bas khye'u de la 'tshe ba mi byed do/ /khang stong der skye bo phal po che dag kyang 'jug cing 'byung ngo / /bcom ldan 'das kyis skye bo phal po che 'jug cing 'byung ba gzigs nas mkhyen bzhin du tshe dang</text></item>
<item><p>276b2</p><section>mdo sde</section><text>ldan pa kun dga' bo la bka' stsal pa/ kun dga' bo gang du skye bo phal po che 'di dag 'jug cing 'byung ba'i khang stong de na ci yod ltos/ de skad ces bka' stsal nas/ tshe dang ldan pa kun dga' bos bcom ldan 'das kyi ltar mnyan te/ khang stong ga la ba der song nas phyin pa dang</text></item>
<item><p>276b3</p><section>mdo sde</section><text>khye'u gzugs bzang ba/ mdzes pa/ blta na sdug pa zhig lag pa g.yas pa'i mdzub mo khar bcug ste/ 'jib cing 'dug la mig gnyis mi 'dzums par skye bo'i tshogs thams cad la lta ba mthong ngo / /mthong nas kyang tshe dang ldan pa kun dga' bo bcom ldan 'das ga la ba der song ste</text></item>
<item><p>276b4</p><section>mdo sde</section><text>phyin nas/ bcom ldan 'das la skabs de gsol pa/ bcom ldan 'das khang stong de na khye'u bor ba gzugs bzang ba/ mdzes pa/ blta na sdug pa/ rin po che'i gzugs ltar mchis pa/ mig mi 'dzums par skye bo'i tshogs thams cad la lta ba zhig mchis so/ /de nas</text></item>
<item><p>276b5</p><section>mdo sde</section><text>bcom ldan 'das kyis kye ma khye'u 'di ni sngon gyi sbyor ba phun sum tshogs pa ste/ nga'i legs par bshad pa'i don shes par nus shing / skal ba can no snyam nas/ khye'u de la thugs brtse ba dang / skye bo phal po che dge ba la gzud pa'i phyir/ khang stong ga la ba der gshegs so/ /</text></item>
<item><p>276b6</p><section>mdo sde</section><text>de nas bcom ldan 'das der gshegs nas phyogs gcig tu bzhugs te/ phyogs gcig tu bzhugs nas/ khye'u de la tshigs su bcad de bka' stsal pa/ sbrul dang gnod sbyin rgyu ba yi/ /dur khrod 'jigs pa che 'di na/ /byis pa ji ltar mi 'jigs shing / /khyod da gcig pu 'di na</text></item>
<item><p>276b7</p><section>mdo sde</section><text>'dug /de nas khye'u des sangs rgyas kyi mthu dang / rang gi sngon gyi dge ba'i rtsa bas/ bcom ldan 'das la slar tshigs su bcad de gsol pa/ bdag ma mchis pa'i tshogs rnams la/ /thub pa'i dbang phyug su zhig 'jigs/ /thams cad mkhyen pa smra ba'i mchog /ji</text></item>
<item><p>277a1</p><section>mdo sde</section><text>ltar 'dir mchis las gang lags/ /bdag gcig bdag gis gang ma mchis/ /bdag kyang gang gi'ang ma lags te/ /bdag ni su'i lags de ma mthong / /bdag gi su lags de ma mthong / /bcom ldan 'das kyis bka' stsal pa/ /sngon cad</text></item>
<item><p>277a2</p><section>mdo sde</section><text>sdig pa byas pa'i las/ /de yi rnam smin 'di 'dra ste/ /khang pa stong pa 'dir bor nas/ /sdug bsngal tshor ba myong ba yin/ /khye'us gsol pa/ gau tam khang stong snyam pa yi/ /'du shes da dung mnga' ba blta/ /byang chub snying por khyod bzhugs nas/ /'du shes</text></item>
<item><p>277a3</p><section>mdo sde</section><text>yongs su ma mkhyen tam/ /bcom ldan 'das kyis bka' stsal pa/ /ngas ni 'du shes yongs shes te/ /nga la 'du shes yod ma yin/ /khyod nyid la ni snying brtse bas/ /khang pa stong pa 'dir 'ongs so/ /khye'us gsol pa/ sems can dag ni bar 'ga' yang / /gang</text></item>
<item><p>277a4</p><section>mdo sde</section><text>tshe shin tu mi dmigs pa/ /de tshe thugs rje gang du byung / /khyod ni su la thugs brtse mdzad/ /bcom ldan 'das kyis bka' stsal pa/ /bdag med zhi ba stong pa nyid/ /sems can 'di dag mi shes te/ /de dag nyid la snying brtse'i phyir/ /bsod nams spyad pa spyod pa</text></item>
<item><p>277a5</p><section>mdo sde</section><text>yin/ /khye'us gsol pa/ stong pa zhi bar thugs chud nas/ /zhi ba stong pa nyid mkhyen kyang / /de bzhin gshegs pa da dung du/ /phyin ci log kyang ma spangs sam/ /bcom ldan 'das kyis bka' stsal pa/ /zhi ba stong pa nyid rtogs nas/ /sems can yongs su</text></item>
<item><p>277a6</p><section>mdo sde</section><text>smin bya'i phyir/ /'dren pa chos ston mdzad pa 'di/ /sangs rgyas rnams kyi thugs rje yin/ /khye'us gsol pa/ de bzhin gshegs pa da dung du/ /khyod kyis phyin ci log ma spangs/ /sems can 'du shes ma mchis na/ /thugs rje gang du skye bar 'gyur/ /bcom ldan</text></item>
<item><p>277a7</p><section>mdo sde</section><text>'das kyis bka' stsal pa/ /byang chub sems ni rab bzung nas/ /yod min sems can rnams la yang / /mi mchog rnams ni go gyon pa/ /rang byung rnams kyis byin rlabs so/ /khye'us gsol pa/ dngos po gang na'ang mi dmigs pas/ /go cha thams cad pa lags/ /</text></item>
<item><p>277b1</p><section>mdo sde</section><text>dngos po ma mchis chos rnams la/ /go cha dmigs pa ma mchis so/ /bcom ldan 'das kyis bka' stsal pa/ /chos rnams dngos po yod min yang / /srog chags rnams la chos ston 'di/ /'jig rten mgon po skyob rnams kyi/ /thugs rjes rnam par rol pa yin/ /</text></item>
<item><p>277b2</p><section>mdo sde</section><text>khye'us gsol pa/ chos ni yi ge ma mchis na/ /bshad pa gud na ga la mchis/ /'jig rten rnams la slu mdzad dam/ /chos ma lags pa chos bshad dam/ /bcom ldan 'das kyis bka' stsal pa/ /nga ni 'jig rten slu ma yin/ /chos ma yin pa'ang nga mi smra/ /</text></item>
<item><p>277b3</p><section>mdo sde</section><text>phyin ci log gyur sems can gyi/ /nyon mongs sel bar nga byed do/ /khye'us gsol pa/ nyon mongs rtsa ba ma mchis te/ /nang ngam phyi rol rnams na yang / /de dag rnams kyi gnas ma mchis/ /nyon mongs ji ltar rnam par sbyang / /bcom ldan 'das kyis bka' stsal pa/ /</text></item>
<item><p>277b4</p><section>mdo sde</section><text>phyin ci log las byung ba rnams/ /yongs su brtags las skyes pa ste/ /rtog pa thams cad spang ba'i phyir/ /srog chags rnams la chos ston to/ /khye'us gsol pa/ rnam brtag mang po ci 'tshal te/ /sems ni rang bzhin 'od gsal zhing / /de la nyon mongs mi 'byung ste/ /</text></item>
<item><p>277b5</p><section>mdo sde</section><text>nams kyang nyon mongs de mi 'gyur/ /bcom ldan 'das kyis bka' stsal pa/ /ji skad smras pa de bzhin te/ /sems ni rtag tu 'od gsal kyang / /blo bur nye ba'i nyon mongs kyis/ /so so'i skye bo nyon mongs 'gyur/ /khye'us gsol pa/ nyon mongs dmigs su ma mchis</text></item>
<item><p>277b6</p><section>mdo sde</section><text>te/ /de dag phyogs na mi gnas na/ /blo bur du ni ji ltar 'gyur/ /de zhus bdag la bshad du gsol/ /bcom ldan 'das kyis bka' stsal pa/ /dper na sprin rnams bar snang la/ /snang yang de dag de bzhin min/ /nyon mongs 'byung ba'ang de 'dra ste/ /snang yang de dag</text></item>
<item><p>277b7</p><section>mdo sde</section><text>de bzhin min/ /khye'us gsol pa/ ma nor de bzhin gang lags pa/ /chos gnas nyid de chos nyid do/ /ma nor de bzhin nyid chos la/ /nor ba'i de bzhin nyid mi dmigs/ /bcom ldan 'das kyis bka' stsal pa/ /byis pa 'du shes ldan rnams kyis/ /log par rnam par</text></item>
<item><p>278a1</p><section>mdo sde</section><text>gang brtags pa/ /blo de rtogs par bya ba'i phyir/ /de bzhin gshegs rnams 'byung ba yin/ /khye'us gsol pa/ skye ma mchis pas rab phye ba/ /rdzogs pa'i sangs rgyas gang zhig byung / /skye ba ma mchis chos rnams la/ /sangs rgyas 'byung ba</text></item>
<item><p>278a2</p><section>mdo sde</section><text>'thad ma lags/ /bcom ldan 'das kyis bka' stsal pa/ /skye ba med par skye ba ni/ /sangs rgyas 'byung ba rab tu bstan/ /kun rdzob tha snyad btags pa ste/ /dam pa'i don du yod ma yin/ /khye'us gsol pa/ da dung khyod la don dam dang / /kun rdzob 'du shes</text></item>
<item><p>278a3</p><section>mdo sde</section><text>gnyis mnga' ste/ /theg pa gcig lam 'gal 'gyur ba/ /gau tam khyod kyis bka' stsal to/ /bcom ldan 'das kyis bka' stsal pa/ /nga ni lam dang 'gal mi byed/ /'gal ba med par nga gnas te/ /mi 'thun sems can sdums kyang byed/ /khye'u khyod de</text></item>
<item><p>278a4</p><section>mdo sde</section><text>ltar shes par gyis/ /khye'us gsol pa/ sems can de ni mi dmigs na/ /gau ta ma khyod ci sdums mdzad/ /chos rnams sngon gyi mtha' la gzigs/ /gang gi kun nas nyon mongs skye/ /bcom ldan 'das kyis bka' stsal pa/ /sngon gyi mtha' dang phyi mtha'</text></item>
<item><p>278a5</p><section>mdo sde</section><text>dang / /de bzhin da ltar byung ba dang / /byang chub dam pa rtogs gyur nas/ /srog chags rnams la chos ston to/ /khye'us gsol pa/ rdzogs sangs rgyas zhes sgrogs mdzad cing / /nyid kyi mkhyen pa sgrogs mdzad de/ /'di ltar bdag tu sgro 'dogs pas/ /khyod ni lhag</text></item>
<item><p>278a6</p><section>mdo sde</section><text>pa'i nga rgyal che/ /bcom ldan 'das kyis bka' stsal pa/ /nga ni bdag la mi stod de/ /de bzhin gzhan la brnyas mi byed/ /de bzhin nyid ni rab tu ston/ /des na de bzhin gshegs zhes bya/ /khye'us gsol pa/ brjod du ma mchis de bzhin nyid/ /de na de nyid ma mchis</text></item>
<item><p>278a7</p><section>mdo sde</section><text>na/ /sgra skad ma mchis sgra bshad pa/ /mkhyen bzhin log par bka' ma stsal/ /bcom ldan 'das kyis bka' stsal pa/ /chos de thams cad log pa ste/ /de bzhin nyid las byung ba yin/ /de bzhin nyid ni rtogs pas na/ /nga la skyon med yon tan med/ /khye'us gsol pa/</text></item>
<item><p>278b1</p><section>mdo sde</section><text>de bzhin gshegs pa'i mthu yin na/ /bdag gi spobs pa 'di skyes te/ /'di 'dra'i lan dag gang gsol pa/ /rdzogs sangs rgyas la bzod par gsol/ /de nas bcom ldan 'das kyis phyag g.yas pa gser gyi kha dog can chos gos kyi nang nas phyung ste/ khye'u de'i</text></item>
<item><p>278b2</p><section>mdo sde</section><text>logs su brkyang ba dang / de nas khye'u des bcom ldan 'das kyi phyag gi sor mo la bzung ste langs so/ /de nas bcom ldan 'das kyis khye'u de khang stong nas bsnams te/ srang du bzhag pa dang / de na skye bo phal po che dag 'di ltar khye'u 'di 'di kho na ltar nyon mongs par gyur kyang /</text></item>
<item><p>278b3</p><section>mdo sde</section><text>bdag nyid chen po'i chos 'di lta bu'i lan 'debs pa ni sangs rgyas bcom ldan 'das rnams ngo mtshar to snyam nas/ ngo mtshar du gyur te/ bcom ldan 'das la rab tu phyag 'tshal lo/ /de nas bcom ldan 'das kyis khye'u de la 'di skad ces bka' stsal to/ /khye'u khyod kyi las</text></item>
<item><p>278b4</p><section>mdo sde</section><text>kyi sgrib pa zad kyis/ sngon gyi dge ba'i rtsa ba dran par gyis la skye bo'i tshogs chen po la yang shes par gyis te/ rdzu 'phrul gyi cho 'phrul chen po ston cig /de nas khye'u de sa las mi bdun srid tsam du 'phags nas lus las 'od phyung ste/ 'od des mnyan yod thams cad dang / 'dzam</text></item>
<item><p>278b5</p><section>mdo sde</section><text>bu'i gling thams cad snang ba chen po rgyas par gyur to/ /'od des brgya byin dang / tshangs pa dang / 'jig rten skyong ba dang / de ma yin pa lha brgya stong mang po gzhan dag la yang yang dag par bskul bar gyur nas/ skad cig thang cig yud tsam de la bcom ldan 'das ga la ba der</text></item>
<item><p>278b6</p><section>mdo sde</section><text>song ste/ lhags nas/ bcom ldan 'das kyi zhabs la mgo bos phyag 'tshal te/ lha'i me tog dag gis bcom ldan 'das la gtor nas/ bcom ldan 'das kye ma byang chub sems dpa' 'di ni snang ba bsam gyis mi khyab pa ste/ 'di ltar sangs rgyas kyi zhing 'di 'od kyis snang</text></item>
<item><p>278b7</p><section>mdo sde</section><text>bar bgyis nas/ sems can dpag tu ma mchis pa dag gi don bgyis so/ /zhes ched du rjod pa de skad ched du brjod de/ de ltar khye'u de'i ming snang ba bsam gyis mi khyab pa/ snang ba bsam gyis mi khyab pa zhes bya bar btags so/ /bcom ldan 'das kyis kyang khye'u 'di snang ba</text></item>
<item><p>279a1</p><section>mdo sde</section><text>bsam gyis mi khyab pa zhes bya bar gyur cig ces/ khye'u de'i ming la rjes su yi rang ba mdzad do/ /de nas khye'u snang ba bsam gyis mi khyab pa bar snang de las babs te/ sa la 'dug pa dang / de sangs rgyas kyi mthu dang / rang gi sngon gyi dge ba'i rtsa</text></item>
<item><p>279a2</p><section>mdo sde</section><text>bas 'di lta ste dper na/ grogs po lo brgyad lon pa'i lus gzugs yongs su grub par gyur pa de 'dra bar 'dug go/ /de nas lha'i dbang po brgya byin gyis khye'u de la lha'i ras bcos bu zung cig byin te/ kye khye'u nga la snying brtse ba'i phyir ras bcos bu'i zung 'di gyon la gcer bur ma</text></item>
<item><p>279a3</p><section>mdo sde</section><text>'dug shig /de nas khye'u snang ba bsam gyis mi khyab pas lha'i dbang po brgya byin la 'di skad ces smras so/ /kau shi ka byang chub sems dpa' rnams ni gos kyi rgyan bgos pas mdzes pa ma yin gyi/ byang chub sems dpa' rnams ni chos kyi rgyan thogs na mdzes so/ /kau shi ka</text></item>
<item><p>279a4</p><section>mdo sde</section><text>de lta mod kyi 'on kyang byang chub sems dpa' sems dpa' chen po rnams kyi gos kyi rgyan gang dag yin pa de dag nyon cig /byang chub kyi sems ni byang chub sems dpa' rnams kyi gos kyi rgyan te/ byang chub kyi snying por brgyan par 'gyur ro/ /ngo tsha shes pa dang khrel yod pa'i rgyan ni byang chub</text></item>
<item><p>279a5</p><section>mdo sde</section><text>sems dpa' rnams kyi gos kyi rgyan te/ sems can thams cad mngon du 'dzin par 'gyur ro/ /dam bcas pa brten pa ni byang chub sems dpa' rnams kyi gos kyi rgyan te/ shes rab yongs su rdzogs par 'gyur ro/ /bsam pa ni byang chub sems dpa' rnams kyi gos kyi</text></item>
<item><p>279a6</p><section>mdo sde</section><text>rgyan te/ sgyu dang g.yo sel bar 'gyur ro/ /sbyor ba ni byang chub sems dpa' rnams kyi gos kyi rgyan te/ dge ba'i chos thams cad yongs su rdzogs par 'gyur ro/ /lhag pa'i bsam pa ni byang chub sems dpa' rnams kyi gos kyi rgyan te/ thams cad las khyad par du 'gro bar 'gyur</text></item>
<item><p>279a7</p><section>mdo sde</section><text>ro/ /nga rgyal med pa ni byang chub sems dpa' rnams kyi gos kyi rgyan te/ ye shes yongs su rdzogs par 'gyur ro/ /chos don du gnyer ba dang / chos 'dod pa ni byang chub sems dpa' rnams kyi gos kyi rgyan te/ shes rab yongs su rdzogs par 'gyur ro/ /slob dpon gyi dpe mkhyud</text></item>
<item><p>279b1</p><section>mdo sde</section><text>med pa ni byang chub sems dpa' rnams kyi gos kyi rgyan te/ chags pa med pa'i ye shes yongs su rdzogs par 'gyur ro/ /nor thams cad yongs su gtong ba ni byang chub sems dpa' rnams kyi gos kyi rgyan te/ mtshan dang dpe byad bzang po yongs su rdzogs par 'gyur ro/ /tshul</text></item>
<item><p>279b2</p><section>mdo sde</section><text>khrims yongs su dag pa ni byang chub sems dpa' rnams kyi gos kyi rgyan te/ smon lam yongs su rdzogs par 'gyur ro/ /bzod pa dang des pa ni byang chub sems dpa' rnams kyi gos kyi rgyan te/ tshangs pa'i dbyangs kyi nga ro dang sgra skad lta bu'i tshig tu 'gyur ro/ /dam bcas pa brtan zhing</text></item>
<item><p>279b3</p><section>mdo sde</section><text>sems mi zhum pa ni byang chub sems dpa' rnams kyi gos kyi rgyan te/ bya ba thams cad yongs su rdzogs par 'gyur ro/ /bsam gtan dang / rnam par thar pa dang / ting nge 'dzin dang / snyoms par 'jug pa thob pa ni byang chub sems dpa' rnams kyi gos kyi rgyan te/ mngon par shes pa</text></item>
<item><p>279b4</p><section>mdo sde</section><text>chen po'i ye shes yongs su rdzogs par 'gyur ro/ /tshig rab tu dbye ba shes pa'i shes rab ni byang chub sems dpa' rnams kyi gos kyi rgyan te/ bag la nyal ba dang lta bar smra ba dang / kun nas ldang ba thams cad rnam par sel bar 'gyur ro/ /snying rje chen po ni byang chub sems dpa'</text></item>
<item><p>279b5</p><section>mdo sde</section><text>rnams kyi gos kyi rgyan te/ 'khor ba na yongs su mi skyo bar 'gyur ro/ /sems can thams cad la zhe 'gras pa med pa'i sems ni byang chub sems dpa' rnams kyi gos kyi rgyan te/ bdag dang gzhan gyi don la skyo ba med par 'gyur ro/ /zang zing med par chos ston pa ni byang chub sems dpa'</text></item>
<item><p>279b6</p><section>mdo sde</section><text>rnams kyi gos kyi rgyan te/ shes rab kyis bdag dang gzhan sgrol bar 'gyur ro/ /chos sgrub pa ni byang chub sems dpa' rnams kyi gos kyi rgyan te/ nyon mongs pa thams cad spong bar 'gyur ro/ /kau shi ka rnam grangs 'dis 'di ltar byang chub sems dpa' gang chos kyi rgyan 'di lta bu dag dang ldan pa de</text></item>
<item><p>279b7</p><section>mdo sde</section><text>nam yang gcer bu ma yin par rig par bya'o/ /de nas lha'i dbang po brgya byin gyis khye'u de la shin tu dga' ba dang dad pa skyes nas/ bcom ldan 'das la 'di skad ces gsol to/ /bdag la thugs brtse ba'i slad du bcom ldan 'das kyis ras bcos bu'i zung 'di len du stsal bar gsol/ /de nas bcom ldan</text></item>
<item><p>280a1</p><section>mdo sde</section><text>'das kyis khye'u snang ba bsam gyis mi khyab pa la 'di skad ces bka' stsal to/ /khye'u ras bcos bu'i zung 'di long la gyon cig /de nas khye'u snang ba bsam gyis mi khyab pa bcom ldan 'das ga la ba der dong ste/ pus mo g.yas pa'i lha nga sa la btsugs</text></item>
<item><p>280a2</p><section>mdo sde</section><text>nas/ bcom ldan 'das ga la ba de logs su thal mo sbyar ba btud de/ bcom ldan 'das kyi spyan sngar ras bcos bu'i zung blangs nas bgos so/ /de nas bcom ldan 'das grong khyer chen po mnyan yod du bsod snyoms la gshegs so/ /de na skyes pa dang / bud med dang / khye'u dang /</text></item>
<item><p>280a3</p><section>mdo sde</section><text>bu mo dang / tshong dpon dang / bram ze dang / khyim bdag dang / rgyal po dang / blon po chen po dag ngo mtshar du gyur te/ khye'u snang ba bsam gyis mi khyab pa la blta ba dang / bcom ldan 'das la yang blta ba dang / phyag bya ba dang / mchod pa'i phyir 'dus par gyur to/ /</text></item>
<item><p>280a4</p><section>mdo sde</section><text>de nas bcom ldan 'das mthar gyis bsod snyoms bzhes te/ khye'u snang ba bsam gyis mi khyab pa'i ma'i khyim ga la ba der gshegs so/ /gshegs nas kyang cang mi gsung bar phyogs gcig tu bzhugs so/ /de nas khye'u snang ba bsam gyis mi khyab pa'i ma ngo tsha nas/ bcom ldan 'das</text></item>
<item><p>280a5</p><section>mdo sde</section><text>la blta ba'i phyir sgor ma byung ngo / /de nas khye'u snang ba bsam gyis mi khyab pa rang gi khyim du song nas/ ma la tshigs su bcad de smras pa/ bdag gi sngon gyi nongs pa yis/ /khyod kyi mngal du bdag mchis te/ /yum gyis nongs pa ma lags kyis/ /'o ltar gnod par ma mdzad</text></item>
<item><p>280a6</p><section>mdo sde</section><text>cig /thugs brtse ldan te bskyed pas na/ /bdag gi sbyin gnas khyod lags so/ /zhal tsha ma mdzad ma 'dzem par/ /de bzhin gshegs pa'i drung du bzhud/ /de ltar khyod mngal bdag mchis pa/ /khyod kyis brnyes pa legs par brnyes/ /lus kyi dge ba'i las</text></item>
<item><p>280a7</p><section>mdo sde</section><text>rnams kyang / /rnam par 'dren la zhu ba mdzod/ /de nas khye'u snang ba bsam gyis mi khyab pas/ lha'i dbang po brgya byin la 'di skad ces smras so/ /kau shi ka lha'i me tog man dA ra ba dag dang / lha'i spos dag dang / lha'i gos dag bdag la stsol cig /de dag bdag gi skyed pa'i ma 'di la stsal to/ /</text></item>
<item><p>280b1</p><section>mdo sde</section><text>'dis de dag gis bcom ldan 'das la mchod pa bgyis nas/ bla na med pa yang dag par rdzogs pa'i byang chub tu sems skyed par 'gyur ro/ /de nas lha'i dbang po brgya byin gyis/ khye'u de la lha'i me tog man dA ra ba dag dang / lha'i spos dag dang / lha'i gos dag byin no/ /de</text></item>
<item><p>280b2</p><section>mdo sde</section><text>nas khye'u snang ba bsam gyis mi khyab pas ma la tshigs su bcad de smras pa/ yum cig lha yi me tog man dA ra/ /blta sdug mdzes shing yid du 'ong ba dang / /spos dang na bza' 'di dag blang mdzod la/ /mi mchog sangs rgyas de la dbul ba mdzod/ /'jig rten dag na pha ma</text></item>
<item><p>280b3</p><section>mdo sde</section><text>zas skom dang / /nor dang gos kyis mchod pa mchod ma lags/ /gzhan du gang dag chos la sbyor bgyid pa/ /des na de dag mchod pa bgyis par 'gyur/ /rkang gnyis dam pa de la mchod mdzod la/ /byang chub mchog tu smon lam brtan par mdzod/ /bdag ni</text></item>
<item><p>280b4</p><section>mdo sde</section><text>dus dus khyod kyi drung mchis te/ /yun ring dus nas skul ba bgyid pa lags/ /gnong zhing zhum pa'i sems su ma mdzad par/ /rangs pa'i sems dang dga' ba thob mdzod la/ /rang byung rgyal ba bzhugs pa der bzhud de/ /skyes bu mchog gi zhabs la phyag mdzod la/ /</text></item>
<item><p>280b5</p><section>mdo sde</section><text>mgon po de la me tog spos rnams dang / /de bzhin na bza' rnams kyang gtor nas su/ /rgyal ba de las dge ba'i rtsa bskyed de/ /byang chub mchog tu sems kyang bskyed pa mdzod/ /byang chub mchog tu sems ni brtan gyur nas/ /gang dag dad pas rgyal la gus bgyis pa/ /</text></item>
<item><p>280b6</p><section>mdo sde</section><text>de dag rnam smin 'jig mgon bka' stsal ces/ /rang byung rgyal ba de la zhu ba mdzod/ /de nas bud med des bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te/ bcom ldan 'das la mchod pa byas nas/ zhu ba ji skad bstan</text></item>
<item><p>280b7</p><section>mdo sde</section><text>pa bzhin du gus pa dang bcas par yongs su zhus so/ /zhu ba zhus pa dang / bcom ldan 'das kyis bka' stsal pa/ dge ba'i rtsa ba bsgrubs pa 'dis/ /ngan 'gro'am mi khom 'gro mi 'gyur/ /sangs rgyas bye mang mnyes byas nas/ /mi yi dam pa sangs rgyas 'gyur/ /</text></item>
<item><p>281a1</p><section>mdo sde</section><text>de nas bcom ldan 'das kyis grong khyer chen po mnyan yod du bsod snyoms bzhes nas/ khye'u snang ba bsam gyis mi khyab pa dang / skye bo phal po che gzhan dag dang yang thabs cig tu grong khyer nas byung ste/ rgyal bu rgyal byed kyi tshal mgon med zas sbyin</text></item>
<item><p>281a2</p><section>mdo sde</section><text>gyi kun dga' ra ba ga la ba der gshegs so/ /de nas bcom ldan 'das kyis zas kyi bya ba mdzad de/ nang du yang dag 'jog las bzhengs nas chos nyan du gzhug pa'i phyir bzhugs so/ /de nas yul ko sa la'i rgyal po gsal rgyal dpung gi tshogs yan lag bzhi pa dang lhan</text></item>
<item><p>281a3</p><section>mdo sde</section><text>cig tu rgyal bu rgyal byed kyi tshal ga la ba dang / bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te/ phyogs gcig tu 'dug go/ /phyogs gcig tu 'dug nas/ yul ko sa la'i rgyal po gsal rgyal gyis bcom ldan</text></item>
<item><p>281a4</p><section>mdo sde</section><text>'das la 'di skad ces gsol to/ /bcom ldan 'das gang ngo mtshar rmad du byung ba'i chos rnam pa de lta bu dag dang ldan pa'i khye'u snang ba bsam gyis mi khyab pa de ga la mchis/ de nas bcom ldan 'das kyis khye'u snang ba bsam gyis mi khyab pa bstan nas mthong ste/ rgyal po</text></item>
<item><p>281a5</p><section>mdo sde</section><text>gsal rgyal gyis khye'u de'i lus gzugs yongs su grub pa lha las 'das pa'i mdog dang / mi 'jigs pa dang / tshul khrims dang / ting nge 'dzin dang / shes rab kyis brgyan pa mthong nas 'di snyam du sems te/ sngon las byas shing bsags pa ji lta bu zhig gis 'di ltar 'di'i</text></item>
<item><p>281a6</p><section>mdo sde</section><text>lus yongs su dag par gyur snyam mo/ /de nas khye'u snang ba bsam gyis mi khyab pas sangs rgyas kyi mthu dang / rang gi sngon gyi dge ba'i rtsa bas rgyal po gsal rgyal gyi sems kyi yongs su rtogs pa sems kyis shes nas tshigs su bcad de smras pa/ gang dag rtag tu byams sems dag</text></item>
<item><p>281a7</p><section>mdo sde</section><text>sems ldan/ /gang dag mi brlang mnyen zhing dran ldan la/ /legs par bsdams shing drang la tshangs spyod pa/ /de dag lus ni rnam par dag par 'gyur/ /gang dag sdig pa spong zhing mi spyod la/ /rtag tu dge ba mi chung rnam spel zhing / /gnod par sems dang khro ba rnam spong ba/ /</text></item>
<item><p>281b1</p><section>mdo sde</section><text>de dag lus ni rnam par dag par 'gyur/ /gang dag sangs rgyas chos dang tshogs mchog la/ /gus dang bcas par rtag tu mchod byed cing / /gzhan la rdeg 'dod sdigs mo mi byed pa/ /de dag lus ni rnam par dag par 'gyur/ /gang dag gzhan la phrag dog ser</text></item>
<item><p>281b2</p><section>mdo sde</section><text>sna dang / /de bzhin nga rgyal dag kyang mi byed la/ /gzhan gyi nyes pa byung ba mi rjod pa/ /de dag lus ni rnam par dag par 'gyur/ /gzhan la co dri ba dang smad pa dang / /bshung ba dag ni nam yang mi byed cing / /gzhan la 'khrul pa'i glags lta mi byed pa/ /de dag</text></item>
<item><p>281b3</p><section>mdo sde</section><text>lus ni rnam par dag par 'gyur/ /de nas bcom ldan 'das la rgyal po gsal rgyal gyis 'di skad ces gsol to/ /bcom ldan 'das khye'u snang ba bsam gyis mi khyab pa 'di chos chen po dang ldan pa lags na/ bcom ldan 'das las kyi sgrib pa gang zhig gis/ khye'u</text></item>
<item><p>281b4</p><section>mdo sde</section><text>'di bud med khyim thab ma mchis pa'i mngal du skyes la/ der yang khang stong du bor bar gyur/ bcom ldan 'das kyis bka' stsal pa/ rgyal po chen po sngon byung ba 'das pa'i dus na/ 'di nas bskal pa dgu bcu rtsa gcig 'das pa/ de'i tshe de'i dus na/ de bzhin gshegs pa</text></item>
<item><p>281b5</p><section>mdo sde</section><text>dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa lha dang mi rnams kyi ston pa/ sangs rgyas bcom ldan 'das rnam par gzigs zhes bya ba 'jig rten du</text></item>
<item><p>281b6</p><section>mdo sde</section><text>byung ngo / /rgyal po chen po de'i tshe de'i dus na/ bcom ldan 'das de bzhin gshegs pa rnam par gzigs de'i gsung rab la byang chub sems dpa' gnyis shig byung ste/ lha bzang zhes bya ba dang / sa zhes bya ba'o/ /de la byang chub sems dpa' lha bzang zhes bya bar gyur pa gang yin</text></item>
<item><p>281b7</p><section>mdo sde</section><text>pa de ni phyir mi ldog par gyur cing / /don du nyung ba/ bya ba nyung ba/ dben pa la dga' ba/ bsam gtan dang / mngon par shes pas rnam par brtse bar gyur to/ /de la byang chub sems dpa' sa zhes bya bar gyur pa gang yin pa de ni chos rgya chen po dang ldan par ma gyur te/ lha bzang gi</text></item>
<item><p>282a1</p><section>mdo sde</section><text>g.yog byed do/ /de ha cang grong dang / grong rdal dang / yul 'khor dang / pho brang 'khor dag tu 'jug ste/ zhugs nas kyang bya ba mang zhing byed pa mang bar gyur nas/ byang chub sems dpa' lha bzang des de la khyod ci'i phyir rnal 'byor dang spong ba la brtson par mi</text></item>
<item><p>282a2</p><section>mdo sde</section><text>byed par ha cang bya ba mang zhing ha cang byed pa mang zhes bsgo zhing bstan to/ /des de la yang dang yang bskul bas de khros shing 'khrugs te yid ma rangs nas/ gnod sems su gyur pa des lus dang sems ma rung bar byas te/ ngan du bsams nas tshig rtsub po smras pa/ nal gyi bu/</text></item>
<item><p>282a3</p><section>mdo sde</section><text>sbyar ma'i bu/ skyes pa gzhan las grub pa khyod kyi pha ma yang med na/ khyod la shes rab bam/ tshul khrims lta ga la yod ces des ngan du bsams te/ tshig rtsub po smras pa/ mi mthol mi 'chags mi 'dor gyi/ zhe la 'dzin te/ de byang chub sems dpa' lha bzang de la rtag</text></item>
<item><p>282a4</p><section>mdo sde</section><text>tu ngan sems dang ldan zhing byams pa'i sems med par gyur to/ /byang chub sems dpa' lha bzang gis kyang de snod ma yin no snyam nas bkyed pa dang / de de bas kyang byang chub sems dpa' lha bzang la ngan du sems shing bsngags pa ma yin pa brjod de/ snyan pa ma yin pa dang / grags</text></item>
<item><p>282a5</p><section>mdo sde</section><text>pa ma yin pa dang / tshigs su bcad pa ma yin pa brjod do/ /de las bsags shing tshogs su byas pa des lus zhig ste/ shi ba'i 'og tu bud med khyim thab med pa'i mngal du skyes so/ /byang chub kyi sems bsrungs pas des na sems can dmyal bar ni ma skyes so/ /de btsas ma thag tu</text></item>
<item><p>282a6</p><section>mdo sde</section><text>bud med des lam srang chen por bor te/ der de khyi dang / spyang ki dang / ce spyang rnams kyis zos so/ /rgyal po chen po tshul 'di 'dra bar 'di bskal pa dgu bcur sdug bsngal 'di lta bu dang / nyam thag pa 'di lta bus 'chi ba'i dus byas shing btsas pa btsas pa na yang bor bar gyur te/ yang</text></item>
<item><p>282a7</p><section>mdo sde</section><text>skye bo phal po che 'di skad du nal gyi bu sbyar ma'i bu 'di la khyi dang spyang ki dang / ce spyang rnams za'o zhes 'dzer to/ /rgyal po chen po de'i tshe de'i dus na/ byang chub sems dpa' sa zhes bya bar gyur pa de gzhan zhig yin pa snyam du khyod som nyi'am/ yid gnyis za bar gyur na rgyal po chen po khyod kyis</text></item>
<item><p>282b1</p><section>mdo sde</section><text>de de ltar mi blta'o/ /de ci'i phyir zhe na/ khye'u snang ba bsam gyis mi khyab pa 'di de'i tshe de'i dus na byang chub sems dpa' sa zhes bya bar gyur to/ /rgyal po chen po 'di'i las kyi sgrib pa ni zad/ kun nas nyon mongs pa'i sems ni rnam par sbyangs/ de bzhin gshegs pa ni mnyes par</text></item>
<item><p>282b2</p><section>mdo sde</section><text>byas/ ngan 'gro thams cad ni bcad nas/ khye'u snang ba bsam gyis mi khyab pa 'dis sangs rgyas bye ba phrag drug cu rtsa bzhi mnyes par byas shing / bsti stang du byas/ ri mo byas/ mchod pa byas nas/ sangs rgyas bcom ldan 'das de dag gi drung du tshangs par spyod pa spyad do/ /</text></item>
<item><p>282b3</p><section>mdo sde</section><text>chos yongs su btsal ba la yang brtson par gyur to/ /rgyal po chen po de sngon gyi dge ba'i rtsa ba 'dis bdag nyid chen po 'di thob bo/ /rgyal po chen po de ltar na las nag po dang / dkar po dag chud za bar 'gyur ba med do/ /rgyal po chen po de lta bas na mkhas pas lus kyi las dang /</text></item>
<item><p>282b4</p><section>mdo sde</section><text>ngag gi las dang / yid kyi las bsdam par bya ste/ srog gi phyir yang sdig pa'i las mi bya'o/ /de nas bcom ldan 'das la yul ko sa la'i rgyal po gsal rgyal gyis 'di skad ces gsol to/ /bcom ldan 'das byang chub sems dpa' lha bzang zhes bgyi bar gyur pa des/</text></item>
<item><p>282b5</p><section>mdo sde</section><text>bla na med pa yang dag par rdzogs pa'i byang chub thob lags sam/ 'on te da dung du yang byang chub sems dpa'i spyad pa spyod par bgyid/ bcom ldan 'das kyis bka' stsal pa/ rgyal po chen po byang chub sems dpa' sems dpa' chen po lha bzang de ni de bzhin gshegs pa mi 'khrugs</text></item>
<item><p>282b6</p><section>mdo sde</section><text>pa'i sangs rgyas kyi zhing na tshangs par spyad pa spyod de/ byang chub sems dpa' sems dpa' chen po dpal 'byung zhes bya'o/ /de nas bcom ldan 'das la rgyal po chen po gsal rgyal gyis 'di skad ces gsol to/ /bcom ldan 'das rigs kyi bu'am rigs kyi bu mos gus par</text></item>
<item><p>282b7</p><section>mdo sde</section><text>bgyis te/ dge ba'i bshes gnyen rnams la bsnyen par bgyi'o/ /bsten par bgyi'o/ /bsnyen bkur bgyi'o/ /de ci'i slad du zhe na/ bcom ldan 'das dge ba'i bshes gnyen la bsnyen cing bsten te/ bsnyen bkur bgyis na dge ba'i chos thob par 'gyur ro/ /dge ba'i</text></item>
<item><p>283a1</p><section>mdo sde</section><text>chos thob pas bsam pa dge bar 'gyur ro/ /bsam pa dge bas sbyor ba dge bar 'gyur ro/ /sbyor ba dge bas dge ba'i las bgyid par 'gyur ro/ /las dge bas 'gro ba dge bar mchi bar 'gyur ro/ /'gro ba dge bas dge ba'i grogs po mgu bar bgyid do/ /</text></item>
<item><p>283a2</p><section>mdo sde</section><text>grogs po dge bas sdig pa'i las mi bgyid do/ /bgyid par mi 'gyur ro/ /sdig pa ma bgyis shing dge ba'i las bgyis pas bdag la gdung bar mi 'gyur/ gzhan la gdung bar mi 'gyur ro/ /bdag dang gzhan rjes su srung bas byang chub kyi lam yongs su rdzogs par 'gyur ro/ /</text></item>
<item><p>283a3</p><section>mdo sde</section><text>byang chub kyi lam la gnas pas lam ngan par zhugs pa'i sems can rnams kyi don bgyid nus pa dang / skal ba mchis pa dang / mthu dang ldan par 'gyur ro/ /bcom ldan 'das kyis bka' stsal pa/ rgyal po chen po legs so legs so/ /khyod kyis tshig 'di legs par smras</text></item>
<item><p>283a4</p><section>mdo sde</section><text>so/ /rgyal po chen po dge ba'i bshes gnyen la brten te/ byang chub sems dpa' sems dpa' chen po yon tan gyi chos nyid thams cad yongs su rdzogs par bya'o/ /de nas bcom ldan 'das la khye'u snang ba bsam gyis mi khyab pas 'di skad ces gsol to/ /bcom ldan 'das</text></item>
<item><p>283a5</p><section>mdo sde</section><text>byang chub sems dpa' chos du dang ldan na myur du bla na med pa yang dag par rdzogs pa'i byang chub tu mngon par rdzogs par 'tshang rgya ba dang / zab mo'i chos rnams la yang bzod pa thob par 'gyur/ bcom ldan 'das kyis bka' stsal pa/ khye'u byang chub sems dpa' chos bzhi dang</text></item>
<item><p>283a6</p><section>mdo sde</section><text>ldan na myur du bla na med pa yang dag par rdzogs pa'i byang chub mngon par rdzogs par 'tshang rgya ba dang / zab mo'i chos rnams la yang bzod pa thob par 'gyur te/ bzhi gang zhe na/ rten cing 'brel bar 'byung ba shes pa la 'jug pa dang / chad pa dang / rtag pa rnam par spong ba dang</text></item>
<item><p>283a7</p><section>mdo sde</section><text>sems can med pa dang / srog med pa dang / gang zag med par 'jug pa dang / stong pa nyid la mos shing / stong pa nyid la spyod yul ba ste/ byang chub sems dpa' chos bzhi po de dag dang ldan na myur du bla na med pa yang dag par rdzogs pa'i byang chub mngon par rdzogs par 'tshang rgya</text></item>
<item><p>283b1</p><section>mdo sde</section><text>ba dang / zab mo'i chos rnams la yang bzod pa thob par 'gyur ro/ /khye'u gzhan yang byang chub sems dpa' chos bzhi dang ldan na myur du bla na med pa yang dag par rdzogs pa'i byang chub mngon par rdzogs par 'tshang rgya ste/ bzhi gang zhe na/ sngon gyi mtha' dben pa dang / phyi ma'i mtha'</text></item>
<item><p>283b2</p><section>mdo sde</section><text>mi 'pho ba dang / da ltar byung ba 'jig par shes pa dang / dus gsum mnyam pa nyid de bzhi po de dag go/ /gzhan yang bzhi ste/ bzhi gang zhe na/ lus dben pa dang / sems dben pa dang / chos dben pa dang / las dben pa ste/ bzhi po de dag go/ /gzhan yang bzhi ste/ bzhi</text></item>
<item><p>283b3</p><section>mdo sde</section><text>gang zhe na/ sangs rgyas la chos nyid du mthong gi gzugs su ma yin pa dang / chos la 'dod chags dang bral bar mthong gi yi ge dang / nges pa'i tshig tu ma yin pa dang / dge 'dun la 'dus ma byas su mthong gi tshogs su ma yin pa dang / shes rab kyi mig yongs su dag par 'gyur</text></item>
<item><p>283b4</p><section>mdo sde</section><text>ba ste/ bzhi po de dag go/ /gzhan yang bzhi ste/ bzhi gang zhe na/ bsdu ba'i dngos po mi gtong bas pha rol tu phyin pa yongs su rdzogs par byed pa dang / thabs dang shes rab la mkhas pa dang / sems can med par rnam par dpyod pa dang snying rje chen po ste/ khye'u byang chub sems dpa'</text></item>
<item><p>283b5</p><section>mdo sde</section><text>chos bzhi po de dag dang ldan na myur du bla na med pa yang dag par rdzogs pa'i byang chub mngon par rdzogs par 'tshang rgya ba dang / zab mo'i chos rnams la yang bzod pa thob par 'gyur ro/ /bcom ldan 'das kyis bzhi pa bsgrub pa bstan pa 'di bshad pa na khye'u snang ba bsam gyis mi khyab pa mi</text></item>
<item><p>283b6</p><section>mdo sde</section><text>skye ba'i chos la bzod par thob par gyur te/ de dga' ba dang mchog tu dga' ba de nyid kyis ta la bdun srid tsam du steng gi bar snang la mngon par 'phags par gyur to/ /de nas bcom ldan 'das kyis de'i tshe 'dzum pa mdzad do/ /'di ni sangs rgyas bcom ldan 'das rnams gang gi tshe 'dzum pa</text></item>
<item><p>283b7</p><section>mdo sde</section><text>mdzad pa'i chos nyid de/ de nas bcom ldan 'das kyi zhal gyi sgo nas 'od 'phro ba kha dog sna tshogs/ kha dog du ma byung ba 'di lta ste/ sngon po dang / ser po dang / dmar po dang / dkar po dang / le brgan dang / dngul gyi kha dog lta bu ste/ kha dog du ma de dag gis 'jig rten gyi khams</text></item>
<item><p>284a1</p><section>mdo sde</section><text>mtha' yas mu med pa snang bar byas te/ tshangs pa'i 'jig rten gyi bar du mngon par byung nas/ zla ba dang nyi ma rnams kyi 'od mog mog por byas te/ slar log nas bcom ldan 'das kyi dbu'i gtsug tu nub bo/ /de nas tshe dang ldan pa kun dga' bo stan las langs te/ bla</text></item>
<item><p>284a2</p><section>mdo sde</section><text>gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la tshigs su bcad pa'i dbyangs kyis don de zhus pa/ blta sdug bltar 'os gzugs dang mtshan rnams dang / /</text></item>
<item><p>284a3</p><section>mdo sde</section><text>dpe byad bzang po rnams kyis rab mdzes shing / /'od kyi dkyil 'khor 'od kyis 'od mdzes pa/ /'dzum pa mdzad de bdag la bstan du gsol/ /tshul khrims 'phags shing spyod pa legs spyad pa/ /ting 'dzin shes rab bsags pa'i ye shes 'od/ /rnam grol snying</text></item>
<item><p>284a4</p><section>mdo sde</section><text>po stobs ldan yang dag gzigs/ /'dzum pa mdzad de bdag la bstan du gsol/ /bzod pa'i stobs ldan stobs kyi shugs mnga' ba/ /brtson 'grus mngon par 'phags te mi bskyod pa/ /mig tu sdug cing bden pa bzhi gzigs pa/ /'dzum pa mdzad de</text></item>
<item><p>284a5</p><section>mdo sde</section><text>bdag la bstan du gsol/ /rdo rje'i sku mnga' sra brtan mi shigs pa/ /sred med bu mthu sred med bu bas mchog /tshangs dbyangs sgra snyan 'jam pa'i dbyangs ldan pa/ /'dzum pa mdzad de bdag la bstan du gsol/ /bzhugs kyang tshangs dang de bzhin lha tshogs</text></item>
<item><p>284a6</p><section>mdo sde</section><text>kyis/ /de bzhin gshegs pa'i spyi gtsug ma mthong la/ /gus dang bcas pas kun nas blta bgyid pa/ /'dzum pa mdzad de bdag la bstan du gsol/ /khyod kyis chos kyi 'khor lo dam pa bskor/ /mi rtag sgras ni lha dang lha min dang / /de bzhin klu dang gnod</text></item>
<item><p>284a7</p><section>mdo sde</section><text>sbyin rab bskyod pa/ /'dzum pa mdzad de bdag la bstan du gsol/ /snang ba mnyes shing mun pa rnams bral ba/ /kun nas spyan mnga' mnyam pa nyid bzhugs pa/ /yon tan mchog mnga' yon tan snying po bstan/ /'dzum pa mdzad de bdag la bstan du gsol/ /</text></item>
<item><p>284b1</p><section>mdo sde</section><text>de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo khye'u snang ba bsam gyis mi khyab pa shing ta la bdun srid kyi steng gi bar snang la 'dug pa mthong ngam/ gsol pa/ bcom ldan 'das mthong</text></item>
<item><p>284b2</p><section>mdo sde</section><text>lags so/ /bcom ldan 'das kyis bka' stsal pa/ kun dga' bo byang chub sems dpa' sems dpa' chen po snang ba bsam gyis mi khyab pa 'di bskal pa grangs med pa brgya'i 'og tu bskal pa kun tu snang byed ces bya ba la/ 'jig rten gyi khams rnam par spyod pa zhes bya bar</text></item>
<item><p>284b3</p><section>mdo sde</section><text>de bzhin gshegs pa dgra bcom pa yang dag par rdzogs pa'i sangs rgyas rig pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo bsgyur ba/ bla na med pa/ lha dang mi rnams kyi ston pa/ sangs rgyas bcom ldan</text></item>
<item><p>284b4</p><section>mdo sde</section><text>'das snang ba bsam gyis mi khyab pa zhes bya ba nyid du 'jig rten du 'byung bar 'gyur ro/ /kun dga' bo 'jig rten gyi khams rnam par spyod pa de ni 'di lta bur yongs su dag par 'gyur te/ dper na gzhan 'phrul dbang byed kyi lha rnams kyi longs spyod dang / yongs su spyod pa lta bur</text></item>
<item><p>284b5</p><section>mdo sde</section><text>'gyur ro/ /de bzhin gshegs pa de ni bar gyi bskal pa nyi shur gnas par 'gyur ro/ /de la nyan thos brgyad khri'i dge 'dun yod par 'gyur ro/ /byang chub sems dpa' sum khri nyis stong gi dge 'dun yod par 'gyur ro/ /kun dga' bo ci'i phyir 'jig rten gyi khams</text></item>
<item><p>284b6</p><section>mdo sde</section><text>de rnam par spyod pa zhes bya zhing / bskal pa kun tu snang byed ces bya bar 'gyur zhe na/ kun dga' bo bar gyi bskal pa brgya stong mang por sangs rgyas kyi zhing der sngon nam yang de bzhin gshegs pa ma byung ste/ der de bzhin gshegs pa snang ba bsam gyis mi khyab pa de 'byung bar</text></item>
<item><p>284b7</p><section>mdo sde</section><text>'gyur ba de na/ gnas gtsang ma'i ris kyi lha rnams 'di skad du bskal pa 'di ni kun tu snang ba med pa kun tu snang ba med pa ste/ de la de bzhin gshegs pa byung ngo / /zhes ched du rjod pa ched du brjod par 'gyur ba'i phyir ro/ /byang chub sems dpa' snang ba bsam gyis mi khyab pa lung</text></item>
<item><p>285a1</p><section>mdo sde</section><text>bstan pa brjod pa 'di bshad pa dang / chos kyi rnam grangs 'di bshad pa na/ lha dang mi'i srog chags sum khri nyis stong ni bla na med pa yang dag par rdzogs pa'i byang chub tu sems skyes so/ /byang chub sems dpa' drug cu ni mi skye ba'i chos la bzod pa</text></item>
<item><p>285a2</p><section>mdo sde</section><text>thob par gyur to/ /nyan thos lnga brgya ni len pa med par zag pa rnams las sems rnam par grol lo/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo khyod kyis nga'i dam pa'i chos yongs su gzung ba dang / da ltar dang /</text></item>
<item><p>285a3</p><section>mdo sde</section><text>ma 'ongs pa'i byang chub sems dpa' rnams la phan gdags pa'i phyir chos kyi rnam grangs 'di zung shig /kun dga' bos gsol pa/ bcom ldan 'das bdag gis chos kyi rnam grangs 'di gzung lags na/ chos kyi rnam grangs 'di'i ming ci lags/ 'di ji ltar</text></item>
<item><p>285a4</p><section>mdo sde</section><text>gzung bar bgyi/ bcom ldan 'das kyis bka' stsal pa/ 'di las kyi sgrib pa rnam par sbyong ba zhes bya ba dang / sangs rgyas rnam par rol pa zhes bya ba dang / snang ba bsam gyis mi khyab pas bstan pa zhes bya bar zung shig /kun dga' bo gang la la zhig gis ji</text></item>
<item><p>285a5</p><section>mdo sde</section><text>srid 'tsho'i bar du de bzhin gshegs pa bzhugs pa la bsti stang byed/ bla mar byed/ ri mor byed/ mchod par byed cing / me tog gi phur ma ri rab tsam gtor ba dang / spos dang / phye ma dang / byug pa dang / gos dang / gdugs dang / rgyal mtshan dang /</text></item>
<item><p>285a6</p><section>mdo sde</section><text>ba dan dang / lha'i dang mi'i mchod pa rnam pa mang po gzhan dag gis mchod pa bas/ rigs kyi bu'am/ rigs kyi bu mo gang zhig snang ba bsam gyis mi khyab pas bstan pa'i chos kyi rnam grangs 'di 'dzin cing klog la/ kun chub par byed cing / gzhan dag la yang rgya cher</text></item>
<item><p>285a7</p><section>mdo sde</section><text>yang dag par ston la/ de bzhin du nan tan du byed na 'di ni bsod nams kyi phung po de bas ches mang du bskyed do/ /kun dga' bo de lta bas na de bzhin gshegs pa la chos kyi mchod pas mchod par 'dod pa dang / shes rab kyi snang ba chen po byed par 'dod pas chos kyi rnam grangs 'di gzung</text></item>
<item><p>285b1</p><section>mdo sde</section><text>bar bya/ bklag par bya/ nan tan gyis bsgrub par bya/ gzhan dag la yang rgya cher yang dag par rab tu bstan par bya'o/ /bcom ldan 'das kyis de skad ces bka' stsal nas/ tshe dang ldan pa kun dga' bo dang / byang chub sems dpa' sems dpa' chen po snang ba bsam</text></item>
<item><p>285b2</p><section>mdo sde</section><text>gyis mi khyab pa dang / yul ko sa la'i rgyal po gsal rgyal 'khor dang bcas pa dang / lha'i dbang po brgya byin dang / mi mjed kyi bdag po tshangs pa dang / 'jig rten skyong ba bzhi dang / thams cad dang ldan pa'i 'khor de dang / lha dang / mi dang / lha ma yin dang /</text></item>
<item><p>285b3</p><section>mdo sde</section><text>dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa khye'u snang ba bsam gyis mi khyab pas bstan pa zhes bya ba chos kyi rnam grangs rdzogs so// //rgya gar gyi mkhan po su ren dra bo d+hi dang / zhu chen</text></item>
<item><p>285b4</p><section>mdo sde</section><text>gyi lots+tsha ba ban de ye shes sdes bsgyur cing zhus te gtan la phab pa/ @##/ /rgya gar skad du/ Ar+ya ta thA ga tA nA ma bud d+ha k+She tra gu Nok+ta d+harma par+yA ya/ bod skad du/ 'phags pa de bzhin gshegs pa rnams kyi sangs</text></item>
<item><p>285b5</p><section>mdo sde</section><text>rgyas kyi zhing gi yon tan brjod pa'i chos kyi rnam grangs/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das yul mnyam dga' na chos kyi dgon pa byang chub kyi snying po na nor bu rdo rjes spras pa'i pad</text></item>
<item><p>285b6</p><section>mdo sde</section><text>ma'i snying po'i seng ge'i khri la bzhugs te/ byang chub sems dpa'i dge 'dun chen po sangs rgyas kyi zhing brjod du med pa bye ba khrag khrig brgya stong phrag bcu'i rdul phra rab snyed kyi byang chub sems dpa' sems dpa' chen po dang thabs cig go/ /de'i tshe byang chub sems dpa'i 'khor gyi</text></item>
<item><p>285b7</p><section>mdo sde</section><text>dkyil 'khor 'dus pa de nyid du byang chub sems dpa' sems dpa' chen po 'od bsam gyis mi khyab pa'i rgyal po zhes bya ba 'dus par gyur te 'dug go/ /de nas byang chub sems dpa' sems dpa' chen po 'od bsam gyis mi khyab pa'i rgyal po sangs rgyas kyi mthus stan las langs te/</text></item>
<item><p>286a1</p><section>mdo sde</section><text>byang chub sems dpa'i tshogs thams cad la smras pa/ kye rgyal ba'i sras dag 'jig rten gyi khams mi mjed kyi bskal pa de ni bcom ldan 'das de bzhin gshegs pa 'od dpag med kyi sangs rgyas kyi zhing 'jig rten gyi khams bde ba can gyi nyin zhag gcig go/ /kye rgyal ba'i sras dag gang 'jig</text></item>
<item><p>286a2</p><section>mdo sde</section><text>rten gyi khams bde ba can gyi bskal pa de ni bcom ldan 'das de bzhin gshegs pa mi 'khrugs pa'i sangs rgyas kyi zhing 'jig rten gyi khams mngon par dga' ba'i nyin zhag gcig go/ /kye rgyal ba'i sras dag gang 'jig rten gyi khams mngon par dga' ba'i bskal pa de ni bcom ldan 'das de bzhin gshegs pa rdo rje</text></item>
<item><p>286a3</p><section>mdo sde</section><text>snying pos rab tu 'dul ba'i sangs rgyas kyi zhing 'jig rten gyi khams ngur smrig gi rgyal mtshan gyi nyin zhag gcig go/ /kye rgyal ba'i sras dag gang 'jig rten gyi khams ngur smrig gi rgyal mtshan gyi bskal pa de ni bcom ldan 'das de bzhin gshegs pa shin tu rnam par gdon mi za bar pad mo rab tu rgyas pa'i sku'i</text></item>
<item><p>286a4</p><section>mdo sde</section><text>sangs rgyas kyi zhing 'jig rten gyi khams phyir mi ldog pa'i 'khor lo dbyangs kyi nyin zhag gcig go/ /kye rgyal ba'i sras dag gang 'jig rten gyi khams phyir mi ldog pa'i 'khor lo dbyangs kyi bskal pa de ni bcom ldan 'das de bzhin gshegs pa chos kyi rgyal mtshan gyi zhing 'jig rten gyi khams rdul</text></item>
<item><p>286a5</p><section>mdo sde</section><text>dang bral ba'i nyin zhag gcig go/ /kye rgyal ba'i sras dag gang 'jig rten gyi khams rdul dang bral ba'i bskal pa de ni bcom ldan 'das de bzhin gshegs pa seng ge'i sangs rgyas kyi zhing 'jig rten gyi khams mar me ldan gyi nyin zhag gcig go/ /kye rgyal ba'i sras dag gang 'jig rten gyi khams</text></item>
<item><p>286a6</p><section>mdo sde</section><text>mar me ldan gyi bskal pa de ni bcom ldan 'das de bzhin gshegs pa rnam par snang mdzad kyi sangs rgyas kyi zhing 'jig rten gyi khams 'od bzang po'i nyin zhag gcig go/ /kye rgyal ba'i sras dag gang 'jig rten gyi khams 'od bzang po'i bskal pa de ni bcom ldan 'das de bzhin gshegs pa chos kyi 'od zer rab</text></item>
<item><p>286a7</p><section>mdo sde</section><text>tu rgyas pa'i sku'i sangs rgyas kyi zhing 'jig rten gyi khams 'da' bar dka' ba'i nyin zhag gcig go / /kye rgyal ba'i sras dag gang 'jig rten gyi khams 'da' bar dka' ba'i bskal pa de ni bcom ldan 'das de bzhin gshegs pa mngon par shes pa thams cad blo gros 'od zer rgyal po'i sangs rgyas kyi zhing 'jig rten</text></item>
<item><p>286b1</p><section>mdo sde</section><text>gyi khams rnam par brgyan gyi nyin zhag gcig go/ /kye rgyal ba'i sras dag gang 'jig rten gyi khams rnam par brgyan gyi bskal pa de ni bcom ldan 'das de bzhin gshegs pa zla ba'i thugs kyi sangs rgyas kyi zhing 'jig rten gyi khams me long gi dkyil 'khor dbyangs kyi nyin zhag gcig go/ /kye rgyal ba'i sras dag</text></item>
<item><p>286b2</p><section>mdo sde</section><text>gang 'jig rten gyi khams brtag cing bgrang ba la 'jug pa'i tshul 'dis sangs rgyas kyi zhing brgya stong phrag bcur tshang ba'i rdul phra rab snyed 'das pa'i pha rol na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dpal bzang po'i sangs rgyas kyi zhing gang na byang chub sems dpa'</text></item>
<item><p>286b3</p><section>mdo sde</section><text>kun tu bzang po'i spyod pa'i sa yongs su sbyong ba'i khyad par can 'jig rten gyi khams pad mo dpal gyi nyin zhag gcig go/ /kye rgyal ba'i sras dag rigs kyi bu'am rigs kyi bu mo la la zhig de bzhin gshegs pa rnams kyi sangs rgyas kyi zhing gi yon tan brjod pa'i chos kyi rnam grangs 'di 'chang ngam/ 'dzin tam/</text></item>
<item><p>286b4</p><section>mdo sde</section><text>klog gam/ kun chub par byed dam/ gzhan dag la yang rgya cher yang dag par rab tu ston na/ de 'chi ba'i dus kyi tshe phyogs bcu mtha' yas pa'i sangs rgyas kyi zhing rgya mtsho rab 'byam dag gi sangs rgyas bcom ldan 'das rnams de'i mdun na bzhugs par 'gyur te/ bla na med pa yang dag par rdzogs pa'i byang chub mngon par</text></item>
<item><p>286b5</p><section>mdo sde</section><text>rdzogs par sangs rgyas kyi bar du skye ba dran par 'gyur ro/ /de bzhin gshegs pa dgra bcom pa yang dag par rdzogs pa'i sangs rgyas kyis gnang ste/ byang chub sems dpa' sems dpa' chen po 'od bsam gyis mi khyab pa'i rgyal po dga' zhing de skad ces smras so/ /byang chub sems dpa' sems dpa' chen po'i</text></item>
<item><p>286b6</p><section>mdo sde</section><text>'khor gyi dkyil 'khor thams cad byang chub sems dpa' sems dpa' chen po 'od bsam gyis mi khyab pa'i rgyas pos smras pa la mngon par bstod do/ /'phags pa de bzhin gshegs pa rnams kyi sangs rgyas kyi zhing gi yon tan brjod pa'i chos kyi rnam grangs rdzogs so// //rgya gar gyi mkhan po dzi na mi tra dang / dA na shI la</text></item>
<item><p>286b7</p><section>mdo sde</section><text>dang / zhu chen gyi lo ts+tsha ba ban+de ye shes sdes bsgyur cing zhus te gtan la phab pa'o// //@##/ /rgya gar skad du/ Ar+ya maN+Da la aSh+Ta nA ma ma hA yA na sU tra/ bod skad du/ 'phags pa dkyil 'khor brgyad ces bya ba'i chos kyi rnam grangs theg pa chen po'i mdo/ 'di skad</text></item>
<item><p>287a1</p><section>mdo sde</section><text>bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na dge slong gi dge 'dun chen po dang / byang chub sems dpa'i dge 'dun chen po dang thabs cig tu bzhugs te/ lha dang / klu dang / gnod sbyin dang / dri za dang / lha ma yin</text></item>
<item><p>287a2</p><section>mdo sde</section><text>dang / nam mkha' lding dang / mi 'am ci dang / lto 'phye chen po dang / mi dang / mi ma yin pa du mas yongs su bskor te/ mdun gyis bltas nas chos ston to/ /de'i tshe byang chub sems dpa' seng ge'i rgyal po bkod pa zhes bya ba zhig 'khor der 'dus par gyur te 'dug pa des 'khor gyi dkyil 'khor chen po de mthong nas ltad mor</text></item>
<item><p>287a3</p><section>mdo sde</section><text>gyur te/ de stan las langs nas bla gos phrag pa gcig tu gzar te/ pus mo g.yas pa'i lha nga sa la btsugs nas bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das bdag gis sangs rgyas 'byung ba bye ba khrag khrig phrag du ma zhig 'das na gang gi</text></item>
<item><p>287a4</p><section>mdo sde</section><text>'khor gyi dkyil 'khor yang bcom ldan 'das kyi ci 'dra ba de 'dra bar ma gyur lags so/ /bcom ldan 'das bdag gi zhu ba bstan pa 'di'i lan stsal du gsol/ byang chub sems dpa' gzhan dag gis thos na yang dbugs phyin par 'gyur lags so/ /de nas bcom ldan 'das kyis thams cad dang ldan pa'i 'khor yang dag par gzengs</text></item>
<item><p>287a5</p><section>mdo sde</section><text>stod pa'i phyir byang chub sems dpa' seng ge'i rgyal po bkod pa la 'di skad ces bka' stsal to/ /rigs kyi bu nyon cig dang dris pa lan gdab pa dkyil 'khor brgyad ces bya ba'i chos kyi rnam grangs gang ngas sngon so so'i skye bo'i dus na kun tu bsten cing bsgoms te lan mang du byas pa de bstan par bya'o/ /rigs kyi bu 'das pa'i dus na</text></item>
<item><p>287a6</p><section>mdo sde</section><text>sngon byung ba'i de bzhin gshegs pa dgra bcom pa yang dag par rdzogs pa'i sangs rgyas snang ba bsam gyis mi khyab pa zhes bya ba bzhugs te/ 'tsho zhing gzhes la chos kyang ston to/ /de'i dus na khyim bdag drag shul can gyis byin zhes bya ba zhig shin tu ma dad cing yid du mi 'ong ba'i chos lnga dang ldan zhing / chos 'dul ba la</text></item>
<item><p>287a7</p><section>mdo sde</section><text>rgyab kyis phyogs so/ /dge slong rnam par rgyal ba 'byung ba zhes bya ba zhig khyim bdag de la snying brtse ba'i phyir yang dang yang du rgyun mi 'chad par khyim bdag de'i khyim du 'gro'o/ /re zhig na dus kyi mthus khyim bdag de dge slong de la rjes su chags pa dang bcas pa'i sems su gyur nas/ re zhig na khyim bdag des legs par bya ba'i las</text></item>
<item><p>287b1</p><section>mdo sde</section><text>kyi 'bras bu dris so/ /de nas dge slong des skye bo mang po la phan pa'i phyir dang / skye bo mang po la bde ba'i phyir dang / 'jig rten la snying brtse ba'i phyir dang / lha dang mi rnams kyi skye bo phal po che'i don dang / phan pa dang bde ba'i phyir khyim bdag de la dkyil 'khor brgyad ces bya ba'i chos kyi rnam grangs bstan te/ khyim bdag dkyil</text></item>
<item><p>287b2</p><section>mdo sde</section><text>'khor brgyad ces bya ba'i chos kyi rnam grangs gang zhe na/ bde ba thams cad sbyin par byed pa'o/ /des 'khor phun sum tshogs pa thob par 'gyur te/ gang dang gang du skyes par chos dang ldan pa'i sems can rnams dang mi 'bral bar 'gyur/ 'khor mang pos lus phun sum tshogs nas gzugs bzang po nyid thob</text></item>
<item><p>287b3</p><section>mdo sde</section><text>par 'gyur/ yo byad phun sum tshogs pa 'thob par 'gyur te/ btsal dgos par yo byad rnams 'byor bar 'gyur/ lus sra zhing brtan la lus phun sum tshogs pa 'thob par 'gyur zhing / de la ri dang rtsig pa rnams kyang sgrib pa mi byed de/ phun sum tshogs pa bzhi po de dag 'thob par 'gyur ro/ /de nas</text></item>
<item><p>287b4</p><section>mdo sde</section><text>khyim bdag de dga' zhing mgu la yi rangs par gyur nas/ dge slong de'i rkang pa la phyag byas te 'di skad ces smras so/ /'phags pa dkyil 'khor brgyad ston cig dang / des bdag la mngon sum du 'gyur ro/ /de nas dge slong rnam par rgyal ba 'byung bas khyim bdag de'i bsam pa shes nas yang dag par rab tu</text></item>
<item><p>287b5</p><section>mdo sde</section><text>bstan te/ rigs kyi bu nyon cig dang bstan par bya'o/ /des na lci ba gsar bsres pa'i/ /dkyil 'khor gru bzhi lham par bya/ /sems can kun dang thun mong du/ /'das pa'i sangs rgyas gang yin dang / /gang dag ma 'ongs da ltar byung / /byang chub sems dpa' nyan thos dang / /rang sangs rgyas dag gang yod pa/ /de dag</text></item>
<item><p>287b6</p><section>mdo sde</section><text>rnams la yongs su bsngo/ /de nas dkyil 'khor khor yug tu/ /'khor gyi dkyil 'khor rnams bya ste/ /'jig rten dbang dang byams pa dang / /thub pa skyes mchog nam mkha' dang / /kun tu bzang po blo ldan dang / /gsang ba pa yi bdag po dang / /'jam dpal gzhon nur gyur pa dang / /sgrib pa thams cad rnam sel dang / /</text></item>
<item><p>287b7</p><section>mdo sde</section><text>de bzhin sa yi snying po ste/ /de dag gi ched du dkyil 'khor brgyad bya'o/ /khyim bdag 'di ni dkyil 'khor brgyad ces bya ba'i chos kyi rnam grangs yin te/ 'di ni bdag gis bcom ldan 'das de bzhin gshegs pa snang ba bsam gyis mi khyab pa de las mngon sum du thos so/ /khyim bdag gzhan yang nyon cig /</text></item>
<item><p>288a1</p><section>mdo sde</section><text>kun nas skal ba 'thun pa yi/ /'khor rnams gang zhig 'dod pa des/ /dkyil 'khor brgyad ni bri bar bya/ /gang zhig brgya byin nyid dang ni/ /tshangs pa'i 'jig rten bdag po dang / /lha mi rgyal po'i rgyal srid dang / /blo ldan sna tshogs gzugs bzang 'dod/ /rtag tu dkyil</text></item>
<item><p>288a2</p><section>mdo sde</section><text>'khor mchog brgyad bya/ /seng ge'i rgyal po bkod pa 'di ji snyam du sems/ de'i tshe dge slong rnam par rgyal ba 'byung ba zhes bya ba de gzhan zhig yin pa snyam du 'dzin na de ltar mi blta ste/ 'jam dpal gzhon nur gyur pa 'di de'i tshe de'i dus na dge slong rnam par rgyal ba 'byung ba zhes bya bar gyur to/ /</text></item>
<item><p>288a3</p><section>mdo sde</section><text>seng ge'i rgyal po bkod pa de'i tshe de'i dus na khyim bdag drag shul can gyis byin pa zhes bya ba de gzhan zhig yin pa snyam du som nyi'am yid gnyis za na de ltar mi blta ste/ nga nyid de'i tshe de'i dus na drag shul can gyis byin pa zhes bya ba'i khyim bdag tu gyur to/ /ngas pha rol tu phyin pa drug yongs su rdzogs par</text></item>
<item><p>288a4</p><section>mdo sde</section><text>byas pa'i bar dang / sangs rgyas nyid thob kyi bar du tshe rabs bye ba khrag khrig 'bum de dang de dag tu chos 'di kun tu bsten to/ /bsgoms so/ /mang du byas so/ /rigs kyi bu gang gis na nga'i 'khor gyi dkyil 'khor bkod pa 'di 'dra bar gyur pa'i rgyu ni de yin no/ /rkyen ni de yin no/ /</text></item>
<item><p>288a5</p><section>mdo sde</section><text>bcom ldan 'das kyis de skad ces bka' stsal nas/ byang chub sems dpa' seng ge'i rgyal po bkod pa dang / dge slong de dag dang / byang chub sems dpa' de dag dang / thams cad dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig</text></item>
<item><p>288a6</p><section>mdo sde</section><text>rten yi rangs te/ bcom ldan 'das kyis gsungs pa la mngon par bstod do/ /'phags pa dkyil 'khor brgyad ces bya ba'i chos kyi rnam grangs theg pa chen po'i mdo rdzogs so// //rgya gar gyi mkhan po dzi na mi tra dang / zhu chen kyi lots+tsha ba ban de ye shes sde</text></item>
<item><p>288a7</p><section>mdo sde</section><text>la sogs pas bsgyur cing zhus te gtan la phab pa// //</text></item>
</list>