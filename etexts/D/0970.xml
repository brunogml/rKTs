<list>
<item><p>1a1</p><section>rgyud</section><text>@#/ /rgyud 'bum ta ba bzhugs so/ /</text></item>
<item><p>1b1</p><section>rgyud</section><text>@##/ /rgya gar skad du/ sarba ra ha s+yo nA ma tan+t+ra rA dzA/ bod skad du/ thams cad gsang ba zhes bya ba rgyud kyi rgyal po/ bcom ldan 'das ye shes sems dpa' la</text></item>
<item><p>1b2</p><section>rgyud</section><text>phyag 'tshal lo/ /'byung lnga nyid kyis lnga yi bdag nyid can/ /mi rnams lus la nges par mthong ba dag /rang sems rab tu bsgoms par gyur na ni/ /dngos der bsgoms</text></item>
<item><p>1b3</p><section>rgyud</section><text>pas nges par sangs rgyas 'gyur/ /rang shes gsang ba dam pa ni/ /sangs rgyas ye shes bla med de/ /gnyis med gnyis kyi tshul can te/ /sangs rgyas rtag par rab tu 'dud/ /</text></item>
<item><p>1b4</p><section>rgyud</section><text>gang yang bdag med las byung zhing / /gnyis med ye shes las byung ba/ /sdug dang mi sdug rnam spangs pa/ /ci la'ang phyag ni mi 'tshal to/ /ma skyes pa ni yang dag bskyed/ /</text></item>
<item><p>1b5</p><section>rgyud</section><text>skyes pa'i 'og tu rtag par ni/ /sangs rgyas skur ni bsgom pa de/ /rang gi ye shes mchog phyag 'tshal/ /rnal 'byor pa dang sems can kun/ /ma skyes pa ni yang dag bskyed/ /</text></item>
<item><p>2a1</p><section>rgyud</section><text>skyes pa'i 'og tu rtag par ni/ /nyon mongs bag chags kyis sun 'byin/ /lus can rnams ni 'khor gyur pa/ /sdug dang mi sdug rnam 'byed yin/ /sems gang de nyid sdug bsngal te/ /sems can rnams kyi lus 'byung ngo / /</text></item>
<item><p>2a2</p><section>rgyud</section><text>sems de yi ni rgyun nyid kyis/ /'gro ba sdug bsngal gnon par 'gyur/ /rnam par snang mdzad rgyal ba mgon/ /sangs rgyas thams cad bsdus gcig pu/ /sangs rgyas thams cad rtogs gyur pa/ /sangs rgyas 'khor ba sgrol ba po/ /</text></item>
<item><p>2a3</p><section>rgyud</section><text>sems can kun la kun la phan pa'i phyir/ /thugs rje'i nyams dang yang dag ldan/ /rgyu yi de nyid mnyam sbyor bas/ /'bras bu'i de nyid rnams kyang ston/ /'bras bu'i de nyid yang dag zhugs/ /rgyu yi de nyid mi 'dod do/ /gang du 'dod pa skyes gyur pa/ /</text></item>
<item><p>2a4</p><section>rgyud</section><text>de nyid 'khor ba'i bag chags yin/ /mkhas pa yi ni cho ga yis/ /bsgom pa ru ni yongs su brtags/ /gang zhig slar yang gcig gyur pa/ /rnal 'byor pa yi rnal 'byor byung / /sangs rgyas rjes dran la dmigs shing / /chos ni rjes su</text></item>
<item><p>2a5</p><section>rgyud</section><text>dmigs pa yi/ /tshogs gnyis kyi ni sbyor ba yis/ /rkang gnyis dam pa nyid du 'gyur/ /b+ha gar ling ga rab bzhag ste/ /sangs rgyas skur ni rnam par bsgom/ /sangs rgyas rjes dran rnal 'byor pa/ /sangs rgyas sprin ni bsgom par bya/ /</text></item>
<item><p>2a6</p><section>rgyud</section><text>b+ha gar ling ga rab bzhag ste/ /rdo rje chos ni rnam par bsgom/ /chos ni rjes dran rnal 'byor pa/ /chos kyi sprin las char rab 'bebs/ /mtshan ma ling ga zhes bshad de/ /phyag rgya'i mtshan ma rnam pa bzhi/ /'joms pas b+ha ga zhes bshad</text></item>
<item><p>2b1</p><section>rgyud</section><text>de/ /nyon mongs 'joms pa'i dam pa yin/ /sems can kun gyi dngos kun gyi/ /rang sems chos ni bsdus pa yin/ /chos bdag med pa'i sbyor ba yis/ /bsad na rang nyid 'chi bar 'gyur/ /rang gi sems nyid rdzogs sangs rgyas/ /rtogs par bya ba</text></item>
<item><p>2b2</p><section>rgyud</section><text>sems nyid yin/ /rang gi sems nyid gsad bya ba/ /sems nyid kho na gsad par bya/ /sbyor ba nyid dang yang dag 'brel/ /gang yang srid pa 'byung ma yin/ /gang tshe sangs rgyas de tshe ni/ /sbyor lnga sangs rgyas bdag ces bsgom/ /ting 'dzin ye shes las</text></item>
<item><p>2b3</p><section>rgyud</section><text>byung ba/ /sangs rgyas nyid phyir mdor bsdus pas/ /sangs rgyas rnal 'byor med par ni/ /rnal 'byor pa ni 'tshang mi rgya/ /phra mo'i dngos po ci bzhin mthong / /sdug pa'i dngos por de bzhin te/ /dngos dang dngos med khyad par ni/ /bsgom pa kun tu</text></item>
<item><p>2b4</p><section>rgyud</section><text>brtags pa yin/ /dngos po bsgom pa'i dngos ma yin/ /bsgom par bya ba bsgom pa min/ /dngos po bsgoms par gyur pa yis/ /rang gi sems ni yongs su sbyangs/ /sangs rgyas sangs rgyas yul ma yin/ /sems can yul du'ang mi 'gyur gyi/ /</text></item>
<item><p>2b5</p><section>rgyud</section><text>rang sems rtogs pas sangs rgyas te/ /sangs rgyas sangs rgyas rtogs pas min/ /gnyis med sbyor ba 'di la yang / /ting nge 'dzin gyis ye shes brtags/ /rgyu yi de nyid ji ltar mthong / /'bras bu'i de nyid de nyid yin/ /rgyu yi de nyid cung zad med/ /'bras bu'i</text></item>
<item><p>2b6</p><section>rgyud</section><text>de nyid de bzhin no/ /de nyid de ni de bzhin shes/ /de nyid rnal 'byor pa kun spyod/ /rgyu yis rgyu ni dngos por min/ /'bras bu'i dngos por 'bras bus min/ /rgyu de 'bras bu'i dngos por rung / /rang gi sems ni so sor snang / /ye shes de ni rgyu dngos te/ /gsang</text></item>
<item><p>2b7</p><section>rgyud</section><text>de 'bras bu'i dngos po yin/ /gsang ba gnyis med spyod pa yis/ /de yi dngos pos mchog yin no/ /de nyid de nyid rtogs gyur pa/ /gsang de gsang ba'i rnal 'byor pa/ /gsang ba de rig shes pa ste/ /mchog ni mchog gi rnal 'byor pa/ /sdug pa'i ngo bor gang</text></item>
<item><p>3a1</p><section>rgyud</section><text>bshad pa/ /mi sdug pa yang de yi dngos/ /sdug dang mi sdug gzugs gang yin/ /mi mthong de ni de bzhin gshegs/ /rnam shes tsam ni med pa ru/ /rnal 'byor rnal 'byor 'byung mi 'gyur/ /ci ltar ye shes mchog dag pa/ /de ltar dag</text></item>
<item><p>3a2</p><section>rgyud</section><text>pa de bzhin gshegs/ /rnam par shes pa rnam pa bzhi/ /phyag rgya bzhi yi cho ga yis/ /gsang ba gnyis med sbyor ba yis/ /sku gsung thugs ni yang dag byung / /thugs ni phyag rgya chen po ste/ /dam tshig phyag rgya kun tu 'gro/ /chos kyi phyag rgya gsung gi ste/ /</text></item>
<item><p>3a3</p><section>rgyud</section><text>las kyi phyag rgya sku yi yin/ /rgya yis rgyas btab dngos po ni/ /gsang bdag gsang ba'i rnal 'byor pa'o/ /rang rig pa yi ngo bo yis/ /ting 'dzin ye shes brtags pa yin/ /lus ngag sems su rnam brtags pa'i/ /bya ba rgyud du rnam brtags pa/ /gsang</text></item>
<item><p>3a4</p><section>rgyud</section><text>ba rnam pa gsum du bshad/ /rdo rje las can sna tshogs bzhin/ /sangs rgyas lnga yi bdag nyid ni/ /gsang ba'i ye shes bla med yin/ /phyag rgya bzhi po gsang ba de/ /rnal 'byor pa yis las grub byed/ /'byung ba chen po bzhi po yang / /phyag rgya bzhi zhes bshad</text></item>
<item><p>3a5</p><section>rgyud</section><text>pa yin/ /phyag rgya bzhi yi mnyam sbyor ba/ /lha mo bzhi dang yang dag sbyor/ /sa ni spyan zhes bshad pa yin/ /chu ni mA ma kI zhes bshad/ /me dang rlung zhes grags pa ni/ /gos dkar mo dang sgrol ma yin/ /dbang chen sa yi khams yin te/ /chu yi khams</text></item>
<item><p>3a6</p><section>rgyud</section><text>ni chu dkyil 'khor/ /me ni me yi khams yin te/ /rlung ni rlung gi dkyil 'khor ro/ /dbang chen kha dog ser po ste/ /gru bzhi pa ste rgyas pa yin/ /chu yi dkyil 'khor zlum po ste/ /dkar po'i mdog can zhi ba'i yin/ /me yi dkyil 'khor kha dog dmar/ /</text></item>
<item><p>3a7</p><section>rgyud</section><text>gru gsum dbang gi las rnams la'o/ /rlung gi dkyil 'khor gzhu yi dbyibs/ /nag po'i gdug pa'i las rnams la/ /'byung ba che bdag las grub pa/ /las kyi dngos grub yon tan bzhi/ /las kyi dngos grub dngos grub mchog /'khor los sgyur ba</text></item>
<item><p>3b1</p><section>rgyud</section><text>rnam pa bzhi/ /zhi ba la ni spyan gyi tshul/ /rgyas pa pad+ma'i rdo rje can/ /dbang la rnam par snang mdzad gnas/ /rdo rje khro bo mngon spyod la'o/ /zhi ba dgongs ka bya ba yin/ /de bzhin rgyas pa snga dro la/ /gdug pa'i las rnams nyi ma'i gung / /dbang</text></item>
<item><p>3b2</p><section>rgyud</section><text>gi las ni mtshan phyed bya/ /zhi la dkar po sbyar bar bya/ /ser por snang ba rgyas pa la/ /dbang gi las la dmar po ste/ /gdug pa nag po rab tu sbyar/ /ting 'dzin ye shes las byung ba/ /las kyi bsgrub pa dam pa yin/ /bcom ldan dag pa bsgom</text></item>
<item><p>3b3</p><section>rgyud</section><text>bya ste/ /sangs rgyas kun las mi g.yo gyur/ /b+ha ga'i dbus su gsang ba'i bdag /rdo rje'i dbyings ni de bzhin gshegs/ /lnga yi bdag gyur bdag nyid ni/ /bsgoms na g.yo ba med par 'gyur/ /snying la gnas pa'i lha mo che/ /rnal 'byor pa yi</text></item>
<item><p>3b4</p><section>rgyud</section><text>rnal 'byor bskyed/ /sangs rgyas thams cad skyed mdzad yum/ /rdo rje dbyings kyi dbang mor bshad/ /'dod chags zhe sdang gti mug ste/ /'di dag 'jig rten dug gsum yin/ /sangs rgyas bcom ldan dug mi mnga'/ /rdo rje dbyings ni de bzhin gshegs/ /</text></item>
<item><p>3b5</p><section>rgyud</section><text>chags dang sdang dang rmongs pa rnams/ /bsgoms nas khams gsum pa yi bdag /sangs rgyas bcom ldan 'das gyur te/ /sangs rgyas bden pas dug bcom mo/ /rang sems so sor rtogs pa yis/ /gti mug sems ni de bzhin gshegs/ /</text></item>
<item><p>3b6</p><section>rgyud</section><text>rmongs pa nyid ni 'jig rten gyur/ /sems can kun la blta bar bya/ /zhe sdang sems ni de bzhin gshegs/ /phra mo'i ye shes yang dag bskyed/ /sdang gyur rdo rje nyid du gyur/ /sems can thams cad gzhig par bya/ /'dod chags sems ni de bzhin</text></item>
<item><p>3b7</p><section>rgyud</section><text>gshegs/ /byang chub sems ni yang dag bskyed/ /chags gyur bzang po nyid gyur pa/ /sangs rgyas thams cad chags par bya/ /byams pa'i sems ni de bzhin gshegs/ /nga rgyal yang dag bskyed nas ni/ /mdza' bor gyur cing kun nyid gyur/ /</text></item>
<item><p>4a1</p><section>rgyud</section><text>sangs rgyas kun la 'khyud par bya/ /chags pa'i lta bas byams pa ste/ /thugs rje'i chos ni smra ba dang / /kun la mi 'jigs sbyin pa dang / /sangs rgyas thams cad mnyes bya ba'o/ /rnal 'byor sbyin las rab dga' ste/ /tshul khrims ldan</text></item>
<item><p>4a2</p><section>rgyud</section><text>las dri med 'gyur/ /bzod pa las ni 'od byed pa/ /brtson las 'od 'phro can dang ldan/ /bsam gtan las ni sbyang dka' ba/ /shes rab kyis ni mngon gyur mthong / /thabs chen las ni ring du song / /stobs dang ldan las mi g.yo 'gyur/ /smon lam</text></item>
<item><p>4a3</p><section>rgyud</section><text>gyis ni legs blo ldan/ /ye shes ldan las chos kyi sprin/ /rgyal ba de bzhin gshegs pa ni/ /rang rig bdag nyid bcu gcig 'gyur/ /pha rol phyin pa bcu rnams dang / /stobs dang dbang ni rdzogs gyur cing / /sa bcu las ni 'das gyur pa/ /mtshan ma</text></item>
<item><p>4a4</p><section>rgyud</section><text>brtan gyur de las ni/ /rdo rje'i chu ni rdzogs sangs rgyas/ /chos kyi bdud rtsi bcud len yin/ /sangs rgyas kun gyi mtha' yas pa/ /gzung dang 'dzin pa spongs pa yin/ /chos kyi bdud rtsi bcud kyis len/ /rdo rje'i chu ni dag 'thungs pas/ /rdo rje slob dpon</text></item>
<item><p>4a5</p><section>rgyud</section><text>rnal 'byor pa/ /gdod nas dag par de tshe 'gyur/ /gdod nas dag par gnas gyur pa/ /de nas byang chub sems su 'gyur/ /byang chub sems kyi bdag can 'gyur/ /byang chub sems dpa' de bzhin gshegs/ /rnam par grol ba'i ras kyis g.yogs/ /</text></item>
<item><p>4a6</p><section>rgyud</section><text>byang chub sems ni bla na med/ /yang dag bskyed gyur rnal 'byor pa/ /rdo rje sems dpa' snying la 'dug /sems can khams ni mtha' yas pa'i/ /ma gyur dam tshig 'dzin byed pa/ /rdo rje dam tshig gis spyod na/ /rtag tu dam tshig gnas par 'gyur/ /</text></item>
<item><p>4a7</p><section>rgyud</section><text>khams gsum lam ni nyams dga' bar/ /bud med ces bshad ji snyed pa/ /cho ga bzhin du kun spyod cing / /thugs kyi rdo rje smad mi bya/ /rdo rje gsum gyi sku la gnas/ /dam tshig phyag rgya ji snyed pa/ /rdo rje dam tshig gsum gyis bya/ /gsung gi rdo rje smad</text></item>
<item><p>4b1</p><section>rgyud</section><text>mi bya/ /rdo rje sems dpa' las byung ba'i/ /phyag rgya kun ni bud med bzang / /de rnams sten pa'i rnal 'byor pa/ /phyag rgya thams cad dbang du 'gyur/ /'jig rten khams ni thams cad na/ /bud med ces bya ji snyed pa/ /phyag rgya chen po'i sbyor ba</text></item>
<item><p>4b2</p><section>rgyud</section><text>yin/ /de dag kun la nye bar sbyor/ /gsang ba mchog gi rnal 'byor pa/ /ting 'dzin ye shes dam pa yin/ /gal te dngos grub mchog 'dod na/ /nga rgyal ma yin hU~M ma yin/ /rig pa ma yin sngags rig min/ /lag pa'i phyag rgya'ang mi bca'o/ /</text></item>
<item><p>4b3</p><section>rgyud</section><text>mchod rten gyi ni las mi bya/ /glegs bam dag kyang bklag mi bya/ /dkyil 'khor dag ni mi bya zhing / /rdo rje mchog gsum phyag mi btsal/ /slob dpon smad par mi bya ste/ /bla ma sangs rgyas kun dang mnyam/ /khyod kyis srog chags gsad par bya/ /</text></item>
<item><p>4b4</p><section>rgyud</section><text>gyi tshig kyang smra bar bya/ /khyod kyis ma byin blang bya zhing / /gzhan gyi bud med bsten par bya/ /sbyin sreg yang na bsam gtan min/ /lus ngag yid ni mi phyed pa/ /gzhan min sems kyis bya ba ste/ /'di ni gsang ba'i mchog yin no/ /sngags</text></item>
<item><p>4b5</p><section>rgyud</section><text>rnams thams cad rab tu 'grub/ /rnal 'byor kun kyang rnam kun tu/ /de bas 'bad pa thams cad kyis/ /sangs rgyas chos ni bsgom par bya/ /ma 'dres chos ni brgyad po/ /sangs rgyas chos zhes bshad pa yin/ /de rnams rtag tu bsgom pa ni/ /</text></item>
<item><p>4b6</p><section>rgyud</section><text>sangs rgyas chos ni sgrub byad yin/ /bsam gtan bzhi dang gzugs med bzhi/ /rtag tu thob par byas pa dang / /'gog pa'i snyoms 'jug de yis ni/ /sangs rgyas byang chub rab tu bsgrub/ /byang chub phyogs ni sum cu bdun/ /chos su yang dag</text></item>
<item><p>4b7</p><section>rgyud</section><text>bshad pa gang / /de rnams bsgoms pas dag pa dang / /byang chub sems dpa' 'gro phan yin/ /'gro ba rnams la spro ba'i sems/ /brtan zhing snying po rab bsgoms pa/ /stong pa'i de nyid las byung ba/ /rdo rje ye shes zhes bya ba bshad/ /chos bdag</text></item>
<item><p>5a1</p><section>rgyud</section><text>med las yang dag byung / /gnyis med ye shes dam pa ste/ /chos nyid mchog gi ye shes ni/ /chos kyi dbyings zhes yang dag bshad/ /'di ni chos dbyings ye shes te/ /rdo rje lta bu'i ting 'dzin skyes/ /rdo rje ye shes rang bzhin</text></item>
<item><p>5a2</p><section>rgyud</section><text>sems/ /rdo rje dbyings zhes bya bar bshad/ /sems kyi spro ba'i sbyor ba yis/ /phra mo'i ye shes sogs sbyor ba/ /de bzhin gshegs kun ye shes ni/ /rnam par snang mdzad ces byar bshad/ /byams pa spro ba'i sbyor ba yis/ /sbyor ba spyod par</text></item>
<item><p>5a3</p><section>rgyud</section><text>byed pa'i mchog /zag med brtan par gyur pa yi/ /thugs ni mi bskyod pa zhes bshad/ /thugs rje spro ba'i tshul gyis ni/ /sems can phan 'dogs mdzad pa po/ /thugs ni 'gro don yang dag ldan/ /rin chen 'byung ldan zhes bshad do/ /</text></item>
<item><p>5a4</p><section>rgyud</section><text>dga' bas spro ba'i sbyor ba yis/ /theg chen mchog ni dri ma med/ /thugs ni 'od gsal dag pa ni/ /'od dpag med ces de bshad do/ /btang snyoms spro bar mdzad pa'i shugs/ /sems can thams cad rtogs mdzad pa/ /don yod bla med bya ba ni/ /</text></item>
<item><p>5a5</p><section>rgyud</section><text>don yod grub par de bshad do/ /byang chub rang bzhin ye shes mchog /de 'dir rdo rje zhes bshad de/ /rdo rje ye shes las byung ba/ /rdo rje sems dpa' de bshad do/ /sangs rgyas thams cad spyan 'dren pa/ /rdo rje lcags kyu zhes bshad de/ /rdo rje'i rigs rnams</text></item>
<item><p>5a6</p><section>rgyud</section><text>kun gyi rgyal/ /rdo rje rgyal por de bshad do/ /sangs rgyas thams cad chags byed pas/ /mnyes par byed pa zhes bshad de/ /bdud kyi sbyor ba chags pa che/ /rdo rje chags par de bshad do/ /sangs rgyas thams cad mnyes byed cing / /legs so zhes pa rab</text></item>
<item><p>5a7</p><section>rgyud</section><text>sogs pa/ /byang chub sems dpa' dga' byed pas/ /rdo rje legs par de bshad do/ /byang chub sems dpa'i sbyin pa gang / /mkha' mnyam rdo rje las byung ba/ /don yod rin chen chen po ste/ /rdo rje rin chen de bshad do/ /ma rig bral ba'i ye shes ni/ /tshogs</text></item>
<item><p>5b1</p><section>rgyud</section><text>dag las ni nges par byung / /thar pa'i snang ba gzi brjid che/ /rdo rje nyi mar de bshad do/ /rnam pa kun gyi dngos ye shes/ /thar pa'i lam 'jug thob mdzad gang / /chos kyi rgyal mtshan tog chen po/ /rdo rje dbal du de bshad do/ /rdo rje bzhad pa rnal 'byor che/ /sangs</text></item>
<item><p>5b2</p><section>rgyud</section><text>rgyas kun 'byung rmad byung ba/ /'di ni byang chub sems dpa' che/ /rdo rje bzhad par de bshad do/ /sangs rgyas kun gyi rnal 'byor che/ /sangs rgyas chos ni rtogs mdzad pa/ /de bzhin gshegs pa'i chos dag pa/ /rdo rje chos su de bshad do/ /shes rab rnon po theg pa che/ /</text></item>
<item><p>5b3</p><section>rgyud</section><text>nyon mongs thams cad nges gcod mdzad/ /shes bya'i sgrib pa gcod pa po/ /rdo rje rnon por de bshad do/ /sangs rgyas rol mo'i 'khor lo ni/ /chos kyi 'khor lo rab bskor bas/ /sems dpa' chen po theg pa che/ /rdo rje rgyu zhes de bshad do/ /shes rab ye</text></item>
<item><p>5b4</p><section>rgyud</section><text>shes rang bzhin dag /gsung gi sgra ni rnam par spangs/ /'jam pa'i gsung gi bdag nyid gyur/ /rdo rje smra bar de bshad do/ /pha rol phyin pa kun gyi zhabs/ /chos rnams thams cad rtogs mdzad pa/ /sems can kun don sprul pa po/ /rdo rje las zhes bya bar</text></item>
<item><p>5b5</p><section>rgyud</section><text>bshad/ /sangs rgyas rjes dran yang dag grub/ /theg pa dman pa rnam spangs shing / /byang chub sems la rab zhugs pa/ /rdo rje bsrung bar de bshad do/ /sdig pa thams cad zad byed cing / /de bzhin nyon mongs rnam sreg la/ /nyon mongs zad pa nyer len pas/ /</text></item>
<item><p>5b6</p><section>rgyud</section><text>rdo rje gnod sbyin de bshad do/ /sku gsung thugs kyi rdo rje rnams/ /bcing ba ru ni yang dag gyur/ /de nyid de nyid ye shes te/ /rdo rje khu tshur zhes bshad do/ /dam tshig phyag rgya thams cad ni/ /rdo rje bsdams las yang dag byung / /rdo rje khu tshur gnyis gyur pa/ /</text></item>
<item><p>5b7</p><section>rgyud</section><text>las kyi phyag rgya zhes bshad do/ /nga rgyal med cing snang ba med/ /mtshan ma med cing zhen pa med/ /bdag med mnyam nyid ye shes ni/ /rdo rje sems dpa' zhes byar bshad/ /gsang ba'i mnyam par 'byor pa 'dir/ /ye shes pha rol phyin dge ba/ /rnam pa</text></item>
<item><p>6a1</p><section>rgyud</section><text>bcu gnyis yang dag byung / /rdo rje pha rol phyin pa'i 'od/ /byang chub sems ni rab bsgoms pas/ /pha rol sangs rgyas nyid son pa'i/ /pha rol phyin thob ye shes ni/ /rdo rje sems mar bshad pa yin/ /bsdu ba'i dngos po bzhi rnams ni/ /</text></item>
<item><p>6a2</p><section>rgyud</section><text>shes rab pha rol phyin rdo rje/ /chos bzhi gcig tu gyur pa ni/ /rdo rje rin chen mar bshad do/ /gsang ba'i ye shes ye shes che/ /de nyid pha rol phyin dge ba/ /pha rol phyin pa che las byung / /rdo rje chos mar shes par bya/ /pha rol phyin pa'i dge ba ni/ /sbyor</text></item>
<item><p>6a3</p><section>rgyud</section><text>ba'i thabs su rab bstan pa/ /rdo rje las mar shes par bya/ /gang phyir de ni rol ba dge/ /sgeg mo sbyin pa'i pha rol phyin/ /tshul khrims pha rol phyin dge bas/ /brgyan pa'i yan lag yid 'ong yin/ /glu ma bzod pa'i pha rol phyin/ /ched du brjod pa'i chos</text></item>
<item><p>6a4</p><section>rgyud</section><text>brjod pa'o/ /gar ma brtson 'grus pha rol phyin/ /myur du sangs rgyas nyid ster ba'o/ /bdug pa shes rab pha rol phyin/ /kun tu khyab par spros phyir ro/ /me tog bsam gtan pha rol phyin/ /'dod pa'i 'dam gyis ma gos pa'o/ /mar me smon lam pha rol phyin/ /</text></item>
<item><p>6a5</p><section>rgyud</section><text>phyogs kun snang bar byed pa yin/ /dri ni thabs kyi pha rol phyin/ /dri ngan thur sel dge ba yin/ /sangs rgyas kun gyi thabs chen po/ /dbye ba rnam pa bzhi yis gnas/ /thams cad 'dod pa'i thabs chen po/ /rdo rje lcags kyu zhes bshad do/ /byang chub spyad pa</text></item>
<item><p>6a6</p><section>rgyud</section><text>spyod byed pa/ /rdo rje zhags pa zhes bshad do/ /theg pa 'di la brtan 'gyur gang / /rdo rje lcags sgrog ces bshad do/ /chos rnams thams cad ma skyes shing / /gdod nas zhi ba mkha' dang mnyam/ /de lta'i tshig ni rab 'jug pas/ /rdo rje dril bu zhes bshad do/ /</text></item>
<item><p>6a7</p><section>rgyud</section><text>tshogs gnyis kyis ni sbyor ba yis/ /sems can kun gyi don ston pa'i/ /sems ni rang bzhin gyis 'od gsal/ /zla ba'i dkyil 'khor yin par bshad/ /yang dag rdo rje rtogs pa ste/ /'dzin pa'i sbyor nyid lcags kyu yin/ /phra bar 'bigs pa mda' zhes bya/ /</text></item>
<item><p>6b1</p><section>rgyud</section><text>dgyes pas legs so zhes bya ba/ /spras pas rin po che ru bshad/ /gzi brjid ces bya nyi ma yin/ /bsgreng bas tog tu bshad pa ste/ /rnam par 'byed pas bzhad par bshad/ /'dod chags dag pa pad+ma yin/ /nyon mongs dgra bcom ral gri ste/ /dkyil</text></item>
<item><p>6b2</p><section>rgyud</section><text>'khor sbyor bas 'khor lo yin/ /gang gi brjod pas smra bar bshad/ /kun nyid sna tshogs rdo rje yin/ /gzhig dka'i sbyor ba go cha yin/ /'jigs pa'i spyod pa'i mche ba ste/ /phyag rgya'i sbyor nyid bcing ba yin/ /dkyil 'khor du ni gang bshad pa/ /yid kyi dkyil</text></item>
<item><p>6b3</p><section>rgyud</section><text>'khor dam pa yin/ /gzhal yas khang ni ye shes te/ /sems kyi brtsegs pa bsgreng ba yin/ /phyi yi gru bzhi ba gang yin/ /tshad kyis mnyam pa nyid gyur pa/ /byams pa la sogs sems gang yin/ /thig bzhi zhes ni bshad pa yin/ /chos kyi sbyor ba rjes dran nyid/ /</text></item>
<item><p>6b4</p><section>rgyud</section><text>gang de rdo rje thig tu bshad/ /lta ba kun las rnam grol ba/ /ye shes thig tu bshad pa yin/ /tshul khrims tshogs kyi dam pa ni/ /gang zhig rgyan du bshad pa yin/ /dad dbang la sogs sems gang yin/ /ra ba lngar ni yang dag byung / /rnam par thar pa bzhi po ni/ /sgo</text></item>
<item><p>6b5</p><section>rgyud</section><text>rnams su ni yang dag bshad/ /yang dag spong ba bzhi po ni/ /rta babs rnams dag ka bar byung / /dran pa nyer gzhag bzhi po ni/ /khyams rnams bzhi por shes par bya/ /rdzu 'phrul rkang pa bzhi po ni/ /de ni sgo khyud rnam bzhi yin/ /byang chub yan lag bdun po ni/ /</text></item>
<item><p>6b6</p><section>rgyud</section><text>phreng ba me tog chun brgyan pa/ /'phags lam yan lag brgyad po ni/ /ka ba brgyad ces bya bar bshad/ /sgrib pa gnyis las rnam grol zhing / /ting 'dzin ye shes kyis brtags pa/ /lam gyi ye shes khyad par rnams/ /rnga yab ces ni yang dag bshad/ /nyon</text></item>
<item><p>6b7</p><section>rgyud</section><text>mongs thams cad des gcod cing / /nyon mongs 'phrog pas dra ba ste/ /yang dag gcod cing spong ba nyid/ /sel ba'i spong ba la gnas pa/ /tshogs gnyis kyi ni sbyor ba nyid/ /nyon mongs pa yi phyed 'phrog pa/ /dra ba phyed ces bya bar bshad/ /rang bzhin 'od gsal gang</text></item>
<item><p>7a1</p><section>rgyud</section><text>yin de/ /byang chub sems ni bla med yin/ /sems ni don kun skyed byed pa/ /zla ba'i dkyil 'khor yin par bshad/ /shes rab ye shes rang bzhin dag /rdo rje lta bu'i ting 'dzin skyes/ /thar pa'i snang ba gzi brjid che/ /nyi ma'i dkyil 'khor</text></item>
<item><p>7a2</p><section>rgyud</section><text>yin par bshad/ /tshon rtsi lngar ni yang dag bshad/ /lta ba lnga yi me tog yin/ /ye shes lnga yi des sbyor nyid/ /sangs rgyas lnga zhes yang dag bshad/ /nam mkha' bzhin du bdag med pa'i/ /rnam shes ye shes dam pa yin/ /ye shes de yi rgyan</text></item>
<item><p>7a3</p><section>rgyud</section><text>bshad pa/ /chags pa'i sems zhes bya bar bshad/ /chags bral las ni byang chub 'byung / /chags pa'i sems las gzhan yin no/ /de bas chags dang chags bral ba/ /byang chub sems zhes yang dag bshad/ /'jig rten chags dang bral bas 'dul/ /</text></item>
<item><p>7a4</p><section>rgyud</section><text>phyag rgya'i dngos grub chags las byung / /der ni thabs kyi sgom pa dag /dngos grub thams cad ster ba yin/ /ji ltar 'jig rten 'dul 'gyur ba/ /de ltar rnal 'byor pa yis spyad/ /ji ltar gdul bya dag gyur pa/ /zhen pa kun tu mchod par 'gyur/ /mtshan</text></item>
<item><p>7a5</p><section>rgyud</section><text>nyid gang zhig yang dag bshad/ /mtshan nyid des ni mtshon par 'gyur/ /sku gsung thugs kyi phyag rgya yis/ /rgyas btab ye shes yin pa bshad/ /phyag rgya bsgoms pas rnal 'byor pa/ /rtag tu phyag rgya'i bdag can 'gyur/ /rgyas btab dngos po shes nas ni/ /</text></item>
<item><p>7a6</p><section>rgyud</section><text>bsgoms na phyag rgyas btab par 'gyur/ /mtshan dang mtshan nyid 'brel ba ni/ /shes nas rnal 'byor yang dag spyod/ /ji ltar mtshan nyid yang dag grub/ /de bzhin dag pa myur du 'grub/ /g.yas pa'i cha yi mtshan mas ni/ /shes rab can ni rab tu bstan/ /</text></item>
<item><p>7a7</p><section>rgyud</section><text>g.yon gyi mtshan ma ji ltar mthong / /de yis thugs rje mtshon pa yin/ /phyag ni gnyis ka'i mnyam sbyor las/ /ting 'dzin gnyis su bshad pa yin/ /zhabs gnyis kyi ni mtshan ma yis/ /tshogs gnyis dag ni bstan pa yin/ /sor mo lnga yi mnyam sbyor las/ /dkyil</text></item>
<item><p>7b1</p><section>rgyud</section><text>'khor lnga yis brgyan pa yin/ /sangs rgyas lnga yi mngon byang chub/ /rim pa bzhin du bstan bya ste/ /gang zhig gung mo ston pa ni/ /nam mkha' las ni byung ba mtshon/ /gang zhig mdzub mo ston pa ni/ /des ni dbang chen dkyil 'khor yin/ /gang zhig</text></item>
<item><p>7b2</p><section>rgyud</section><text>srin lag ston pa ni/ /chu yi dkyil 'khor zhes bshad do/ /gang zhig mthe bo ston pa ni/ /de yis me ni mtshon pa yin/ /gang zhig mthe'u ston pa ni/ /rlung gi dkyil 'khor nyid du 'gyur/ /gang zhig lte ba ston pa ni/ /rdo rje dbyings kyi dbang phyug bshad/ /</text></item>
<item><p>7b3</p><section>rgyud</section><text>gang zhig snying ga ston pa ni/ /rdo rje sems mar rjes su dpag /gang zhig smin mtshams ston pa ni/ /rdo rje rin chen ma zhes bya/ /gang zhig lkog ma ston pa ni/ /rdo rje chos mar shes par bya/ /gang zhig spyi bo ston pa ni/ /rdo rje las mar shes par bya/ /byang chub</text></item>
<item><p>7b4</p><section>rgyud</section><text>lngar mngon byang chub pa'am/ /yang na ye shes lnga rnams sam/ /sangs rgyas lnga dang yang dag ldan/ /dkyil 'khor byang chub yin par bstan/ /sngon gyi sgrar ni ji skad bshad/ /mdun du de ni rab tu bstan/ /rgyab kyi sgrar ni ji ltar bshad/ /phyi mar de ni yang dag bstan/ /</text></item>
<item><p>7b5</p><section>rgyud</section><text>gang du thog ma'i sgrar gyur pa/ /de ni rgyu yi sgra ru bstan/ /gang zhig tha ma'i sgrar gyur pa/ /'dir ni 'bras bur yang dag bstan/ /sangs rgyas bcom ldan gnyis mi mnga'/ /rgyu dang 'bras bur ldan 'gyur min/ /gang phyir thog ma tha ma med/ /de phyir rtag pa zhes bshad do/ /</text></item>
<item><p>7b6</p><section>rgyud</section><text>rang sems rtogs pas sangs rgyas te/ /rtogs par bya ba'ang sems nyid yin/ /sangs rgyas zhing zhes bshad pa dang / /byang chub sems su shes par bya/ /rang bzhin dag pa'i sems can ni/ /kun tu rig par yang dag bshad/ /sems can rang bzhin dag pa ni/ /</text></item>
<item><p>7b7</p><section>rgyud</section><text>byang chub sems su shes par bya/ /dang por gyur pa snying gar rdebs/ /brtan pa nyid du'ang rang nyid 'gyur/ /skra 'dzin pa ni ral pa'i dbus/ /'od dpag med du mnyam gzhag yin/ /tsum pa na ni rjes bshad pa/ /de bzhin gshegs pa rdo rje gsung / /dbang po gnyis</text></item>
<item><p>8a1</p><section>rgyud</section><text>ni mnyam sbyor ba/ /rnam par snang mdzad ces bshad do/ /bu mo lo grangs bcu gnyis par/ /skyes mchog thub pas gang gsungs pa/ /pha rol phyin pa bcu gnyis su/ /gsungs kyi gzhan du mi brtag go/ /bu mo lo grangs bcu drug par/ /de</text></item>
<item><p>8a2</p><section>rgyud</section><text>bzhin gshegs pas gang gsungs pa/ /rdo rje sems sogs sems dpa' yi/ /bsgom pa'i don gyi sgra yin no/ /lha mo lo grangs nyi shu par/ /'khor los sgyur bas ji skad gsungs/ /mchod pa nyi shu'i bdag nyid can/ /nyi shu po dang rim bzhin no/ /rang</text></item>
<item><p>8a3</p><section>rgyud</section><text>gi chung ma rang rig las/ /byung ba'i rang rigs yin par bshad/ /gzhan gyi chung mar gang bstan pa/ /gzhan sdug gzhan gyi rig pa yin/ /gci dang rdo rje zhes bshad pa/ /rdo rje ye shes bla med yin/ /bshang dang pad+ma zhes bshad pa/ /chos kyi ye shes</text></item>
<item><p>8a4</p><section>rgyud</section><text>rnyog med yin/ /yongs su gsal bar rnam shes pa/ /dkyil 'khor thugs kyi dam pa yin/ /sku gsung thugs kyi spyod pa yis/ /'bad pa yis ni mchod byed pa/ /rang gi rdo rje pad+mar ldan/ /dbang po gnyis las byung ba yi/ /rang gi khu ba thig le yis/ /</text></item>
<item><p>8a5</p><section>rgyud</section><text>rdo rje sems dpa' mchod par bya/ /tshogs gnyis kyi ni sbyor ba yis/ /sangs rgyas thams cad gcig bsdus pa/ /gnyis med gnyis nyid la brten pa/ /thugs rje nyams dang yang dag ldan/ /dbang po gnyis kyi mnyam sbyor bas/ /rang gi khu ba mkhas pa yis/ /</text></item>
<item><p>8a6</p><section>rgyud</section><text>rnal 'byor chen po byung nas ni/ /dkyil 'khor yang dag byin gyis brlab/ /dgod dam rab tu smra ba 'am/ /sangs rgyas rol mo'i gar byed pa/ /lha mo bzhi yi mnyam sbyor bas/ /rgyu dang mi rgyu rnams kyis rol/ /gsang zhing legs par bsgril pa dang / /tshad dang ldan zhing</text></item>
<item><p>8a7</p><section>rgyud</section><text>mdzes pa yis/ /shes rab can gyis thig gdab pa/ /sku gsung thugs ni bsgoms pas so/ /zur bzhi pa la sgo bzhi pa/ /rta babs bzhis ni mdzes byas la/ /thig bzhi dang ni yang dag ldan/ /dar dang me tog phreng bas brgyan/ /grwa yi mtshams ni thams cad dang / /sgo khyud</text></item>
<item><p>8b1</p><section>rgyud</section><text>kyi ni nang rnams su/ /rdo rje rin chen spras pas ni/ /phyi yi dkyil 'khor thig gdab bo/ /rdo rje'i thig gis yongs bskor zhing / /ka ba brgyad kyis nye bar mdzes/ /ka ba brgyad kyi nang gnas pa'i/ /dkyil 'khor brgyad par bstan pa dang / /grwa yi dkyil 'khor dor bar ni/ /rdo rje lha mo'i tshogs kyis</text></item>
<item><p>8b2</p><section>rgyud</section><text>mchod/ /'khor lo lnga dang yang dag ldan/ /dkyil 'khor lnga yis rnam par brgyan/ /dra ba dra phyed kyis brgyan cing / /rnga yab kyis ni nyer spras pa/ /khru ni bcu gnyis bya ba 'am/ /khru bcu drug tu rab tu brtag /yang ni khru ni nyi shu tsam/ /nyi shu lnga dang ldan pa yis/ /khru ni nyi shu</text></item>
<item><p>8b3</p><section>rgyud</section><text>lnga pa yis/ /dkyil 'khor yang dag byin gyis brlab/ /sgo rnams kyi ni dbus ma'i cha/ /cha dgu ru ni rnam dbye ba/ /dkyil 'khor sgo ru bsams nas ni/ /sgo khyud der ni bya ba yin/ /sgo khyud dkyil 'khor rnam pa ni/ /snying po'i dkyil 'khor dang mnyam par/ /dgu</text></item>
<item><p>8b4</p><section>rgyud</section><text>cha ru ni rnam bgos te/ /grwa yi dkyil 'khor dor bar bya/ /tha mar khyams dang ldan pa yi/ /dkyil 'khor lngas ni brgyan pa dang / /kha dog lnga dang yang dag ldan/ /gru bzhi par ni brtag par bya/ /lta ba lnga po bgrod dka' che/ /kha dog lnga yi de bzhin gshegs/ /</text></item>
<item><p>8b5</p><section>rgyud</section><text>sangs rgyas lnga dang mnyam sbyor bas/ /sa ni tshon gyis rab tu bsgyur/ /dkyil 'khor lnga yi dbus su ni/ /sangs rgyas lnga ni dgod par bya/ /kha dog lnga dang ting 'dzin gyis/ /'dod pa'i yon tan lnga yis khyab/ /shel dang zla ba'i 'od 'dra zhing / /sangs rgyas thams</text></item>
<item><p>8b6</p><section>rgyud</section><text>cad gcig bsdus pa/ /de bzhin gshegs pa rnam snang mdzad/ /dpa' bo'i lta ba de bzhin gshegs/ /in+d+ra nI la'i 'od 'dra zhing / /rdo rje thams cad gcig bsdus pa/ /mi bskyod ye shes las byung ba/ /rdo rje'i lta ba de bzhin gshegs/ /'dzam bu'i gser gyi</text></item>
<item><p>8b7</p><section>rgyud</section><text>'od 'dra zhing / /sangs rgyas thams cad gcig bsdus pa/ /sems can kun gyi don du byung / /'bar ba'i lta ba de bzhin gshegs/ /dpa' bo chen po pad+ma 'dra/ /pad+ma rA ga'i nor bu'i 'od/ /chos kyi ye shes las byung ba/ /chags pa'i lta ba de bzhin gshegs/ /</text></item>
<item><p>9a1</p><section>rgyud</section><text>ma rgad kyi ni 'od 'dra zhing / /sangs rgyas thams cad gcig bsdus pa/ /sangs rgyas kun gcig las byung ba/ /byams pa'i lta ba de bzhin gshegs/ /dbus ma'i sa yi gzhi dag pa/ /nor bu chu shel mdog 'dra ba/ /shar phyogs nyid</text></item>
<item><p>9a2</p><section>rgyud</section><text>du sngon po che/ /lho ru ser po yang dag ldan/ /nub phyogs der ni dmar po ste/ /byang du ljang dang yang dag ldan/ /kun tu khyams dang ldan pa la/ /sgor ni khyams dang bral ba'o/ /gang zhig dbus mar yang dag bshad/ /sangs rgyas ye shes bla med yin/ /</text></item>
<item><p>9a3</p><section>rgyud</section><text>gzhan dag don kun yang dag ldan/ /ting 'dzin ye shes dam pa yin/ /nam mkha'i dbyings kyi dbus gnas par/ /zla ba'i dkyil 'khor dam pa bsam/ /sangs rgyas sku ni rnam bsgoms la/ /spyan ni dbus su bsam par bya/ /bzhin spyan ni yangs pa dang / /</text></item>
<item><p>9a4</p><section>rgyud</section><text>nor bu chu shel mdog 'dra la/ /mtshan rnams thams cad yongs su rdzogs/ /bud med sgyu ma'i mchog 'dzin pa/ /phyag tu 'khor lo bsgom bya ste/ /khams gsum pa ni dbang byed pa/ /dngos kun grub byed ye shes ni/ /'khor lo yid bzhin nor bu'i mdog /nam</text></item>
<item><p>9a5</p><section>rgyud</section><text>mkha'i rdo rje dbus chud par/ /zla ba'i dkyil 'khor dam pa bsam/ /sangs rgyas sku ni rnam bsgoms la/ /nam mkha'i rdo rje mchog bsgom mo/ /zhal mdzes spyan ni yangs pa dang / /ut+pal sngon po'i 'dab ma'i mdog /mtshan rnams thams cad yang dag rdzogs/ /</text></item>
<item><p>9a6</p><section>rgyud</section><text>nam mkha'i sgyu ma'i mchog bsam mo/ /phyag tu ut+pal sngon dmar te/ /khams gsum pa ni phyag byas pa/ /sangs rgyas byang chub byed pa'i mchog /gsang ba'i dngos grub rdo rje can/ /nam mkha' rdo rje'i dbus chud pa/ /zla ba'i dkyil 'khor dam pa bsam/ /</text></item>
<item><p>9a7</p><section>rgyud</section><text>sangs rgyas sku ni rnam bsgoms la/ /rdo rje chos mar rnam par bsam/ /mdzes pa'i zhal la spyan yangs pa/ /pad+ma rA ga lta bu'i mdog /sku mdog dmar po yang dag byung / /chags pa'i pad+ma 'dzin sdug pa/ /mtshan rnams thams cad yang dag rdzogs/ /rgyan</text></item>
<item><p>9b1</p><section>rgyud</section><text>rnams kun gyis rnam par brgyan/ /phyag tu ut+pal dmar po ni/ /sangs rgyas thams cad rab bsgoms pa'o/ /chos kyi ye shes byed pa mchog /gsang ba dam tshig rdo rje can/ /mkha' dbyings rdo rje'i dbus chud par/ /zla ba'i dkyil 'khor dam pa bsam/ /sangs</text></item>
<item><p>9b2</p><section>rgyud</section><text>rgyas gzugs ni rnam bsgoms la/ /sgrol ma mchog ni bsam par bya/ /zhal mdzes spyan ni yangs pa dang / /sna tshogs rgyan gyis rab tu brgyan/ /kha dog ser po nyid bsam zhing / /bud med sgyu ma'i dregs bor ba/ /phyag tu ut+pal dam pa ni/ /ser po snang ba bsgom</text></item>
<item><p>9b3</p><section>rgyud</section><text>par bya/ /rdo rje nyid 'dzin las byung ba/ /sems can kun gyis phyag byas pa'o/ /o~M ru ru s+phu ru dz+wa la tiSh+Tha sid d+ha lo tsa ne/ sarba ar+tha sA d+ha ni swA hA/ o~M shaM ka re shAn+ti ka re g+h+ruT+Ta g+h+ruT+Ti ni/ g+hA ta ya g+tA ta ya g+hu T+Ti ni swA hA/ o~M ka Te bi ka Te ni ka Te ka Ta~M ka Te swA hA/ o~M tA re tu t+tA re</text></item>
<item><p>9b4</p><section>rgyud</section><text>tu re swA hA/ rig pa'i lha mo bzhi'o/ /sku ni lus kyi ngo bo yis/ /thugs ni sems kyi rnam pa nyid/ /gsung ni ngag gi rnam pa yin/ /mchod na mchod pa'i bdag nyid 'gyur/ /sku gsung thugs kyi gsang ba ni/ /mkhas pa yis ni bsrung bya ste/ /bsrungs na mchog</text></item>
<item><p>9b5</p><section>rgyud</section><text>tu gsang ba ni/ /rtag par kun tu 'byung bar 'gyur/ /dngos po yongs su dag pa ni/ /med pas kun tu brtag mi 'byung / /rnal 'byor pa yis rnal 'byor thob/ /tshogs med yang dag mi mthong ngo / /de bas gsang ba'i ye shes 'byung / /rnal 'byor kun tu</text></item>
<item><p>9b6</p><section>rgyud</section><text>'byung bar 'gyur/ /shes rab pha rol phyin pa'i thabs/ /ting 'dzin ye shes brtags pa yin/ /chos rnams thams cad rnam dag pa/ /dag pa nyid du gyur pa ni/ /ji ltar lha yi nor bu ni/ /rang gi 'od kyis rtag tu snang / /srid pa yongs su dag pa yang / /</text></item>
<item><p>9b7</p><section>rgyud</section><text>rnal 'byor rnal 'byor thob byed yin/ /rdo rje dbyings ni gsang chen du/ /gang zhig dbang bskur mkhas pa la/ /thugs kyi gsang ba'i rnal 'byor mchog /mkhas pas de la bshad par bya/ /thams cad gsang ba zhes bya ba'i rgyud kyi rgyal po rdzogs so// //</text></item>
<item><p>10a1</p><section>rgyud</section><text>rgya gar gyi mkhan po pad+mA ka ra ba rma dang / zhu chen gyi lo ts+tsha ba dge slong rin chen bzang pos bsgyur cing zhus te gtan la phab pa'o// @#/ /rgya gar skad du/ trai lo kya bi dza</text></item>
<item><p>10a2</p><section>rgyud</section><text>ya ma hA kalpa rA dzA/ bod skad du/ 'jig rten gsum las rnam par rgyal ba rtog pa'i rgyal po chen po/ dpal rdo rje sems dpa' la phyag 'tshal lo/ /'di skad bdag gis thos pa dus gcig na/ bcom ldan 'das ri rab ri'i rtse mo na rdo rje dang nor bu rin po che rtse mo'i</text></item>
<item><p>10a3</p><section>rgyud</section><text>khang pa brtsegs pa na/ byang chub sems dpa' bye ba phrag du ma dang / lha dang / klu dang / gnod sbyin dang / dri za dang / mi'am ci dang / 'byung po dang / sha za dang / brjed byed dang / ma mo rnams dang / bltar rung ba dang / bltar mi rung ba du ma sangs</text></item>
<item><p>10a4</p><section>rgyud</section><text>rgyas kyi bstan pa la mngon par dad pa rnams dang thabs cig tu bzhugs te/ de nas bcom ldan 'das phyag na rdo rje byang chub sems dpa' chen po nam mkha'i dkyil nas babs te/ bcom ldan 'das kyi zhabs gnyis la spyi bos phyag 'tshal nas/ bcom ldan 'das la</text></item>
<item><p>10a5</p><section>rgyud</section><text>lan gsum bskor ba byas te 'di skad ces gsol to/ /yang bcom ldan 'das bdag gis lha chen po la sogs pa sems can ma rungs pa de dag la dam tshig 'dzin du stsal bar 'tshal na/ bcom ldan 'das de'i slad du bdag la bka' stsal du gsol/ de nas phyag na rdo rje byang</text></item>
<item><p>10a6</p><section>rgyud</section><text>chub sems dpa' chen po'i tshig /bcom ldan 'das chos kyi rgyal po chen po de bzhin gshegs pas gsan nas phyag na rdo rje la 'di skad ces gsungs so/ /gnod sbyin khyod shin tu khengs pa shin tu khro ba shin tu 'thur ba de/ ci ltar khyod kyis sems can rnams kyi don gyi phyir</text></item>
<item><p>10a7</p><section>rgyud</section><text>'di lta bu'i sngags kyi tshig smra/ de nas bcom ldan 'das la phyag na rdo rje byang chub sems dpa' sems dpa' chen pos 'di skad ces gsol to/ /de'i phyir na bcom ldan 'das bdag sems can ma rungs pa 'dul bar bgyid do/ /gang gi phyir zhe na/ bdag gis 'dod pa'i</text></item>
<item><p>10b1</p><section>rgyud</section><text>bde ba can rnams dbang du bgyi ba la sogs pas btul nas/ bla na med pa'i bde ba la dgod par 'tshal lo/ /sems can ma rungs pa rnams bsad pa la sogs pas sbyangs te zhi ba la dgod par 'tshal lo/ /de nas bcom ldan 'das kyis phyag na rdo rje byang chub sems</text></item>
<item><p>10b2</p><section>rgyud</section><text>dpa' la legs so zhes bya ba byin te/ phyag na rdo rje legs so legs so/ /'jig rten thams cad kyi don gyi phyir dang / phan pa'i phyir dang / bde ba'i phyir snying po 'di smros shig /de nas phyag na rdo rje byang chub sems dpas lha thams cad nas mi rnams thams cad</text></item>
<item><p>10b3</p><section>rgyud</section><text>kyi bar du sangs rgyas kyi bstan pa la mngon par dad pa de rnams la bka' stsal pa/ grogs po dag sangs rgyas la skyabs su dong shig /nga'i bka' yang rjes su skyongs shig /de nas bcom ldan 'das kyi zhabs gnyis la phyag na rdo rjes phyag 'tshal nas/ 'jig rten</text></item>
<item><p>10b4</p><section>rgyud</section><text>gsum las rnam par rgyal ba'i snying po 'di gsungs so/ /o~M sum b+ha ni sum b+ha hU~M/ gr-ih+Na gr-ih+Na hU~M/ gr-i h+NA pa ya gr-ih+NA ba ya hU~M/ A na ya ho b+ha ga bA na badzra hU~M phaT/ de nas 'di gsungs pa tsam gyis 'jig rten gsum thams cad g.yos rab tu g.yos kun tu rab tu</text></item>
<item><p>10b5</p><section>rgyud</section><text>g.yos so/ /'gul rab tu 'gul kun tu rab tu 'gul to/ /'phar rab tu 'phar kun tu rab tu 'phar ro/ /de nas lha thams cad la sogs pa sems can thams cad 'dar yed yed nas/ bcom ldan 'das ga la ba der lhags nas/ kho ra khor yug dang kho ra</text></item>
<item><p>10b6</p><section>rgyud</section><text>khor yug chen po'i ri la sogs pa tshun chad kyi gling bzhi pa'i 'jig rten gyi khams thams cad du sems can thams cad kyis gang ngo / /de nas bcom ldan 'das phyag na rdo rjes gling bzhi ba'i 'jig rten gyi khams su tshogs pa'i dkyil 'khor thams cad la gzigs nas</text></item>
<item><p>10b7</p><section>rgyud</section><text>'di skad gsungs so/ /grogs po rnams sangs rgyas la sogs pa la skyabs su 'gro bar khas long shig /nga'i bka' yang rjes su skyongs shig /de nas 'dus pa'i 'khor chen po thams cad bcom ldan 'das phyag na rdo rjes skrag ste/ 'dar yed yed nas bcom ldan</text></item>
<item><p>11a1</p><section>rgyud</section><text>'das de bzhin gshegs pa la skyabs su dong ngo / /de nas bcom ldan 'das la lha chen po'i lha dang mthu bo che dang tshangs pa rnams kyis 'di skad ces gsol to/ /bcom ldan 'das 'di lta bu'i sems can 'di ltar rdzu 'phrul che ba/ 'di ltar byin che zhing bdag cag la</text></item>
<item><p>11a2</p><section>rgyud</section><text>'chos pa 'di su lags/ de nas bcom ldan 'das kyis don 'di bstan pa'i phyir tshigs su bcad pa 'di glengs te gsungs so/ /sems can kun la phan pa'i phyir/ /sangs rgyas kun gyis byin gyis brlabs/ /kun tu bzang po kun gyi bdag /sangs rgyas thams</text></item>
<item><p>11a3</p><section>rgyud</section><text>cad nyid skyes 'di/ /phyag na rdo rje gnod sbyin che/ /ma rungs 'chos la dbang ba ste/ /gang gi ming brjod pa yis ni/ /sangs rgyas pa yang thob par 'gyur/ /de nas phyag na rdo rje byang chub sems dpa' chen pos yang gsungs pa/ kye kye lha dag sangs rgyas la</text></item>
<item><p>11a4</p><section>rgyud</section><text>skyabs su dong la nga'i bka' bzhin du yang gyis shig /rdo rje 'bar ba gcig tu 'bar bar gyur pa 'dis khyed thams cad gtan sreg par 'gyur ta re/ de nas lha chen po la sogs pa thams cad kyis 'di skad smras so/ /khyod ni gnod sbyin nged ni lha bas na nged kyis gnod</text></item>
<item><p>11a5</p><section>rgyud</section><text>sbyin gyi bka' rjes su skyong bar mi nus so/ /de nas phyag na rdo rjes de thos nas khros te/ bcom ldan 'das la 'di skad ces gsol to/ /bcom ldan 'das bcom ldan 'das kyis bdag ma rungs pa thams cad 'dul bar dbang bskur te bskos so/ /de bas na gal te bcom</text></item>
<item><p>11a6</p><section>rgyud</section><text>ldan 'das kyis bdag la bka' stsal na/ lha chen po 'di 'dul bar 'tshal lo/ /de nas bcom ldan 'das kyis lha chen po la 'di skad ces gsungs so/ /sems can chen po khas long shig /'dis khyod bsad ta re/ de nas bcom ldan 'das la lha chen po la sogs</text></item>
<item><p>11a7</p><section>rgyud</section><text>pa/ 'jig rten gsum thams cad kyi dbang po lha rnams kyis 'di skad ces gsol to/ /bcom ldan 'das gnod sbyin ma rungs pa 'di'i bka' bzhin du byed pa bdag cag ma lags so/ /de nas lha chen pos bcom ldan 'das kyi zhabs gnyis la phyag 'tshal te/ bcom</text></item>
<item><p>11b1</p><section>rgyud</section><text>ldan 'das phyag na rdo rje la 'di skad ces smras so/ /kye gnod sbyin nga ni thams cad kyi dbang po chen po byed pa po 'joms pa po skye dgu'i bdag po tshangs pa'o/ /gtogs 'dod do/ /dbang phyug chen po'o/ /de nas phyag na rdo rje byang chub sems dpa' chen po khros nas</text></item>
<item><p>11b2</p><section>rgyud</section><text>'di skad gsungs so/ /khyod ni lus srul po mi sha za ba ma rungs pa drag shul gyi las byed pas na gtum pa ste/ sha za'i lus srel ba na ji ltar tshangs pa dang gtogs 'dod dang dbang phyug chen po yin tshangs pa zhes bya ba ni mi 'gyur ba'o/ /gtogs 'dod ces byu ba ni</text></item>
<item><p>11b3</p><section>rgyud</section><text>thar pa'o/ /dbang phyug chen po zhes bya ba ni 'dod pa'i khams kyi dbang po ste/ sems can thams cad kyi dbang po de ni nga yin pas 'dul nus so/ /de nas dbang phyug chen po lha chen po khros nas/ bcom ldan 'das kyi zhabs gnyis la phyag 'tshal te/ 'jigs su</text></item>
<item><p>11b4</p><section>rgyud</section><text>rung ba chen po'i gzugs khros pa chen po'i gad mos bgad nas 'jigs pa chen por byed pa 'bar ba chen po stong pa 'jig rten gyi khams thams cad mtha' med par gzugs sna tshogs su byas/ 'bar ba chen po'i grub pa/ mi mtshungs pa rdo rje dang / mdung rtse gsum pa dang /</text></item>
<item><p>11b5</p><section>rgyud</section><text>'khor lo dang / shaka ti dang / be con dang / mi mtshungs pa'i mtshon cha 'debs shing gtong ba ma mo rnams kyi tshogs dang 'byung po'i tshogs rnams dang bcas par kun bstan to/ /bdud dang bgegs byed pa dang mtha' dang mu med pa'i gzugs sna tshogs su sprul/</text></item>
<item><p>11b6</p><section>rgyud</section><text>khro bo rab tu mi bzad pa ma rungs pa'i tshogs chen po dang lhan cig tu rab tu 'thab cing shin tu 'gyed pa/ gling bzhi pa'i 'jig rten gyi khams mtshan mo'i mun gnag tu byas/ 'bar ba chen po'i phung pos rab tu snang bar byas so/ /de nas bcom ldan 'das</text></item>
<item><p>11b7</p><section>rgyud</section><text>rdo rje 'chang ba chen po cung zad du mche ba'i thog ma gtsigs pa/ smin mtshams kyi khro gnyer gyi rlabs bskyod pa/ mig g.yon pa cher bgrad de/ rdo rje'i lta ba khro ba dang bcas pas zab mo'i tshig gis snying po mchog 'jig rten gsum las rnam par rgyal ba'i dpal</text></item>
<item><p>12a1</p><section>rgyud</section><text>zhes bya ba 'di gsungs so/ /hU~M/ de nas hU~M zhes bya ba des stong gsum gyi stong chen po'i 'jig rten gyi khams kun sgra des gang nas/ g.yos rab tu g.yos/ kun tu rab tu g.yos g.yos so/ /'khrol rab tu 'khrol kun tu rab tu 'khrol lo/ /de</text></item>
<item><p>12a2</p><section>rgyud</section><text>nas dbang phyug chen po la sogs pa lha'i tshogs thams cad bcom ldan 'das bskyab tu gsol/ bde bar gshegs pa bskyab tu gsol zhes nas bcom ldan 'das la skyabs su dong ngo / /de nas bcom ldan 'das kyis phyag na rdo rje la 'di skad gsungs so/ /gang 'di lta</text></item>
<item><p>12a3</p><section>rgyud</section><text>bu'i sngags kyi tshig smra ba ni khyod rab tu mi bgrungs so/ /de nas phyag na rdo rjes bcom ldan 'das kyi zhabs gnyis la phyag 'tshal nas/ yang 'jig rten gsum las rnam par rgyal ba 'di gsungs so/ /o~M sum b+ha ni sum b+ha hU~M/ gr-ih+Na gr-ih+Na hU~M/ gr-it+NA pa ya gr-ih+NA pa ya</text></item>
<item><p>12a4</p><section>rgyud</section><text>hU~M/ A na ya ho b+ha ga bAn badzra hU~M phaT/ de nas 'di gsungs pa tsam gyis lha chen po la sogs pa lha'i bdag po thams cad 'khor dang bcas par/ bcom ldan 'das phyag na rdo rje gang na ba der mgo rkang bzlog ste/ ri rab ri'i rtse mo'i dkyil 'khor chen por btsud</text></item>
<item><p>12a5</p><section>rgyud</section><text>nas brlams par byas te/ bcom ldan 'das phyag na rdo rje'i zhabs g.yon pas mnan to/ /de nas bcom ldan 'das kyis phyag na rdo rje byang chub sems dpa' sems dpa' chen po la legs so zhes bya ba byin te phyag na rdo rje khyod kyis 'di 'dra bar sems can 'dul bar</text></item>
<item><p>12a6</p><section>rgyud</section><text>byed pa legs so legs so/ /de bas na thul la dbugs phyung shig /de nas phyag na rdo rje byang chub sems dpa' sems dpa' chen pos de dag gi don gyi phyir rdo rjes bcings pa 'di gsungs so/ /hU~M badzra D-i d+ho me b+ha ba rak+Sha sarbA na swA hA/ de nas phyag na rdo rjes 'di</text></item>
<item><p>12a7</p><section>rgyud</section><text>gsungs pa tsam gyis lha chen po la sogs pa lha de dag thams cad dran pa rnyed do/ /de nas bcom ldan 'das kyis de dag la 'di skad gsungs so/ /grogs po dag sems can chen po 'di'i bka' bzhin du byed par khas long shig /de nas bcom ldan 'das la de dag thams</text></item>
<item><p>12b1</p><section>rgyud</section><text>cad mgrin gcig tu bdag cag mchid kyis 'tshal lo zhes gsol to/ /de nas phyag na rdo rje byang chub sems dpa' sems dpa' chen pos yang rang gi snying po 'di gsungs so/ /hU~M Tak+ki ho/ de nas 'di brjod pa tsam gyis lha la sogs pa thams cad dbang du byas te/ bcom</text></item>
<item><p>12b2</p><section>rgyud</section><text>ldan 'das phyag na rdo rje la phyag byas nas mchi ma blags te/ nga ro bton nas skyabs su dong ste/ bcom ldan 'das bskyab tu gsol/ da bdag cag khyod kyi bka' nyan na ci ltar bgyi ba bka' stsal du gsol zhes so/ /de nas phyag na rdo rje byang chub sems dpa' chen pos de</text></item>
<item><p>12b3</p><section>rgyud</section><text>rnams la gsungs pa/ grogs po dag byang chub kyi sems dang sdom pa gzung bar khas long shig /de dag gis gsol ba/ bcom ldan 'das bdag cag gis sangs rgyas bcom ldan 'das rnams la bsnyen bkur bgyid cing byang chub tu'ang sems bskyed par 'tshal lo/ /</text></item>
<item><p>12b4</p><section>rgyud</section><text>de nas phyag na rdo rje byang chub sems dpa' chen pos yang de rnams ji lta ba bzhin du dkyil 'khor du btsud nas sdom pa 'dzin du bcug ste/ byang chub sems ni brtan byas pa/ /sems can thams cad bde ba stsal/ /phyag na rdo rje bdag chen dang / /'dod pa smad par</text></item>
<item><p>12b5</p><section>rgyud</section><text>mi bya'o/ /'di ni gsang ba ba yin no/ /de nas bcom ldan 'das kyis de dag sdom pa 'dzin du bcug nas/ dam tshig byin pa ni/ /o~M badzra sa ma ya a b+hi Shiny+tsa mA bi rA ga ya sarba kA mAn hU~M phaT/ de nas de dag gis smras pa/ 'di ni bdud kyis smras pas na bdag cag</text></item>
<item><p>12b6</p><section>rgyud</section><text>mi nyan to/ de nas bcom ldan 'das de bzhin gshegs pas de dag la khyed cag gis 'di la ma brnyas shig ces gsungs pa dang / de dag gis gsol pa/ ji ltar 'dod chags dang bral ba ni sangs rgyas kyi byang chub bo zhes bcom ldan 'das nyid kyis bka' stsal</text></item>
<item><p>12b7</p><section>rgyud</section><text>to/ /bcom ldan 'das kyis gsungs pa/ kye grogs po dag nga ni ji ltar 'dul bzhin du byed pa ste/ 'di nyid kyis 'jig rten gyi khams 'di sun 'byin te/ ji ltar bde ba la mi chags pa dang / sdug bsngal la 'dod chags pa can ji lta bus 'jig rten 'dul bar</text></item>
<item><p>13a1</p><section>rgyud</section><text>'gyur ba'i chos sangs rgyas bcom ldan 'das rnams 'chad par mdzad de/ de dag sbyang ba'i phyir 'di ni de bzhin gshegs pa thams cad kun tu bzang po byang chub sems dpas ci nas kyang 'dod chags dang bral bar ma byed cig ces bka' stsal to/ /de nas</text></item>
<item><p>13a2</p><section>rgyud</section><text>phyag na rdo rjes yang gsungs pa/ /o~M badzra sa ma ya a b+hi Shiny+tsA mi bi rA ga ya sarba kA mA~M hU~M phaT/ de nas de dag gis ji ltar bcom ldan 'das kyis bka' stsal pa bzhin no zhes gsol to/ /de nas yang phyag na rdo rjes lag tu rdo rje byin te/ rdo rje'i dbang bskur ba 'di byin no/ /</text></item>
<item><p>13a3</p><section>rgyud</section><text>o~M badzra a b+hi Shiny+tsa sarba ta thA ga ta badzra d+ha ro t+t+we badzra pA Ni hI/ ha ha ha ha/ de nas rdo rje ming gis dbang bskur ba byin pa ni 'di lta ste/ dbang phyug chen po ni rdo rje rig sngags mchog go/ /mthu bo che ni rdo rje sgyu ma'o/ /tshangs pa ni rdo rje mi smra ba'o/ /sgra gzhon nu ni rdo rje</text></item>
<item><p>13a4</p><section>rgyud</section><text>dril bu'o/ /dbang po ni rdo rje 'thab cha ste/ de dag la sogs pa 'jig rten gsum gyi dbang po thams cad rig pa'i blon po chen por dbang bskur ro/ /de nas bar snang la rgyu ba rnams rdo rje ming gis dbang bskur ba byin pa ni 'di lta ste/ bdud rtsi 'khyil pa ni rdo rje 'khyil</text></item>
<item><p>13a5</p><section>rgyud</section><text>pa'o/ /zla ba ni rdo rje 'od do/ /be con rtse mo ni rdo rje be con no/ /skya sleng ni rdo rje skya sleng ste/ de rnams ni rdo rje khro bor dbang bskur ro/ /de nas nam mkha' la rgyu ba'i lha rnams rdo rje ming gis dbang bskur ba byin pa ni/ 'di lta ste chang gis myos pa ni rdo rjes zin pa'o/ /</text></item>
<item><p>13a6</p><section>rgyud</section><text>chang byed ni rdo rje phreng ba'o/ /rgyal ba ni rdo rje dbang ngo / /rgyal ba skyes pa ni rdo rje rnam par rgyal ba ste/ de dag la sogs pa ni tshogs kyi bdag por dbang bskur ro/ /de nas sa pa rnams rdo rje ming gis dbang bskur ba byin pa ni 'di lta ste/ mdzod skyong ni rdo rje gru shing ngo / /rlung ni rdo rje</text></item>
<item><p>13a7</p><section>rgyud</section><text>rlung ngo / /me ni rdo rje me'o/ /ku be ra ni rdo rje 'jigs pa ste/ de dag la sogs pa ni rdo rje pho nyar dbang bskur ro/ /de nas sa'i 'og na gnas pa'i lha'i dbang po thams cad rdo rje ming gis dbang bskur ba byin pa ni 'di lta ste/ phag ni rdo rje kyo ba'o/ /gshin rje ni rdo rje nag po'o/ /</text></item>
<item><p>13b1</p><section>rgyud</section><text>sa'i spyi bo ni rdo rje rnam 'dren no/ /bA ru Na ni rdo rje klu ste/ de dag la sogs pa ni rdo rje bran du dbang bskur ro/ /de nas 'jig rten gsum gyi bdag po rnams kyis lha mo thams cad kyi lag tu rdo rje byin te/ rdo rje'i dbang bskur nas rdo rje ming gi dbang bskur ba byin pa ni 'di lta ste/ nyon</text></item>
<item><p>13b2</p><section>rgyud</section><text>mongs pa ni rdo rje khro ba ma'o/ /nor can ni rdo rje gser ma'o/ /tshangs ma ni rdo rje zhi ma'o/ /dug mo ni rdo rje gzhon nu ma'o/ /dbang mo ni rdo rje khu tshur te/ de dag la sogs pa ni rig sngags kyi blon mo chen mor dbang bskur ro/ /de nas bar snang la rgyu ba'i ma rnams dbang bskur ba byin</text></item>
<item><p>13b3</p><section>rgyud</section><text>pa ni 'di lta ste/ bdud rtsi ma ni rdo rje bdud rtsi ma'o/ /'khrung ma ni rdo rje sdug gu ma'o/ /be con 'chang ma ni rdo rje be con rtse mo'o/ /skye 'phrog ma ni rdo rje rked chings te/ de dag la sogs pa ni rdo rje khro mor dbang bskur ro/ /de nas nam mkha' la rgyu ba'i ma rnams dbang bskur ba byin</text></item>
<item><p>13b4</p><section>rgyud</section><text>pa ni 'di lta ste/ gsod ma ni rdo rje gsod ma'o/ /za ba mo ni rdo rje za ba mo'o/ /gos ni rdo rje bgo ba mo'o/ /dga' mo ni rdo rje dbang mo ste/ de dag la sogs pa ni rdo rje tshogs ma mor dbang bskur ro/ /de nas sa la rgyu ba'i ma rnams dbang bskur ba byin pa ni 'di lta ste/ zhi ba mo</text></item>
<item><p>13b5</p><section>rgyud</section><text>ni rdo rje pho nya mo'o/ /rlung ma ni rdo rje mgyogs ma'o/ /me ni rdo rje 'bar ma'o/ /ku be ra ni rdo rje thag thug ma ste/ de dag la sogs pa ni rdo rje pho nya mor dbang bskur ro/ /de nas sa 'og na gnas pa'i ma thams cad dbang bskur ba byin pa ni 'di lta ste/ phag mo ni rdo rje gdong ngo / /mgo</text></item>
<item><p>13b6</p><section>rgyud</section><text>lpags ma ni rdo rje nag mo'o/ /sna chad ma ni rdo rje myags ma'o/ /klu mo ni rdo rje chu srin ma ste/ de dag la sogs pa ni rdo rje bran mor dbang bskur ro/ /de nas phyag na rdo rje byang chub sems dpa' chen pos btsud pa de dag thams cad kyis sangs rgyas kyi ye shes bskyed nas rdo rje'i</text></item>
<item><p>13b7</p><section>rgyud</section><text>dam tshig byin pa'o/ /o~M ba li tod ba li tod badzra A kar+Sha ya hU~M dza/ lha rnams dgug pa'o/ /o~M badzra a gri pi TA ya sa ma ya hU~M/ bar snang la rgyu ba rnams kyi'o/ /o~M badzra mA lA gra la~M/ phreng ba 'chang ba rnams kyi'o/ /o~M badzra ban+d+ha ha~M/ sa la rgyu ba rnams kyi'o/ /</text></item>
<item><p>14a1</p><section>rgyud</section><text>o~M badzra pA tA la b+hany+dza hU~M phaT/ 'og na gnas pa rnams kyi'o/ /o~M he ru ka badzra sa ma ya sarba duSh+TaM sa ma ya mu pra b+han+d+ha tsakra hU~M phaT/ ma mo rnams thams cad kyi'o/ /de nas bcom ldan 'das kyi zhabs gnyis la phyag na rdo rjes phyag 'tshal nas 'di skad gsol</text></item>
<item><p>14a2</p><section>rgyud</section><text>to/ /bcom ldan 'das bdag ni sems can thams cad 'dul ba lags na/ bcom ldan 'das ma rungs pa'i sems can gyi dkyil 'khor de dag la ji ltar bgyi ba bka' stsol cig /bcom ldan 'das kyis gsungs pa/ gang gis sems can de rnams sems can</text></item>
<item><p>14a3</p><section>rgyud</section><text>thams cad la phan pa byas nas bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba'i dam tshig 'di nyid la tshud cig /de nas yang phyag na rdo rjes gsol pa/ bcom ldan 'das mkha' 'gro ma la sogs pa'i gdon 'di dag la</text></item>
<item><p>14a4</p><section>rgyud</section><text>ji ltar nan tan bgyi/ rims la sogs pa ji ltar bgyi/ dmyal ba la sogs pa ngan song gi rnams ji ltar bgyi/ bcom ldan 'das kyis gsungs pa/ dam tshig de nyid la nan tan byed du tshud cig /de nas phyag na rdo rjes yang gsol pa/ bcom ldan 'das mi 'di</text></item>
<item><p>14a5</p><section>rgyud</section><text>rnams ji ltar nan tan bgyi/ bcom ldan 'das kyis gsungs pa/ de bzhin gshegs pa thams cad kyi dkyil 'khor chen por btsud nas/ rdo rje'i dkyil 'khor du tshud cig /rdo rje'i dkyil 'khor du btsud nas/ dam tshig gi dkyil 'khor du tshud cig /dam</text></item>
<item><p>14a6</p><section>rgyud</section><text>tshig gi dkyil 'khor du btsud nas las kyi dkyil 'khor du tshud cig /de nas phyag na rdo rje byang chub sems dpa' chen po/ bcom ldan 'das kyis gsungs pa la yi rangs te/ tshigs su bcad pa 'di smras so/ /sems can kun la phan pa'i phyir/ /sangs rgyas</text></item>
<item><p>14a7</p><section>rgyud</section><text>kun gyis byin brlabs te/ /grub pa thams cad byed pa'i mchog /dkyil 'khor chen po bshad par bya'o/ /de nas yang dag rab bshad pa/ /dkyil 'khor chen po dam pa ste/ /chos kyi 'khor lo tshul 'dra bar/ /dkyil 'khor thams cad thig gdab bo/ /de la srad bu</text></item>
<item><p>14b1</p><section>rgyud</section><text>bre ba'i cho ga ni 'di lta ste/ /gsar zhing legs par byas pa dang / /tshad ma bzang po srad bu yis/ /shes rab can gyis srad bre ba/ /'jig rten gsum rgyal dran zhing ngo / /de yi dbung du gdab pa ni/ /seng ldeng phur pa brten par ro/ /de las srad bu bre gsungs pa'i/ /srad</text></item>
<item><p>14b2</p><section>rgyud</section><text>bu nyis ldab kyis byas te/ /bcu drug cha ru bgo bar bya/ /thams cad du ni rim gsum mchog /kho ra khor yug rigs dag kyang / /phur bu yis ni de bzhin no/ /de yi nang du bya ba ni/ /srad bu rim bdun ldan bar te/ /tshon ser dri zhim ldan pa yis/ /thig rnams</text></item>
<item><p>14b3</p><section>rgyud</section><text>kyang ni gdab par bya/ /de yi dbus su gzhag pa ni/ /shin tu bkrabs pa'i nas phul bzhi'o/ /de yi steng du mgon po ste/ /sangs rgyas gzugs brnyan gzhag par bya/ /sangs rgyas thad 'khor thams cad du/ /byang chub brgyad ni rim bzhin par/ /bri'am yang</text></item>
<item><p>14b4</p><section>rgyud</section><text>na gzhag par bya/ /tshon sna lnga mchog rnams kyis so/ /sangs rgyas spyan snga de ru ni/ /phyag na rdo rje de bzhin no/ /bri'am gzhag par bya ba ni/ /rdo rje hU~M zhes par 'dus so/ /de yi zhabs ni g.yon pa yis/ /dbang phyug chen po mnan par bya'o/ /g.yas pa'i</text></item>
<item><p>14b5</p><section>rgyud</section><text>zhabs kyis btsir ba ni/ /nyon mongs ma yin lha mo'o/ /'dod drug spyod pa'i lha rnams dag /srad bu rim bdun bar dag tu/ /bri 'am yang na gzhag par bya/ /rdo rje shugs kyis 'gongs nas su/ /phyi rol byung nas de ru yang / /gling rnams bzhi yang bri bar bya/ /</text></item>
<item><p>14b6</p><section>rgyud</section><text>dbyibs dang cho ga ji bzhin du/ /grwa yi ri mo legs par dgod/ /gling rnams dbus ni thams cad du/ /'jig rten ji bzhin ba sogs par bya'o/ /tshangs pa la sogs bzhi yi rnams/ /de ru 'jig rten dbang po bri/ /kho ra khor yug ri dang ni/ /gling rnams kyi yang</text></item>
<item><p>14b7</p><section>rgyud</section><text>bar dag tu/ /phyi yi rdo rje'i rigs rnams kyi/ /dkyil 'khor yang dag bri bar bya/ /sgo srung bri bar bya ba yang / /rdo rje sgo bzhi de dag tu/ /rdo rje kyo ba zhags pa dang / /sgrog dang dril bu de bzhin no/ /kho ra khor yug ri yi ni/ /phyi rol dmyal ba brgyad rnams so/ /</text></item>
<item><p>15a1</p><section>rgyud</section><text>gnam dal dang ni nad dag dang / /mkha' 'gro ma dang gdon drag rnams/ /bzhag gam yang na bri bar bya/ /chos min can ni gzhig phyir ro/ /de yi phyi rol du dgod pa/ /gtor ma sna tshogs mchog rnams so/ /de nas dkyil 'khor chen po'i cho</text></item>
<item><p>15a2</p><section>rgyud</section><text>ga 'byung ste/ de la thog ma nyid du slob dpon gyis de bzhin gshegs pa thams cad la phyag 'tshal te 'jug pa ni/ gtsang mas gos gtsang ma bgos la/ se ral thag gu dmar po thogs nas rdo rje 'dzin ma'i phyag rgya bcings la de'i steng du dri zhim po'i me tog bzhag</text></item>
<item><p>15a3</p><section>rgyud</section><text>nas/ snying po 'di brjod la zhugs shig /o~M badzra pra tIts+tsha ma~M ha ha ha ha hi/ de nas pus mo g.yas pa'i lha nga sa la btsugs nas du ru ska'i bdug pa 'am ci bdog pas gsol to/ /rdo rje 'dzin ma mdzub mo gnyis kyo ba tang du byas la snying po ni 'di brjod do/ /o~M u ru</text></item>
<item><p>15a4</p><section>rgyud</section><text>gra gra bi ri Ni bi ri Ni/ badzra ma ya hi/ b+hi da ye swA hA/ nyi shu rtsa gcig bzlas na/ de las mtshan ma 'byung ba ni ba spu g.yo ba la sogs pa dang sa g.yo ba'am dri zhim po'am 'od zer mthong ba'o/ /de nas phyag na rdo rje'i spyi bor me tog gtor cig /de nas slob ma</text></item>
<item><p>15a5</p><section>rgyud</section><text>gzhug ste/ de la thog ma nyid du bkrus nas slob ma gos gtsang ma bskon te gsum la skyabs su btang ba dang / bslab pa'i sdom pa 'dzin pa la so sor gnas par byas nas byang chub kyi sems skyed cig /de nas gdong ras kyis g.yogs nas mgo gtsug tor du byas</text></item>
<item><p>15a6</p><section>rgyud</section><text>te/ rdo rje 'dzin ma'i phyag rgya bcings la chug cig /bcug nas me tog gtor te/ de nas gang la bab pa ni de'i lha'o/ /de nas gdong bcings pa bkrol nas rang gi rig pa'i lha ston la/ de la mchod cing slob dpon la yang ci 'dod pa'i yon phul nas/ de rang gi</text></item>
<item><p>15a7</p><section>rgyud</section><text>rig pa'am sngags bzlas te phyag rgya yang bcing ngo / /'jig rten gsum las rnam par rgyal ba'i rtog pa chen po'i rgyal po las/ 'jig rten gsum gyi 'khor lo zhes bya ba'i dkyil 'khor chen po'o// //de nas rdo rje'i dkyil 'khor 'byung ste/ rdo rje'i phreng ba mnyam</text></item>
<item><p>15b1</p><section>rgyud</section><text>ldan pas/ /rdo rje'i dkyil 'khor brtag par bya'o/ /'jug par bya ba de bzhin te/ /las kyang de dang 'dra bar bya'o/ /dkyil 'khor de ru zhugs nas su/ /de bzhin rdo rje gsor bar bya/ /'jig rten gsum rgyal rab bslabs nas/ /rdo rje mchog ni bsgrub par bya/ /</text></item>
<item><p>15b2</p><section>rgyud</section><text>de la rdo rje bsgrub pa'i cho ga ni/ lag pa gnyis kyis rdo rje'i phyag rgya 'dzin pas rdo rje bzung la/ ji srid du 'gul ba de srid du bzlas so/ /de phyin cad rdo rje des las thams cad byed do/ /rdo rje'i dkyil 'khor ro/ /de nas dam tshig gi dkyil 'khor 'byung ste/ dkyil 'khor</text></item>
<item><p>15b3</p><section>rgyud</section><text>chen po kun bris nas/ /mtshan ma thams cad bstan par bya/ /'jug pa rdo rje dril bu dang / /rdo rje 'dzin mchog phyag rgyas so/ /de la rdo rje dril bu'i phyag rgya ni 'di yin no/ /rdo rje 'dzin ma kun byas nas/ /rdo rjer kun tu brtag par bya/ /g.yas par bzhag nas g.yon</text></item>
<item><p>15b4</p><section>rgyud</section><text>pa yis/ /dril bu gsil zhing 'jug par bya/ /bcug nas su ni dril bu de/ /mnyam par bzhag pas gsil bar bya/ /slob dpon gyur cig dam tshig kyang / /rtag tu bsrungs zhes brjod par bya/ /ji ltar dril bu'i sgra 'di ni/ /de yi mi rtag pa ru gsungs/ /</text></item>
<item><p>15b5</p><section>rgyud</section><text>de ltar khyod la byin pa ni/ /rdo rje chen po zhes bya 'dis/ /nges par bsreg par gyur pa ni/ /de ste rdo rje 'dzin dad dang / /skyabs gsum brtul zhugs de bzhin te/ /de ltar byang chub sems 'dod rnams/ /khyod kyis 'di tshe spangs gyur na'o/ /de la 'di nyid dam tshig gi</text></item>
<item><p>15b6</p><section>rgyud</section><text>sngags so/ /o~M ha na sa ma ya hU~M phaT/ de nas de bzhin du 'dug la rdo rje'i chu 'di blud do/ /de nas gdong bcings pa bkrol nas cho ga de bzhin du bya'o/ /dam tshig gi dkyil 'khor ro/ /de nas las kyi dkyil 'khor 'byung ste/ de bzhin dkyil 'khor bris</text></item>
<item><p>15b7</p><section>rgyud</section><text>nas su/ /cha lugs mang po gzhag par bya/ /btsud nas las rnams thams cad kyang / /slob dpon gyis ni de bzhin bslab/ /de nas las kyi rab tu sbyor ba 'di'o/ /bcom ldan 'das kyi spyan sngar thab gru bzhir byas la/ mngar po'i yam shing la me bus la/</text></item>
<item><p>16a1</p><section>rgyud</section><text>mngar po'i me tog dang 'bras bu rnams sbrang rtsi dang ldan pa'i mar las sbags te/ bla gos g.yas su gzar la ku sha'i bam po la 'dug ste/ rdo rje'i tshig tu bzlas shing zhi ba dang / rgyas pa dang / dbang du bya ba la sogs pa'i zhi ba'i las rnams la lag pa</text></item>
<item><p>16a2</p><section>rgyud</section><text>g.yon pas bdag gis phyag rgya bcings te/ g.yas pas bsregs na de dag 'grub par 'gyur ro/ /bcom ldan 'das kyi rgyab tu thab zur gsum du khro bo'i tsher ma rnon po'i yam shing dang / 'dab ma dang / me tog dang / yal ga'i rtse mo dang / sdong bu dang /</text></item>
<item><p>16a3</p><section>rgyud</section><text>'bras bu yang de dang 'dra bar rang gi khrag gis bskus nas stan mkhrang po la 'dug ste/ bla gos g.yon du gzar la khros pa'i tshig gis bzlas shing g.yon pas bsregs na/ dgug pa dang / gzhug pa dang / bcing ba dang / rgyas gdab pa dang / gzhom</text></item>
<item><p>16a4</p><section>rgyud</section><text>pa dang / btsir ba dang / bsnyal ba dang / myos par bya ba dang / gtan 'pho ba la sogs pa'i las drag po rnams rab tu 'grub par 'gyur ro/ /de nas bcom ldan 'das de bzhin gshegs pa thams cad dgug pa dang / gzhug pa dang / dam tshig gis</text></item>
<item><p>16a5</p><section>rgyud</section><text>bcing ba dang / dbang du bya ba la sogs pa grub pa thams cad kyi las ni bcom ldan 'das kyi g.yas su rtswa 'jam po bting ba la 'dug nas/ stod g.yogs sbyar ma ltar bgos te/ ting nge 'dzin gyis bzlas shing 'khor lo lta bu'i thab tu du ba med pa'i mdag ma la/</text></item>
<item><p>16a6</p><section>rgyud</section><text>til dang 'bras la sogs pa nas 'bras g.yas g.yon gyis bsreg go/ /bcom ldan 'das kyi g.yon du rdo rje lta bu'i thab byas la stod g.yogs kyis yan lag kun bcings te/ rlod stan 'jam po la 'dug nas/ yam shing thams cad 'bar ba'i phreng ba la</text></item>
<item><p>16a7</p><section>rgyud</section><text>'dzings pa'i me la lag pa g.yas pa rdo rje dang bcas pa rdo rje khu tshur gyi phyag rgya bcings nas/ lag pa g.yon pa rdo rje khu tshur 'dzin pas gzar bu bzung nas 'dzum zhing dga' bar byas te/ rdo rje'i tshig gis zlos shing ro thams cad bsregs na/ rdo rje 'dzin pa dgug</text></item>
<item><p>16b1</p><section>rgyud</section><text>pa dang / gzhug pa dang / bcing ba dang / dbang du bya ba la sogs pa dam pa 'grub pa'i sbyin sreg gi cho ga bya'o/ /'jig rten gsum las rnam par rgyal ba'i rtog pa chen po'i rgyal po las dkyil 'khor thams cad kyi cho ga'o// //de nas yo byad bshad par bya'o zhes nas</text></item>
<item><p>16b2</p><section>rgyud</section><text>bcom ldan 'das rdo rje 'dzin gyis gsungs pa/ dkyil 'khor gyi cho ga thams cad mthong bar 'gyur nas bsgrub bo/ /de ci'i phyir zhe na/ dkyil 'khor du ni ma zhugs sam/ /dam tshig spangs par gyur pa ni/ /phyag na rdo rje mi 'grub pa/ /gsang ba yang dag mi shes bas/ /</text></item>
<item><p>16b3</p><section>rgyud</section><text>bcom ldan 'das sems 'dod pa'o/ /chags dang rdo rje de nyid de/ /de la chags par ma gyur na/ /phyag na rdo rje mi 'grub bo/ /de bas yang dag ma mthong bas/ /dkyil 'khor du ni grub ma gsungs/ /yang dag ma mthong grub pa ni/ /the tshom can gyis mi</text></item>
<item><p>16b4</p><section>rgyud</section><text>'thob bo/ /rab tu 'jigs pa rnyed nas su/ /nad kyis kyang ni 'jig par byed/ /gdon yang de la brtson par 'gyur/ /shi nas ngu 'bod du ltung ngo / /de ltar dkyil 'khor thams cad du chug la/ nad dang gdon la sogs pa ston cig /bcom ldan 'das</text></item>
<item><p>16b5</p><section>rgyud</section><text>de bzhin gshegs pa gser gyi kha dog ras la bri bar bya ste/ de'i thad 'khor kun tu byang chub sems dpa' brgyad bri ba ni 'di lta ste/ g.yas phyogs su ni 'phags pa spyan ras gzigs kyi dbang po dang / 'jam dpal dang / sems bskyed ma thag tu chos kyi 'khor lo</text></item>
<item><p>16b6</p><section>rgyud</section><text>bskor ba'o/ /g.yon phyogs su ni rdo rje khu tshur dang / byams pa dang nam mkha'i mdzod do/ /steng du ni nam mkha'i snying po'o/ /bcom ldan 'das kyi 'og tu ni phyag na rdo rje ste/ rdo rje hU~M zhes bya ba'i phyag rgya rdo rje dang bcas pa lag pa gnyis kyis bcing ngo / /lag pa</text></item>
<item><p>16b7</p><section>rgyud</section><text>gnyis po gzhan la g.yas pas ni rdo rje gsor g.yon pas ni me tog gi gzhu dang mda' lnga bsnams pa/ sku mdog ni ut+pal sngon po lta bu/ yid tsam 'dzum la mche ba cung zad gtsigs pa/ khro ba dang bcas pas bzhad pa'i zhal/ phyir brkyang bskum du gnas</text></item>
<item><p>17a1</p><section>rgyud</section><text>pa/ rgyan thams cad kyis brgyan pa/ zhabs g.yon pas lha chen po'i 'dan pa g.yon par mnan/ zhabs g.yas pa bskums pas u ma'i nu mar btsir te/ stod g.yogs khra bos yan lag g.yogs pa/ ko rlon gyi smad g.yogs can/</text></item>
<item><p>17a2</p><section>rgyud</section><text>de bzhin gshegs pa thams cad dbu rgyan du thogs pa'o/ /de nas tshes zhag gcig nas mgo brtsams te/ tshes bco lnga'am/ zla ba'am/ lo'i bar du nyin re zhing brgyad stong bzlas te/ gos dkar po gtsang ma bgos te bdag gi khyim du gnas shing /</text></item>
<item><p>17a3</p><section>rgyud</section><text>zas gtsang ma yid bzhin du zos te bzlas na/ de nas zla ba gcig lon pa dang / zla ba dang pos ni hU~M zhes bya bas phyi rol gyi las rnams 'grub par 'gyur ro/ /gnyis kyis ni las thams cad 'grub par 'gyur ro/ /gsum gyis ni bcom ldan 'das rmi lam</text></item>
<item><p>17a4</p><section>rgyud</section><text>du ston cing 'das pa dang ma 'ongs pa thams cad ston to/ /bzhis ni sems can thams cad dgug pa dang / dbang du bya bar nus so/ /zla ba lngas ni yid bzhin du snang ba dang mi snang bar 'gyur ro/ /zla ba drug gis ni ci 'dod pa thams cad kyi gzugs su 'gyur</text></item>
<item><p>17a5</p><section>rgyud</section><text>ro/ /zla ba bdun gyis ni bdag gi lus sangs rgyas dang byang chub sems dpa' dang phyag na rdo rjer ston cing / cho 'phrul thams cad kyang ston to/ /zla ba brgyad kyis stong gsum gyi stong chen po'i 'jig rten gyi khams kyi lha la sogs pa/ dgug pa dang /</text></item>
<item><p>17a6</p><section>rgyud</section><text>gzhug pa dang / bcing ba dang dbang du byed cing las su bsko'o/ /zla ba dgus ni byang chub sems dpa' rnams thams cad dgug pa dang / gzhug pa dang / bcing ba dang / dbang du byed do/ /zla ba bcus ni sa bcu thob par 'gyur ro/ /zla ba bcu</text></item>
<item><p>17a7</p><section>rgyud</section><text>gcig gis ni sa bcu gcig pa sangs rgyas kyi sa thob po/ /zla ba bcu gnyis pas ni rdo rje 'dzin par 'gyur ro/ /de nas sgrub pa bstan te/ ras la bcom ldan 'das rdo rje hU~M zhes bya ba de bzhin du bris la/ de'i thad 'khor thams cad du mthu chen po la sogs pa</text></item>
<item><p>17b1</p><section>rgyud</section><text>nas/ klu bA ru Na'i mtha'i bar du bcom ldan 'das la sgong zhing pus mo btsugs pa bris la/ de nas de bzhin du bzlas pa ni rdo rje hU~M zhes bya ba'i phyag rgya grangs med par bzlas te/ zla ba'i mtha'i bar du tshes nyi shu dgu'i mtshan thal byung du bzlas na nang par thams cad</text></item>
<item><p>17b2</p><section>rgyud</section><text>'ong ngo / /'ongs nas kyang dbang du 'gyur te thams cad bsgo ba bzhin du byed do/ /de nas sgrub pa gzhan 'byung ste/ bcom ldan 'das de bzhin du bris nas/ gser gyi mdangs kyi lha mo la sogs pa thams cad rang rang gi phyag rgya bsgreng nas gar byed cing mi sdug pa</text></item>
<item><p>17b3</p><section>rgyud</section><text>'jigs pa'i gzugs su bri'o/ /de nas de bzhin du zla ba gcig gi mtha'i mtshan thal byung du zlos shig /de nas nang par kun lhags te/ de bzhin du gar dag gis sgrub pa po la mchod do/ /'di ni rtog pa 'dir bris pa de bzhin no snyam du bsams nas des mi 'jigs</text></item>
<item><p>17b4</p><section>rgyud</section><text>par bya'o/ /de nas dbang du 'gyur te rtag tu las thams cad byed pa'i g.yog mor 'gyur ro/ /de nas cho ga gzhan te ras la bcom ldan 'das de bzhin du bris la/ de nas de bzhin du brgyad stong du bzlas na/ nub tha ma la rdo rje 'dzin pa 'thob ste/ ci 'dod pa grub pa'i</text></item>
<item><p>17b5</p><section>rgyud</section><text>mchog kyang 'thob bo/ /gzhan yang sgrub pa phyag na rdo rje'i spyan sngar 'bum zlos shig /de nas dgos pa kun bcom ldan 'das kyis mdzad do/ /phyag na rdo rje'i spyan sngar ci 'dod par yam shing thams cad kyis sbyin sreg gis lo gcig gi bar du bsregs na thams cad</text></item>
<item><p>17b6</p><section>rgyud</section><text>'grub par 'gyur ro/ /de nas rdo rje hU~M zhes pa bris la de'i spyan sngar lo gcig gi mtha'i bar du grangs med par zlos shig /de nas tha mar bcom ldan 'das rang gi ci 'dod pa'i mchog stsol bar 'gyur ro/ /bcom ldan 'das de bzhin gshegs pa'i spyan sngar rdo rje hU~M zhes</text></item>
<item><p>17b7</p><section>rgyud</section><text>pa'i phyag rgya bcings la/ de bzhin gshegs pa 'gul gyi bar du zlos shig /de nas phyag rgya 'grub par 'gyur ro/ /grub pa des na dgug pa dang dbang du bya ba dang / gzhug pa dang / drang ba dang / ltung ba dang / dbab pa dang / gtan 'pho ba la sogs pa</text></item>
<item><p>18a1</p><section>rgyud</section><text>las phran tshegs rnams kyi zer bcings pas hU~M zhes pas mdzad do/ /de nas cho ga gzhan te/ rig pas dbang bskur bar bya bar 'dod na/ bri'am 'jim pa las phyag na rdo rje'i cha lugs byas la phyag gnyis brkyang ste rdo rje 'dzin to/ /de zla ba yar gyi tshes</text></item>
<item><p>18a2</p><section>rgyud</section><text>gcig nas brtsams te/ tshes bco lnga'i bar du mar bzhi bre brgyad stong gis khrus shig /de nas tha mar mtshan thal byung bzlas so/ /de nas nang par gzugs de bzhad de/ de nas rig pa thams cad kyi bdag por 'gyur ro/ /de nas sgrub pa gzhan 'byung ste/</text></item>
<item><p>18a3</p><section>rgyud</section><text>sangs rgyas bcom ldan 'das kyi cha lugs bri 'am/ /'jim pa la de bzhin du phyag brkyang ba rdo rje 'dzin par byas la de zhigs kyi bar du spos chus bkrus na de phyin cad yid bzhin du mi snang bar 'gyur ro/ /de nas sgrub pa gzhan 'byung ste/ ras la bcom ldan 'das phyag</text></item>
<item><p>18a4</p><section>rgyud</section><text>na rdo rje phyag bzhi pa byas nas/ de'i phyag g.yas par pad+mo/ g.yon par rdo rje g.yas par rdo rje hU~M zhes pa/ g.yon par mda' dang gzhu'o/ /de nas de'i spyan sngar stong phrag brgya bzlas pa'i mjug tu zhag gsum smyung ba byas te mtshan thal byung bzlas na/ de'i</text></item>
<item><p>18a5</p><section>rgyud</section><text>nang par de dang 'dra ba'i gzugs su 'gyur te/ bskal par gnas shing mi dga' ba dang / sems can thams cad dbang du bya ba dang / thams cad du 'gro bar 'gyur ro/ /de nas dkyil 'khor bsgrub pa 'byung ste/ dkyil 'khor mthong bas lci ba gsum gyis khrus</text></item>
<item><p>18a6</p><section>rgyud</section><text>byas/ dus gsum du gos brjes la rdo rje 'dzin ma'i phyag rgya bcings nas/ brgyad stong dus gsum du nyin bdun bzlas na/ de nas phyag na rdo rje slob dpon gyi gzugs su byas nas rmi lam du thams cad smra'o/ /de nas dkyil 'khor sgrub pa'i cho ga gzhan</text></item>
<item><p>18a7</p><section>rgyud</section><text>'byung ste/ dkyil 'khor chen po mthong bas zla ba gcig gi bar du de bzhin du dus gsum du khrus byas nas/ dus gsum du gos brjes dus gsum du ba lang gi lci bas dkyil 'khor byas te/ rno lcags kyi mtshon chas der rdo rje bris la de la lta zhing / rdo rje</text></item>
<item><p>18b1</p><section>rgyud</section><text>'dzin ma'i phyag rgya bcings te brgyad brgya bzlas na/ zla ba gcig gi mthar bcom ldan 'das mthong ngo / /de nas rdo rje sgrub pa 'byung ste/ rdo rje ras sam rtsig pa'am shing leb la bris nas de la mchod pa byas te/ rdo rje khu tshur gyis bzung la lo gcig tshun cad rdo rje</text></item>
<item><p>18b2</p><section>rgyud</section><text>nam 'bar ba'i bar du zlos shig /'bar ba des na nam mkha' la 'gro ba dang / lo bcu drug lon pa'i lus phyag na rdo rje dang mtshungs pa'i gzugs dang stobs dang mdog tu 'gyur te/ 'dod pa'i longs spyod thams cad dang ldan pa/ bde ba dang yid bde ba thams</text></item>
<item><p>18b3</p><section>rgyud</section><text>cad 'thob par 'gyur ro/ /tshe yang lo stong phrag brgyar 'gyur ro/ /de nas ral gri sgrub pa 'byung ste/ rdo rje khu tshur gyis ral gri bzung la lo gcig gi bar du bzlas na/ rig 'dzin thams cad kyi bdag po rig pa 'dzin par 'gyur ro/ /de nas 'khor lo sgrub</text></item>
<item><p>18b4</p><section>rgyud</section><text>pa 'byung ste/ 'khor lo'i dkyil 'khor bris la lcags kyi 'khor lo thogs nas nam rdo rjer gyur cing slar yang 'khor lor gyur gyi bar du bzlas so/ /de nas de thogs pas na rig 'dzin thams cad kyi 'khor lo bskor bar 'gyur ro/ /de nas kyo ba tang bsgrub par</text></item>
<item><p>18b5</p><section>rgyud</section><text>'dod pas phyag na rdo rje'i spyan sngar gser gyi kyo ba tang byas te lag pa g.yon pa'i rdo rje khu tshur gyis bzung la/ grub pa rnam gsum du gyur gyi bar du bzlas te/ dros pa tsam gyis thams cad kun dgug nus par 'gyur ro/ /dud pa byung ba tsam gyis thams cad dbang du byed</text></item>
<item><p>18b6</p><section>rgyud</section><text>nus par 'gyur ro/ /'bar bas ni thams cad dgug pa dang dbang du byas shing rig 'dzin gyi rgyal por 'gyur ro/ /de nas lha la sogs pa thams cad dgug pa 'byung ste/ lha chen po la sogs pa lha rnams gang yang rung ba'i cha lugs rkang pa g.yon pas mnan la/</text></item>
<item><p>18b7</p><section>rgyud</section><text>rdo rje hU~M zhes bya ba'i phyag rgya bcings te bsdigs shing zla ba gcig gi mtha'i bar du bzlas na lha thams cad lhags te/ las thams cad byed pa'i g.yog tu 'gyur ro/ /klu dbang du bya bar 'dod na klu'i mtshor lte ba man chad chu'i nang du bcug la lo gcig tshun chad klu thams</text></item>
<item><p>19a1</p><section>rgyud</section><text>cad rang gi gzugs su ston cing las thams cad byed pa'i g.yog tu gyur pa'i bar du bzlas so/ /gnod sbyin dbang du bya bar 'dod pas gnod sbyin gang la gnas pa'i gnas der rdo rje hU~M zhes pa'i phyag rgya bcings la gnod sbyin de dag lhags te/ bka' ci stsal</text></item>
<item><p>19a2</p><section>rgyud</section><text>zhes smra ba'i bar du bzlas so/ /de phyin cad bka' thams cad byed pa'i g.yog tu 'gyur ro/ /de nas ma rnams thams cad dbang du bya bar 'dod pas ma'i gnas su song nas/ khro mo'i snying gar rdog pas mnan la zla ba gcig lon gyi bar du bzlas na/ tshes nyi shu dgu la</text></item>
<item><p>19a3</p><section>rgyud</section><text>'jigs su rung ba chen po'i sgra 'byin par byed de/ de nas dbang du gyur nas bka' bzhin byed pa'i g.yog mor 'gyur te/ phrag pa la khyer nas mtho ris su khrid de/ slar yang khrid cing 'ongs nas tshogs kyi bdag por bcug cing / de dag gis mchod de/ sngon ma byung</text></item>
<item><p>19a4</p><section>rgyud</section><text>ba'i don thams cad dang / 'dod pa thams cad dang na chung thams cad 'gug go/ /'di lta bu'i rnal 'byor yang ster te/ rnal 'byor gang gis khro bo'i 'jig rten du yang 'gro zhing phyir yang 'ong ngo / /de la sus kyang cung zad kyang byed mi nus so/ /de nas dpal chen mo</text></item>
<item><p>19a5</p><section>rgyud</section><text>bsgrub par 'dod pa des phyag na rdo rje'i spyan sngar bzlas pa ni phyag na rdo rje'i sku las lha mo'i lus mthong gi bar du ste/ de las ma 'gul cig ces bsgo'o/ /de phyin cad don thams cad ster bar 'gyur te/ sangs rgyas pa'ang ster ba'i bar du'o/ /de nas mtsho dbyangs ma</text></item>
<item><p>19a6</p><section>rgyud</section><text>dbang du bya bar 'dod na/ des phyag na rdo rje'i spyan sngar yi ge'i phreng bar byas la phreng ba'i yi ge bkod cing mthar phyin gyi bar du bklags te/ nyin re zhing dus gsum du las de byas la de nas brgyad stong bzlas na/ zla ba gcig lon pa dang mtsho dbyangs ma mthong ngo / /de phyin</text></item>
<item><p>19a7</p><section>rgyud</section><text>cad thogs pa med pa'i spobs pa dang ldan par 'gyur ro/ /'jig rten pa dang 'jig rten las 'das pa thams cad kyi gtsug lag thams cad shes nyen can du bya ba thams cad dang / bzo thams cad kyang ma bslabs par de ltar rab tu shes so/ /de nas lig bu mig dang</text></item>
<item><p>19b1</p><section>rgyud</section><text>gur gum dang / ldong ros dang / ba bla rnams la bsgrub pa 'byung ste/ lig bu mig blangs la 'jom pa'i steng du bzhag nas/ lag pas mnan te grub pa rnam gsum byung gi bar du bzlas so/ /gcig gis ni mi snang bar 'gyur ro/ /gnyis pas ni gzugs mang</text></item>
<item><p>19b2</p><section>rgyud</section><text>por 'gyur ro/ /gsum pas ni nam gnas gong mar 'dzeg pa na nam mkha' la 'gro bar 'gyur ro/ /gur gum la sogs pa bzung ste/ 'jom pa'i bu gar bcug la/ rdo rje 'dzin ma'i phyag rgyas mnan nas nam 'bar gyi bar du bzlas so/ /de nas thig le byas nas</text></item>
<item><p>19b3</p><section>rgyud</section><text>'dod pa thams cad kyi bdag po dang rig 'dzin dang thams cad du 'gro ba dang tshe lo stong thub par 'gyur ro/ de nas sA la b+hany+dzi ka sgrub pa 'byung ste/ gnas gang la sA la b+hany+dzi ka ri mo bris pa 'am/ /gzugs su byas pa de'i 'jom pa la sor mo bzhag ste zla ba gcig</text></item>
<item><p>19b4</p><section>rgyud</section><text>tu zlos shig /de nas zla ba gcig gi mthar mtshan thog thag zlos shig /de nas nang par rang gi gzugs su bstan nas 'dod pa thams cad sbyin pa'i chung mar 'gyur ro/ /gnod sbyin mo bsgrub par 'dod pas/ gnod sbyin mo gang na 'dug pa'i gnas der</text></item>
<item><p>19b5</p><section>rgyud</section><text>'dug la/ rang gi gzugs su 'ongs kyi bar du bzlas na/ de la 'dod pa thams cad ster ba'i bran mor 'gyur ro/ /de nas sha za mo bsgrub par 'dod pas phyag dar phung po mes btang ste/ lag pa g.yon pas rang gi mtshan ma de bzung la/ g.yas pas</text></item>
<item><p>19b6</p><section>rgyud</section><text>gzegs ma bsregs pa ni phyag dar gyi phung po de las ci tsam na sha za mo gdong mdangs gzugs mi sdug pa 'ongs te rang gi gzugs su gnas so/ /de yang de bzhin du bran mor 'gyur ro/ /de nas ci bgyi ba bsgrub par 'dod pas nyin zhag gcig smyung ba</text></item>
<item><p>19b7</p><section>rgyud</section><text>byas la/ tshes nyi shu dgu la brgyad stong bzlas te/ de nas zla ba gcig slong mo la za zhing grangs med par bzlas te/ zla ba gcig lon pa dang / nub gsum smyung ba byas nas mtshan thog thag bzlas so/ /de nas nang par ci bgyi 'ongs na des mi 'jigs par</text></item>
<item><p>20a1</p><section>rgyud</section><text>bya ste/ de nas de rangs nas 'grub bo/ /de phyin cad 'dod pa thams cad 'bul ba'i g.yog tu 'gyur te/ mtho ris kyi lha mo yang 'gugs shing 'bul lo/ /de yang skyel cing slar yang 'gugs so/ /'das pa dang ma 'ongs pa dang da ltar gyi thams cad kyang</text></item>
<item><p>20a2</p><section>rgyud</section><text>smra'o/ /gzhan gyi nor thams cad kyang phrogs nas 'bul lo/ /de nas rig pa'i brtul zhugs bya bar 'dod pa dngos grub med pa gang yin pa des/ zla ba drug gi bar du nyin zhag bcu bcu zhing spyad pa snga ma brjes la/ slong mo'i kha zas la sogs pa nas rlung bza' ba'i bar</text></item>
<item><p>20a3</p><section>rgyud</section><text>du'o/ /de nas mjug tu mtshan thal byung bzlas na nang par sangs rgyas pa'ang sbyin par 'gyur ro/ /de nas nyin re zhing brgyad kyi bar du sngon gyi spyad pa rnams byas la de'i mjug tu mtshan thal byung bzlas na nang par las thams cad 'grub par 'gyur ba ni hU~M zhes thang cig brjod</text></item>
<item><p>20a4</p><section>rgyud</section><text>pas kyang ngo / /de nas ro langs bsgrub pa 'byung ste/ ma rmas ma nyams pa'i mi ro blangs la legs par bkrus nas byug pas legs par byugs te/ me tog gi phreng ba btags nas/ rkang pa g.yon pas mnan la dbugs byung gi bar du bzlas na de ldang ste langs pa dang /</text></item>
<item><p>20a5</p><section>rgyud</section><text>de zhon nas thams cad du 'gro zhing tshe yang lo stong phrag brgyar 'gyur ro/ /de nas ro langs kyi grub pa mchog sgrub pa 'byung ste/ ma rmas ma nyams pa'i mi ro blangs nas/ de bzhin du rab tu brgyan la zhon te/ langs shing yang 'gyel gyi bar du bzlas na de bzhin gshegs pa'i</text></item>
<item><p>20a6</p><section>rgyud</section><text>skur 'gyur ro/ /de phrag pa la khyer na de bzhin gshegs pa thams cad srel ba'i rig 'dzin 'jig rten gyi khams rab 'byam thams cad du rdzu 'phrul gyis 'gro ba dang tshe yang bskal par 'gyur ro zhes bcom ldan 'das phyag na rdo rjes gsungs so/ /de nas ma bsgrubs kyang</text></item>
<item><p>20a7</p><section>rgyud</section><text>dkyil 'khor mthong ba nyid kyis las su 'gyur ba ni 'di lta ste/ thang cig brjod pas ni bdag dang gzhan dang grong dang / grong khyer dang / rgyal po la sogs pa bsrung par 'gyur ro/ /mtshams bcad pa la sogs pa ni brtan par lta bas mtshams bcad na/ de bzhin</text></item>
<item><p>20b1</p><section>rgyud</section><text>gshegs pa thams cad kyang mi 'da' na gzhan lta ci smos/ sa'i dkyil 'khor dang nam mkha' dang phyogs bcing ba'ang lta ba des so/ /dbab pa ni reg pa dang ma reg pas ral gri dang / me long dang / snod dang / mthe bo dang / shing ljon pa dang / bris pa dang /</text></item>
<item><p>20b2</p><section>rgyud</section><text>cha lugs dang / gzhu dang / mda' dang / rdo rje la sogs pa rdo rje dbab pa'i phyag rgya gos kyis g.yogs la bcings te/ gu gul gyi bdug pas dbab po/ /gdon zhi bar bya ba ni hU~M zhes pas so/ /rdo rje hU~M zhes pa'i phyag rgyas ni sems can thams cad 'phungs</text></item>
<item><p>20b3</p><section>rgyud</section><text>par byed do/ /rdo rje lcags sgrog gi phyag rgyas ni byad ma'i gdon las thar bar byed do/ /he ru ka rdo rje'i phyag rgya bstan pas ni byad mas bsad pa las slar gso bar bya'o/ /rdo rje'i phyag rgya gzung bas skra la bzung ste bslang bas ni/ dug gnon pa dang / dug bslang ba</text></item>
<item><p>20b4</p><section>rgyud</section><text>dang / dug zhi bar bya ba dang / dug sba ba dang / dug gzhig par bya ba dang / dug gis shi ba las gso bar bya ste/ rdo rje hU~M zhes pa gcig gis so/ /gter dbyung ba ni/ zangs kyi ril ba chus bkang la/ rdo rje hU~M zhes pa'i mdzub mo dang gu gul gyis bdug pa</text></item>
<item><p>20b5</p><section>rgyud</section><text>byas te bzlas na/ gal te gter yod na ni chu de lud do/ /de ste med na ni 'khyil lo/ /de nas 'jig rten gsum las rnam par rgyal ba'i hU~M zhes pa bzlas te blang ngo / /snang ba dgug pa ni/ dong ka'i ljon pa'i yam shing gis me bus te/ zho dang / sbrang rtsi dang mar</text></item>
<item><p>20b6</p><section>rgyud</section><text>gyis rA dza ko shA ta ka'i me tog la bskus nas stong phrag brgyad bsregs na snang ba thob bo/ /'og gi gnas su ni rdo rje 'og gi phyag rgyas 'khrul 'khor thams cad bcom nas rdo rje hU~M zhes pa bzlas te zhugs na de la sus kyang gtse bar mi nus so/ /gtogs 'dod kyi 'khor</text></item>
<item><p>20b7</p><section>rgyud</section><text>los kyang ci yang byed par mi 'gyur ro/ /phyag na rdo rje'i spyan sngar rdo rje'am/ nor bu marga ti'am/ pad+ma rA ga 'am/ mu tig gam/ gser ram/ dbyig gam/ gzhan ci yang rung ba'am/ skyes pa'am/ bud med dam/ /sangs rgyas kyi sku gzugs la lo</text></item>
<item><p>21a1</p><section>rgyud</section><text>gcig gi bar du dus gsum du brgya brgyar bzlas nas de nas lo gcig lon na brgya 'gyur du 'gyur ro/ /de snyed du brgyar bzlas na de snyed kyi brgyar 'gyur ro/ /de nas stong du bzlas na yang stong 'gyur du 'gyur ro/ /longs spyod dgug pa ni stong phrag</text></item>
<item><p>21a2</p><section>rgyud</section><text>brgyar bzlas so/ /dgug pa ni rdo rje kyo ba tang gi phyag rgyas zla ba bzhis khugs so/ /dbang du bya ba ni rdo rje khu tshur gyi dam tshig gi phyag rgyas so/ /sems can thams cad gtan 'pho ba ni rdo rje hU~M zhes pa'i phyag rgya bcings te/ stong phrag brgyar bzlas na sems</text></item>
<item><p>21a3</p><section>rgyud</section><text>can thams cad yid kyis dmigs pa bzhin gtan 'pho'o/ /chu gnon pa ni rdo rje'i phyag rgya bcings la chu'i steng du 'gror rung ba'i bar du bzlas so/ /me gnon pa ni thang cig bzlas pas so/ /lo tog bsrung ba ni rdo rje lta bas te/ de la srog chags rnams gang</text></item>
<item><p>21a4</p><section>rgyud</section><text>gis kyang gnod par mi 'gyur zhing byi ba la sogs pa yang 'da' bar mi byed do/ /rdeg pa spo ba ni khro bo'i lta bas te/ gang du bltas pa der 'pho'o/ /bza' ba dang btung ba dang thams cad spo ba ni 'bar ba'i lta bas ni rang gi snod du 'pho'o/ /sdig pa dang sbrul thams cad med</text></item>
<item><p>21a5</p><section>rgyud</section><text>par bya ba ni thang cig brjod pas so/ /gcan srin thams cad la thang cig bzlas pas med par 'gyur ro/ /rkun po thams cad 'pham pa ni rdo rje khu tshur bcings pas so/ /dmag las sgrol ba ni rdo rje 'dzin ma'i phyag rgyas so/ /gzhu dang mda' dang mdung dang rgyal mtshan</text></item>
<item><p>21a6</p><section>rgyud</section><text>mnan nas 'gul gyi bar du bzlas te/ de thogs na dmag thams cad las rgyal bar 'gyur ro/ /zhal che la ni thang cig brjod pas rtsod pa'i lan thebs par 'gyur ro/ /zhi ba thams cad ni til gyi sbyin sreg gis so/ /rgyas pa thams cad ni yungs kar gyi sbyin sreg gis so/</text></item>
<item><p>21a7</p><section>rgyud</section><text>gtan 'pho ba thams cad ni tsher ma'i sbyin sreg gis so/ /gso ba thams cad ni dUr ba'i lo ma'i sbyin sreg gis so/ /'tshe ba dang gnam dal dang rmi lam ngan pa thams cad gzhi la ba ni til dang 'bras kyi sbyin sreg gis so/ /gzhom pa thams cad ni hU~M zhes pas so/ /</text></item>
<item><p>21b1</p><section>rgyud</section><text>rgod du gzhug pa dang myos par bya ba thams cad la phaT ces bya bas so/ /thams cad gnyid log tu gzhug pa ni bskums la mig btsums te brgya bzlas pas thams cad gnyid log par byas pa yin no/ /sems can thams cad rgyas gdab pa ni rdo rje khro bo'i lta bas bltas na</text></item>
<item><p>21b2</p><section>rgyud</section><text>rgyas btab par 'gyur te/ nyin bdun las lhag par mi gson no/ /ngag 'phrog pa ni rang gi lce sos bzung nas hU~M zhes bya ba'i bar du sbyor ba bya'o/ /snying drang ba ni rdo rje sor mo'i phyag rgyas dpung pa bsnol te/ rang gi mchan khung du glong zhing snying po bzlas na nub bdun tshun chad</text></item>
<item><p>21b3</p><section>rgyud</section><text>'pho bar 'gyur ro/ /snying bcad pa ni rdo rje blangs te gcad par bya'o/ /snying dbye ba ni rdo rje lcags phur gyis gdab ste ming nas smos shing gzugs so/ /snying sbo ba ni lag pa gnyis kyis rdo rje blangs te mtshan bdun du rab tu sbyor ba byas pas 'pho bar 'gyur ro/ /de nas phyag rgya 'di</text></item>
<item><p>21b4</p><section>rgyud</section><text>rnams las thar bar bya ba bshad de/ des rgyas 'debs pa la ni khu tshur dam pos so/ /ngag 'phrog pa la ni rdo rje ngag gi bzlas pas so/ /snying 'dren pa la ni rdo rje khu tshur gyi phyag rgya snying gar dgrol lo/ /bcad pa la ni rdo rje hU~M zhes pa bzlas nas 'o mas khrus shig /phye ba</text></item>
<item><p>21b5</p><section>rgyud</section><text>la ni phur bu phyung nas rdo rje dris skus shig /snying spob la ni rdo rje snying pos thar bar bya'o/ /de bzhin du byad ma'i phyag rgya yang spo bar bya'o/ /snying bsgrub par 'dod na bud med kyi snying gar lta zhing lan cig bzlas na de'i snying ga nas sgra thos par 'gyur ro/ /skyes pa'i snying gar</text></item>
<item><p>21b6</p><section>rgyud</section><text>yang de bzhin du byas te snying ga thams cad du yang de ltar ro/ /de nas pha rol gyi sems shes pa bsgrub par 'dod pas ni rdo rje hU~M zhes pa brgyar bzlas na pha rol gyi sems shes so/ /sngon gyi gnas shes par bya ba ni rdo rje hU~M zhes pa bzlas pas so/ /rmi lam mthong bar 'dod</text></item>
<item><p>21b7</p><section>rgyud</section><text>pas ni rdo rje hU~M zhes pa lan nyi shu rtsa gcig bzlas shing bdug pas ka pi tsas bdugs te gnyid log na/ de nas bcom ldan 'das kyis 'das pa dang ma 'ongs pa dang da ltar gyi shes pa ston to/ /tshig bsgrub par 'dod pas rdo rje tshig gis stong phrag brgya bzlas na/ rdo rje tshig</text></item>
<item><p>22a1</p><section>rgyud</section><text>gis rang gi lces smras pa/ thams cad bden par 'gyur te ci bslabs pa de stsol to/ /cho 'phrul ston pa ni bzlas pa'i rdo rje'i tshig gis brgyad brgya bzlas na rang gi lus la cho 'phrul du 'gyur ba ni/ sangs rgyas thams cad dang / byang chub sems</text></item>
<item><p>22a2</p><section>rgyud</section><text>dpa' dang / rdo rje 'dzin dang / lha dang / klu dang / gnod sbyin la sogs pa sems can thams cad kyi gzugs brnyan gyi tshul du ston to/ /rang gi gzugs ci dga' bar sgyur bar byed 'dod pas rdo rje tshig gis rdo rje bzlas pa stong phrag brgya bzlas na/ gzugs gang</text></item>
<item><p>22a3</p><section>rgyud</section><text>dang gang 'dod pa de dang bdag sangs rgyas kyi gzugs su yang byed par 'gyur ro/ /mi snang bar 'dod pas rdo rje khu tshur gyis rdo rje bzung la rdo rje bzung bas mi snang bar gyur pa de srid kyi bar du bzlas so/ /btang bas ni dgrol lo/ /khri'u la 'dug nas rdo rje lag tu blangs</text></item>
<item><p>22a4</p><section>rgyud</section><text>te nam 'phar gyi bar du bzlas so/ /gdon gyis 'dzin du gzhug na rdo rje hU~M zhes pas so/ /gdon gar byed du 'jug pa ni hi zhes pas so/ /gdon bskyod pa ni hag ces pas so/ /gdon gzhom pa ni phaT ces pas so/ /gcer bar bya ba ni mi'i skra'i skud pas rang gi</text></item>
<item><p>22a5</p><section>rgyud</section><text>dpung pa bcings na gcer bar 'gyur te gos brje bar 'gyur ro/ /sdang bar bya ba ni rdo rje khu tshur gyi dam tshig gi phyag rgya dral bas so/ /bskrad pa ni rdo rje khu tshur gyis 'phang ngo / /dgos pa bskyed pa ni mtshan thog thag sha chen po rang gi khrag gis bskus te sreg go/ /gzhan</text></item>
<item><p>22a6</p><section>rgyud</section><text>gyi bud med dgug pa ni rdo rje bzung nas snying po bzlas shing dgug gam/ yang na thams cad du khyab pa hU~M zhes pas thams cad bya'o/ /bud med thams cad dang dga' bar spyod pa ni rang gi rtags rdo rje bcings pas bzung la nyin bdun dus gsum du langs kyi bar du bzlas so/ /de</text></item>
<item><p>22a7</p><section>rgyud</section><text>nas mjug tu nam phyed kyi bar du bzlas na rtag tu ldang la mi snyoms zhing bcud mang la rtags shugs drag por 'gyur ro/ /bu mo spyad pa ni rdo rje bzung nas thams cad du khyab par hU~M zhes bya ba byas nas spyod do/ /bud med thams cad dbang du bya ba ni rdo rje hU~M zhes pa'i phyag rgya bcings la</text></item>
<item><p>22b1</p><section>rgyud</section><text>stong phrag brgya bzlas na bud med thams cad mgu bar 'gyur ro/ /phyag na rdo rje'i spyan sngar spyan ras gzigs dbang po'i dam tshig gi phyag rgya bcings la stong phrag brgya bzlas na bud med thams cad mgu bar 'gyur ro/ /sems can thams cad dbang du bya bar 'dod na rdo rje</text></item>
<item><p>22b2</p><section>rgyud</section><text>khu tshur gyi bcings pas rdo rje bzung la nam 'gul gyi bar du bzlas so/ /snang ba la dbang du bya bar 'dod na rdo rje blangs te rang gi spyi bor bzhag la rdo rje spyi bor brtan par gyur gyi bar du bzlas so/ /de nas snang ba'i mdun du 'dug na des snang bar rang gi dbang bskur ba yang stsol to/ /</text></item>
<item><p>22b3</p><section>rgyud</section><text>nor dgug pa ni rin po che'i gtso bo'i phye mas sbyin sreg byas pas so/ /char dbab pa ni rdo rje hU~M zhes pa stong bzlas pas so/ /char gcad pa ni rdo rje hU~M zhes pas so/ /ser ba gcad pa ni rdo rje gsor ba'i phyag rgyas so/ /gdon dgag pa yang phyag rgya de nyid kyis so/ /</text></item>
<item><p>22b4</p><section>rgyud</section><text>sprin dgag pa ni rdo rje hU~M zhes bya ba brgyar bzlas pas so/ /bsal ba la ni rdo rje hU~M zhes pa lan brgyar bzlas so/ /rdo rje dkyil 'khor gyi steng du bzhag nas me tog dang bdug pas mchod de/ rdo rje 'dzin ma'i phyag rgyas mnan te/ rdo rje langs kyi bar du bzlas so/ /de thogs</text></item>
<item><p>22b5</p><section>rgyud</section><text>nas sa bskor na ci 'dod pa bzhin du sgyu ma'i las rnams ston te/ rdo rje bskor bas dus ma yin par shing la 'bras bu dang me tog mthong ngo / /nam mkha' la me tog gi phreng ba chags par bya ba ni dbugs bsdams la rdo rje khu tshur bcings te gtor na chags so/ /cha lugs</text></item>
<item><p>22b6</p><section>rgyud</section><text>bzhad par bya ba ni rdo rje'i phyag rgyas so/ /gar byed par bya na rdo rje 'dzin mas so/ /smra bar bya na hU~M zhes pas so/ /rgyug par bya na rdo rje dgug pa'i phyag rgyas so/ /smin ma 'gul bar bya na rdo rje'i phyag rgya 'dzin pas rdo rje thogs la rang gi smin mtshams su bsgul bas</text></item>
<item><p>22b7</p><section>rgyud</section><text>so/ /sa g.yo bar bya na rkang pa g.yon pa brdabs pas so/ /khyim bsgul ba ni rdo rje dbab pa'i phyag rgyas so/ /khang pa dgug na rdo rje khros pa'i kyo ba tang gi phyag rgya bcings pas so/ /sprin med par char pa dbab pa ni rdo rje hU~M zhes bzlas pas so/ /skad cig tu sprin 'du zhing</text></item>
<item><p>23a1</p><section>rgyud</section><text>ston pa ni rdo rje bskor bas so/ /zla ba dang nyi ma dbab cing bstan pa ni rdo rje brdabs pas so/ /nyi ma dang zla ba mang po bstan na rdo rje bzhin nam mkha' la gtor bas so/ /dmag rnam bzhi bstan na rdo rje bskor bas so/ mtshan mo nyin par du bya na rdo rje</text></item>
<item><p>23a2</p><section>rgyud</section><text>'bar ba bskor bas so/ /nyin mo mtshan mor bya na mig btsums la rdo rje bskor bas so/ /thams cad nas rdo rje bstan nas brgya bzlas te rdo rje bskor bas so/ /thams cad nas byang chub sems dpa' bstan na stong bzlas te rdo rje bskor bas so/ /phyag na rdo rje thams</text></item>
<item><p>23a3</p><section>rgyud</section><text>cad pa la bstan na stong phrag brgya bzlas te bskor bas so/ /thams cad nas sangs rgyas bstan na rdo rje la bye ba bzlas pas so/ /'jig rten gsum las rnam par rgyal ba rtog pa chen po'i rgyal po las rdo rje hU~M zhes bya ba'i rtog pa chen po rdzogs so// //</text></item>
<item><p>23a4</p><section>rgyud</section><text>de nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis phyag na rdo rje la 'di skad gsungs so/ /ngas kyang sems can thams cad kyi don gyi phyir/ gang 'jig rten gsum las rnam par rgyal ba rtog pa chen po'i rgyal po 'dir</text></item>
<item><p>23a5</p><section>rgyud</section><text>brtson par 'gyur ba la/ de bzhin gshegs pa thams cad kyi snying po 'di sbyin no/ /de nas phyag na rdo rjes bcom ldan 'das kyi zhabs la phyag 'tshal nas tsog tsog por 'dug ste mnos pa/ hUM badzra bid swA hA/ /de nas 'di gsungs pa tsam gyis stong gsum gyi stong</text></item>
<item><p>23a6</p><section>rgyud</section><text>chen po'i 'jig rten gyi khams 'di rab tu g.yos so/ /sems can thams cad kyang rab tu g.yos nas phyag 'tshal zhing dbang du gyur to/ /de nas phyag na rdo rje byang chub sems dpa' sems dpa' chen pos bcom ldan 'das kyi zhabs la mgo bos phyag 'tshal nas/</text></item>
<item><p>23a7</p><section>rgyud</section><text>rdo rje rig pa'i dkyil 'khor 'di bshad do/ /dkyil 'khor chen po'i tshul du dkyil 'khor thams cad brtags te/ de'i dbus su nas phul bzhi la bcom ldan 'das bzhugs te/ de'i spyan sngar phyag na rdo rje yid kyis kyang tsog tsog por bzhag go/ /de nas</text></item>
<item><p>23b1</p><section>rgyud</section><text>de bzhin du gzhug go/ /zhugs nas 'di skad du khyod deng nas de bzhin gshegs pa nyid do/ /de ste dang na de bshad do zhes bsgos shig /des smras pa gsungs shig ces pa dang / de nas khyod deng phan cad de bzhin gshegs par gyur to zhes smros shig /des smras pa/</text></item>
<item><p>23b2</p><section>rgyud</section><text>ci'i phyir dkyil 'khor mthong ba'i phyir ro zhes des smros shig /gang dkyil 'khor 'dir zhugs pa de de bzhin gshegs pa nyid du blta ste/ des sangs rgyas kyi byang chub kyang tshe 'di nyid dam/ pha rol la 'thob par 'gyur zhes smras nas phyag rgya slobs shig /de bzhin</text></item>
<item><p>23b3</p><section>rgyud</section><text>gshegs pa'i dkyil 'khor ro/ /de nas phyag na rdo rjes bcom ldan 'das kyi zhabs la phyag 'tshal nas rdo rje'i dkyil 'khor bshad do/ /dkyil 'khor de bzhin du bris nas bcug la rdo rje'i sgrub pa bslab bo/ /lag pa gnyis kyis rdo rje bzung nas rang gi phyag rgya bsgom mo/ /</text></item>
<item><p>23b4</p><section>rgyud</section><text>rdo rje zhes bya ba 'di ci yin snying po sgom pa ste/ rdo rje tshig gis bzlas na des de bzhin gshegs pa'ang tshe 'di 'am gzhan la thob par 'gyur ro/ /rdo rje'i dkyil 'khor ro/ /thams cad dam tshig chen po'i tshul du byas la 'di smros shig /dad brtan phyag na rdo rje la/ de bzhin</text></item>
<item><p>23b5</p><section>rgyud</section><text>gshegs rigs de bzhin no/ /sems can thams cad mgu ba ru/ /khyod kyis de ltar brtag par bya/ /deng nas khyod kyis de ltar ma byas na sems can dmyal bar ltung bar 'gyur ro/ /dam tshig gi dkyil 'khor ro/ /yang dkyil 'khor de bzhin du bris la slob ma</text></item>
<item><p>23b6</p><section>rgyud</section><text>bcug nas las rnam bzhi'ang bslab bo/ /lus thams cad kyis gtugs te de bzhin gshegs pa thams cad la phyag 'tshal lo/ de nas langs te yan lag lngas phyag byas nas sdig pa thams cad ni bshags so/ /de nas langs la thal mo sbyar te pus mo gnyis</text></item>
<item><p>23b7</p><section>rgyud</section><text>sa la gtugs nas bsod nams thams cad kyi rjes su yi rang ngo / /de nas langs te pus mo g.yas pa'i lha nga sa la btsugs la rdo rje 'dzin ma'i phyag rgya bcings nas phyag 'tshal te/ de bzhin gshegs pa thams cad kyi rdo rje'i tshig gis badzra bid brjod cig /des ni</text></item>
<item><p>24a1</p><section>rgyud</section><text>de bzhin gshegs pa thams cad dang phyag na rdo rje la phyag bya ba dang bkur sti dang mchod par 'gyur ro/ /de bzhin gshegs pa thams cad kyi dgongs pa yongs su rdzogs par 'gyur ro/ /mchod pa'i cho ga'o/ /de nas phyag na rdo rje rig pa bsgrub pa 'byung</text></item>
<item><p>24a2</p><section>rgyud</section><text>ste/ dkyil 'khor mthong bas ras la bcom ldan 'das de bzhin gshegs pa bris la/ de'i g.yas su spyan ras gzigs dbang po g.yon du rdo rje khu tshur rgyan thams cad kyis brgyan par bya'o/ /de nas gso sbyong can dus gsum du khrus byed pa/ dus gsum du</text></item>
<item><p>24a3</p><section>rgyud</section><text>bkrus pa'i gos gyon la stong phrag brgyar bzlas so/ /de'i mjug tu de bzhin gshegs pa thams cad kyi khu tshur bcings nas mtshan thal byung bzlas na/ nang par du de bzhin gshegs pa thams cad gshegs te zhal ston to/ /mchog ci 'dod pa stsol te</text></item>
<item><p>24a4</p><section>rgyud</section><text>sangs rgyas pa'i bar du yang stsol to/ /de nas yang cho ga gzhan te/ ras la bcom ldan 'das de bzhin gshegs pa pad+ma'i steng du bzhugs par byas la/ de'i spyan sngar phyag na rdo rje thal mo sbyar te tsog tsog por 'dug nas bcom ldan 'das la blta bar bya/ bcom</text></item>
<item><p>24a5</p><section>rgyud</section><text>ldan 'das kyi g.yas phyogs su phyag na rdo rje ya gcig gis rdo rje gsor g.yon pa na pad+mo'o/ /bcom ldan 'das kyi g.yon phyogs su rdo rje khu tshur te/ khu tshur gnyis kyis rdo rje bsnams par byas la/ de nas tshes gcig nas brtsams te zla ba gcig de bzhin</text></item>
<item><p>24a6</p><section>rgyud</section><text>bzlas la/ zla ba tshangs nas mtshan thal byung bzlas na/ de ltar de bzhin gshegs pa byon nas mchog ci 'dod pa stsol to/ /yang cho ga gzhan ni ras la bcom ldan 'das de bzhin gshegs pa bris la/ de'i spyan sngar zla ba drug de bzhin du bzlas pa'i mjug la</text></item>
<item><p>24a7</p><section>rgyud</section><text>nyin mtshan gsum du smyung ba bya ste/ phyag na rdo rje byon nas phyag na rdo rje 'dzin pa nyid byin gyi bar du bzlas so/ /de bzhin gshegs pa'i mchod rten gyi drung du stong phrag brgya bzlas na/ mjug tu de bzhin gshegs pa mthong ngo / /nam mkha' la bltas te stong phrag</text></item>
<item><p>24b1</p><section>rgyud</section><text>brgya bzlas na nam mkha' la de bzhin gshegs pa thams cad mthong ngo / /des de la phun sum tshogs pa thams cad nyin gcig bzhin stsol to/ /sangs rgyas kyi spyan sngar stong phrag brgya bzlas na mchog thob bo/ /phyag na rdo rje'i spyan sngar stong phrag brgya bzlas na phyag</text></item>
<item><p>24b2</p><section>rgyud</section><text>na rdo rjes 'dod pa thams cad stsol bar 'gyur ro/ /'phags pa spyan ras gzigs kyi dbang po'i spyan sngar stong phrag brgya bzlas na/ spyan ras gzigs dbang pos lag nas bzung ste/ bde ba can gyi 'jig rten gyi khams su khrid cing slar yang khrid de 'ong ngo / /'jig</text></item>
<item><p>24b3</p><section>rgyud</section><text>rten gsum las rnam par rgyal ba'i rtog pa chen po'i rgyal po las de bzhin gshegs pa'i rtog pa rdzogs so// //de nas bcom ldan 'das la phyag na rdo rje byang chub sems dpa' chen pos yang 'di skad gsol to/ /bcom ldan 'das bdag gis kyang 'jig rten</text></item>
<item><p>24b4</p><section>rgyud</section><text>gsum las rnam par rgyal ba rtog pa chen po'i rgyal po 'dir snying po gang brjod pa tsam gyis de bzhin gshegs pa thams cad rdo rje'i ri ltar mi g.yo ba'ang bskyod cing 'dren na sems can gzhan lta ci smos/ gang dran pa tsam gyis kyang 'jigs pa thams cad las rnam par grol bar</text></item>
<item><p>24b5</p><section>rgyud</section><text>'gyur ro/ /gang brjod pa tsam gyis kyang mtshams med pa thams cad lhag ma ma lus par 'byang bar 'gyur ba dang / thams cad la srung bar 'gyur ba dang / phyag na rdo rjes kyang 'dod pa thams cad stsol bar 'gyur ba dang / mchog stsol ba dang / don thams cad sgrub pa</text></item>
<item><p>24b6</p><section>rgyud</section><text>dang / dgos pa thams cad byed cing rtag par phyi bzhin 'brang bar 'gyur ba dang / gang bslabs pa tsam gyis grub pa thams cad mngon par 'gyur bar stsal bar bgyi'o/ /de nas bcom ldan 'das kyis phyag na rdo rje byang chub sems dpa' sems dpa' chen po la 'di skad ces</text></item>
<item><p>24b7</p><section>rgyud</section><text>bka' stsal to/ /phyag na rdo rje khyod kyis legs par smros shig /ngas kyang bzung ngo / /de nas phyag na rdo rjes rdo rje snyems pa dang bcas pas rdo rje gsor te/ rang gi snying gar bstod pa'i tshul gyis bzung nas rang gi snying po 'di gsungs so/ /Tak+ki hU~M dza/ de nas</text></item>
<item><p>25a1</p><section>rgyud</section><text>'di gsungs pa tsam gyis 'jig rten gyi khams thams cad rab tu g.yos so/ /de bzhin gshegs pa thams cad g.yos/ /rab tu g.yos/ 'phar rab tu 'phar/ byang chub sems dpa' rnams rab tu bskyod par gyur to/ /nyan thos dang rang</text></item>
<item><p>25a2</p><section>rgyud</section><text>sangs rgyas thams cad kyang ma rung bar gyur to/ /byang chub sems dpa' sa'i snying por gyur to/ /de bzhin gshegs pa thams cad kyis brtan par gyur to/ /de bzhin gshegs pa thams cad kyi rdo rje sems dpa'i grub pa yang sra bar gyur to/ /bdud dang mi bgrungs</text></item>
<item><p>25a3</p><section>rgyud</section><text>pa'i phyogs thams cad kyang brlag par byas so/ /gdon thams cad bcos bsad bcom ste 'dar pad pad nas/ bcom ldan 'das la skyabs su dong nas bcom ldan 'das bdag cag skyobs/ bde bar gshegs pa bdag cag skyobs shig pa dang / bcom ldan 'das</text></item>
<item><p>25a4</p><section>rgyud</section><text>kyis de dag la bka' stsal pa/ phyag na rdo rje 'di nyid la skyabs su deng shig dang / 'di nyid khyed la skyob par byed do/ /phyag na rdo rje'i snying ga nas kun tu 'bar bas bskor ba/ de bzhin gshegs pa thams cad kyi phreng ba la sogs pa'i rgyan thams cad kyis brgyan pa 'dzum zhing</text></item>
<item><p>25a5</p><section>rgyud</section><text>khro ba/ phyag gnyis kyis me tog gi gzhu 'gengs pa/ phyag gnyis kyis rdo rje hU~M zhes pa bcom ldan 'das rdo rje 'dod pa'i khro bo phyung nas/ 'jig rten gyi khams thams cad kyi sems can kun 'dod pa'i khro bos sbyangs nas/ phyag na rdo rje'i spyan sngar 'dug ste bka' nod do/ /</text></item>
<item><p>25a6</p><section>rgyud</section><text>bcom ldan 'das kyis bka' stsal pa/ nga ji lta ba de bzhin du khyod kyis kyang sems can thams cad kyi don gyis shig ces so/ /de nas bcom ldan 'das kyis phyag na rdo rje la 'di skad gsungs so/ /lag na rdo rje de bas na khyod snying po gang gis sems can 'di dag thams cad</text></item>
<item><p>25a7</p><section>rgyud</section><text>brgyal ba dang / bcos pa dang / bcom pa kun 'tsho bar 'gyur ba dang / gzhan dag kyang rdo rje'i lus thob par 'gyur ba de smros shig /o~M Tu~M/ rdo rje go cha'i phyag rgya 'dis bdag nyid go bgos na/ rdo rje'i lus dang / rdo rje'i tshe thob cing srung bar yang 'gyur te/</text></item>
<item><p>25b1</p><section>rgyud</section><text>nam 'tsho'i bar du thams cad kyis mi tshugs par 'gyur ro/ /de nas phyag na rdo rje byang chub sems dpas rdo rje 'khor lo'i dkyil 'khor chen po 'di gsungs so/ /de nas gzhan yang rab bshad pa/ /rdo rje 'khor lo'i dkyil 'khor che/ /gru bzhi pa ste sgo bzhi pa'o/ /rta</text></item>
<item><p>25b2</p><section>rgyud</section><text>babs bzhi dang bcas pa ste/ bcu drug cha dang ldan par ro/ /rdo rje'i ra bas mdzes pa ste/ /grwa dang sgo yi zur dag dang / /de bzhin rta babs mtshams rnams su/ /rdo rje rin chen ldan par bya/ /ba dan phreng ba dril bus brgyan/ /dang por phyi yi dkyil 'khor 'di/ /</text></item>
<item><p>25b3</p><section>rgyud</section><text>snying po bzlas shing bri bar bya/ /de yi nang gi 'khor lo yang / /rdo rje srad bu mnyam ldan pa'o/ /rdo rje'i ka ba brgyad ldan zhing / /rdo rje'i ka ba bdun gnas su/ /dkyil 'khor brgyad kyi tshul du ste/ /'od kyi dkyil 'khor bzhag pa'o/ /de yi dbus su sems dpa'</text></item>
<item><p>25b4</p><section>rgyud</section><text>che/ /phyag na rdo rje gzhug par bya/ /sangs rgyas rin chen thams cad dag /dbu rgyan du ni brgyan thogs pa/ /cung zad tsam du bzhad pa'i zhal/ /rdo rje snyems par mdzad pa ste/ /me tog mda' gzhu 'chang ba po/ /de las gzhan pa phyag bzhi pa/ /rdo rje sems</text></item>
<item><p>25b5</p><section>rgyud</section><text>dpa'i thugs nyid de/ /khro gnyer bzhad pa'i zhal ngo can/ /gnyis kyis me tog gzhu 'gengs shing / /gnyis kyis rdo rje hU~M mdzad pa'o/ /rdo rje can gyi g.yas phyogs su/ /rdo rje dga' ba bri bar bya/ /snying gar rdo rje brtan 'dzin cing / /'khyud pa lta bu'i sbyor bas</text></item>
<item><p>25b6</p><section>rgyud</section><text>so/ /phyag na rdo rje'i rgyab tu ni/ /chu srin rgyal mtshan 'chang ba ste/ /sems dpa' rdo rje dpal can te/ /rin chen char pa rab tu 'bebs/ /rdo rje can gyis g.yon bris pa/ /rdo rje snyems pa dmar po ste/ /gnyis kyis rdo rje snyems pa 'dzin/ /sgeg pas mchod</text></item>
<item><p>25b7</p><section>rgyud</section><text>cing 'dud pa'o/ /dkyil 'khor grwa yi gnas rnams su/ /mchod pa'i lha mo bri bar bya/ /dpyid kyi rdo rje rdo rje'i sprin/ /ston ka'i rdo rje kha ba mo/ /phyi yi dkyil 'khor grwa dag tu/ /'dod pa'i gzugs la sogs pa bri/ /sgo yi dpung rnams thams cad du/ /rdo rje</text></item>
<item><p>26a1</p><section>rgyud</section><text>'dod pa'i kyo ba sogs/ /de nas dkyil 'khor chen po der/ /rdo rje slob dpon nyid rdo rje snying po'i phyag rgya bcings la zhugs la 'di skad du smros shig /sems can kun gyi yid khyab cing / /sems can kun la bde ba stsol/ /sems can kun gyi phar</text></item>
<item><p>26a2</p><section>rgyud</section><text>gyur pa'i/ /rdo rje sems dpa' bdag deng 'grub/ /Tak+ki hU~M dzaH/ de nas de skad smras pa dang 'bab par 'gyur te/ de ltar babs pa tsam gyis phyag na rdo rje'i gzugs mthong ngo / /bcom ldan 'das mthong bar bstan pas grub pa thams cad kyang stsol te/ la la ni rdo rje 'dzin</text></item>
<item><p>26a3</p><section>rgyud</section><text>la la ni 'tshang rgya bar 'gyur ro/ /de nas slob ma gzhug ste/ snying po'i phyag rgya bcings la/ des phreng ba bzung nas gos dmar pos yan lag bcings la/ ras dmar pos mig gnyis bkab ste bcug nas 'di skad ces smros shig /khyod kyis dkyil 'khor ma mthong</text></item>
<item><p>26a4</p><section>rgyud</section><text>pa'i mi mkhas pa su la yang gsang ba 'di dag mi bsnyad par byos shig /'byung po'i gdon dang phra men ma la sogs pa'i gdon gyis bsad par gyur ta re/ shi nas kyang dmyal bar ltung bar 'gyur ro zhes bsgo nas gdong khol cig /de nas 'di skad ces smros shig /gang</text></item>
<item><p>26a5</p><section>rgyud</section><text>dbus na ba 'di ni bcom ldan 'das phyag na rdo rje ste/ 'di ni dang po'i sems dpa' 'dod pa'i bdag po 'dod pa'i dbang po kun tu bzang po rdo rje sems dpa'o/ /gang mdun na ba 'di ni bcom ldan 'das 'di'i thugs yin te/ 'dod pa'i khro bo'o/ /gang g.yas na ba 'di ni sems</text></item>
<item><p>26a6</p><section>rgyud</section><text>can thams cad kyi reg pa'i bde ba ste/ rdo rje dga' ba zhes bya ba'i byang chub sems dpa'o/ /gang rgyab na ba 'di ni bcom ldan 'das bdag nyid che ba'i rgyal mtshan te/ sems dpa' thams cad kyi byams pa slong ba dang nor sbyin pa'o/ /gang g.yon phyogs na ba 'di ni bdag</text></item>
<item><p>26a7</p><section>rgyud</section><text>nyid che ba'i bdud de/ sems can thams cad chags par byed pa'o/ /gang grwa'i bzhi po 'di rnams ni dus kyi mchod pa/ me tog dang / bdug pa dang / mar me dang dri'i lha'o/ /gang phyi'i grwa'i gnas na ba de dag ni gzugs la sogs pa 'dod pa'i yon tan no/ /gang</text></item>
<item><p>26b1</p><section>rgyud</section><text>sgo srung de dag ni mig dang / 'dod chags pa dang mdza' ba ste/ kyo ba tang ba dang / zhags pa dang / sgrog dang / 'bebs pa dag ni rgol bar mi 'gyur ro/ /khyod kyis kyang bcom ldan 'das 'dod pa thams cad kyi bdag po la smod par ma byed cig /gang sangs rgyas kyi</text></item>
<item><p>26b2</p><section>rgyud</section><text>bstan pa la sems can thams cad rnam par dag par bya ba'i phyir 'dod chags dang bral ba 'chad de/ de ci'i phyir zhe na/ mu stegs can gyi rnams 'dod chags bral ba'i chos des thar pa'o/ /de bzhin gshegs pa rnams chags pa rnams ni/ sems can thams cad</text></item>
<item><p>26b3</p><section>rgyud</section><text>la chags pas na thar pa ni 'di lta ste/ byang chub sems dpa' rnams bdag gi chung mas kyang sems can sdud par byed de/ 'dod chags ni byang chub tu bstan pa'o zhes so/ /de nas snying po byin cig /Tak+ki hU~M dzaH/ 'di bsgrubs na bcom ldan 'das sems dpa'i</text></item>
<item><p>26b4</p><section>rgyud</section><text>mchog 'grub par 'gyur ro/ /bcom ldan 'das grub pas na 'dod pa'i khro bo grub par 'gyur ro/ /de ci'i phyir zhe na/ snying po 'di bdag nyid che ba ste/ Tak+ki zhes bya ba ni 'dod pa'o/ /hU~M zhes pa ni khro bo'o/ /de gnyis dgug pa'i phyir dzaHzhes bya ba ni 'di khyod kyis</text></item>
<item><p>26b5</p><section>rgyud</section><text>bsgrub par bya'o/ /de nas phyag rgya chen po shes par slobs shig /de nas dam tshig gi phyag rgya bcom ldan 'das kyi rdo rje'i thugs bslabs nas lag pa gnyis su rdo rje sbyin pa'i snying po ni 'di'o/ /o~M badzra d+ha ra badzra pra taM d+hA ra ya sing d+h+ya Tak+ki hU~M dzaH/ de nas phreng ba phyag na rdo rje la</text></item>
<item><p>26b6</p><section>rgyud</section><text>phul bas de'i mgo la bskon no/ /de nas rdo rje ming gi dbang sbyin pa snying po 'dis so/ /o~M badzra a b+hi Shiny+tsa sarba kA me shwa red twe i dam badzra nA ma nA mA d+hi Sh+Thi te dri D+ho s+ya b+ha ba o~M Tak+ki hU~M dzaH/ de nas der 'dug ste phyag rgya chen po bcings nas rdo rje tshig gis brgyad stong bzlas na de nas sa g.yo</text></item>
<item><p>26b7</p><section>rgyud</section><text>ste/ grub pa thams cad lan cig bzlas pas 'grub bo/ /de nas dam tshig gi phyag rgya bcings la brgya bzlas na de'i thugs dbang du 'gyur ro/ /de phyin cad sems can thams cad kyi snying shes pa dang / sems can thams cad kyi snying la dbang byed do/ /thams cad kyi snying du sdug</text></item>
<item><p>27a1</p><section>rgyud</section><text>par 'gyur ro/ /thams cad kyi brtan par chags so/ /snying thams cad las tshig thos par 'gyur ro/ /gyur pa dang 'gyur ba dang / da ltar gyi tshig bden par 'gyur ro/ /bdag gi snying las kyang cho 'phrul rnam pa bzhi mthong zhing gzhan la yang ston to/ /</text></item>
<item><p>27a2</p><section>rgyud</section><text>de'i snying las rdo rje 'byung bar 'gyur ro/ /des na sems can thams cad kyis mi sod pa dang / mi tshugs pa dang / mi gcod pa dang / mi phyed pa'i rdo rje'i lus su 'gyur ro zhes bcom ldan 'das phyag na rdo rjes gsungs so/ /de nas gsang ba'i mchod pa bya ste/ rdo rje'i thugs</text></item>
<item><p>27a3</p><section>rgyud</section><text>bstod pa'i glus bstod do/ /de phyin cad grub pa thams cad rdzogs par 'gyur te/ 'dod pa thams cad dang gsang ba'i mchod pa thams cad myur du 'grub par 'gyur ro/ /de nas mchod pa thams cad kyis 'dra bar mchod nas/ ji snyed pa'i zas dang ro dang spyad pa thams cad kyis</text></item>
<item><p>27a4</p><section>rgyud</section><text>tshim par byas nas 'byung ngo / /rdo rje 'khor lo chen po'i cho ga rgyas pa'o// //de nas rdo rje'i dkyil 'khor du rdo rje 'dod pa khro bo la sogs pa'i phyag rgya ji lta ba bzhin bris te zhugs nas mchod pa'i lha rnams kyis gar gyi mchod pas snyim pa ma stongs par byas te/ rdo rje</text></item>
<item><p>27a5</p><section>rgyud</section><text>sems dpa'i phyag rgya chen po bcings la/ bcom ldan 'das kyi spyan sngar rdo rje'i glu'i rdo rje'i bzlas pas 'bum bzlas so/ /de nas rdo rje de lci bar 'gyur ro/ /de nas slar yang bar 'gyur ro/ /de nas de ltar mtshan gcig thal byung du bzlas na nang par rdo rje 'dzin tam/ rdo rje</text></item>
<item><p>27a6</p><section>rgyud</section><text>khro bo stong gsum gyi stong chen po'i 'jig rten gyi khams thams cad kyi bdag po lha'i gzugs dang / mdog dang rgyan dang spyan gsum pa la phyag bzhi pa rdo rje 'dod pa'i mdangs dang 'dra bar 'gyur te/ rdo rje 'dzin gyi tsher 'gyur ro/ /rdo rje dkyil 'khor gyi cho ga rgyas pa'o/ /</text></item>
<item><p>27a7</p><section>rgyud</section><text>de nas dam tshig gi dkyil 'khor te/ dkyil 'khor chen po'i srad bus thig btab ste/ de nas lha mo rnams bris la de'i dbus su bcom ldan 'das ji lta ba bzhin du bzhag nas 'di skad smros shig /ho badzra sa twa su ra ta s+t+wa~M/ de'i spyan sngar rdo rje gzhu 'gengs pa'i gzhu bris te/</text></item>
<item><p>27b1</p><section>rgyud</section><text>de'i phyag rgya ni 'di'o/ /badzra ash+t+ro hU~M/ g.yas su rdo rje dga' mgu 'khyud par bya'o/ /de'i phyag rgya ni 'di'o/ /badzra ki li hU~M/ rgyab tu chu srin rgyal mtshan 'chang ba byams ma'i rdo rje bri de'i phyag rgya ni 'di'o/ /badzra a gri ho/ g.yon du rdo rje snyems ma bris te/</text></item>
<item><p>27b2</p><section>rgyud</section><text>rdo rje g.yon du sbyor bar bya/ de'i phyag rgya ni 'di'o/ /badzra garbe ha ni/ de nas grwa dang sgor yang rang gi lha mo bri/ de nas rdo rje slob dpon nyid shin tu chas la rdo rje lag tu thogs bud med kyang brgyan te/ lag pa gnyis rdo rje khu tshur bcangs la/ dpung pa gnyis kyis 'khyud</text></item>
<item><p>27b3</p><section>rgyud</section><text>de zhugs la 'di skad brjod do/ /sa ma ya s+t+wa~M a haM/ su ra ta ho Tak+ki hU~M dzaH/ de nas brjod pa tsam gyis bcom ldan 'das ston par mdzad de/ phyag rgya thams cad 'grub pa dang dam tshig thams cad 'grub pa yang stsol to/ /de nas slob ma yang de bzhin du snying po'i rdo rje</text></item>
<item><p>27b4</p><section>rgyud</section><text>de nyid kyis btsud nas 'di zhes smros shig /khyod kyis dam tshig 'di las ma 'da' shig /mi bde ba ma spangs par myur du shi zhing ngu 'bod chen por skye bar 'gyur ta re/ de nas dam tshig brjod de/ bdag che kun gyi phyag rgya ni/ /'dod pa bsam las yang dag 'byung / /</text></item>
<item><p>27b5</p><section>rgyud</section><text>de bas khyod kyis sdig med pa'i/ /'dod dang bsam pa ma btang shig /'di ni dam tshig bsrung ba'i sngags so/ /o~M Tak+ki hU~M phaT/ 'dis rdo rje'i chu blud do/ /gang dngos po gzhan thams cad kyi phyir yang mnas bsgag ste/ de dag la yang rdo rje'i phyag rgya 'dzin pas</text></item>
<item><p>27b6</p><section>rgyud</section><text>blud do/ /gang gis 'di las 'das na/ zla ba phyed kyis snying 'gas so zhes bcom ldan 'das phyag na rdo rje dam tshig chen pos gsungs so/ /de nas phyag rgya bcings pa bslab bo/ /de nas de bzhin du 'byung ngo / /shin tu dga' ba'i rdo rje zhes bya ba gsang ba'i dkyil</text></item>
<item><p>27b7</p><section>rgyud</section><text>'khor ro/ /de nas las kyi dkyil 'khor de bzhin du bris nas nyid kyi sku'am mtshan ma gzhag go/ /der btsud nas las rnam bzhi bslab par bya'o/ /de la dang po nyid du 'dod pa thams cad stsol bar gyur te/ phyag na rdo rje'i phyag rgya chen po bcings nas rdo rje 'dzin phyag bzhi</text></item>
<item><p>28a1</p><section>rgyud</section><text>pa/ de bzhin gshegs pa thams cad kyi phreng ba la sogs pa'i rgyan gyis brgyan pa'i skur bdag nyid mthong ba de srid kyi bar du bzlas so/ /de phyin cad 'dod pa thams cad nus par 'gyur ro/ /de nas khro bo'i las bslab ste/ rdo rje hU~M zhes bya ba'i phyag rgya</text></item>
<item><p>28a2</p><section>rgyud</section><text>bcings la bzlas na/ de bzhin gshegs pa thams cad thang cig bzlas te/ hU~M zhes pas bsdigs na de bzhin gshegs pa yang 'gyel bar 'gyur ro/ /de phyin cad 'gro ba gnas pa thams cad kyang 'gyel nus par 'gyur ro/ /de nas phyag na rdo rje'i las 'byung ste/</text></item>
<item><p>28a3</p><section>rgyud</section><text>sems can thams cad 'dod pa dang khro bo gnyis kyis 'dul bar 'dod na/ rdo rje 'dzin ma'i phyag rgyas me tog la sogs pas mchod pa byas te/ rdo rje thugs kyi phyag rgya bdag gi snying gar bcings la phyag na rdo rje'i spyan sngar rdo rje 'dzin thob pa de srid du bzlas so/ /de bzhin</text></item>
<item><p>28a4</p><section>rgyud</section><text>gshegs pa thams cad kyi las byed par 'dod pas phyag na rdo rje'i spyan sngar byang chub tu sems bskyed la sbyin pa sbyin/ tshul khrims bsrung / bzod pa bsgom/ brtson 'grus brtsam/ bsam gtan la snyoms par 'jug /shes rab yongs su rdzogs par bya ste/ ci 'dod ci</text></item>
<item><p>28a5</p><section>rgyud</section><text>nus kyis bya zhing rtag tu bzlas pa ni/ phyag na rdo rje'i sku'am/ de bzhin gshegs pa'i skur mthong gi bar du bya'o/ /de nas sa bcu po 'thob ste/ de bzhin gshegs pa'i las byed pa'i byang chub sems dpar 'gyur ro/ /las kyi dkyil 'khor gyi cho ga'o// //</text></item>
<item><p>28a6</p><section>rgyud</section><text>de nas sgrub pa 'byung ste/ dkyil 'khor du ni ma zhugs pa/ /dam tshig shes pa ma yin dang / /slob ma ma yin gzhan rnams la/ /mi zad snying po 'di mi sbyin/ /dkyil 'khor mthong bas sgrub pa ni phyag na rdo rje'i spyan sngar stong phrag brgya bzlas na sngar bsnyen pa byas par 'gyur ro/ /</text></item>
<item><p>28a7</p><section>rgyud</section><text>de nas ras la bris te/ ras kyi dbus su ni bcom ldan 'das de bzhin gshegs pa bri/ de'i g.yas su phyag na rdo rje phyag bzhi pa'i thugs ka nas thugs 'byung ba de bzhin du bri/ g.yon du spyan ras gzigs kyi dbang po phyag bzhi pa ste/ gnyis na ni pad+mo'i ting nge 'dzin 'chang /</text></item>
<item><p>28b1</p><section>rgyud</section><text>gnyis kyis ni me tog gi gzhu 'gengs pa/ kha dog dmar po bri/ spyan sngar de bzhin du rdo rje 'dod pa'i khro bo bri'o/ /steng du nam mkha'i snying po bri/ grwar mchod pa'i lha rang gi mchod pas bkram pa dang mgo bor ro/ /de nas ras la bris pa'i spyan sngar zla ba bzhin dus bzhir stong</text></item>
<item><p>28b2</p><section>rgyud</section><text>bzlas shing bsgrubs na de nas zla ba tshang ba dang de bzhin gshegs pa'ang stsol bar 'gyur ro/ /ras la bcom ldan 'das dkyil 'khor gyi tshul du bris la sems dpa' chen po dang / lha mo yang de bzhin du bya'o/ /de'i spyan sngar zla ba gcig tu grangs med par bzlas shing 'dod pa</text></item>
<item><p>28b3</p><section>rgyud</section><text>thams cad zos la bsgrubs te/ de nas zla ba gcig lon pa dang phyag na rdo rje'i phyag rgya chen po bcings la mtshan thal byung bzlas na nang par rdo rje 'dzin 'thob bo/ /ras la bcom ldan 'das phyag na rdo rje de bzhin du bris la/ de'i spyan sngar zla ba phyed kyi bar du rtag par bzlas pa ni</text></item>
<item><p>28b4</p><section>rgyud</section><text>mi nyal mi mnal bar bzlas te/ de nas zla ba phyed lon pa dang mtshan mo yang thal byung du bzlas na nang par phyag na rdo rje dang mtshungs pa dang / 'dod pa'i longs spyod chen po dang / bde ba dang / yid bde ba thams cad kyang 'thob cing thams cad du 'gro bar 'gyur ro/ /ras la</text></item>
<item><p>28b5</p><section>rgyud</section><text>bcom ldan 'das khro bo de bzhin du bris la/ de'i spyan sngar rdo rje shugs kyi phyag rgya bcings te/ stong phrag brgya bzlas na des 'grub par 'gyur te/ bsgo ba bzhin las thams cad byed do/ /sangs rgyas kyi zhing thams cad du'ang khyer zhing slar yang khyer te 'ong ngo / /sangs</text></item>
<item><p>28b6</p><section>rgyud</section><text>rgyas kyi zhing thams cad kyi 'dod pa'i bde ba thams cad khyer te 'ongs nas de la sbyin no/ /des kyang longs spyod par nus na/ lha'i bu mo thams cad lta ci smos brgya byin yang stsol to/ /phyag na rdo rje 'dzin pa nas sangs rgyas kyi bar du bsgo bas stsol bar 'gyur ro/ sangs rgyas</text></item>
<item><p>28b7</p><section>rgyud</section><text>kyi spyan sngar 'bum bzlas na de bzhin gshegs pa thams cad bkug ste dbang du byed do/ /phyag na rdo rje'i spyan sngar rdo rje thugs kyi phyag rgya bcings nas stong phrag brgya bzlas na/ de nas phyag na rdo rje nyid kyis dpal gyi lha mo khrid de byon nas sgrub pa po'i mdun du 'dor ro/ /de nas</text></item>
<item><p>29a1</p><section>rgyud</section><text>sgrub pa pos bcom ldan 'das khyod nyid bdag gis grub par 'tshal gyi/ 'di ci 'tshal zhes smros shig /de nas bcom ldan 'das dgyes te ci 'dod pa'i mchog stsol bar 'gyur ro/ /grub pa thams cad kyang 'grub bo/ /spyan ras gzigs dbang</text></item>
<item><p>29a2</p><section>rgyud</section><text>po'i spyan sngar 'bum bzlas na spyan ras gzigs dbang pos mchog stsol bar 'gyur ro/ /nam mkha'i snying po'i spyan sngar 'bum bzlas na dbang stsol bar 'gyur te/ bsam pa thams cad yongs su rdzogs par mdzad do/ /rdo rje bzhag ste de'i mdun du 'bum bzlas na de nas</text></item>
<item><p>29a3</p><section>rgyud</section><text>las thams cad yid bzhin du grub par byed do/ /phyag rgya chen po bcings nas 'bum bzlas na phyag na rdo rje 'dzin gyis mchog stsol to/ /dam tshig gi phyag rgya bcings nas 'bum bzlas na rdo rje 'dzin mngon du mthong zhing phyag rgya'i las kun grub pa yang stsol bar</text></item>
<item><p>29a4</p><section>rgyud</section><text>'gyur ro/ /rdo rje lag tu thogs nas 'bum bzlas na rdo rje khu tshur gyis rdo rje bzung btsam gyis mi snang bar 'gyur ro/ /'khor lo thogs te 'bum bzlas na 'khor lo'i rig pa 'dzin par 'gyur ro/ /kyo ba tang thogs te 'bum bzlas na/ kyo ba tang des thams cad 'gugs nus par</text></item>
<item><p>29a5</p><section>rgyud</section><text>'gyur ro/ /zhags pa thogs te 'bum bzlas na/ zhags pa des thams cad drang nus par 'gyur ro/ /lag pa gnyis rdo rje bcings pa bsdams te 'bum bzlas na/ sems can thams cad bcing nus par 'gyur ro/ /rdo rje dbab pa'i phyag rgya bcings nas 'bum</text></item>
<item><p>29a6</p><section>rgyud</section><text>bzlas na gnas pa dang 'gro ba thams cad dbab nus par 'gyur ro/ /rdo rje hU~M zhes bya ba'i phyag rgya bcings nas 'bum bzlas na/ hU~M zhes bya ba gcig gis gnas pa dang / 'gro ba thams cad skad cig gis ltung bar byed nus par 'gyur ro/ /lha chen po rkang pa g.yon pas mnan</text></item>
<item><p>29a7</p><section>rgyud</section><text>la 'jig rten gsum las rnam par rgyal ba'i phyag rgya bcings nas 'bum bzlas na/ zla ba gcig tshun cad kyis der 'ongs te dbang du 'gyur ro/ /mthu bo che rkang pa g.yon pas mnan te 'bum bzlas na 'khor lo thob ste/ 'khor lo de thogs na 'grub par 'gyur ro/ /tshangs</text></item>
<item><p>29b1</p><section>rgyud</section><text>pa mnan te 'bum bzlas na tshangs par spyod par 'gyur ro/ /brgya byin rkang pa g.yon pas mnan te 'bum bzlas na rdo rje sbyin par 'gyur te/ rdo rje bskor bas tshar gcad pa dang / dbab pa dang thang cig gis ni gnam lcags dang ser ba 'bebs so/ /sa nad gzhon nu mnan te 'bum</text></item>
<item><p>29b2</p><section>rgyud</section><text>bzlas na/ gzhon nu ma thams cad kyi bdag por 'gyur ro/ /las thams cad kyang byed par 'gyur ro/ /nyi ma la bltas te 'bum bzlas na/ bdud rtsi rna cha sbyin par 'gyur te/ des na lha'i lo stong 'tsho bar 'gyur ro/ /zla ba la 'bar ba'i lta bas mgu bar bltas te stong</text></item>
<item><p>29b3</p><section>rgyud</section><text>phrag brgya bzlas na zla ba gnyis su mthong ste/ de phyin cad zla ba dang mtshungs pa'i 'od dang mdangs su 'gyur te/ sems can thams cad kyi mig tu mdzes shing sems can thams cad kyi snying du sdug par 'gyur ro/ /gza' chen po'i gzugs la bltas te 'bum bzlas na de</text></item>
<item><p>29b4</p><section>rgyud</section><text>nas be con thob ste/ be con des ni 'thabs na dgra las rgyal te nor thams cad 'thob bo/ /skya sleng gi gnas su song ste 'bum bzlas na skya sleng las kun byed do/ /rgun gyis myos pa mnan te 'bum bzlas na/ chang gi snod thams cad nam 'tsho'i bar du mi zad par 'gyur ro/ /</text></item>
<item><p>29b5</p><section>rgyud</section><text>ma d+hu ka ra la bltas te stong phrag brgya bzlas na/ dbang bskur ba thob par 'gyur ro/ /rgyal ba la bltas te 'bum bzlas na 'thab mo dang rtsod pa'i g.yul thams cad las rgyal bar 'gyur ro/ /rgyal ba thob pa mnan te 'bum bzlas na thams cad las rgyal bar 'gyur ro/ /mdzod</text></item>
<item><p>29b6</p><section>rgyud</section><text>skyob rkang pa g.yon pas mnan te 'bum bzlas na bza' ba dang btung ba mi zad par 'gyur ro/ /'gro ba thams cad kyis kyang 'di la zad par mi nus so/ /rlung mngon du byas te stong phrag brgya bzlas na/ rlung gis de dang mthun par 'dod pa thams cad byed par 'gyur ro/ /me</text></item>
<item><p>29b7</p><section>rgyud</section><text>la bltas te 'bum bzlas na me'i dbus su 'dug pa dang / nyal ba dang 'gro na yang mi 'tshig ste/ me'i gzir gyur cing nyin gcig kyang gser srang re re sbyin no/ /ngal bso po mnan te 'bum bzlas na gnod sbyin thams cad kyi bdag por gyur nas nor thams cad kyang sbyin</text></item>
<item><p>30a1</p><section>rgyud</section><text>par 'gyur ro/ /phag mo mngon du byas te stong phrag brgya bzlas na/ sa la 'dug pa'i gter 'byin no/ /gshin rje mnan te 'bum bzlas na mi 'chi bar 'gyur ro/ /gnam 'dren pa'i cha lugs la bltas te stong phrag brgya bzlas na/ de las thams cad</text></item>
<item><p>30a2</p><section>rgyud</section><text>pa'i g.yog tu 'gyur ro/ /klu ba ru Na mnan te 'bum bzlas na/ klu thams cad las kun byed pa'i g.yog tu 'gyur ro/ /mi'i gnas su song nas stong nas stong phrag brgya bzlas na/ mi thams cad g.yog byed cing gdon thams cad byed par 'gyur ro/ /sa la 'dug ste 'bum</text></item>
<item><p>30a3</p><section>rgyud</section><text>bzlas na sa'i dbang por 'gyur ro/ /nam mkha' la bltas te 'bum bzlas na/ nam mkha' la 'gro ba'i sems can thams cad bsgyel ba dang / dbang byed par 'gyur zhing nam mkha' la 'gro bar 'gyur ro/ /sa'i 'og mngon du byas te stong phrag brgya bzlas na/ sa'i</text></item>
<item><p>30a4</p><section>rgyud</section><text>'og na 'khod pa kun la dbang du 'gyur ro/ /rin po che thogs te 'bum bzlas na stong phrag brgyar 'phel bar 'gyur ro/ /gser gyi dong tse la sogs pa yang de bzhin no/ /skyes pa bzung ste 'bum bzlas na/ stong phrag brgyar 'phel bar 'gyur ro/ /bud med bzung ste</text></item>
<item><p>30a5</p><section>rgyud</section><text>stong phrag brgya bzlas na stong phrag brgyar 'phel bar 'gyur ro/ /rta la zhon te 'bum bzlas na 'bum du 'phel bar 'gyur ro/ /glang po la zhon te 'bum bzlas na 'bum du 'phel bar 'gyur ro/ /ba lang la sogs pa phyugs kyi rwa gnyis bzung ste 'bum bzlas na/ stong</text></item>
<item><p>30a6</p><section>rgyud</section><text>phrag brgyar 'phel bar 'gyur ro/ /gos dang rgyan gyis chas la stong phrag brgyar bzlas na stong phrag brgyar 'phel bar 'gyur ro/ /dpal mo la bltas te 'bum bzlas na dbang du 'gyur ro/ /mtsho dbyangs ma la bltas te 'bum bzlas na tshig rnam par dag par 'gyur ro/ /</text></item>
<item><p>30a7</p><section>rgyud</section><text>de nas bslangs na ci bslangs pa de kun ster bar 'gyur ro/ /gtsug lag thams cad dang / rnam par shes pa thams cad shes par 'gyur ro/ /grub byed ma bzung nas 'bum bzlas na/ 'das pa dang / da ltar dang / ma 'ongs pa kun kyang ston cing ched du ma bslangs</text></item>
<item><p>30b1</p><section>rgyud</section><text>par nor sbyin par 'gyur ro/ /sA la b+hany+tsi ka mnan nas 'bum bzlas na nyin re zhing yang gser gyi dong tse brgyad brgyad ster bar 'gyur ro/ /gos kyi sgrog ma la mnan te 'bum bzlas na mi zad par 'gyur ro/ /gang dang gang gi snod mnan te 'bum bzlas na de dang de mi zad par</text></item>
<item><p>30b2</p><section>rgyud</section><text>'gyur ro/ /gnod sbyin gyi cha lugs mnan te 'bum bzlas na/ gnod sbyin gyis ci dang ci 'dod pa kun sbyin par 'gyur ro/ /srin po mnan te 'bum bzlas na de de'i g.yog tu 'gyur ro/ /'byung po mnan te 'bum bzlas na/ 'byung po thams cad kyi bdag por</text></item>
<item><p>30b3</p><section>rgyud</section><text>'gyur ro/ /sha za'i cha lugs bris pa mnan te 'bum bzlas na de de'i g.yog byed par 'gyur ro/ /de bzhin du gnod sbyin ma la sogs pa yang bsgrub bo/ /ri la 'dzegs te 'bum bzlas na ri thams cad dbang du 'gyur ro/ /phyugs kyi lhas su 'dug ste 'bum bzlas</text></item>
<item><p>30b4</p><section>rgyud</section><text>na phyugs thams cad la dbang du 'gyur ro/ /shing ljon gyi drung du 'bum bzlas na/ shing ljon pa'i lha rnams mchog sbyin par 'gyur ro/ /zhing la 'dug ste 'bum bzlas na/ bza' ba 'bum du 'phel bar 'gyur ro/ /tshong pa dang bcas pa'i grong du 'bum bzlas</text></item>
<item><p>30b5</p><section>rgyud</section><text>na nor thams cad ma bslangs par thob par 'gyur ro/ /gnas byin can du 'bum bzlas na thams cad la dbang du 'gyur ro/ /grong du 'bum bzlas na zla ba gcig tshun cad kyis grong de 'thob bo/ /gtsug lag khang du 'bum bzlas na/ gtsug lag khang na gnas pas nor</text></item>
<item><p>30b6</p><section>rgyud</section><text>thams cad sbyin par 'gyur ro/ /lha'i rten du 'bum bzlas na lhas nor thams cad sbyin par 'gyur ro/ /khang pa stong par 'bum bzlas na sha za thams cad de'i g.yog tu 'gyur te/ dgos pa thams cad sbyor bar 'gyur ro/ /snang ba'i gnas su 'bum bzlas na snang ba dbang</text></item>
<item><p>30b7</p><section>rgyud</section><text>du 'gyur ro/ /skyed mos tshal du 'bum bzlas na/ skyed mos tshal gyi me tog dang 'bras bu thams cad rtag tu 'byung bar 'gyur ro/ /mtshor 'bum bzlas na mtsho de'i lha la dbang bar 'gyur ro/ /gter gyi gnas su 'bum bzlas na gter rang 'byung bar 'gyur ro/ /dgod</text></item>
<item><p>31a1</p><section>rgyud</section><text>cing 'bum bzlas na rtag tu dga' bar 'gyur te/ bgad pa tsam gyis las thams cad byed par 'gyur ro/ /khros pas 'bum bzlas na thams cad gtan 'pho bar nus par 'gyur ro/ /cang mi zer bar 'bum bzlas na sems can thams cad dbang du 'gyur ro/ /</text></item>
<item><p>31a2</p><section>rgyud</section><text>lkugs pa'i brtul zhugs kyis 'bum bzlas na tshig thams cad kyi dbang du 'gyur ro/ /bud med kyi 'jom par rtags btsugs te/ 'bum bzlas na 'dod pa thams cad kyi bdag po dang nam mkha' la 'gro ba 'grub par 'gyur ro/ /'jom pa la mdzub mo btsugs te</text></item>
<item><p>31a3</p><section>rgyud</section><text>'bum bzlas na de byas pas gnas pa dang 'gro ba thams cad 'dren cing 'gugs pa dang / gtong ba dang 'gyel ba dang slong bar 'gyur ro/ /'jom pa lta zhing 'bum bzlas na/ bud med thams cad dga' bar 'gyur ro/ /'jom par lig bu mig bcug ste 'bum</text></item>
<item><p>31a4</p><section>rgyud</section><text>bzlas na mi snang bar 'gyur ro/ 'jom par gur gum bskus te 'bum bzlas na/ des bskus pas 'dod pa'i gzugs su 'gyur ro/ /'jom par ba bla bcug ste 'bum bzlas na nam mkha' la 'gro ba 'grub par 'gyur ro/ /'jom par ldong ros bcug ste 'bum</text></item>
<item><p>31a5</p><section>rgyud</section><text>bzlas na rig 'dzin du 'gyur ro/ /ral gri thogs te 'bum bzlas na ral gri can gyi rig 'dzin du 'gyur ro/ /'khor lo thogs te 'bum bzlas na/ 'khor lo can gyi rig 'dzin du 'gyur ro/ /kyo ba tang thogs te 'bum bzlas na kyo ba tang des thams cad 'gugs</text></item>
<item><p>31a6</p><section>rgyud</section><text>nus par 'gyur ro/ /rdo rje gsor nas stong phrag brgya bzlas na rdo rje rig 'dzin du 'gyur ro/ /phyag na rdo rje lag gis bzung nas 'bum bzlas na de bzhin gshegs pa thams cad kyi rdo rje 'dzin pa'i rig 'dzin du 'gyur ro/ /de bzhin gshegs pa la lag gis bzung ste 'bum bzlas na</text></item>
<item><p>31a7</p><section>rgyud</section><text>de bzhin gshegs pa thams cad la mchod pa byed pa'i dam pa'i chos kyi rig 'dzin du 'gyur ro/ /sangs rgyas rjes su dran zhing 'bum bzlas na/ sangs rgyas thams cad mthong bas 'grub par 'gyur ro/ /phyag na rdo rje la phyag 'tshal zhing 'bum bzlas na phyag na rdo rjes</text></item>
<item><p>31b1</p><section>rgyud</section><text>kyang de mchod na gzhan gyis lta ci smos/ spyan ras gzigs dbang phyug gi zhabs las bzung ste 'bum bzlas na ting nge 'dzin thob bo/ /rdo rje snying po bzung nas 'bum bzlas na nor thams cad sbyin par 'gyur ro/ /rdo rje khu tshur bcangs la rdo rje khu tshur gyi spyan sngar 'bum</text></item>
<item><p>31b2</p><section>rgyud</section><text>bzlas na khu tshur bsdams pa tsam gyis las kun byed nus par 'gyur ro/ /'jam dpal gzhon nu la lta zhing 'bum bzlas na nam mkha' la yi ge snang ste/ thams cad smra ba dang spobs pa thogs pa med pa thob par 'gyur ro/ /sems bskyed ma thag tu chos kyi 'khor lo</text></item>
<item><p>31b3</p><section>rgyud</section><text>bskor ba'i byang chub sems dpa' la bskor zhing 'bum bzlas na/ dkyil 'khor thams cad du zhugs par 'gyur ro/ /nam mkha'i mdzod la bltas te 'bum bzlas na nam mkha' la rgyu ba thams cad dang / don thams cad dang / sangs rgyas dang byang chub sems dpa' la</text></item>
<item><p>31b4</p><section>rgyud</section><text>sogs pa thams cad kyi bar du ston to/ /byams pa'i zhabs la bzung ste 'bum bzlas na/ mtho ris kyi 'dod pa'i bde ba thams cad nyams su myong bar 'gyur ro/ /dkyil 'khor bris nas 'bum bzlas na/ dkyil 'khor thams cad kyi bdag po slob dpon dang / yid</text></item>
<item><p>31b5</p><section>rgyud</section><text>kyis thams cad 'grub par 'gyur ro/ /dkyil 'khor chen por brtags te zhugs nas 'bum bzlas na/ de bzhin gshegs pa thams cad rdo rje 'dzin dang bcas par 'gyur ro/ /phyag na rdo rje'i spyan sngar phyag rgya chen po bcings la dkyil 'khor chen por 'dug ste/ rdo rje'i</text></item>
<item><p>31b6</p><section>rgyud</section><text>bzlas pas stong phrag brgya rdo rje tshig gis bzlas na/ dngos grub thams cad dang / phun sum tshogs pa thams cad dang / bshes gnyen thams cad dang / las thams cad kyang nus par 'gyur ro/ /'dod pa'i bdag po dang / dbang phyug dang / byed pa po dang / 'byin pa</text></item>
<item><p>31b7</p><section>rgyud</section><text>dang / mi zad mi nyams pa dang / 'dod pa thams cad nyams su myong zhing bde ba dang / yid bde ba thams cad rnyed cing 'thob ste/ sems can thams cad la phan pa dang / bde ba 'grub pa'i sbyin par 'gyur ba dang / de rang gi gnyen dang / bshes gnyen dang / grogs</text></item>
<item><p>32a1</p><section>rgyud</section><text>thams cad kyis kyang mthong ngo / /de dag la yang 'grub par byed do/ /bsams pa tsam gyis sgyu ma thams cad ston te/ de bzhin gshegs pa thams cad kyi gzugs kyang ston to/ /de bzhin gshegs pa thams cad kyi cho 'phrul yang ston to/ /de bzhin</text></item>
<item><p>32a2</p><section>rgyud</section><text>gshegs pa thams cad kyi rnam par 'phrul pa yang ston to/ /skad cig gis gzugs sna tshogs su ston par 'gyur te/ rdo rje 'dzin gyi tshe dang / stobs dang / gzugs dang / na tshod dang / shes pa ci tsam pa dang mtshungs par 'gyur ro zhes bcom ldan 'das phyag na rdo rjes</text></item>
<item><p>32a3</p><section>rgyud</section><text>gsungs so/ /dkyil 'khor chen por 'dug ste/ dam tshig gi phyag rgya bcings nas/ khro bo'i tshig gis bcom ldan 'das la lta zhing don gyis 'bum bzlas na/ des rdo rje khro bo lta bur bdag gi lus 'gyur ro/ /hU~M zhes pas kyang de bzhin gshegs pa thams cad kyang</text></item>
<item><p>32a4</p><section>rgyud</section><text>'dzin pa dang / khams gsum gyi dbang po dang / spyan gsum pa'i khro bo chen por gyur nas ma lus pa'i de bzhin gshegs pa thams cad mthong zhing mchod pa dang sems can thams cad grub pa gsol te/ de ltar mi zad mi nyams par 'gyur ro zhes bcom ldan 'das phyag na rdo rjes</text></item>
<item><p>32a5</p><section>rgyud</section><text>gsungs so/ /'jig rten gsum las rnam par rgyal ba rtog pa chen po'i rgyal po las phyag na rdo rje'i rtog pa'o// //de nas bcom ldan 'das la 'phags pa spyan ras gzigs dbang po byang chub sems dpa' sems dpa' chen pos 'di skad ces gsol to/ /</text></item>
<item><p>32a6</p><section>rgyud</section><text>bcom ldan 'das bdag gis kyang 'jig rten gsum las rnam par rgyal ba rtog pa chen po'i rgyal po 'dir rang gi snying po 'di stsal to/ /gang brjod pa tsam gyis de bzhin gshegs pa thams cad kyi ting nge 'dzin mngon du grub pa dang / 'jigs pa dang / gnam dal dang /</text></item>
<item><p>32a7</p><section>rgyud</section><text>'tshe ba dang / nad thams cad 'jig par 'gyur ro/ /de nas bcom ldan 'das kyis 'phags pa spyan ras gzigs kyi dbang po byang chub sems dpa' la legs so zhes bya ba byin te legs so legs so/ /spyan ras gzigs kyi dbang po khyod kyis smros shig /de</text></item>
<item><p>32b1</p><section>rgyud</section><text>nas 'phags pa spyan ras gzigs kyi dbang po byang chub sems dpa' sems dpa' chen pos rang gi snying po 'di gsungs so/ /A ro lika /de nas 'di brjod pa tsam gyis de bzhin gshegs pa thams cad lhan cig tu 'dus te/ ri rab ri'i rtse mor bcom ldan 'das</text></item>
<item><p>32b2</p><section>rgyud</section><text>rnam par snang mdzad de bzhin gshegs pa ga la ba der dong nas/ bcom ldan 'das 'phags pa spyan ras gzigs kyi dbang po'i dkyil 'khor du gyur te zhugs so/ /de nas 'phags pa spyan ras gzigs kyi dbang po byang chub sems dpa' sems dpa' chen pos</text></item>
<item><p>32b3</p><section>rgyud</section><text>rang gi snying po'i dkyil 'khor 'di gsungs so/ /de nas yang dag rab bshad pa/ /dkyil 'khor chen po dam pa ste/ /'jig rten gsum rgyal tshul bzhin du/ /phyi yi dkyil 'khor bri bar bya/ /de dbus srad bu mnyam pa ru/ /grwa bzhi par ni gdab pa</text></item>
<item><p>32b4</p><section>rgyud</section><text>ru/ /gnyis pa'i grwa ni sgor bstan te/ /dkyil 'khor mchog ni bri bar bya/ /dkyil 'khor brgyad kyi tshul du ste/ /dbus su thig ni bzhi yang bri/ /tshon rtsi dmar po dag gis ni/ /pad+ma 'dab brgyad bri bar bya/ /de yi snying po'i dbus su ni/ /'jig</text></item>
<item><p>32b5</p><section>rgyud</section><text>rten mgon po gzhug par bya/ /'dab ma kun gyi steng rnams su/ /sangs rgyas cha lugs bri bar bya/ /pad+ma che mchog phyag rgya yis/ /der ni slob dpon bzhugs nas kyang / /dkyil 'khor gnas su 'jug nas ni/ /rnal 'byor snyoms par 'jug par bya/ /</text></item>
<item><p>32b6</p><section>rgyud</section><text>ji ltar pad+ma chu rnams dang / /nyes pa'i bag chags mang po yis/ /chags par mi 'gyur de bzhin 'dir/ /'gro ba chags pas dag par gyur pa yin/ /'di lan cig brjod nas bsgom ste/ de nas mdzub mo gnyis kyi kyo ba tang gis kun drangs la pad+mo chen po de spyan ras</text></item>
<item><p>32b7</p><section>rgyud</section><text>gzigs kyi dbang po'i spyan sngar dgrol lo/ /de la pad mo chen po'i kyo ba tang ni 'di'o/ /o~M ma hA pad+ma hU~M dza hrIH/ /de nas bcom ldan 'das 'phags pa spyan ras gzigs kyi dbang po nyid byon te/ slob dpon la zhal ston par mdzad nas yang na 'od zer yang 'gyed do/ /de</text></item>
<item><p>33a1</p><section>rgyud</section><text>nas phyag rgya de nyid kyis slob ma gzhug go/ /dkar pos g.yogs la gos dkar po bgos la/ thod dkar pos mgo la gtsug tor byas nas bcug ste/ tshigs su bcad pa 'di brjod nas don kyang bstan par bya'o/ /de nas lag pa g.yon par pad mo</text></item>
<item><p>33a2</p><section>rgyud</section><text>byin/ g.yas par sngags kyi nor bu bskur la 'di skad smros shig /sangs rgyas thams cad pad mo che/ /dkyil 'khor chen po dam pa ste/ /rtag pa ru ni brtag par bya/ /khyod ni deng nas spyan ras gzigs/ /de nas phyag rgya chen po bcing ba dang ting nge 'dzin la sogs pa</text></item>
<item><p>33a3</p><section>rgyud</section><text>bslab bo/ /de bzhin gshegs pa thams cad kyi dkyil 'khor chen po bad mo zhes bya'o/ /de nas bad mo'i dkyil 'khor 'byung ste/ /pad mo'i dkyil 'khor de bzhin du bris la/ dbus kyi snying po la 'dug nas de bzhin gshegs pa thams cad kyi ting nge 'dzin la pad+ma 'dab ma kha</text></item>
<item><p>33a4</p><section>rgyud</section><text>'byed pa'i tshul gyis blta zhing stong phrag brgya bzlas na/ 'phags pa kun du spyan ras gzigs kyi dbang po thob bo/ /pad mo'i dkyil 'khor ro/ /de nas dam tshig gi dkyil 'khor 'byung ste/ dkyil 'khor de bzhin du byas la de'i dbus su pad mo stong bzhag ste/ de nas</text></item>
<item><p>33a5</p><section>rgyud</section><text>pad mo re re zhing bzang po thang res bcom ldan 'das la pad mo stong 'bul lo/ /de nas slob ma bcug ste dam tshig brjod do/ /slob min bu min ma yin te/ /dam tshig can la dam tshig bstan/ 'dod pa'i 'dod chags thams cad ni/ /dag pa nyid de pad+ma bzhin/ /dam</text></item>
<item><p>33a6</p><section>rgyud</section><text>tshig gi dkyil 'khor ro/ /de nas las kyi dkyil 'khor de bzhin bris la mchod pa rnam pa bzhis mchod do/ /sangs rgyas thams cad yid kyis te/ /phyag na rdo rje'i tshig gis so/ /lus kyis 'jig rten mgon po ste/ /nam mkha'i snying po las kyis so/ /las kyi</text></item>
<item><p>33a7</p><section>rgyud</section><text>dkyil 'khor ro/ /de nas bcom ldan 'das spyan ras gzigs kyi dbang pos sgrub pa'i cho ga 'di gsungs so/ /ras la bcom ldan 'das spyan ras gzigs kyi dbang po ri rab ri'i rtse mo na/ rang gi ting nge 'dzin du bzhugs shing de bzhin gshegs pa brgyad mtha' kun tu bzhugs</text></item>
<item><p>33b1</p><section>rgyud</section><text>par bri/ de nas zla ba yar gyi tshes zhag gcig nas brtsams nas rtag tu thams cad dag pa'i ting nge 'dzin gyis rgyun du bzlas te/ nam spyan ras gzigs kyi dbang po'i zhal nas de bzhin gshegs pa'i sku byung nas sgrub pa po'i pad mo'i dbus su bzhugs te/ yang de las gzhan</text></item>
<item><p>33b2</p><section>rgyud</section><text>pa'i sku byung nas sgrub pa po'i dbang bskur ba'i gnas su brtan par 'gyur gyi bar du bzlas so/ /de nas spyan ras gzigs kyi skur kun gyur te/ skad cig gcig gis bde ba can gyi 'jig rten gyi khams su 'gro zhing ldog go/ /sems can thams cad kyang mthong ste/ tshe</text></item>
<item><p>33b3</p><section>rgyud</section><text>dpag tu med par 'gyur ro/ /de nas sgrub pa 'byung ste/ 'bum bzlas na sgrib pa thams cad rnam par dag par 'gyur ro/ /nyis 'bum bzlas na mtshams med pa la sogs pa'i sdig pa thams cad ma lus par byang bar 'gyur ro/ /sum 'bum bzlas na bsod nams</text></item>
<item><p>33b4</p><section>rgyud</section><text>thams cad mngon du 'gyur ro/ /de nas dngos grub thams cad dang / de bzhin gshegs pa la sogs pa dang / phun sum tshogs pa thams cad dang / bshes gnyen thams cad mngon du 'gyur ro/ /de nas phyag rgya chen po bcings te stong phrag brgya bzlas pa'i mjug</text></item>
<item><p>33b5</p><section>rgyud</section><text>tu mtshan thal byung bzlas na/ de'i nang par de bzhin gshegs pa thams cad byon nas de'i snying gar zhugs te/ de nas de bzhin gshegs pa 'thob bo/ /yang na khar zhugs na spyan ras gzigs dbang po 'thob bo/ /de nas ma bsgrubs kyang las su 'gyur ba ni dang po brjod pas</text></item>
<item><p>33b6</p><section>rgyud</section><text>bdag srung ngo / /gnyis brjod pas ni gzhan dang grong dang grong khyer srung ngo / /gsum pa brjod pas ni las thams cad byed do/ /dbab pa ni tsan dan gyi bdug pas so/ /gdon thams cad zhi bar bya ba ni hrI zhes bya bas so/ /sems can thams cad dbang du bya ba ni rdo rje me</text></item>
<item><p>33b7</p><section>rgyud</section><text>tog bzlas te byin no/ /sems can thams cad gnon pas ni sa ser pos so/ /bud med dbang du bya ba ni su ma na'i me tog la bsngags pas so/ /chom rkun gnon pa ni yungs kar gyi sbyin sreg gis so/ /dang bya gnon pa ni yungs kar gtor bas so/ /sgyu ma</text></item>
<item><p>34a1</p><section>rgyud</section><text>gnon pa ni rma bya'i chang bus so/ /rmi lam mthong bar bya ba ni dus gsum du bzlas pas so/ /rmi lam ngan pa gzhil ba ni til gyi sbyin sreg gis so/ /sems can thams cad dbang du bya ba ni khyim bya'i sgro'i sbyin sreg gis so/ /bu mo thor bu dbang du bya ba ni</text></item>
<item><p>34a2</p><section>rgyud</section><text>bu mo'i skra'i sbyin sreg gis so/ /yugs sa mo dbang du bya ba ni bud med kyi me tog gi sbyin sreg gis so/ /bud med thams cad dbang du bya ba ni bud med kyi dbang po'i sbyin sreg gis so/ /'dod pa thams cad dbang du bya ba ni bcom ldan 'das spyan ras gzigs dbang po la</text></item>
<item><p>34a3</p><section>rgyud</section><text>mchod pa byas nas/ nub gsum rangs par bzlas na/ de nas 'dod pa thams cad rtag tu 'thob par 'gyur ro/ /spyan ras gzigs dbang po'i spyan sngar nyin re zhing dus gsum du lan gsum bzlas na/ de nas bcom ldan 'das kyis zla ba gsum gyis re ba ci 'dod pa'i</text></item>
<item><p>34a4</p><section>rgyud</section><text>mchog stsol bar 'gyur ro/ /sangs rgyas kyi spyan sngar zla ba gsum gyi bar du nyin mtshan gsum bzlas na/ de bzhin gshegs pas mchog stsol bar 'gyur ro/ /'jig rten gsum las rnam par rgyal ba rtog pa chen po'i rgyal po las spyan ras gzigs kyi dbang po'i rtog</text></item>
<item><p>34a5</p><section>rgyud</section><text>pa'o// //de nas bcom ldan 'das la 'phags pa nam mkha'i snying po byang chub sems dpa' sems dpa' chen pos 'di skad ces gsol to/ /bcom ldan 'das bdag gis kyang 'jig rten gsum las rnam par rgyal ba rtog pa chen po'i rgyal por rang gi snying po</text></item>
<item><p>34a6</p><section>rgyud</section><text>'bul gyis/ bcom ldan 'das kyis bzhes su gsol/ 'dis sems can thams cad dbang bskur ba thob pa la sogs pa bsam pa thams cad yongs su rdzogs par 'gyur ro/ /de nas bcom ldan 'das kyis 'phags pa nam mkha'i snying po byang chub sems dpa'</text></item>
<item><p>34a7</p><section>rgyud</section><text>la skyes bu chen po smros shig ces bka' stsal to/ /de nas 'phags pa nam mkha'i snying po byang chub sems dpa' chen pos rang gi snying po 'di gsungs so/ /tra~M bA bA Ta Ta ha ha/ de nas 'di brjod pas nam mkha' la dbang bskur ba thams cad la sogs pa rin po che'i rgyan</text></item>
<item><p>34b1</p><section>rgyud</section><text>thams cad dang / gos dang / gser dang / nor rin po che'i dbyig la sogs pa thams cad kyi char bab po/ /bcom ldan 'das kyi sku kun du rgyan thams cad kyis brgyan te bzhugs so/ /de nas nam mkha'i snying po byang chub sems dpas dkyil 'khor chen po 'di</text></item>
<item><p>34b2</p><section>rgyud</section><text>gsungs so/ /rdo rje'i dkyil 'khor tshul bzhin te/ /rdo rje rin chen mnyam ldan zhing / /grwa brgyad shin tu mnyam par bya/ /rin chen kun dang ldan par bya/ /der slob dpon zhugs te rdo rje rin po che'i phyag rgya dbang bskur ba'i gnas su bzhag la zhugs nas 'di zhes</text></item>
<item><p>34b3</p><section>rgyud</section><text>brjod do/ /re ba thams cad grub pa yi/ /nam mkha' grub pa mchog yin te/ /grub shig grub shig sems chen po/ /bcom ldan thams cad grub par ro/ /de nas bcom ldan 'das nam mkha'i snying po byang chub sems dpa' byin gyis rlob par mdzad do/ /</text></item>
<item><p>34b4</p><section>rgyud</section><text>de nas dkyil 'khor gyi dbus su nam mkha'i snying po'i cha lugs bzhag la de'i thad 'khor kun du phyag na rdo rje la sogs pa skyes bu dam pa brgyad gzhag par bya'o/ /de nas slob ma rdo rje khu tshur gyis gzhug go/ /bcug nas 'di skad ces brjod do/ /sems can kun la</text></item>
<item><p>34b5</p><section>rgyud</section><text>phan phyir dang / /bsam pa thams cad rdzogs bya'i phyir/ /don zhes bstan pa gang yin de/ /byang chub sems ni brtan pa yin/ /de nas sbyin pa rnam pa bzhi bslab bo/ /de la dbang bskur ba sbyin pa dang / nor sbyin pa dang zas sbyin pa dang chos sbyin pa'o/ /de la dbang</text></item>
<item><p>34b6</p><section>rgyud</section><text>bskur ba sbyin pa ni de bzhin gshegs pa rnams la'o/ /nor sbyin pa ni sems can thams cad la'o/ /zas sbyin pa ni byol song thams cad la'o/ /chos sbyin pa ni sems can mi snang ba thams cad la'o/ /de nas snying po byin la rin po che thams cad kyis byin gyis brlabs pa'i bum</text></item>
<item><p>34b7</p><section>rgyud</section><text>pa'i chus dbang bskur te 'di zhes brjod do/ /o~M badzra rat+nA b+hi She kA b+hi Shiny+tsa sarbA d+hi pa ti hU~M bA bA Ta Ta ha ha/ de nas rdo rje nor bu'i khu tshur gyis phyag rgya bslab ste/ sngags ni 'di'o/ /hU~M bA Ta ha/ de nas rdo rje rin po che'i phyag rgya bcings te sngags ni 'di'o/ /o~M bA bA Ta mu ba~M/</text></item>
<item><p>35a1</p><section>rgyud</section><text>de nas mchod pa rnam bzhi bya ste 'byung ngo / /dbang thams cad bskur ba'i dkyil 'khor ro/ /de nas rdo rje rin po che'i dkyil 'khor 'byung ste/ rdo rje rin po che dbus su bris la/ lag tu nor bu thogs nas rdo rje rin po che langs kyi bar du bzlas so/ /</text></item>
<item><p>35a2</p><section>rgyud</section><text>de nas de bzhin gshegs pa byon te dbang bskur bar mdzad do/ /dbang bskur ba des na thams cad kyi dbang por 'gyur ro/ /rin po che'i dkyil 'khor ro/ /de nas dam tshig gi dkyil 'khor te/ nam mkha'i snying po'i cha lugs bris la/ spyan sngar nor dang / gser</text></item>
<item><p>35a3</p><section>rgyud</section><text>dang / mu tig dang / nor bu rin po che la sogs pa gang yang rung ba bzhag la/ de nas de btsud de thams cad bstan nas/ dam tshig 'di sbyin no/ /sangs rgyas la sogs sems dpa' dag /gal te nyin re mchod stongs na/ /khyod kyis nor dang don bsags</text></item>
<item><p>35a4</p><section>rgyud</section><text>pa/ /tshe rabs kun du 'jig par 'gyur/ /de la 'di ni mna'i snying po'o/ /o~M bA bA Ta Ta ya swA hA/ de nas chus dbang bskur ro/ /dam tshig gi dkyil 'khor ro/ /las kyi dkyil 'khor bris la de bzhin gshegs pa rgyan thams cad kyis brgyan par bya ste/</text></item>
<item><p>35a5</p><section>rgyud</section><text>de'i dbus su bzhag nas der btsud de/ de nas las rnam pa lnga bslab pa ni 'di lta ste/ dbang sbyin pas de bzhin gshegs pa thams cad la mchod pa bya'o/ /de nas nor sbyin pa ni dge sbyong dang bram ze la sogs pa la ci nus kyis sbyin no/ /de nas zas sbyin pa ni byol song rnams</text></item>
<item><p>35a6</p><section>rgyud</section><text>la sbyin no/ /de nas mi 'jigs pa'i sbyin pa ni gyod khrid thams cad la sbyin no/ /de nas chos sbyin pa ni mi snang ba'i sems can rnams la sbyin no/ /las kyi dkyil 'khor ro/ /de nas bsgrub pa 'byung ste ras la bcom ldan 'das de bzhin gshegs pa rgyan thams cad kyis</text></item>
<item><p>35a7</p><section>rgyud</section><text>brgyan pa/ rdo rje rin po che'i dbang bskur bas dbang bskur ba bris te/ de'i g.yas phyogs su 'phags pa nam mkha'i snying po bcom ldan 'das la dbang bskur ba'i phreng bas dbang bskur ba'o/ /g.yon phyogs su bcom ldan 'das phyag na rdo rje rgyan thams cad</text></item>
<item><p>35b1</p><section>rgyud</section><text>kyis brgyan pa'o/ /de nas ras la bris pa de'i spyan sngar 'bum bzlas pa'i mjug tu nyi ma shar ba nas brtsams te/ phyi de nyin gyi nyi ma shar gyi bar du bzlas na de nas bcom ldan 'das nam mkha'i snying po ras la bris pa de las byung nas sgrub pa po de la rdo rje rin po che'i dbang</text></item>
<item><p>35b2</p><section>rgyud</section><text>bskur bas dbang bskur ro/ /dbang bskur ba de nas de bzhin gshegs par 'gyur ro/ /de nas ma bsgrubs par yang las su 'gyur ba ni 'bum bzlas na don thams cad phun sum tshogs par 'gyur ro/ /phyag na rdo rje'i spyan sngar 'bum bzlas na/ gter chen po</text></item>
<item><p>35b3</p><section>rgyud</section><text>rnyed do/ /spyan ras gzigs dbang phyug gi spyan sngar 'bum bzlas na/ spyan ras gzigs dbang pos phun sum tshogs pa thams cad stsol bar 'gyur ro/ /nam mkha'i snying po'i spyan sngar 'bum bzlas na rgyal srid 'thob bo/ /rdo rje khu tshur gyi spyan sngar 'bum</text></item>
<item><p>35b4</p><section>rgyud</section><text>bzlas na/ nam mkha' la khu tshur bcings pas gser gyi dong tse 'byung ngo / /'jam dpal gzhon nu la bltas te 'bum bzlas na chos kyi nor dang gzungs thob bo/ /des nor yang skye bar byed do/ /rdo rje 'khor lo srin lag gi sor mos mnan te 'bum bzlas na 'khor</text></item>
<item><p>35b5</p><section>rgyud</section><text>lo bskor bar 'gyur ro/ /nam mkha'i mdzod kun nas 'khyud de 'bum bzlas pas nam mkha' las nor thams cad dang / zas thams cad kyi yo byad zad mi shes par 'gyur ro/ /byams pa la bltas te 'bum bzlas na/ bcom ldan 'das byams pa byang chub sems</text></item>
<item><p>35b6</p><section>rgyud</section><text>dpa' dga' ldan gnam gyi dbang mchog byin nas slar yang 'ong ngo / /de phyin cad 'dod pa thams cad kyi nor gyi bdag por 'gyur ro/ /'jig rten gsum las rnam par rgyal ba rtog pa chen po'i rgyal po las nam mkha'i snying po'i rtog pa'o// //de nas rdo rje khu</text></item>
<item><p>35b7</p><section>rgyud</section><text>tshur gyis byang chub sems dpa' thams cad 'dus pa'i 'khor thams cad bskyod nas/ bcom ldan 'das la 'di skad ces gsol to/ /bdag gis kyang 'jig rten gsum las rnam par rgyal ba'i rtog pa chen po'i rgyal po 'dir rang gi snying po dbul bar bgyi ste/</text></item>
<item><p>36a1</p><section>rgyud</section><text>bdag gis bskal pa stong phrag dgu bcu rtsa gcig pa la rdo rje'i ri rab de bzhin gshegs pa las blangs te/ des 'jig rten gyi khams thams cad kyi rdul phra mo snyed kyi sems can rnams 'grub pa thams cad grub par byas te/ de'i bskyed pa nas de bzhin</text></item>
<item><p>36a2</p><section>rgyud</section><text>gshegs pa rdzogs kyi bar du'o/ /de nas bcom ldan 'das kyis rdo rje khu tshur byang chub sems dpa' chen po la legs so zhes bya ba byin te legs so legs so/ /rdo rje khu tshur khyod kyis smros shig /de nas rdo rje khu tshur gyis stong gsum gyi stong chen po'i 'jig rten</text></item>
<item><p>36a3</p><section>rgyud</section><text>gyi khams thams cad rab tu g.yos par byas nas rang gi snying po 'di gsungs so/ /o~M ru Tu ru Tu hU~M ma Ta/ de nas 'di gsungs pa tsam gyis de bzhin gshegs pa thams cad dang / rdo rje 'dzin dang / 'khor thams cad dang bcas nas/ ri rab ri'i rtse mor bcom ldan 'das</text></item>
<item><p>36a4</p><section>rgyud</section><text>ga la ba der lhags te/ lag pa gnyis kyis rang gi khu tshur gyi phyag rgya bcings nas/ de bzhin gshegs pa thams cad kyi byang chub la dmigs shing / bcom ldan 'das rdo rje khu tshur gyi dkyil 'khor chen por gyur nas bkod do/ /de nas rdo rje khu tshur gyis de bzhin gshegs</text></item>
<item><p>36a5</p><section>rgyud</section><text>pa thams cad phyag rgyas btab nas dkyil 'khor chen po 'di gsungs so/ /de nas gzhan yang rab bshad pa/ /dkyil 'khor chen po dam pa ste/ /rdo rje'i dkyil 'khor 'dra ba ni/ /rdo rje khu tshur zhes gsungs so/ /de yi dbus su sems chen po/ /rdo rje'i khu tshur</text></item>
<item><p>36a6</p><section>rgyud</section><text>gzhag par bya/ /rdo rje'i khu tshur rdo rjer bcas/ /lag pa gnyis ni btsir bar bya/ /de yi ngos ni thams cad du/ /sangs rgyas gzugs rnams gzhag par bya/ /de dag gi ni grwa kun du/ /byang chub sems dpa' kun bri'o/ /de nas rdo rje khu tshur gyi dkyil 'khor 'dir</text></item>
<item><p>36a7</p><section>rgyud</section><text>rdo rje slob dpon gyis rdo rje dang bcas pa'i khu tshur gyi dam tshig gi phyag rgya bcings te/ /zhugs la 'di brjod do/ /hU~M dak+Shi Ni sma ra na phaT/ de nas bcom ldan 'das rdo rje khu tshur slob dpon la grub par 'gyur te/ de la phyag rgya yang brtan par 'gyur zhing sus kyang dbye bar</text></item>
<item><p>36b1</p><section>rgyud</section><text>mi nus so/ /de nas snying po 'dis bdag gi snying gar dgrol lo/ /o~M badzra muSh+Ti mu/ de nas slob ma gzhug pa ste rdo rje khu tshur gyi dam tshig gi phyag rgya rdo rje dang bcas pa phreng ba dang bcas par bya ste/ de bzhin du ras dmar pos mig gnyis bkab ste/ de nas 'di zhes brjod do/ /</text></item>
<item><p>36b2</p><section>rgyud</section><text>deng khyed de bzhin gshegs pa thams cad kyis phyag rgyas btab pa ni chos kyi phyag rgya dang / rdo rje 'dzin gyi rdo rje'i phyag rgyas kyang btab bo/ /khyod chos dang rdo rje las gang 'dod/ des smras pa gnyis ka'o zhe na/ de nas rdo rje slob dpon gyis rdo rje dang / de bzhin gshegs pa'i</text></item>
<item><p>36b3</p><section>rgyud</section><text>cha lugs blangs nas phreng ba de'i mgo la bzhag ste/ dgrol ba'i snying po de nyid kyis phyag rgya snying gar dgrol lo/ /de nas lag tu sbyin pa ni lag pa g.yon par rdo rje'o/ /g.yas par de bzhin gshegs pa'o/ /de ste de bzhin gshegs pa'o zhes zer na de nas de bzhin gshegs pa</text></item>
<item><p>36b4</p><section>rgyud</section><text>nyid sbyin no/ /de ste rdo rje'i zhes zer na de'i lag pa g.yon par rdo rje byin la 'di skad bsgo shig /'di gnyis ni khyod kyi grub par dmigs la rtag tu mchod pa gyis shig /de nas gdong g.yogs pa bkrol la dkyil 'khor ston la 'di zhes smros shig /de bzhin gshegs</text></item>
<item><p>36b5</p><section>rgyud</section><text>pa thams cad kyi/ /lus dang ngag sems rdo rje rnams/ /bsdus pa khu tshur zhes bya ste/ /bcings na rdo rje khu tshur bshad/ /de nas snying po byin la phyag rgya bcings pa slobs shig /dam tshig gi khu tshur zhes bya ba'i dkyil 'khor ro/ /de nas phyag rgya'i dkyil 'khor 'byung ste/ /</text></item>
<item><p>36b6</p><section>rgyud</section><text>dkyil 'khor chen po'i tshul bzhin du/ /dkyil 'khor thams cad yang dag bri/ /de yi dbus su ci rigs par/ /sangs rgyas sku lus gzhag par bya/ /thams cad rgyan gyis brgyan pa yi/ /rdo rje khu tshur kun 'dzin pa'o/ /de yi ngos ni thams cad du/ /phyag rgya bzhi</text></item>
<item><p>36b7</p><section>rgyud</section><text>ni bri bar bya/ /zla ba'i dkyil 'khor dbus rnams su/ /rdo rje rin chen yang de bzhin/ /de bzhin rdo rje pad mo'i dbus/ /rdo rje rgya gram bri bar bya/ /grwa yi phyogs rnams thams cad du/ /mchod pa rnam bzhi bri bar bya/ /de nas btsud nas phyag rgya kun/ /bcing ba yang ni</text></item>
<item><p>37a1</p><section>rgyud</section><text>bslab par bya/ /sgrub pa gsang ba dag dang ni/ /bskul ba gsang ba bslab par bya/ /'di rnams thams cad kun bris nas/ /sgrubs shig ces ni brjod par bya/ /phyag rgya'i dkyil 'khor ro/ /de nas dam tshig gi dkyil 'khor 'byung ste/ de</text></item>
<item><p>37a2</p><section>rgyud</section><text>bzhin du mtshan ma bzhag nas 'di zhes brjod do/ /ci ste dkyil 'khor ma mthong na/ /phyag rgya shes par bstan na ni/ /rdo rje rin chen rgyal ba dang / /sna tshogs pas khyod gsod par 'gyur/ /dam tshig gi dkyil 'khor ro/ /de nas las kyi dkyil 'khor 'byung ste/</text></item>
<item><p>37a3</p><section>rgyud</section><text>dkyil 'khor de bzhin du bris la bcom ldan 'das rdo rje khu tshur gyi spyan sngar phyag rgya'i las bslab bo/ /de la phyag rgya bcings pa ni 'di'o/ /rdo rje bcing ba kun byas la/ /sor mo thams cad dgug bya ste/ /rdo rje 'bebs pa'i phyag rgya dang / /rdo rje khu tshur phyag rgya bcing / /</text></item>
<item><p>37a4</p><section>rgyud</section><text>de nas lag pa'i phyag rgya bcing ngo / /de lta bur mi ldan na 'dod pa thams cad kyi mchog bsgrub pas ni dam tshig chen po yang dag pa'i ye shes kyi snying po thang cig bzlas pas phyag rgya thams cad bcing bar bya ste/ thams cad kyi ni ma yin no/ /las kyi dkyil 'khor ro/ /</text></item>
<item><p>37a5</p><section>rgyud</section><text>de nas bcom ldan 'das rdo rje khu tshur gyi sgrub pa 'byung ste/ 'o ma 'thung zhing rdo rje khu tshur gyi dam tshig gi phyag rgya bcings nas 'bum bzlas na/ sngar bsnyen pa byas par 'gyur ro/ /de nas ras la bri bar bya ste/ ras la bcom ldan 'das 'phags pa rdo rje khu tshur rgyan</text></item>
<item><p>37a6</p><section>rgyud</section><text>thams cad kyis brgyan pa bris la phyag gnyis kyis rdo rje dang bcas pa'i rdo rje khu tshur bcings pa rdo rje dbang bskur ba'i dar gyis bcings la/ de'i thad 'khor thams cad du de bzhin gshegs pa'i 'khor gyi dkyil 'khor rnams bya'o/ /de bzhin gshegs pa de dag kyang</text></item>
<item><p>37a7</p><section>rgyud</section><text>phyag gnyis ka de bzhin gshegs pa thams cad kyi rdo rje khu tshur du bcing bar bya'o/ /byang chub sems dpa' de dag thams cad kyang ting nge 'dzin du snyoms par zhugs par bya'o/ /de nas de'i spyan sngar de bzhin gshegs pa thams cad kyi khu tshur bcings la stong phrag brgya bzlas pa'i</text></item>
<item><p>37b1</p><section>rgyud</section><text>mjug tu zhag bdun smyungs nas bdag de bzhin gshegs pa thams cad kyi skur bsgoms la/ mtshan thal byung du bzlas so/ /de nas nam phyed nas bdud kyi las sna tshogs snang bar 'gyur ro/ /de nas 'di brjod cig /o~M badzra muSh+Ti ha na ha na sarba mA ra Na phaT/ de nas</text></item>
<item><p>37b2</p><section>rgyud</section><text>nang par gyi dus na bcom ldan 'das thams cad byon te lus kun tu 'jug go/ /de nas de bzhin gshegs pa dgra bcom pa yang dag par rdzogs pa'i sangs rgyas su 'gyur ro/ /yang ras kyi cho ga 'byung ste/ ras la bcom ldan 'das de bzhin gshegs pa rgyan thams cad kyis brgyan</text></item>
<item><p>37b3</p><section>rgyud</section><text>pa bris te/ de'i g.yas su bcom ldan 'das rdo rje khu tshur rgyan thams cad kyis brgyan pa/ /sku mdog sdo bsangs ut+pal sngon po lta bu rdo rje khu tshur gyi phyag rgya g.yon pa'i khu tshur gyis rdo rje bsnams pa/ g.yas pa mchog sbyin pa ste/ de'i g.yas su bcom ldan 'das ma rdo rje'i</text></item>
<item><p>37b4</p><section>rgyud</section><text>dam tshig gi khu tshur can rgyan thams cad kyis brgyan pa gzhon nu ma dam tshig gi khu tshur gyis rdo rje dam du 'tshir ba mdog dmar por bya'o/ /de'i thad du rdo rje'i gsal phur ma rgyan thams cad kyis brgyan pa/ spyan gsum pa lag pa gnyis kyis rdo rje gsal phur thogs pa'o/ /</text></item>
<item><p>37b5</p><section>rgyud</section><text>bcom ldan 'das kyi g.yon phyogs su spyan ras gzigs kyi dbang po thor tshugs kyi dbu rgyan can rgyan thams cad kyis brgyan pa/ pad+ma dang mchog sbyin gyi phyag tu byas la/ de'i g.yon du pad mo chen po'i rdo rje byang chub sems dpa' rdo rje'i sde zhes bya ba'o/ /de'i g.yon du rdo rje'i dpal mo</text></item>
<item><p>37b6</p><section>rgyud</section><text>dang rdo rje pho nya ma'o/ /rdo rje dpal mo ni gser gyi sku mdog go/ /dpal gyi gzugs 'chang ba phyag na rdo rje 'dzin pa'o/ /rdo rje pho nya mo ni mdog sngon mo la rdo rje 'khar ba 'chang ba'o/ /de nas zla ba yar gyi ngo tshes gcig nas brtsams te/ rdo rje khu tshur gyi dam tshig gi phyag rgya bcings nas</text></item>
<item><p>37b7</p><section>rgyud</section><text>stong phrag brgya bzlas na/ gzugs kyi ras de las phaT ces bya ba thos na/ de nas bcom ldan 'das phyag na rdo rje 'grub par 'gyur te/ de phyin cad nam mkha'i dkyil na spyod cing 'dod na mi snang bar yang 'gyur/ dpag tshad stong du phar yang 'gro zhing gyen du yang 'gro'o/ /ci 'dod pa'i</text></item>
<item><p>38a1</p><section>rgyud</section><text>gzugs su 'gyur ro/ /kun tu 'khyil pas 'khyil pa'i skra can lo bcu drug lon pa'i lus su gyur nas/ 'dod pa'i longs spyod thams cad la ci 'dod pa bzhin longs spyod par 'gyur ro/ /rdo rje khu tshur bcings pas sems can thams cad la phan</text></item>
<item><p>38a2</p><section>rgyud</section><text>gdags pa dang / chad pas gcad pa la sogs pa thams cad nus par 'gyur ro/ /gzugs bzang po bskal par gnas shing / rga ba dang shi bar yang mi 'gyur ro/ /yang cho ga gzhan te ras la bcom ldan 'das de bzhin gshegs pa bris la/ de'i g.yas phyogs</text></item>
<item><p>38a3</p><section>rgyud</section><text>su phyag na rdo rje rgyan thams cad kyis brgyan pa sku mdog ut+pal sngon po'i kha dog phyag na rdo rje dang bcas pas rdo rje khu tshur bcings te sbyar la bcom ldan 'das la 'dud par bya/ de'i g.yon phyogs su bcom ldan 'das ma dam tshig gi khu tshur rgyan thams cad kyis brgyan pa yid tsam</text></item>
<item><p>38a4</p><section>rgyud</section><text>'dud pas bcom ldan 'das la phyag 'tshal ba/ lag pa g.yas pa na a mra'i 'bras bu 'bul ba/ g.yon pa na rdo rje khu tshur gyis rdo rje 'dzin to/ /de nas ras la bris pa'i spyan sngar zhag gsum smyangs la/ gu gul gyi ril bu sran ma tsam du ru ska'i 'bru mar la</text></item>
<item><p>38a5</p><section>rgyud</section><text>bsnyugs pa brgyad stong du ba med pa'i mdag ma la bsreg go/ /de nas gzugs de 'gul te bcom ldan 'das kyi zhal nas 'od zer 'byung ngo / /de nas bcom ldan 'das rdo rje khu tshur gyis mchog stsol ba ni rgyal po'am/ 'khor lo bskor ba'am/ lha ma yin pa dbang</text></item>
<item><p>38a6</p><section>rgyud</section><text>ba'am/ sa brjod pa'am/ sa'i 'og brjod pa'am/ khams brjod pa'am/ 'dod pa'i khams mi snang ba'am/ nam mkha' la 'gro bar 'gyur ro/ /yang bsgrub pa gzhan gyi cho ga ste/ ras la bcom ldan 'das rdo rje khu tshur rgyan thams cad kyis brgyan pa</text></item>
<item><p>38a7</p><section>rgyud</section><text>bris la/ de bzhin du rdo rje dang bcas pa'i phyag gnyis kyis rdo rje khu tshur bcings pa ut+pal sngon po'i mdog tu byas la de'i spyan sngar dam tshig gi rdo rje khu tshur bcings te/ stong phrag brgya bzlas pa'i mjug nyin mtshan gsum thal byung bzlas na/ nam phyed nas bcom ldan</text></item>
<item><p>38b1</p><section>rgyud</section><text>'das nyid byon te mchog stsol bar 'gyur ro/ /ras sam shing leb bam/ rtsig ngos la bcom ldan 'das ma rdo rje khu tshur de bzhin du rdo rje dang a mra'i 'bras bu thogs par byas te/ de'i spyan sngar stong phrag brgya bzlas na/ phyag rgya thams cad bcings pa tsam gyis las</text></item>
<item><p>38b2</p><section>rgyud</section><text>thams cad gdon mi za bar byed par 'gyur ro/ /de nas ma bsgrubs pa'i las rnams 'byung ste/ rdo rje dam tshig gi khu tshur bcings nas 'bum bzlas na/ khu tshur bcings pas nam mkha' la 'gro bar 'gyur ro/ /lag pa g.yon pas rdo rje dang bcas pa'i rdo rje khu tshur</text></item>
<item><p>38b3</p><section>rgyud</section><text>bcings na/ phyag na rdo rje la sogs pa'i gzugs 'byung bar 'gyur ba ni 'bum bzlas pas so/ /lag pa g.yon pas rdo rje khu tshur bcings te stong phrag brgya bzlas na/ khu tshur bcings pa des mi snang bar 'gyur te/ phral na snang bar 'gyur ro/ /rdo rje bcings pa'i</text></item>
<item><p>38b4</p><section>rgyud</section><text>khu tshur byas la 'bum bzlas na/ khu tshur bcangs bas bcing ba dang / rengs par bya ba dang / gnyid log par bya ba thams cad nus par 'gyur ro/ /nam mkha' la rdo rje khu tshur bcangs te 'bum bzlas na/ rdo rje khu tshur bya bas pa tsam gyis nam mkha' la nor</text></item>
<item><p>38b5</p><section>rgyud</section><text>dang / gser dang / mu tig dang / rgyan dang / rin po che dang / gos dang / bza' ba dang / btung ba dang / me dang / chu dang / me tog dang / 'bras bu dang / myu gu dang / yi ge dang / 'thab cha dang / ston skyobs dang / mtshon cha dang / glegs bam</text></item>
<item><p>38b6</p><section>rgyud</section><text>dang / rtog pa dang / mdo sde dang / sangs rgyas kyi sku la sogs pa dngos po gnas pa dang / 'gro ba ci 'dod pa dgug par byed do/ g.yas pa rdo rje khu tshur bcangs la 'bum bzlas na/ rdo rje khu tshur bstan pas gnas pa dang / 'gro ba thams cad dgug pa dang /</text></item>
<item><p>38b7</p><section>rgyud</section><text>'dren pa dang 'gyel bar nus par 'gyur ro/ /khu tshur sgyur bas thams cad gtan 'pho nus par 'gyur ro/ /g.yas pas rdo rje khu tshur bcings la stong phrag brgyu bzlas na/ rdo rje khu tshur byabs pas thams cad las nor dang / gser dang / rgyan dang / gos dang /</text></item>
<item><p>39a1</p><section>rgyud</section><text>mtshon cha dang / me tog dang / 'bras bu la sogs pa dngos po thams cad 'gugs so/ /gzugs dang / sgra dang / dri dang / ro dang / reg bya las dam pa thams cad kyang 'gugs so/ /bud med kyi nu ma dang / mngal phyogs dang / mig dang / sna dang /</text></item>
<item><p>39a2</p><section>rgyud</section><text>mchu dang / rna ba dang / mgo dang / brla dang / ska rags dang / gsang spu la sogs pa dngos po thams cad kyang 'gugs so/ /bkrol na thar bar 'gyur ro/ /nyin zhag gcig smyungs la lag pa gnyis rdo rje khu tshur bcangs te stong phrag brgya bzlas na/ de phyin cad khu tshur</text></item>
<item><p>39a3</p><section>rgyud</section><text>bcangs pas las thams cad byed do/ /de la las rnams ni dgug pa dang / gzhug pa dang / bcing ba dang / dbang du bya ba dang / rengs par bya ba dang / rmugs par bya ba dang / rgyas gdab pa dang / gnyid log pa dang / bslang ba dang / drang ba dang / bsgyel</text></item>
<item><p>39a4</p><section>rgyud</section><text>ba dang / brdabs pa dang / bskrad pa dang / dbye ba dang / go bzlog pa dang / gtan 'pho ba dang / gso ba dang / sgyu ma thams cad bstan pa dang / dus tshigs bsgyur ba dang / sa la sogs pa g.yo ba dang / thams cad la dbab pa dang / dkyil 'khor du gzhug</text></item>
<item><p>39a5</p><section>rgyud</section><text>pa dang / gar byed pa dang / glu len pa dang / sngon ma byung ba'i sbyor ba dang / so sor lung ston pa dang / 'khrul 'khor thams cad gzhom pa dang / sgo thams cad dbye ba dang / gdon thams cad 'jug pa dang / dug thams cad bslang ba dang / ma rungs par bya ba dang /</text></item>
<item><p>39a6</p><section>rgyud</section><text>thams cad spo ba dang / thams cad kyi phyag rgya gzhom pa dang / thams cad 'gegs pa dang / gas pa sbyar ba dang / sprul bskrad pa dang / gzung ba dang / gtang ba dang / ser ba dang / char dbab pa dang / glog dbyung ba dang / thams cad slar gcad pa dang / sngan</text></item>
<item><p>39a7</p><section>rgyud</section><text>chad med pa'i gos dang / rgyan dang / rin po che dang / me tog dang / 'bras bu dang / skyes pa dang / bud med dang / bya dang dgug pa dang / gtong ba dang / gzugs mang po ston pa dang / mi snang ba dang / nam mkha' la 'gro ba bstan pa la sogs pa 'dod pa</text></item>
<item><p>39b1</p><section>rgyud</section><text>bzhin las thams cad byed par 'gyur ro/ /'jig rten gsum las rnam par rgyal ba'i rtog pa chen po'i rgyal po las rdo rje khu tshur gyi rtog pa'o// //de nas bcom ldan 'das la 'jam dpal gzhon nur gyur pa byang chub sems dpas 'di skad ces gsol to/ /bcom</text></item>
<item><p>39b2</p><section>rgyud</section><text>ldan 'das bdag gis kyang rang gi snying po 'jig rten gsum las rnam par rgyal ba'i rtog pa 'dir stsal bar bgyi ste/ gang brjod pa tsam gyis de bzhin gshegs pa thams cad kyi mdzod brjod par 'gyur ro/ /de nas bcom ldan 'das kyis 'jam dpal gzhon nur gyur</text></item>
<item><p>39b3</p><section>rgyud</section><text>pa la rigs kyi bu khyod kyis smros shig ces gsungs so/ /de nas 'jam dpal gzhon nur gyur pas smras pa/ a ra pa tsa na/ de nas 'di brjod ma thag tu de bzhin gshegs pa thams cad kyi chos thams cad mnyam pa nyid las yi ge mnyam pa nyid sems can thams cad</text></item>
<item><p>39b4</p><section>rgyud</section><text>kyis shes rab kyi pha rol tu phyin pa'i grub pa thob par 'gyur ba bshad do/ /de nas dkyil 'khor 'byung ste/ 'khor lo'i dkyil 'khor yar gyi ngo tshes bcu bzhi'am bco lnga la bris te/ de'i dbus kyi lte bar 'jam dpal bzhugs par bya'o/ /rdo rje ral gri dang glegs</text></item>
<item><p>39b5</p><section>rgyud</section><text>bam thogs par byas la/ de'i thad 'khor thams cad du yi ge a ra pa tsa na la sogs pa'i phreng ba bri bar bya'o/ /de nas slob dpon gyis rdo rje ral gri dam tshig gi phyag rgya bcings la zhugs te/ /niSh+p+ra pany+tsA gra zhes bya ba'i yi ge 'di lnga brjod do/ /de nas bcom ldan 'das kyis</text></item>
<item><p>39b6</p><section>rgyud</section><text>slob dpon la thogs pa med pa'i spobs pa yang stsol te/ de phyin cad bcom ldan 'das kyis nam mkha' la yi ger bris te thams cad gsung ngo / /de bzhin du slob ma bcug ste/ 'di zhes smros shig /deng khyod kyis de bzhin gshegs pa'i chos thob par 'gyur gyis/ /snying po</text></item>
<item><p>39b7</p><section>rgyud</section><text>'di khyod kyis su la yang ma smra shig /de la gsang ba'i yi ge 'di rnams so/ /a ra pa tsa na zhes bya ba ste/ 'dod pa thams cad thob bo/ /de ci'i phyir zhe na/ a zhes bya ba ni 'dod pa'o/ /ra zhes bya ba ni chags pa'o/ /pa zhes bya ba ni don dam pa'o/ /tsa zhes bya ba</text></item>
<item><p>40a1</p><section>rgyud</section><text>ni spyod pa'o/ /na zhes bya ba ni rang bzhin med pa'o/ /de ltar 'dod pa dang / chags pa dang / don dam pa dang / spyod pa dang / rang bzhin med pa nyid kyi snying po 'di bsgoms te bsgrubs na/ 'dod pa thams cad thob par 'gyur ro/ /de bzhin gshegs pa ni</text></item>
<item><p>40a2</p><section>rgyud</section><text>'dod pa thams cad kyi snod yin te de bas na snying po 'dis de bzhin gshegs pa dang / rdo rje 'dzin kyang myur du thob par 'gyur ro/ /de nas phyag rgya bcing ba bslab bo/ /spros pa med pa'i mchog ces bya'o/ /de nas ral gri'i dkyil 'khor 'byung ste/ de bzhin du rdo rje dkyil 'khor</text></item>
<item><p>40a3</p><section>rgyud</section><text>bris la de'i dbus su ral gri bzhag ste/ mdun du snying po 'di bsgrubs na/ des 'jam dpal gzhon nur gyur pa bsgrubs par 'gyur ro/ /rdo rje ral gri'i dkyil 'khor ro/ /dam tshig gi dkyil 'khor ni dkyil 'khor chen po tshul bzhin du bris la zhugs nas 'di zhes brjod do/ /</text></item>
<item><p>40a4</p><section>rgyud</section><text>a kA ro mu kha~M sarba d+har+m+mA tA~M/ Ad+ya nu t+pan+na twA ta/ /a zhes bya ba ni chos thams cad kyi sgo ste/ thog ma nas ma skyes pa'i phyir ro zhes nang par langs nas nyin re lan re brjod na/ mtshams med pa thams cad kyis mi gos so/ /dam tshig gi dkyil 'khor ro/ /de nas las kyi dkyil</text></item>
<item><p>40a5</p><section>rgyud</section><text>'khor 'byung ste/ shes rab kyi pha rol tu phyin pa dkyil 'khor gyi dbus su bzhag nas mchod pa rnam pa bzhis mchod pa ni 'dri ba dang / klog pa dang / kha ton byed pa dang / sgom pas so/ las kyi dkyil 'khor ro/ /de nas bsgrub par 'dod pas dkyil 'khor chen po'i tshul</text></item>
<item><p>40a6</p><section>rgyud</section><text>du ras la bris nas/ yi ge phreng ba thams cad brjod de 'di skad du chos thams cad ni rang bzhin gyi bsgrub pa'o zhes kyang brjod nas yi ge 'di 'bum bzlas na/ spobs pa mi zad par 'jam dpal dang mtshungs pa dang / nam mkha' la 'gro bar 'gyur ro/ /de nas ma bsgrubs</text></item>
<item><p>40a7</p><section>rgyud</section><text>kyang las su 'gyur ba ni/ lan gcig bzlas pas sdug bsngal thams cad las grol lo/ /gnyis bzlas pas mtshams med pa thams cad lhag ma ma lus par zad par 'gyur ro/ /gsum bzlas pas ting nge 'dzin mngon du 'gyur ro/ /bzhi bzlas pas</text></item>
<item><p>40b1</p><section>rgyud</section><text>dran pa dang ldan par 'gyur ro/ /lnga bzlas pas myur du bla na med pa yang dag par rdzogs pa'i byang chub tu mngon par 'tshang rgya'o/ /sku gdung dang bcas pa'i mchod rten la/ yi ge phreng ba g.yas phyogs nas a zhes bya ba'i drung du na zhes bya ba phyin gyi bar du bri'o/ /de nas</text></item>
<item><p>40b2</p><section>rgyud</section><text>bskor zhing yi ge 'bum bzlas te/ yi ge re re 'bum rdzogs na/ bcom ldan 'das de bzhin gshegs pa dang / 'jam dpal dang / phyag na rdo rje cig char 'grub ste/ nyin re zhing mthong bar bstan nas/ chos bshad de slar gshegs so/ /tshe 'di nyid</text></item>
<item><p>40b3</p><section>rgyud</section><text>las sangs rgyas pa man chad kyang stsol to/ /'jig rten gsum las rnam par rgyal ba'i rtog pa chen po'i rgyal po las 'jam dpal gzhon nu'i rtog pa'o// //de nas bcom ldan 'das la rdo rje 'khor lo byang chub sems dpas 'di skad ces gsol to/ /</text></item>
<item><p>40b4</p><section>rgyud</section><text>bcom ldan 'das bdag gis kyang 'jig rten gsum las rnam par rgyal ba'i rtog pa chen po'i rgyal po 'dir snying po 'di stsal bar bgyi ste/ gang brjod pa tsam gyis dkyil 'khor thams cad du zhugs par 'gyur ro/ /de nas bcom ldan 'das kyis rdo rje 'khor lo</text></item>
<item><p>40b5</p><section>rgyud</section><text>byang chub sems dpa' la bskul lo/ /de nas rdo rje 'khor lo byang chub sems dpas bcom ldan 'das la rang gi snying po phul ba/ /o~M badzra tsakra hU~M/ de nas 'di brjod pa tsam gyis de bzhin gshegs pa thams cad la sogs pa dang / sems can thams cad</text></item>
<item><p>40b6</p><section>rgyud</section><text>kyis dkyil 'khor de nyid du zhugs so/ /de nas rdo rje 'khor lo byang chub sems dpas dkyil 'khor 'di bshad do/ /rdo rje 'khor lo bzhin bris la/ /rdo rje 'khor lo bdag che ba/ /rang gi lag na phyag rgya thogs/ /de yi dbus su gzhag par</text></item>
<item><p>40b7</p><section>rgyud</section><text>bya/ /de yi thad 'khor thams cad du/ /rigs kyi dkyil 'khor tshogs rnams bri/ /de yang sems can chen po rnams/ /de dag nyid ni legs par bri/ /de nas blo ldan thog ma ru/ /rdo rje 'khor los 'jug par bya/ /</text></item>
<item><p>41a1</p><section>rgyud</section><text>zhugs nas snying po 'di bzlas so/ /dzaHhU~M ba~M hoH/ zhes brjod na/ des bcom ldan 'das dgyes te/ grub pa thams cad du stsol to/ /de bzhin du slob ma bcug nas de nyid du bsgrub par bya'o/ /rdo rje 'khor lo'i phyag</text></item>
<item><p>41a2</p><section>rgyud</section><text>rgya bcings nas 'bum bzlas na/ de bzhin gshegs pa'am rdo rje 'dzin thob par 'gyur ro/ /rdo rje 'khor lo zhes bya'o/ /rdo rje 'khor lo'i dbus su rdo rje bri ste/ de bzhin du bzlas na rdo rje 'dzin du 'gyur ro/ /rdo rje dkyil 'khor ro/ /dkyil 'khor de bzhin du bris</text></item>
<item><p>41a3</p><section>rgyud</section><text>nas mtshan ma bzhag ste 'di zhes brjod do/ /rdo rje 'khor lo 'jug pa yis/ /mthong dang de bzhin bsgrubs na ni/ /rtog pa thams cad 'grub par ro/ /de bas brtags te bsgrub par bya/ /dam tshig gi dkyil 'khor ro/ /dkyil 'khor bris pa de nyid du/ /phyag rgya</text></item>
<item><p>41a4</p><section>rgyud</section><text>shes pa bsgrub pa'i phyir/ /brtson 'grus brtan pas thams cad kyi/ /bla med pas ni bslab par bya/ /las kyi dkyil 'khor ro/ /dkyil 'khor du zhugs pa tsam gyis ma bsgrubs par las thams cad byed de/ ji ltar dga' ba'i cho ga'am rtog pa las bshad pa</text></item>
<item><p>41a5</p><section>rgyud</section><text>sgrubs shig /'jig rten gsum las rnam par rgyal ba'i rtog pa chen po'i rgyal po las rdo rje 'khor lo'i rtog pa'o// //de nas bcom ldan 'das la nam mkha'i mdzod byang chub sems dpas 'di skad ces gsol to/ /bcom ldan 'das bdag gis kyang 'jig rten</text></item>
<item><p>41a6</p><section>rgyud</section><text>gsum las rnam par rgyal ba'i rtog pa chen po'i rgyal po 'dir rang gi snying po stsal bar bgyi ste/ snying po gang brjod pa tsam gyis mchod pa thams cad kyi gnas su 'gyur ba'o/ /bcom ldan 'das kyis smros shig ces gsungs so/ /de nas nam mkha' mdzod kyis gsungs pa/</text></item>
<item><p>41a7</p><section>rgyud</section><text>o~M ga ga na sa~M b+ha ba badzra bA tsa ho/ de nas de'i dus na bcom ldan 'das kyi dkyil 'khor thams cad la nam mkha' las mchod pa kun 'byung bar byas so/ /de nas dkyil 'khor 'byung ste/ rdo rje 'khor lo bzhin du bri/ /de yi dbus su nor chen te/ /nam mkha' dang por bzhugs</text></item>
<item><p>41b1</p><section>rgyud</section><text>par bya/ /rgyal ba kun gyis bskor ba'o/ /dang por slob dpon 'jug pa ni/ /mchod pa kun mchog phyag rgyas so/ /dkyil 'khor de ru zhugs nas ni/ /rdo rje thams cad brjod par bya/ /de nas bcom ldan 'das 'grub ste/ de bzhin du slob ma yang</text></item>
<item><p>41b2</p><section>rgyud</section><text>bcug nas rdo rje thams cad kyi dam tshig gi snying po 'di brjod la phyag rgya yang slobs shig /mchod pa thams cad ces bya ba'i dkyil 'khor ro/ /de nas nam mkha'i dkyil 'khor te/ yid kyis dkyil 'khor bris la der zhugs shig /zhugs nas 'di skad</text></item>
<item><p>41b3</p><section>rgyud</section><text>rjod cig /'di dag thams cad ni nam mkha' nyid de bden pa gang gis nam mkha' gzugs med pa las gzugs 'byung ba des na de bzhin gshegs pa thams cad la mchod pa dang / yid la 'dod pa'i grub pa thams cad nam mkha' las 'byung bar gyur cig ces byas</text></item>
<item><p>41b4</p><section>rgyud</section><text>nas 'dug ste/ rdo rje kun gyi phyag rgya bcings nas 'bum bzlas na/ de nas nam mkha' las mchod pa'i rnam pa thams cad dang / don thams cad dang / phun sum tshogs pa thams cad kyang 'byung bar 'gyur ro/ /rdo rje'i dkyil 'khor ro/ /dkyil 'khor bris nas</text></item>
<item><p>41b5</p><section>rgyud</section><text>btsud de 'di ni khyod kyi dam tshig go zhes rjod cig /'byung ba kun las nam mkha' ni/ /'byung ba chen po lnga pa'o/ /nam mkha' ni 'dod pa 'byung / /'dod pa'i mchod pa grub gyur cig /ces smras nas/ 'dis khyod kyis de bzhin gshegs pa thams cad</text></item>
<item><p>41b6</p><section>rgyud</section><text>mchod cig ces bsgo shig /dam tshig gi dkyil 'khor ro/ /slob ma nam mkha' la yid kyis dkyil 'khor 'drir bcug la/ der slob ma yid kyis mchod pa yang slobs shig /yid kyis 'di skad rjod cig /nam mkha'i mchod pas de bzhin gshegs pa</text></item>
<item><p>41b7</p><section>rgyud</section><text>thams cad la mchod do zhes nyin re zhing byas na 'grub bo/ /'jig rten gsum las rnam par rgyal ba'i rtog pa chen po'i rgyal po las nam mkha' mdzod kyi rtog pa'o// //de nas bcom ldan 'das la 'phags pa byams pa byang chub sems dpas 'di skad ces</text></item>
<item><p>42a1</p><section>rgyud</section><text>gsol to/ /bcom ldan 'das bdag gis kyang 'jig rten gsum las rnam par rgyal ba'i rtog pa chen po'i rgyal po 'dir rang gi snying po stsal bar bgyi ste/ gang brjod pa tsam gyis sems can thams cad byams pa'i sems skye bar 'gyur ba'o/ /</text></item>
<item><p>42a2</p><section>rgyud</section><text>bcom ldan 'das kyis rigs kyi bu smros shig ces gsungs so/ /de nas bcom ldan 'das byams pa byang chub sems dpas rang gi snying po 'di gsungs so/ /o~M mai tri dr-i D+ha tsi te tiSh+Tha ho/ /de nas 'di brjod pa tsam gyis de bzhin gshegs pa thams cad byams pa'i</text></item>
<item><p>42a3</p><section>rgyud</section><text>ting nge 'dzin la snyoms par zhugs te bzhugs so/ /de nas dkyil 'khor 'byung ste/ 'khor lo'i dkyil 'khor bris pa der byams pa bzhag ste/ de bzhin gshegs pa bzhi dang byang chub sems dpa' bzhi bya ste/ go cha brtan pa'i phyag rgyas zhugs la 'di zhes brjod</text></item>
<item><p>42a4</p><section>rgyud</section><text>do/ /badzra dr-i D+ha tiSh+Tha/ de nas byams pa'i ting nge 'dzin la snyoms par zhugs nas slob ma de bzhin du dkyil 'khor chen po thams cad du 'jug pa'i tshul gyis btsud do/ /btsud nas byams pa chen po'i phyag rgya bslab ste/ de nas go chas bskon no/ /brtan</text></item>
<item><p>42a5</p><section>rgyud</section><text>pa chen po zhes bya ba'i dkyil 'khor ro/ /de nas byams pa'i dkyil 'khor 'byung ste/ byams pas zhugs la byams pa'i ting nge 'dzin sgrubs shig /byams pa'i dkyil 'khor ro/ /dkyil 'khor du bcug la 'di zhes brjod do/ /rangs sam yang na khros kyang rung / /</text></item>
<item><p>42a6</p><section>rgyud</section><text>mdza' dang sdang ba de bzhin te/ /'gro las gal te rgyal 'dod na/ /byams pa chen po bsgom par gyis/ /dam tshig gi dkyil 'khor ro/ /de nas dkyil 'khor du btsud la 'di bslab bo/ /sangs rgyas thams cad la phyag 'tshal lo/ /sems can thams cad dge</text></item>
<item><p>42a7</p><section>rgyud</section><text>bar gyur cig /'byung po thams cad la byams pa dang / byol song thams cad la mi 'jigs pa sbyin no/ /las kyi dkyil 'khor ro/ /byams pa bsgoms pas grub pa thams cad ci 'dod pa'i sgrub pas bsgrub bo/ /las rnams kyang yid kyis ci dad pa'i cho ga dang byams</text></item>
<item><p>42b1</p><section>rgyud</section><text>pas sgrubs shig /'jig rten gsum las rnam par rgyal ba'i rtog pa chen po'i rgyal po las byams pa'i rtog pa'o// //de nas bcom ldan 'das kyi zhabs la rdo rje rig pa'i dam pa la sogs pas mgo bos phyag 'tshal te/ 'jig rten gsum las rnam par rgyal ba'i</text></item>
<item><p>42b2</p><section>rgyud</section><text>rtog pa chen po'i rgyal po 'dir rang gi snying po phul ba/ /o~M dri/ o~M b+hin+da badzra shU la/ o~M ts+tshin d+ha hU~M tsakra phaT/ o~M b+hur b+hu ba swaHswA hA/ o~M ha na b+hin+da badzra hU~M phaT/ o~M la la la la a b+hi Sha g+haN+Ta Tan/ de nas de dag gi dkyil 'khor 'byung ste/ dkyil 'khor zlum po'i</text></item>
<item><p>42b3</p><section>rgyud</section><text>dkyil 'khor gyi grwa'i srad bu'i dbus su dbang phyug chen po bri/ der gzhan dag kyang rim gyis thams cad du bri ba'am/ bzhag pa'am mthar ni tshon gyi thig le yang gzhag go/ /de nas thog mar slob dpon gyis gsal phur gsum pa'i rtags kyi phyag rgya bcings</text></item>
<item><p>42b4</p><section>rgyud</section><text>la 'dug go/ /g.yon logs nas rdo rje'i slob ma yang bcug ste/ de nas phyag rgya yang bslab bo/ /de phyin cad thams cad 'grub cing 'jig rten thams cad kyi rig 'dzin du 'gyur ro/ /'jig rten gsum las rnam par rgyal ba'i rtog pa chen po'i rgyal po las rig pa'i blon</text></item>
<item><p>42b5</p><section>rgyud</section><text>po chen po'i rtog pa'o// //de nas rdo rje 'khyil pa la sogs pa rdo rje khro bos 'jig rten gsum las rnam par rgyal ba'i rtog pa chen po'i rgyal po 'dir rang gi snying po phul ba/ o~M a mr-i ta kuN+Da li kha kha kha kha krod+ha dz+wA lA mA la hU~M phaT/ o~M ma hA prA ba s+pho Ta ya hU~M phaT/ o~M kA</text></item>
<item><p>42b6</p><section>rgyud</section><text>la daN+Da ha na ha na hU~M phaT/ /o~M kA la pra shA gra A kaD+D+ha hU~M phaT/ de nas de dag gi dkyil 'khor 'byung ste/ dkyil 'khor gru bzhi pa bris la de'i dbus su rdo rje gzhag go/ /phyogs bzhir ni khro bo rnams de bzhin du bar bcad du byas la 'god do/ /de nas slob dpon bdud rtsi</text></item>
<item><p>42b7</p><section>rgyud</section><text>'khyil pa'i phyag rgyar zhugs nas phyag rgya bcing ba bslab bo/ /de nas thams cad dgug pa dang / dbang du bya ba dang / gtan 'pho ba dang srung ba 'grub bo/ /rdo rje khro bo'i rtog pa'o// //de nas rdo rje srin po la sogs pa tshogs kyi gtso bos snying po 'di rnams phul</text></item>
<item><p>43a1</p><section>rgyud</section><text>lo/ /o~M ma hA bA lA ka ma hA ga Na de bi ba pi ba ru hrIHran sarba du Sh+DA na nA phaT/ o~M mA lA d+ha ra tsa la tsa la ya hU~M/ o~M d+ha nur d+ha ra ba shI ku ru sarba sang twA na swA hA/ /o~M dza ya bi dza ya hU~M phaT/ de nas dkyil 'khor 'byung ste/ gzhu lta bur dkyil 'khor bris</text></item>
<item><p>43a2</p><section>rgyud</section><text>la der rdo rje gzhag go/ /g.yas su'ang gnyis g.yon du'ang gnyis so/ /de nas rdo rje srin po'i phyag rgyas btsud de/ de nas phyag rgya bslabs nas cho ga bslab pa ni/ gang dge ba dang drin gzo dang / /lha yi 'khor mthong ma gtogs par/ /gzhan rnams de dag thams</text></item>
<item><p>43a3</p><section>rgyud</section><text>cad kun/ mi dge ba rnams gtan 'phor bya/ /'jig rten gsum las rnam par rgyal ba'i rtog pa chen po'i rgyal po las tshogs kya gtso bo'i rtog pa'o// //de nas rdo rje gtun shing la sogs pa'i pho nyas rang gi snying po smras pa/ o~M lA~M ga lI hU~M/ o~M ma hA pa ta</text></item>
<item><p>43a4</p><section>rgyud</section><text>hU~M/ o~M badzra dz+wA lA ya swA hA/ o~M bi ka Ta b+hai ra ba de hi me sar+b+ban hU~M phaT/ de nas de dag gi dkyil 'khor 'byung ba ni shing rta dang 'dra ba'i dkyil 'khor bris te/ dbus su rdo rje gzhag nas rdo rje gtun shing gi phyag rgyas bcug la las 'di bslab bo/ /mi dge ba'i sems</text></item>
<item><p>43a5</p><section>rgyud</section><text>can thams cad 'thung shig /phrogs shig /sregs shig /zo shig /de nas phyag rgya bcing ba bslab bo/ /'jig rten gsum las rnam par rgyal ba'i rtog pa chen po'i rgyal po las pho nya'i tshogs kyi rtog pa'o// //de nas bcom ldan 'das la rdo rje kyo ba</text></item>
<item><p>43a6</p><section>rgyud</section><text>tang la sogs pa bran rnams kyis 'di skad ces gsol to/ /bcom ldan 'das bdag cag kyang 'jig rten gsum las rnam par rgyal ba'i rtog pa chen po'i rgyal po 'dir rang gi snying po 'bul lo/ o~M bA rA ha da~M Sh+Tot+kaT bi ga to d+ha ra sarba na kha na kha na hU~M phaT/ o~M sarba mA ra</text></item>
<item><p>43a7</p><section>rgyud</section><text>da Da hU~M phaT/ o~M b+hi ka tai ka da~M sh+Ti b+hin d+ha hU~M phaT/ o~M ma hA ma Ni ha ra ha ra hU~M phaT/ de nas de dag gi dkyil 'khor 'di'o/ /gru gsum par bris la mngon sum pa'i phyag rgyas zhugs nas gar gyi phyag rgya bcing ba bslab ste/ gar gyi mchod pas ni dbus kyi rdo rje la</text></item>
<item><p>43b1</p><section>rgyud</section><text>mchod do/ /'jig rten gsum las rnam par rgyal ba'i rtog pa chen po'i rgyal po las bran gyi rtog pa'o// //de nas ma thams cad kyis ku co'i sgra bton te/ gar gyi mchod pa chen pos bcom ldan 'das la mchod nas rang rang gi snying po phul lo/ /de nas rdo rje'i</text></item>
<item><p>43b2</p><section>rgyud</section><text>blon mo chen mo dag gis smras pa/ /o~M badzra kro d+ha ra li hU~M phaT/ o~M badzra tsakra tshin d+ha hU~M phaT/ o~M shA na ti hU~M/ o~M badzra muSh+Ti ha na shin d+ha ha na hU~M phaT/ o~M ku mA ra ha bi Sha g+ha Na ti ke ra Na ra Na tsa lA ya sarba duSh+TA na hU~M phaT/ de nas de dag gi dkyil 'khor gru bzhi pa de'i sgor</text></item>
<item><p>43b3</p><section>rgyud</section><text>'khor lo la sogs pa bri'o/ /de'i dbus su rdo rje khro mo'i me lag na rdo rje'i gsal phur can bzhag go/ /dam tshig gi cho ga ni de bzhin no/ /'jig rten gsum las rnam par rgyal ba'i rtog pa chen po'i rgyal po las/ rig pa'i rgyal mo chen mo rnams kyi rtog pa'o/ /</text></item>
<item><p>43b4</p><section>rgyud</section><text>de nas rdo rje khro mo rnams kyis rang gi snying po smras pa/ /o~M a mr-i te hU~M phaT/ o~M sau mya kro d+he hU~M phaTaH o~M daN+Da d+ha ri Na ha na hU~M phaT/ o~M piM ga li hU~M phaT/ dkyil 'khor zur brgyad pa bris te/ de'i dbus su rdo rje gzhag go/ /cha bzhir bgos pa rnams la bzhi po rim</text></item>
<item><p>43b5</p><section>rgyud</section><text>gyis gzhag go/ /'jug pa la sogs pa'i cho ga ni de nyid do/ /'di ni khro mo'i dkyil 'khor ro/ /'jig rten gsum las rnam par rgyal ba'i rtog pa chen po'i rgyal po las/ rdo rje khro mo rnams kyi rtog pa'o// //de nas tshogs ma mo rnams kyis smras pa/ o~M kharga mA</text></item>
<item><p>43b6</p><section>rgyud</section><text>ri Ni hU~M/ o~M a sha si ba d+he hi ra ma ho/ o~M pA sha sa ma ye hU~M/ o~M sarba ra ma Ni ra ti bri ye ho/ de nas de dag gi dkyil 'khor ni zlum po ste/ sgo bzhi pa dbus su se ral srad bu byas te thig bzhi btab la rim pa bzhir bri'o/ /gzhan yang phyi'i dkyil 'khor de bzhin du zlum</text></item>
<item><p>43b7</p><section>rgyud</section><text>por thig bzhi rim du btab la de'i dbus su gnod sbyin gyi gdong bri'o/ /ngos bzhir ni rim gyis te/ shar phyogs nas bri ba'am gzhag par bya'o/ /sgo bzhir rdo rje'i mngag gzhug ma bri ba'am gzhag par bya'o/ /de'i snying po ni 'di'o/ /b+hi tsi ri Ti b+h+yo b+h+yo/ /de ltar rig</text></item>
<item><p>44a1</p><section>rgyud</section><text>pa'i blon mo chen mo la sogs pa thams cad du gyis shig /'di thang cig bzlas pas thams cad khugs so/ /de nas gdong g.yogs nas lag pa gnyis kyis rkang pa'i mthe bong bzung ste/ phyag 'tshal nas skyil mo krung gi gar byed cing zhugs la</text></item>
<item><p>44a2</p><section>rgyud</section><text>dbab bo/ /bcangs nas dam tshig byin cig /sarba mA ra khA da pi ba de hi ba ra sa ma ya ho/ /de nas de bzhin du dam tshig sbyin no/ /glu gar dang / sil snyan dang / zas dang skom gyis thams cad tshim par byas la dril bus phab pa ste/ de nas dngos grub thams cad dang bde ba</text></item>
<item><p>44a3</p><section>rgyud</section><text>thams cad dang / phun sum tshogs pa thams cad rnyed nas/ rnal 'byor dang nam mkha' la 'gro ba la sogs pa yang thob bo zhes smros shig /'jig rten gsum las rnam par rgyal ba'i rtog pa chen po'i rgyal po las rdo rje'i tshogs ma mo'i rtog pa'o// //de nas rdo rje</text></item>
<item><p>44a4</p><section>rgyud</section><text>pho nya mo rnams kyis smras pa/ o~M b+h+yo/ o~M ka li ma rA ni/ badzra rAk+Sha si ha na sarba na TI ma/ /o~M bU tha Ne tha/ o~M ma hA ka ra bA k+t+re hU~M phaT/ dkyil 'khor grwa lnga par bris te/ rdo rje ni grwa'i dbus su gzhag go/ /bzhir ni rdo rje pho nya mo bzhag ste de cho ga de bzhin du bya'o/ /</text></item>
<item><p>44a5</p><section>rgyud</section><text>'jig rten gsum las rnam par rgyal ba'i rtog pa chen po'i rgyal po las rdo rje pho nya mo'i rtog pa'o// //de nas rdo rje bran mo rnams kyis smras pa/ /o~M bA rA hi badzra mu khi dri toM ta rA pa ta la sa ma ya ma nu sma ra A bi sha hU~M phaT/ /o~M kA li kA pA li mA la d+hA ri NI ka Ta ka Ta ma Ta ma Ta</text></item>
<item><p>44a6</p><section>rgyud</section><text>b+hi mA ra ya sarba mA ra Ni hU~M phaT/ o~M pu tani u tsu sma ru drA khA da sarba na sho Sha ya swA hA/ o~M ma ka ra mu khi ha ra ha ra hU~M/ dkyil 'khor gru bzhi la sgo bzhir bris nas/ de'i dbus su rdo rje bris te de bzhin gar gyis mchod do/ /'jig rten gsum las rnam par rgyal ba'i rtog pa</text></item>
<item><p>44a7</p><section>rgyud</section><text>chen po'i rgyal po las bran mo'i rtog pa ste rtsa ba'i rgyud rdzogs so// //de nas bcom ldan 'das de bzhin gshegs pas phyag na rdo rje la 'di skad ces gsungs so/ /de bzhin gshegs pa thams cad kyi gsang ba 'dzin pa khyod yin no/ /de bas na rtog pa'i</text></item>
<item><p>44b1</p><section>rgyud</section><text>rgyal po 'dir don yod cing myur du grub par bya ba'i phyir gang gis sems can thams cad dngos grub dam pa bde blag tu thob par 'gyur ba'i phyi ma'i rgyud shod cig /de ci'i phyir zhe na/ sems can 'di rnams ni brtson 'grus kyis 'dul te/ dad pa dang mi ldan pa sdig pa byed pa/</text></item>
<item><p>44b2</p><section>rgyud</section><text>smra ba le lo can dka' ba spyad pa mi bzod pa/ 'dod chags dang bral bas 'dul ba/ rtag tu chags pa de dag gi don gyi phyir gang gis sems can de dag bya ba thams cad byed bzhin pa dang / brtson 'grus med pa dang dka' ba spyad pa yang med par bde blag tu tshe 'di nyid</text></item>
<item><p>44b3</p><section>rgyud</section><text>la myur du 'grub par 'gyur ba de de bzhin gshegs pas byin gyis brlabs kyis shod cig /'dzam bu'i gling gi mi 'di dag ni yul la mngon par dga' zhing bdag gi grogs po dang / pha dang / ma dang / bu dang / chung ma rnams mthong 'dod cing de yang sred pas 'khol ba ste/</text></item>
<item><p>44b4</p><section>rgyud</section><text>phyogs nas phyogs su yang 'gro mi nus na/ sangs rgyas kyi zhing dang rig 'dzin gyi gnas su lta ci smos/ de nas bcom ldan 'das kyi zhabs gnyis la phyag na rdo rjes phyag 'tshal te/ phyi ma'i rgyud bshad do/ /de nas bcom ldan 'das/ de bzhin gshegs pa ga las byung /</text></item>
<item><p>44b5</p><section>rgyud</section><text>phyag na rdo rje ga las skyes/ /rdo rje yang ni ga las byung / /phyag rgya snying po rig pa dang / /sngags rnams khyad par ci zhig yod/ /gsang pa sgrub pa ji lta bu/ /phyag rgya be cing ba ji lta bu/ /de rnams kyi ni de nyis gang / /byin gyis brlabs sogs ji lta bu/ /sgrub</text></item>
<item><p>44b6</p><section>rgyud</section><text>pa rnams kyang ji ltar mthong / /dngos grub 'dod pa ji lta bu/ /ras la ri mo ji ltar bri/ /sku gzugs tshad ni ji tsam zhig /ji ltar bzlas pa bya bar gsungs/ /ci 'dra ba ni mchod par bgyi/ /bsod nams med pas ji ltar 'grub/ /ji ltar grub pa myur</text></item>
<item><p>44b7</p><section>rgyud</section><text>bar 'gyur/ /slob dpon du yang ji ltar 'gyur/ /las rnams bsgrub pa ji ltar bya/ /de dag gi ni de nyid gang / /thams cad bdag la bshad pa'i rigs/ /de nas de bzhin gshegs pa 'byung ba bstan te/ sems dpa' thog ma tha ma med/ /nam</text></item>
<item><p>45a1</p><section>rgyud</section><text>mkha' skye ba'i mtshan nyid do/ /kun du bzang po thams cad bdag /'dod pa 'gro ba bdag po yin/ sems can kun sems gang yin pa/ /brtan pas sems dpa' zhes bya'o/ /mnyam par gzhag pas ting nges 'dzin/ /nges par rdo rje nyid du</text></item>
<item><p>45a2</p><section>rgyud</section><text>'gyur/ /de la smras pa sems gzugs med pa la ji ltar na sra ba'i rdo rjer 'gyur/ smras pa/ ji ltar rnam par shes pa la sems can skye ba na sha dang / rus pa 'byung bar 'gyur ba bzhin te/ sdug pa dang / chags pa dang / bde ba dang / rnam par shes pa gzugs med</text></item>
<item><p>45a3</p><section>rgyud</section><text>pa rnams 'dus pa las sems can skye ba dang / ji ltar klu rnams khros pas sems kyi ting nge 'dzin nges pas nam mkha' la gnam lcags 'byung ba'am/ glog dang bcas te 'byung ba de bzhin du nges pa dag las rdo rje nyid du 'gyur te/ sems dpar byin rlabs sbyor ba yin/ /</text></item>
<item><p>45a4</p><section>rgyud</section><text>rdo rje sems dpar yang 'gyur ro/ /bcom ldan rdo rje de nyid ni/ /bsgoms pas sems dpa' nyid du 'gyur/ /de la sems dpar byin gyis rlob pa'i sbyor ba gang zhe na/ sems dpa' kun gyi bdag che na/ /bdag nyid la yang gnas so zhes/ /byin gyis brlabs nas</text></item>
<item><p>45a5</p><section>rgyud</section><text>sems dpa' bdag /yin zhes nga rgyal bsgom par bya/ /de nyid bcom ldan sems dpa' ste/ /rdo rje sems dpa' 'am rgyal ba yin/ /rang sems so sor brtags pa ni/ /sangs rgyas byang chub de nyid yin/ /de nyid phyag na rdo rje ste/ /rdo rje 'dzin pa'i tshul gyis</text></item>
<item><p>45a6</p><section>rgyud</section><text>so/ /'jig rten dbang po nam mkha' snying / /de ltar gzhan yang de nyid do/ /sangs rgyas rigs kyang de nyid de/ /de ni rdo rje 'chang ba'i rigs/ /de nyid spyan ras gzigs kyi rigs/ /de nyid nor bu'i rigs yin te/ /khams gsum de nyid yin zhes gsungs/ /</text></item>
<item><p>45a7</p><section>rgyud</section><text>'jig rten gsum po'ang de nyid do/ /de nyid byed dang 'byin pa po/ /sems can kun gyi mes po ste/ /de nyid sems can gnas yin te/ /'byung ba che rnams de nyid do/ /de nyid 'gro ba'i mgon po ste/ /gnas pa dang ni 'gro ba yin/ /zhes bcom ldan 'das</text></item>
<item><p>45b1</p><section>rgyud</section><text>thog ma dang tha ma med pa'i sems dpa' phyag na rdo rjes gsungs so/ /de kho na chen po zhes bya ba'i rab tu byed pa dang po'o// //de nas snying po dang phyag rgya dang sngags dang rig pa'i khyad par gyi bar du bya ba ste/ snying po'i khyad par ni gsang ba dang ting nge 'dzin ces bya'o/ /</text></item>
<item><p>45b2</p><section>rgyud</section><text>de la sems can gyi don gyi phyir gsang ba brjod pa dang / smra ba ni snying po brjod pa ste/ snying po brjod pas ni snying gis bsam pa'i grub pa thob ces bya ba ni snying po'i khyad par ro/ /de nas phyag rgya'i khyad par ni/ /rdo rje'i sku gsung thugs rnams kyi/ /gzugs</text></item>
<item><p>45b3</p><section>rgyud</section><text>brnyan sbyor ba 'di dag ni/ /phyag rgya kun gyi khyad par te/ /'byung ba yang ni de yis bstan/ /ji ltar jo bo'i rgya mthong na/ /bran rnams 'gal bar mi byed pa/ /de bzhin rgyal ba nyid rnams kyang / /phyag rgya 'da' bar yong mi mdzad/ /rdo rje'i sku dang gsung dang</text></item>
<item><p>45b4</p><section>rgyud</section><text>thugs/ /ji ltar gnas dang mthun byas la/ /mtshan ma'i phyag rgyar ldan pa yi/ /sems dpa' chen por bdag nyid bsgyur/ /de ni phyag rgya chen po'o/ /lus dang ngag sems rdo rje yi/ /sor bsnol brtan pa dam tshig ste/ /sems kyi shes rab ldan pa</text></item>
<item><p>45b5</p><section>rgyud</section><text>las/ /gnyis phye las kyi phyag rgya yin/ /de dag dam tshig rtsa ba ste/ /rtsa byung bcing ba rgyu yi mchog /gang gis thams cad lus brtan 'gyur/ /de phyir phyag rgya brjod pa yin/ /gang gis thams cad rgyas btab pa/ /chud mi za zhing rab sbas te/ /</text></item>
<item><p>45b6</p><section>rgyud</section><text>mnga' bdag gzugs brnyan 'chang bas na/ /sgrub pa po rnams myur du 'grub/ /gang dag mthong na sangs rgyas dang / /sems dpa' la sogs mthong bar 'gyur/ /dam tshig nyams pas gzir bas na/ /'da' bar mi 'gyur 'grub par 'gyur/ /phyag</text></item>
<item><p>45b7</p><section>rgyud</section><text>rgya'i khyad par de yin te/ /don dam pa'i de kho na nyid kyang phyag rgya chen po zhes bya'o/ /de la sngags kyi khyad par ni 'di yin te/ ngag tsam spros pa med pa ste/ /sangs rgyas bka' yis grub pa nyid/ /chos kyi tshig gis bskul ba ste/ /de dag sngags zhes bya ba</text></item>
<item><p>46a1</p><section>rgyud</section><text>yin/ /de la rig pa'i khyad par ni 'di lta ste/ ma rig pa ni med par byed/ /rig pa de bzhin chud par byed/ /don rnams rtogs par gyur pas na/ /rig pa zhes ni de phyir bya/ snying po dang phyag rgya dang sngags dang rig pa'i rab tu bya ba gnyis</text></item>
<item><p>46a2</p><section>rgyud</section><text>pa'o// //de nas phyag rgya bcing ba'i rab tu bya ba bshad do zhes bcom ldan 'das bla na med pa'i phyag rgya thams cad kyi ye shes rdo rje 'dzin pas gsungs so/ /de la phyag rgya chen po ni de nyid bskul ba'i snying pos bcing ngo / /dam tshig dang las kyi phyag rgya ni rdo rje</text></item>
<item><p>46a3</p><section>rgyud</section><text>bcing ba dang brdab pa la sogs pa byas nas bcing ngo / /dam tshig chen po'i de kho na nyid bskul ba'i snying pos phyag rgya chen po la sogs pa phyag rgya thams cad bcing ngo / /de yang ma chags pa dang slob ma ma yin pa dang / snod ma yin pa dang / dad pa med pa la mi sbyin</text></item>
<item><p>46a4</p><section>rgyud</section><text>no/ /yun du sbyangs na de dag kyang 'grub par 'gyur ro/ /de la de kho na nyid bskul ba'i snying po 'di'o/ /sa ma ya s+t+wa~M/ de la dam tshig chen po'i de kho na nyid bskul ba'i snying po ni 'di yin no/ /sa ma ya ho su ra ta s+t+wa~M/ rdo rje khro bos phyag rgya thams cad rang gis</text></item>
<item><p>46a5</p><section>rgyud</section><text>bcing ngam/ gzhan 'ching du gzhug na ni hU~M zhes bya ba thang cig tsam gyis so/ /de nas rdo rje bcing ba la sogs pa bcing ba 'byung ste/ badzra ban d+ha zhes brjod la rdo rje bcing ba snying gar chings shig /de nas snying po 'dis sor mo thams cad brdab par bya'o/ /o~M badzra ba na</text></item>
<item><p>46a6</p><section>rgyud</section><text>d+ha TA tha/ 'dis ni phyag rgya thams cad dgug cing dbang du byed do/ /de nas rdo rje ye shes dbab pa'i dam tshig gi phyag rgya bcing ngo / /badzra A be sha zhes brjod la/ snying po 'dis rdo rje dbab pa bskyed par bya'o/ /aHthams cad dbab pa'i snying po 'di ni gdon mi za ba'o/ /</text></item>
<item><p>46a7</p><section>rgyud</section><text>de nas rdo rje khu tshur gyi dam tshig gi phyag rgya bcing ba ni badzra muSh+Ti zhes brjod la bcing ngo / /de ste de ltar ma byas na yang sa ma ya s+t+wa~M zhes brjod la phyag rgya chen po la sogs pa rigs thams cad kyi phyag rgya bcing bar bya'o/ /de bzhin gshegs pa thams cad kyi lus dang ngag dang /</text></item>
<item><p>46b1</p><section>rgyud</section><text>sems kyi phyag rgya thams cad kyi snying po don yod pa 'da' bar bya ba ma yin pa ste/ stong bzlas pas phyag rgya bcing ba thams cad 'grub par 'gyur ro/ /dam tshig chen po'i phyag rgya lan cig bzlas na/ grub pa thams cad la gces par 'gyur ro/ /de nas phyag rgya</text></item>
<item><p>46b2</p><section>rgyud</section><text>bcing ba 'byung ste/ thal mo sbyar la sor mo phan tshun bsnol ba ni rdo rje'i thal mo'o/ /de nyid sor mo'i bar rnams su shin tu bsdams pa ni rdo rje bcing ba'o/ /de nyid las mthe bo gnyis nang du bcug ste/ mthe'u chung dang srin lag gi bar du rab tu bcug la btsum pa 'di</text></item>
<item><p>46b3</p><section>rgyud</section><text>ni rdo rje dbab pa'i dam tshig gi phyag rgya'o/ /de nyid las mthe bo gnyis gshibs la nang du bcug la de bzhin du mthe'u chung dang srin lag gi bar du btsugs te/ /mdzub mo shin tu bkug pa ni rdo rje khu tshur dam tshig gi phyag rgya'o/ /de nyid las gnyis su byas pa ni las kyi phyag rgya gzhan</text></item>
<item><p>46b4</p><section>rgyud</section><text>du 'gyur te/ dam tshig chen po de kho na nyid lan cig brjod la snying ga'am/ nam mkha' la so sor bcing ngo / /ngag gi phyag rgya yang badzra dzi hA zhes brjod la phyag rgya bcing ngo / /lta ba'i phyag rgya ni snying po'i don gyis bcing ngo / /so'i phyag rgya dang mchu'i phyag rgya dang mig</text></item>
<item><p>46b5</p><section>rgyud</section><text>bsgul ba'i phyag rgya dang / snying dang lus g.yo ba'i phyag rgya ni sa ma ya s+t+wa~M zhes brjod na bcing ba grub par 'gyur ro/ /de nas rdo rje hU~M zhes pa'i phyag rgya bcing ba 'byung ste/ rdo rje khro bo'i mdzub mo ni rdo rje khu tshur du byas la mdzub mo brkyang na rdo rje khro bo zhes bya ba yin no/ /rdo rje khro bo'i</text></item>
<item><p>46b6</p><section>rgyud</section><text>mdzub mo gnyis/ /lag ngar bsnol te bcings nas kyang / /mthe'u chung lcags kyu sbrel byas la/ /hU~M zhes pas ni bsdigs par bya/ /de nyid g.yas pa kyo ba tang du byas pa ni/ rdo rje khro bo'i kyo ba tang ngo / /de la 'di ni dam tshig gi phyag rgya'o/ /lag mthil dag tu rdo rje bcing / /</text></item>
<item><p>46b7</p><section>rgyud</section><text>mthe bo gshibs pas bkab pa yi/ /khu tshur byas pa dam tshig gi/ /phyag rgya rdo rje khro bo ste/ /ti rin ti ri zhes bya'o/ /hU~M ni ngag gi phyag rgya'o/ /ye shes kyi phyag rgya ni thams cad gsod pa'i khro bo'o/ /rdo rje'i sa gzhi bcing ba ni rdo rje bcing ba sa la brkyang ste bzhag pa 'dis</text></item>
<item><p>47a1</p><section>rgyud</section><text>rdo rje'i sa gzhir 'gyur te/ de la sus kyang glags mi rnyed do/ /de la 'di ni rdo rje 'dod pa'i khro bo'i phyag rgya'o/ /rdo rje bcing ba bcings la mdzub mo rdo rje ltar byas pa ni thams cad la dbang byed pa'i phyag rgya'o/ /rdo rje'i dam tshig rdo rje bcings la mdzub mo gnyis mnyam</text></item>
<item><p>47a2</p><section>rgyud</section><text>par gshibs pas snying gar gtugs shig /gal te de las 'da' bar byas na snying gas te 'chi'o/ /rdo rje'i phyag rgya gnyis bcings la/ /mdzub mo kyo ba tang du bcing / /dkri zhing phyir dkri byas pa ni/ /lha rnams dgug pa'i mchog yin no/ /rdo rje bcing ba brtan byas</text></item>
<item><p>47a3</p><section>rgyud</section><text>la/ /mdzub mo bkug pa shin tu btsir/ /mthe bo gnyis ka gshibs pa yis/ /dbus su btsir ba bar snang gi/ /rdo rje khu tshur gnyis bcangs la/ /mthe'u chung gnyis ka sbrel nas su/ /mdzub mo yi ni rgyab sbyar te/ /bzlog pa nam mkhar rgyu rnams kyi'o/ /</text></item>
<item><p>47a4</p><section>rgyud</section><text>rdo rje bcing ba brtan byas nas/ /khu tshur gyis ni sa mnan pa/ /'di ni sa pa'i dam tshig ste/ /thams cad byed pa 'da' bar dka'/ /rdo rje khu tshur gnyis bcings te/ /g.yon pa'i mdzub mos mdzub mo btsir/ /mthe'u chung sor mo mnyam brdab pa/ /'di ni 'og ma</text></item>
<item><p>47a5</p><section>rgyud</section><text>rnams dgug pa'o/ /mdzub mo gnyis ka brtan po ru/ /rdo rje bcings pa sbrel bar bya/ /gung mo mthe bo rdo rjer bya/ /rgyan rnams thams cad 'joms pa'o/ /rdo rje dkri ba dang / rdo rje btsir ba dang / rdo rje phreng ba dang / rdo rje sa dang / rdo rje sa'i 'og dang / rdo rje he ru ka'o/ /</text></item>
<item><p>47a6</p><section>rgyud</section><text>de la rdo rje shugs kyi phyag rgya ni 'di'o/ /dkyil 'khor dag ni byed pa na/ /srad bu'am yang na ri mo la/ /'jug pa dang ni 'byung ba na/ /bsgrub pas yid kyis bteg nas so/ /de la ye shes kyi phyag rgya'i snying po ni 'di'o/ /o~M badzra be ga hU~M/ 'dis ni dam tshig ma</text></item>
<item><p>47a7</p><section>rgyud</section><text>nyams par 'gyur ro/ /gzhan du dam tshig nyams pas grub pa med par 'gyur ro/ /de la de bzhin gshegs pa thams cad la phyag 'tshal ba'i phyag rgya ni 'di'o/ /dpung pa gnyis rdo rje bcings te/ rdo rje'i khu tshur gnyis su byas la pus mo btsugs te mgo bo sa la</text></item>
<item><p>47b1</p><section>rgyud</section><text>btsugs te phyag bya'o/ /phyag na rdo rje la ni de nyid kyis dad pa'i stobs kyis gnas par byas la/ 'dzum zhing bskyod pa dang / smin ma 'gyed pa dang bcas pa'i mig gis phyag btsal lo/ /gzhan rnams la ni pus mo btsugs pa'o/ /de la rdo rje 'dzin ma'i dam tshig</text></item>
<item><p>47b2</p><section>rgyud</section><text>gi phyag rgya bcing ba ni 'di yin te/ lag pa gnyis kyi rgyab sbyar nas mthe bo mthe'u chung sbrel bar bya'o/ /rdo rje 'dzin ma'i phyag rgya 'di sangs rgyas thams cad dbang du byed/ pra tI ts+tsha badzra/ snying po 'dis me tog gtor ro/ /rdo rje kyo ba tang gi phyag rgya ni rdo rje 'dzin ma'i mdzub</text></item>
<item><p>47b3</p><section>rgyud</section><text>mo gnyis kyo ba tang gi tshul du bya'o/ /de bzhin gshegs pa thams cad la sogs pa dang / sems can thams cad dgug pa'i dam tshig 'da' bar mi bya ba ste/ dam tshig lcags kyu yin no/ /de nas de bzhin gshegs pa thams cad kyi rtog pa'i phyag rgya bcing</text></item>
<item><p>47b4</p><section>rgyud</section><text>ba 'byung ste/ rdo rje'i khu tshur gnyis bcings nas/ /g.yas pas bsdam par bya ba ni/ /rdo rje khro bo'i mdzub mo g.yon/ /sangs rgyas byang chub mchog bsam pa'o/ /de la de bzhin gshegs pa thams cad kyi dam tshig gi phyag rgya ni 'di'o/ /mthe bo gnyis ka'i</text></item>
<item><p>47b5</p><section>rgyud</section><text>skyil mo krung / /mdzub mo gnyis ka dgug par bya/ /rdo rje thal mo 'od dkyil 'khor/ /gung mo gnyis ka kha 'byed pa/ /'di ni de bzhin gshegs pa thams cad kyi sku'i phyag rgya ste/ de bzhin gshegs pa thams cad dgug pa dang / gzhug pa dang / dbang du bya ba</text></item>
<item><p>47b6</p><section>rgyud</section><text>las / 'da' bar mi 'gyur zhing / 'di mthong bas de bzhin gshegs pa thams cad kyi sku mthong bar 'gyur ro/ /de nas badzra bid kyi ye shes kyi phyag rgya ste/ sems ni rnam dag shes bya ba/ /brtan pas sems dpa' zhes bya'o/ /mnyam par gzhag pas ting nge</text></item>
<item><p>47b7</p><section>rgyud</section><text>'dzin/ /nges pas rdo rje nyid du 'gyur/ /sangs rgyas ngo bo'i bdag nyid de/ /sems nyid sangs rgyas nyid yin no/ /sangs rgyas kun gyis byin brlabs pas/ nges par sangs rgyas nyid du 'gyur/ /phyag rgya chen po bcings nas de bsgom mo/ /de nas de bzhin</text></item>
<item><p>48a1</p><section>rgyud</section><text>gshegs pa thams cad kyis rang gi sems so sor brtags pa la sogs pas sangs rgyas su yongs su sbyar bar byas nas/ ji ltar tshe 'di nyid la sangs rgyas thob par 'gyur te/ de ltar byin gyis rlob par mdzad do/ /de bzhin gshegs pa thams cad kyi khu tshur</text></item>
<item><p>48a2</p><section>rgyud</section><text>ni las kyi phyag rgya'o/ /de nas phyag na rdo rje'i phyag rgya chen po ni 'di yin no/ /lus dang ngag sems rdo rje yis/ /phyag na rdo rje bdag nyid 'gyur/ /rdo rje 'gying ba rab byed cing / /'gying dang bcas pas rdo rje gsor/ /'di yis kun 'gro skad cig gis/ /'od dang</text></item>
<item><p>48a3</p><section>rgyud</section><text>gyen du 'gro bar 'gyur/ /'dod pa kun dbang thams cad pa/ /phyag na rdo rje 'dra bar 'gyur/ /de nas dam tshig gi phyag rgya'o/ /rdo rje bcing ba bcings nas kyang / /gung mo nang bcug snying gar bzhag /mthe bo mthe'u chung kha phye mnyam/ /rdo rje chen po de ltar bcing / /</text></item>
<item><p>48a4</p><section>rgyud</section><text>sems dpa' kun gyi ting 'dzin gyis/ /'di ni snying gar bcings pa yis/ /phyag rgya kun gyi dngos grub pa/ /dam pa dag kyang thob par 'gyur/ /de la ye shes kyi phyag rgya ni 'di'o/ /zla ba'i dkyil 'khor dbus su ni/ /lus dang ngag sems rdo rje yis/ /phyag</text></item>
<item><p>48a5</p><section>rgyud</section><text>na rdo rje bdag gi lus/ /bsgoms na myur du 'grub par 'gyur/ /rdo rje khu tshur gnyis byas la/ /'gying bcas rdo rje gsor byas na/ /'gying zhing gyen du ston tshul gyis/ /snying gar bzung na 'grub par 'gyur/ /de la bcom ldan 'das kyi sku'i phyag rgya bcing ba ni 'di yin</text></item>
<item><p>48a6</p><section>rgyud</section><text>no/ /rdo rje khu tshur gnyis bcings la/ /g.yas pa gzhu 'dren sbyor ba dang / /mda' 'phen pa yi tshul gyis su/ /kun la bsnun na chags par bya/ /de nas bcom ldan 'das dbang bskur ba'i phreng ba'i phyag rgya bcing ba ni de bzhin gshegs pa'i sku'i phyag rgya gtsug tor</text></item>
<item><p>48a7</p><section>rgyud</section><text>du gzhag go/ /de nas phab ste gung mo rdo rjer byas te/ de las bskor te gung mo nor bur byas la/ g.yas phyogs su gzhag go/ /ltag par gung mo'i rdo rje'i pad+mo gzhag go/ /de las bskor te gung mo dang mthe'u chung gyes par byas la g.yon du gzhag go/ /de nas mdzub</text></item>
<item><p>48b1</p><section>rgyud</section><text>mo gnyis mdud pa byas te phreng ba bcing ba'i tshul du ltag par mdud pa byas la/ sor mo thams cad mthe'u chung nas mthar gyis 'jig pa'i tshul gyis dgrol ba ni cod pan gyi tshul bzhin dgrol lo/ /phyag na rdo rje'i phyag rgya'o/ /de nas bcom ldan 'das thog ma dang tha ma</text></item>
<item><p>48b2</p><section>rgyud</section><text>med pa'i sems dpa' bsgrub par 'dod pas lha mo'i dkyil 'khor byas te/ de nas nyin gcig cing bdag nyid byin gyis brlabs nas/ ji lta bu'i dus su ci nus pas ci 'dod pa bde bar byas la/ phyag rgya chen po'i tshul gyi glu dbyangs kyis rdo rje'i tshig tu rdo rje sems</text></item>
<item><p>48b3</p><section>rgyud</section><text>dpa' bzlas te snying po 'di ci 'dod pas bzlas so/ /o~M ma hA su kha badzra satwa dzaHhU~M ba~M hoHsu ra ta s+t+wa~M/ de ltar zla ba gcig bzlas te bsgrub bo/ /zla ba gcig lon pa'i mjug tu tshes bco lnga la ngal na phyag rgya bkrol la/ rdo rje'i thal mo brkyang nas lus thams cad kyis</text></item>
<item><p>48b4</p><section>rgyud</section><text>phyag bya'o/ /cung zad gnas nas ji ltar ngal bar mi 'gyur bar byas te/ de ltar mtshan rangs par bzlas na/ de'i nang par bcom ldan 'das zla ba'i kha dog zla ba'i dkyil 'khor dang mtshungs pa'i 'od can byon te/ sgrub pa po la 'khyud nas de'i lus kun tu zhugs so/ /de</text></item>
<item><p>48b5</p><section>rgyud</section><text>nas sgrub pa po yang zla ba'i dkyil 'khor 'dra ba'i 'od can dang / zla ba'i 'od can de bzhin gshegs pa thams cad kyi phreng ba la sogs pa dang / lha'i rgyan thams cad kyis brgyan pa/ rdo rje 'dzin gyi lus dang / ngag dang / sems rdo rje thams cad dang 'dra bar 'gyur ro/ /</text></item>
<item><p>48b6</p><section>rgyud</section><text>bdag gi rigs dang / gnyen dang / grogs po dang / gnyen bshes la sogs pa dang / sems can thams cad kyis gzugs bzang po mthong na yang 'chi bar mi 'gyur ro/ /lta bar byed do/ /mchod par byed do/ /sten par byed do/ /don thams cad byed do/ /</text></item>
<item><p>48b7</p><section>rgyud</section><text>de yang rang gi khyim de nyid na gnas bzhin du lha'i cho 'phrul byed do/ /de bzhin gshegs par yang gyur nas rdzu 'phrul dang cho 'phrul thams cad byed do/ /rdo rje hU~M zhes bya ba la sogs pa'i gzugs kyis kyang 'dul bar byed do/ /sems can de dag gis kyang mthong ngo / /ma</text></item>
<item><p>49a1</p><section>rgyud</section><text>btul ba rnams kyang 'dul lo/ /ji ltar 'dod pa'i gzugs su 'gyur ba dang / thams cad du 'gro ba dang / phyir 'ong ba dang / gyen du 'gro bar 'gyur ba dang / 'jig rten gyi khams thams cad du de bzhin gshegs pa thams cad la mchod pa byas</text></item>
<item><p>49a2</p><section>rgyud</section><text>nas phyir 'ong ba'i bar du'o/ /don thams cad la longs spyod pa dang / 'dod pa thams cad la dbang ba dang / 'dod pa thams cad spyod pa'i tshe/ nam mkha' dang mtshungs par 'gyur ro zhes bcom ldan 'das rdo rje sems dpas gsungs so/ /de nas rdo rje 'dod pa</text></item>
<item><p>49a3</p><section>rgyud</section><text>khro bo'i phyag rgya bcing ba ni rdo rje'i khu tshur gnyis bcangs pa las/ mda' 'phen pa'i tshul gyis me tog gi gzhu 'dren pa ni thams cad dga' bar byed pa yin no/ /rdo rje'i khu tshur gnyis kyis snying gar rdo rje hU~M zhes pa ste/ g.yas pa'i rdo rje khu tshur gyis 'phen pas</text></item>
<item><p>49a4</p><section>rgyud</section><text>rdo rje 'phangs pas ni thams cad gtan 'pho'o/ /de nas 'di ni dam tshig gi phyag rgya'o/ /rdo rje khu tshur gnyis bcangs te/ /de ltar kyo ba mthe'u chung mdzub/ /mdud nas mthe bo gshibs pa yis/ /bsdams te snying gar gzhag par bya/ /'di ni de bzhin</text></item>
<item><p>49a5</p><section>rgyud</section><text>gshegs pa thams cad la sogs pa nges par dgug pa dang gzhug pa dang / bcing ba dang / dbang du bya ba dang 'dren par byed pa'o/ /rdo rje khu tshur gyis 'khyud pa ni rdo rje dga' ba'i phyag rgya'o/ /dam tshig gi phyag rgya 'byung ste/ rdo rje bcing ba bsdam byas nas/ /</text></item>
<item><p>49a6</p><section>rgyud</section><text>g.yon pa'i mdzub mtheb mo mtshan du/ /mthe bo'i rtags ni btsud nas su/ /de bskyod bar du bsdam par bya/ /'dis ni bud med thams cad dga' bar byed do/ /rdo rje'i khu tshur gnyis kyis rgyal mtshan 'dzin pa'i tshul du bya'o/ /rdo rje'i rgyal mtshan no/ /dam</text></item>
<item><p>49a7</p><section>rgyud</section><text>tshig gi phyag rgya 'byung ste/ rdo rje bcing ba bsdam byas nas/ /mdzub mo gnyis ni dgug par bya/ /srin lag gshibs la mthe'u chung bskyed/ /de ltar mthe bo gnyis kyang bskyed/ /'di bstan pa tsam gyis de bzhin gshegs pa thams cad kyang byams pa bstan par</text></item>
<item><p>49b1</p><section>rgyud</section><text>mdzad na gzhan lta ci smos/ rdo rje khu tshur gnyis kyis snyems par byed pa ni rdo rje snyems pa'o/ /dam tshig gi phyag rgya 'byung ste/ rdo rje bcing ba kun byas nas/ /rtsi ba logs gnyis su bskor nas su/ /'dzin pas bskyod pas 'dud pa ste/ /khro bo thams cad mgu</text></item>
<item><p>49b2</p><section>rgyud</section><text>bar byed/ /rdo rje sems dpa' mchog bcas dang / /rdo rje gar gyi rab sbyor bas/ /mdor na me tog la sogs pa'i/ /gsang ba'i mchod pa myur du 'grub/ /rtog pa gzhan gyi gsang ba'i mchod pa dang yang sbyar ro/ /de nas rdo rje gar 'byung ste/ /rdo rje khu tshur gnyis</text></item>
<item><p>49b3</p><section>rgyud</section><text>bcings nas/ /'dzum pas mtha' nas brtsams te dgrol/ /glog bzhin bsgyur te bskor zhing dgrol/ /'gram pa dang ni gtsug tor bzhag /rdo rje gar zhes bya ba ste/ /bdag che'i mchod pa thams cad do/ /mchod pa 'di ni gsol bas na/ /dngos med nyid kyang</text></item>
<item><p>49b4</p><section>rgyud</section><text>myur du 'grub/ /de nas rdo rje gzugs la sogs pa'i phyag rgya bcing ba ni rdo rje bcing ba brkyang la mthil du blta'o/ /rdo rje bcings pas g.yon pa'i mdzub mo ni pi bang gi shing ngo / /g.yas pa bkug pas ni lin te/ brkyang ba'i lag mthil gyis rang gi snying gar byug go/ /</text></item>
<item><p>49b5</p><section>rgyud</section><text>me tog gi thal mo'i tshul gyis rdo rje ro btung bar bya'o/ /rdo rje'i khu tshur gnyis bcangs te/ g.yon pa'i mthe'u chung ni g.yas pa'i kyo ba tang gis bzung ngo / /kyo ba tang de g.yas pas sems dpa'i dam tshig thams cad dang / sems can thams cad kyang dgug go/ /rdo rje</text></item>
<item><p>49b6</p><section>rgyud</section><text>bcings la mthe bong mdud pa ni zhags pa'i phyag rgya'o/ /rdo rje khu tshur gnyis kyi mdzub mo sbrel ba ni thams cad bcing ngo / /rdo rje 'bebs pa'i phyag rgyas ni thams cad 'bebs par byed do/ /de nas go cha'i phyag rgya 'byung ste/ khu tshur bcings pa gnyis kyis snying gar mdud pa'i</text></item>
<item><p>49b7</p><section>rgyud</section><text>tshul du bya'o/ /spos nas yang ltag par yang de bzhin no/ /spos nas snying gar yang de bzhin no/ /yang bar du yang mdud do/ /yang spos nas snying ga dang ltag par yang de bzhin no/ /mgo la yang de bzhin du dbang bskur ba'i gnas su'o/ /phreng ba bcing pa'i mdud</text></item>
<item><p>50a1</p><section>rgyud</section><text>pa'i tshul gyis mthe'u chung la sogs pa'i sor mo thams cad dgrol ba'i cod pan gyi tshul du bya'o/ /de nas 'phags pa spyan ras gzigs kyi dbang po'i phyag rgya bcing ba ni/ pad+mo zums pa'i thal mo sbyar/ /pad mo chen por grags pa ste/ /mthe'u</text></item>
<item><p>50a2</p><section>rgyud</section><text>chung mthe bo gnyis 'gyed pa/ /sdig pa rnams ni sel ba'o/ /de nyid mdzub mo kyo ba tang du byas pa ni thams cad dgug pa'o/ /de nas pad+mo 'byung ste/ rdo rje bcings pa'i mdzub mo gnyis bkug la mthe bo mnyam pa'i steng du gung mo gnyis bzhag go/ /de gnyis su</text></item>
<item><p>50a3</p><section>rgyud</section><text>byas nas g.yon pa la g.yas pas pad mo 'byed par bya'o/ /de nas pad mo dag gi phyag rgya ni hrIH/ ye shes kyi phyag rgya ni pad mo 'byed pas 'dod chags la sogs pa'i dri ma sbyong bar gsungs pa nyid do/ /de nas nam mkha'i snying po'i phyag rgya bcing ba ni nor bu'i khu tshur</text></item>
<item><p>50a4</p><section>rgyud</section><text>gnyis kas dbang bskur ba'i phreng ba bcing ngo / /de nas rdo rje rin po che'i phyag rgya ni/ rdo rje bcing ba kun byas nas/ /mdzub mo mnyam nas mtheb dang sbyar/ /de dag ngos su sprad pa ste/ /dbang bskur gnas su dbang sbyin no/ /de nyid kha yar bstan la snying gar bzhag pa</text></item>
<item><p>50a5</p><section>rgyud</section><text>ni nor bu'i khu tshur zhes bshad de/ don thams cad 'phrog pa'o/ /de nyid las mthe bo'i rdo rjes mdzub mo mnyam pa mnan te/ rgyab bskum pa ni rdo rje'i nor bu'o/ /trA~M/ chos kyi phyag rgya'o/ /ye shes kyi phyag rgya thams cad nam mkhar bsgom pa'o/ /de nas rdo rje khu tshur gyi phyag rgya</text></item>
<item><p>50a6</p><section>rgyud</section><text>bcing ba ni de ltar sngar bshad pa nyid do/ /bA~M/ ngag gi phyag rgya'o/ /byams pa'i bcing ba ni bcing ba'i nang na mchog ste/ ye shes kyi phyag rgya'o/ /mdun du ni rdo rje chen po'i phyag rgya'o/ /g.yas su ni rdo rje rin po che'i phyag rgya bstan pa nyid do/ /rgyab tu ni rdo rje bcing ba snying</text></item>
<item><p>50a7</p><section>rgyud</section><text>gar bkan nas mthe bo sbyar te/ mdzub mo gnyis dgug par bya'o/ /rdo rje pad+ma mchog gi phyag rgya'o/ /rdo rje bcing ba'i mthe bo dang mthe'u chung gnyis snying gar brkyang ba ni rdo rje ste/ rdo rje thams cad do/ /rigs thams cad kyi dam tshig gi phyag rgya ste/ grub pa thams cad</text></item>
<item><p>50b1</p><section>rgyud</section><text>stsol ba phyag rgya'i dkyil 'khor du bri'o/ /de nas 'jam dpal gyi phyag rgya bcing ba ni rdo rje khu tshur mdzub mo'i rtse mo bkug pa 'di ni ral gri'o/ /snying po ni glegs bam mo/ /dam tshig gi phyag rgya'o/ /g.yon pa'i glegs bam bcangs pa'i mthe'u chung ni g.yas pa'i ral gri</text></item>
<item><p>50b2</p><section>rgyud</section><text>'dzin pas gzung ngo / /A/ chos kyi phyag rgya'o/ /chos thams cad la yi ge med ces bya ba ni ye shes kyi phyag rgya'o/ /de nas rdo rje 'khor lo'i phyag rgya bcing ba ni/ rdo rje'i khu tshur gnyis bcangs te/ /mthe'u chung mdzub mo'i rdo rje'i bcing / /rdo rje 'khor lo zhes bshad</text></item>
<item><p>50b3</p><section>rgyud</section><text>de/ /dkyil 'khor thams cad sgrub pa'o/ /'di mthong bas dkyil 'khor thams cad mthong bar 'gyur ro/ /de bzhin du dbus su kha bzhag ste bzlas na/ dkyil 'khor thams cad du zhugs par 'gyur zhing de bzhin du sgrub par 'gyur ro/ /hU~M/ chos kyi phyag rgya'o/ /</text></item>
<item><p>50b4</p><section>rgyud</section><text>de nas nam mkha' mdzod kyi phyag rgya bcing ba ni rdo rje nor bu'i phyag rgya las mthe'u chung dang srin lag mnyam pa'i rgyal mtshan bsgreng ba'i tshul du bya'o/ /chos kyi phyag rgya ni trA~M/ 'phags pa byams pa byang chub sems dpa' chen po'i phyag rgya bcing ba ni rdo rje go cha'i phyag rgya'o/ /</text></item>
<item><p>50b5</p><section>rgyud</section><text>ngag gi phyag rgya ni o~M/ de nas rtog pa thams cad spyi'i phyag rgya shes pa 'byung ste/ de la lus kyi phyag rgyar 'gyur ba ni 'di lta ste/ 'greng yang rung / 'dug kyang rung / rkang pa bsnyams te brkyang ba dang / lag pa bsgreng ba ni rdo rje'i phyag rgya'o/ /mchog bsgrub pa la rdo rje</text></item>
<item><p>50b6</p><section>rgyud</section><text>dang mtshungs par 'gyur ro/ /langs nas g.yon pas rdo rje khu tshur bcangs nas g.yas pa bkug pas drangs pa ni rdo rje lcags kyu'i phyag rgya ste/ thams cad 'dren pa'i phyag rgya yin no/ /langs la pus mo bskyed de bkug nas lag pa gnyis bsdams te gyen du brkyang ba ni thams</text></item>
<item><p>50b7</p><section>rgyud</section><text>cad gtan 'pho ba'i ral gri'o/ /dpung pa gnyis kyis rang gi snying gar 'khyud pa ni go cha ste mi phyed pa'o/ /de nas rang gi phyag rgya bcing ba ni a ho ha~M hU~M/ dbab pa dang / dbang du bya ba dang / bsrung ba dang / gtan 'pho ba'i phyag rgya'o/ /de nas lta ba'i phyag rgya 'byung ba</text></item>
<item><p>51a1</p><section>rgyud</section><text>ni/ /myur 'gyur rdo rje'i lta ba ste/ /bgrad de btsums pa 'dren pa yin/ /khro bo'i lta ba khro gnyer te/ /brtan par lta ba mi g.yo ba'o/ /de nas 'di dag gi las 'byung ba ni rdo rje'i lta bas skye 'gro thams cad mgu bar bya'o/ /bgrad pa'i lta bas ni thams</text></item>
<item><p>51a2</p><section>rgyud</section><text>cad dgug pa dang / rims dang / gdon dang / dug dang / byad ma la sogs pa dang / nad thams cad sel to/ /khro bo'i lta bas ni thams cad gtan 'pho'o/ /brtan par lta bas ni thams cad bsrung ngo / /de la snying po ni 'di rnams yin no/ /badzra dr-iSh+Ti maT/ dI p+ta</text></item>
<item><p>51a3</p><section>rgyud</section><text>dr-i Sh+Ti aM ku sha dza/ o~M kro d+ha dr-i Sh+Ti phaT/ dr-iD+ha dr-iSh+Ti ha~M/ so'i phyag rgya 'byung ste/ so bca' bas ni gtan 'pho'o/ /mur bas ni dbang du byed do/ /snying po bzlas shing khro bo'i ting nge 'dzin bzlas te phyag rgya'i las byed do/ /g.yas nas gcu ba ni dgug pa'o/ /g.yon</text></item>
<item><p>51a4</p><section>rgyud</section><text>nas gcu ba ni dbang du byed pa'o/ /ma mchu sos mnan pas ni gtan 'pho'o/ /mchu gnyis ka bsdams pas ni bsrung ngo / /sangs rgyas rjes su dran pa dang rdo rje 'dzin pa rjes su dran pa dang / rdo rje khro bo rjes su dran pa ni thams cad sgrub pa ste mchu'i</text></item>
<item><p>51a5</p><section>rgyud</section><text>phyag rgya'o/ /mig g.yas pa bskyod pas dbang du byed do/ /mig g.yon pa bskyod pas rjes su chags so/ /gnyis ka btsums pas ni gtan 'pho'o/ /gnyis ka bgrad pas ni srung ngo / /thams cad kyi snying po bzlas te gyen du bltas na nam mkha' la 'gro bar 'gyur</text></item>
<item><p>51a6</p><section>rgyud</section><text>ro/ /thur du bltas na sa'i dbang por 'gyur ro/ /g.yas nas bskor ba ni de bzhin gshegs pa thams cad la mchod do/ /g.yon nas bskor bas ni phyag na rdo rje la mchod de/ thams cad kyi snying po stong bzlas nas bsgrub bo/ /de nas phyi rol gyi rdo rje rigs kyi phyag rgya bcing</text></item>
<item><p>51a7</p><section>rgyud</section><text>ba 'byung ste/ de la 'jig rten pa'i phyag rgya rnams ni 'jig rten pa'i khu tshur las 'byung ste/ rdo rje khu tshur ni rdo rje bcing ba las/ g.yon pa'i mthe bo nang du bcug nas mthe'u chung dang srin lag gi bar du btsir la bsdam par bya ste/ de nyid la phyag rgya'i snying po 'di 'bum bzlas te bsgrub</text></item>
<item><p>51b1</p><section>rgyud</section><text>bo/ /o~M badzra mu drA hU~M/ rdo rje'i khu tshur gnyis su byas te/ g.yas pas mtshan ma ji ltar byas pa bzhin du gzung ngo / /ma rnams thams cad kyi phyag rgya bcing ba ni 'di bzhin du rdo rje'i khu tshur las g.yon pa rdo rje'i khro bo'i mdzub mo bsgreng ba ste/ dur khrod dam tshogs</text></item>
<item><p>51b2</p><section>rgyud</section><text>kyi gnas su rdo rje khro bo'i mdzub mos mi khrag thigs pa gsum khar blangs te myangs nas mi ro ma smas shing ma nyams pa rkang pa g.yon pas mnan te brgya bzlas na nam mkha' la 'gro ba dang / mi snang bar 'gyur ba dang / byad ma thams cad dbang du 'gyur ro/ /tshogs de dag</text></item>
<item><p>51b3</p><section>rgyud</section><text>thams cad kyi dbang por 'gyur te/ thag 'jug pa dang / phan 'dogs nus par 'gyur ro/ /mkha' 'gro ma'i bde ba'i mchog thams cad dang / rtog pa thams cad dang / las thams cad dang / phyag rgya thams cad 'grub par 'gyur ro/ /de nas khro bo'i khu</text></item>
<item><p>51b4</p><section>rgyud</section><text>tshur sgrub pa'i snying po ni 'di yin no/ /o~M badzra A ra li/ phyag rgya bcing ba'i rab tu bya ba'o/ /de nas de'i rjes la phyag rgya thams cad kyi gsang ba'i sgrub pa'i skabs bshad par bya ste/ de nas de bzhin gshegs pa'i phyag rgya gsang ba sgrub pa ni dkyil 'khor bri ste der</text></item>
<item><p>51b5</p><section>rgyud</section><text>'di skad brjod do/ /bcom ldan phyag rgya btsun mo 'di/ /rtag tu bdag la stsal bar stsol/ /sems can kun gyi don sgrub phyir/ /grub pa mchog ni bsgrub par bgyi/ /phyag na rdo rje dkyil 'khor nas 'di zhes brjod do/ /su ra te sa ma ya s+t+wa~M ho/ badzra satwa a d+ya</text></item>
<item><p>51b6</p><section>rgyud</section><text>sid d+ha nan/ de nas byang chub sems dpa' gzhan rnams kyi gsang ba'i phyag rgya sgrub pa ni/ byang chub sems dpa' bdag nyid che/ /rtag tu bdag la grub pa stsol/ /de nas phyi rol gyi rdo rje rigs kyi gsang ba sgrub pa ni phyag na rdo rje khro bo ni thams cad byed pa yin no zhes de skad brjod</text></item>
<item><p>51b7</p><section>rgyud</section><text>la bsgrub par bya'o/ /ma rnams kyi gsang ba'i phyag rgya sgrub pa ni dkyil 'khor du zhugs nas b+h+yo b+h+yo zhes rjod cig /gsang ba sgrub pa'i rab tu bya ba'o/ /de nas phyag rgya'i de kho na 'byung ste/ de bzhin gshegs pa'i phyag rgya'i de kho na ni sems las sangs rgyas kyi chos 'byung ngo / /</text></item>
<item><p>52a1</p><section>rgyud</section><text>yang dag par na 'di dag ste/ de bzhin gshegs pa'i btsun mo'i thugs la gnas pa yin no/ /bdag kyang de bzhin gshegs pa yin pas bdag gi chung ma yin no zhes sngar bsgoms la phyag rgya bsgrub bo/ /phyag na rdo rje'i phyag rgya'i de kho na ni/ rab</text></item>
<item><p>52a2</p><section>rgyud</section><text>dga' bcing ba kun gyi mchog /de las phyag rgya rnams su byas/ /'dod pa rdo rje sems dpa' yis/ /grub brtan myur du stsol bar mdzad/ /de nas gzhan dag ni/ bcom ldan rtag pa 'dod pa ste/ /de nyid de bzhin gshegs pa'o/ /de las thams cad bdag</text></item>
<item><p>52a3</p><section>rgyud</section><text>nyid gzugs/ /bdag kyang phyag rgya grub par shog /de nas phyi rol gyi rdo rje'i rigs kyi phyag rgya'i de kho na ni phyag na rdo rjes lha thams cad dbang du byas nas rdo rjer byas te/ de dag gi phyag rgya yang rdo rje'i phyag rgya nyid do/ /de nas ma rnams kyi phyag rgya'i de kho na nyid ni/</text></item>
<item><p>52a4</p><section>rgyud</section><text>ma rungs thams cad za ba'i phyir/ /lha rnams kun gyis byas pa ste/ /phyag rgya 'bebs pas de yi phyir bsgoms nas kyang ni bsgrub par bya/ /de bzhin gshegs pa'i de kho na rab tu sbyor bas thog mar bsgoms nas bsgrub bo/ /phyag rgya'i de kho na'i rab tu bya ba'o/ /</text></item>
<item><p>52a5</p><section>rgyud</section><text>de nas rtog pa thams cad kyi byin gyis brlab pa la sogs pa'i las bshad do zhes nas bcom ldan 'das phyag na rdo rjes gsungs pa/ nyin re dang po dus bzhin du/ /rdo rje che mchog phyag rgya yis/ /snying ga smin mtshams lkog ma gtsug /bdag nyid byin gyis brlab par bya/</text></item>
<item><p>52a6</p><section>rgyud</section><text>de la byin gyis brlab pa'i snying po ni 'di yin no/ /badzra satwa/ badzra rat+na/ badzra d+harma/ badzra karma/ de la 'di ni rdo rje rin po che'i dbang bskur ba'i snying po yin no/ /o~M sarba ta thA ga ta a b+hi Shiny+tsa/ snying po 'dis rdo rje rin po che'i phyag rgya smin mtshams su bzhag ste/ mdzub</text></item>
<item><p>52a7</p><section>rgyud</section><text>mo gnyis kyis phreng ba'i tshul du bcings la/ ltag par mdud pa'i tshul du byas nas bskor te/ mthe'u chung nas brtsams te bkrol bas sor mo thams cad bkrol te dar dpyangs pa ltar bya'o/ /de nas ting nge 'dzin gyi ye shes bskyod pa ni rdo rje bcing ba bkan te pang par bzhag</text></item>
<item><p>52b1</p><section>rgyud</section><text>nas bsgom pa'i snying po 'dis rang gi snying gar rdo rje bsam mo/ /o~M badzra At+ma kaH/ rdo rje'i bzlas pas ci 'dod par bzlas so/ /de nas rdo rje'i mchod pa'i rab tu bya ba ni/ rdo rje'i khu tshur gnyis bcangs nas/ /rdo rje 'gying ba legs par bya/ /rdo rje phreng ba de bzhin glu/ /</text></item>
<item><p>52b2</p><section>rgyud</section><text>rdo rje gar kyang spyi bo nas/ /der bstod pa'i rdo rje'i glu blang zhing mchod par bya'o/ /rdo rje sems dpa' bsdus pa'o/ /rdo rje rin chen bla med de/ /rdo rje chos ni glur blangs pas/ /rdo rje las ni mdzad par gsol/ /dga' ba dang / dbang bskur ba dang / glu dang</text></item>
<item><p>52b3</p><section>rgyud</section><text>mchod pa 'dis de bzhin gshegs pa nyid kyang rnyed par mi dka' na grub pa gzhan lta ci smos/ de ci'i phyir zhe na/ de ltar sems dpa'i bde ba 'di dang mtshungs pa med do/ /de nas phyag na rdo rje sa'i byin gyis brlab pa la sogs pa 'byung ste/ nyin re dang por dus bzhin du/</text></item>
<item><p>52b4</p><section>rgyud</section><text>rdo rje'i byin gyis brlab tshul gyis/ /bdag gis bdag nyid byin brlabs nas/ /sems dpar byin rlabs rnal 'byor ldan/ /rdo rje dang bcas rdo rje bcing / /rdo rje 'bebs la sogs tshul gyis/ /rdo rje khu tshur rdo rje bcas/ /gnyis byas phyag rgya'i mchog gis su/ /</text></item>
<item><p>52b5</p><section>rgyud</section><text>bdag nyid byin gyis brlab par bya/ /'dod pa bdag nyid ces kyang bsgom/ /de nas rdo rje sems dpa'i gsang ba'i snying po bzlas par bya'o/ /de la gsang ba'i snying po 'di rdo rje'i glus ci 'dod par bzlas so/ /Tak+ki dzaHho/ de nas bsgrub pa gzhan yang rdo rje bcing bas</text></item>
<item><p>52b6</p><section>rgyud</section><text>rtags bzung ste 'bum bzlas na/ 'dod pa thams cad kyi dbang phyug dang / 'dod pa'i gzugs dang 'dod pa'i tshe dang / 'dod pa'i bdag po dang / kun du 'gro ba thams cad grub par 'gyur ro/ /de nas phyag na rdo rje'i dbang bskur ba'i rab tu bya ba 'byung ba ni de bzhin</text></item>
<item><p>52b7</p><section>rgyud</section><text>gshegs pa thams cad kyi phreng ba'i dbang bskur ba ji lta ba bzhin du snying po 'dis sbyin no/ /o~M sarba ta thA ga ta rat+na b+hi She ka a/ de nas de bzhin gshegs pa thams cad kyi ye shes bskyed pa'i ting nge 'dzin la dmigs pa ni ji ltar bcom ldan 'das sems can thams cad nyid</text></item>
<item><p>53a1</p><section>rgyud</section><text>yin pa de bzhin du bdag kyang thams cad nyid do zhes nas snying po 'dis thams cad dgug pa dang / gzhug pa dang / bcing ba dang / dbang du byas te bsgom mo/ /de la snying po ni 'di'o/ /o~M satwa dzaHhU~M ba~M hoH/ de nas bcom ldan 'das kyi spyan sngar</text></item>
<item><p>53a2</p><section>rgyud</section><text>gsang ba'i mchod pa bya ba ni byin gyis brlab pa la sogs pa thams cad byed de/ rdo rje khu tshur gnyis bcangs la/ /rdo rje gar dang sbyar nas su/ /me tog la sogs dbul ba ni/ /gsang ba'i mchod pa phyag rgyas dbul/ /gzhu 'dren pa yi tshul gyis su/ /rdo rje</text></item>
<item><p>53a3</p><section>rgyud</section><text>mda' ni 'phen par bya/ /kun nas 'khyud dang rgyal mtshan bsgreng / /gnyis snyems 'dzin pas 'dud pa'o/ /rdo rje'i bstod pa 'dis rdo rje'i glu blang zhing mchod do/ /gzugs la sogs pa 'dod pa dag gi bde ba dang / /shin tu yid bde bcom ldan rab dga' khyod la</text></item>
<item><p>53a4</p><section>rgyud</section><text>'dud/ /khyod kyis bdag la deng du dga' bde kun mchod la/ /mchog gi bdag nyid grub pa'ang myur du tshul bzhin stsol/ /bstod pa'i snying po 'dis thams cad grub par 'gyur ro/ /bcom ldan 'das phyag na rdo rje la nyin rer lan re bstod na bcom ldan 'das</text></item>
<item><p>53a5</p><section>rgyud</section><text>las thams cad thob par 'gyur ro/ /slob dpon de rang gi lce las kyang 'das pa dang / ma 'ongs pa dang / da ltar gyi thams cad dang / bcom ldan 'das kyi bka' dang / rtog pa thams cad dang / tshig gi rgyud thams cad kyang smra bar 'gyur ro/ /lha'i glu sngon ma byung</text></item>
<item><p>53a6</p><section>rgyud</section><text>ba yang len to/ /rdo rje'i glus 'bum bzlas na rdo rje 'dzin par 'gyur ro/ /de ltar lan cig byin gyis brlabs la de nas phyis sgrubs shig /de nas nyin gcig bzhin byin gyis brlab pa la sogs pa nyin rer lan re byas na grub pa thams cad dang / phun sum tshogs pa thams cad</text></item>
<item><p>53a7</p><section>rgyud</section><text>dang dbang bskur ba la sogs pa dang / shes pa thams cad dang / las thams cad 'grub bo/ /de bzhin gshegs pa thams cad la sogs pa dang / sems dpa' rnams der lhags nas phra mo la sogs pa ston te tshig smra'o/ /byams par byed do/ /mchod do/ /</text></item>
<item><p>53b1</p><section>rgyud</section><text>de yang de bzhin gshegs pa thams cad la mchod pa dang / rim gro thams cad kyis mchod do/ /sems can thams cad la tshar gcad pa dang / phan 'dogs nus par 'gyur ro/ /'jig pa med pa dang / zad pa med pa dang / 'god pa med pa dang / 'jigs</text></item>
<item><p>53b2</p><section>rgyud</section><text>pa med par 'gyur ro/ /sems can thams cad kyi 'jigs pa thams cad dang / nad thams cad dang / sdug bsngal thams cad kyang sel to/ /cho 'phrul thams cad ston to/ /bdag nyid kyis de bzhin gshegs pa thams cad la sogs pa sems dpa'i</text></item>
<item><p>53b3</p><section>rgyud</section><text>gzugs man cad dang / bdag gi lus thams cad dang / nam mkha' dang / sa dang / shing dang / ri dang / chu rnams las kyang de bzhin gshegs pa thams cad la sogs pa'i gzugs thams cad ston par byed do/ /'od zer ston pa la sogs pa'i cho 'phrul</text></item>
<item><p>53b4</p><section>rgyud</section><text>thams cad ston to/ /rang yang sangs rgyas kyi gzugs la sogs pa dang / thams cad kyi gzugs su 'gyur ro/ /mig gis 'das pa dang ma 'ongs pa dang da ltar gyi shes pa thams cad yi ge rnams las mthong ngo / /thams cad las thos shing rang gi lces smra'o/ /</text></item>
<item><p>53b5</p><section>rgyud</section><text>sngon ma byung ba'i rtog pa dang / mdo sde thams cad 'chad do/ /ston skyob thams cad dang / sil snyan dang / 'phong dang / mtshon 'debs pa dang / shes nyen dang / bzo dang sgyu rtsal thams cad lhun gyis grub par shes par 'gyur ro/ /nyin gcig bzhin du gzugs</text></item>
<item><p>53b6</p><section>rgyud</section><text>chen po dang / mdog dang / stobs dang / dpa' ba dang / tshe dang / nad med pa dang / dngos grub thams cad dang ldan par 'gyur ro/ /sems can thams cad kyi sems dang / spyod pa dang / sgra skad dang / tshig shes shing mthong ngo / /nyin gcig bzhin</text></item>
<item><p>53b7</p><section>rgyud</section><text>thams cad mngon par shes par 'gyur ro/ /mdor na de bzhin gshegs pa nyid dang / rdo rje 'dzin pa la sogs pa dngos grub thams cad ma bsgrubs par tshe 'di nyid la thob par 'gyur ro/ /byin gyis brlabs la sogs pa'i rab tu bya ba'o/ /de la sgrub pa'i rab tu bya ba</text></item>
<item><p>54a1</p><section>rgyud</section><text>'byung ste/ de bzhin gshegs pa sgrub pa ni mdun du bdag nyid sangs rgyas kyi sku rjes su dran pa bsgom zhing snying po dang / phyag rgya dang sngags dang rig pa rnams bsgrub bo/ /phyag na rdo rje sgrub pa ni sems dpar byin gyis brlab pa'i</text></item>
<item><p>54a2</p><section>rgyud</section><text>rnal 'byor ram/ 'dod par sgoms ba'am/ /rdo rje sems dpa' rjes su dran pa'am/ bdag gi snying gar rdo rje bsgom pa'am/ bdag gi mdun du sangs rgyas rjes su dran par byed bzhin du snying po dang phyag rgya dang sngags dang rig pa rnams bsgrub bo/ /</text></item>
<item><p>54a3</p><section>rgyud</section><text>sems dpa' chen po thams cad ni bdag nyid kyis rang gi sems dpa' rjes su dran pa'am/ snying gar rdo rje chen po bsgom zhing snying po dang / phyag rgya dang sngags dang rig pa rnams bsgrub par bya'o/ /phyi'i rdo rje'i rigs bsgrub pa ni khro bo'i tshul gyis snying po</text></item>
<item><p>54a4</p><section>rgyud</section><text>dang phyag rgya dang sngags dang rig pa rnams bsgrub bo/ /rdo rje ma rnams sgrub pa ni sems can thams cad za ba'i rjes su dran pa'am bdag nyid rdo rje srin por gyur te/ de'i phyir bdag nyid kyang sems can thams cad bza'o zhes khros te/ snying po dang / phyag rgya</text></item>
<item><p>54a5</p><section>rgyud</section><text>dang sngags dang / rig pa rnams bsgrub par bya'o/ /sgrub pa'i rab tu bya ba'o/ /de nas sgrub pa'i thabs kyi rab tu bya ba 'byung ste/ ji ltar 'jig rten 'dul 'gyur ba/ /de ltar sgrub par gsungs pa ste/ /grub pa thams cad byed pa'i mchog /sgrub</text></item>
<item><p>54a6</p><section>rgyud</section><text>pa'i thabs kyi rab tu bya ba'o/ /de nas ras kyi rab tu bya ba 'byung ste/ de la de bzhin gshegs pa'i ras ni skra med par byas la dkyil 'khor zlum por thig gdab bo/ /phyag na rdo rje'i ras ni ngos thams cad par gru bzhi po dar ram ras la bri'o/ /sems</text></item>
<item><p>54a7</p><section>rgyud</section><text>dpa' chen po rnams kyi ni ji lta bur 'dus pa'i 'khor bzhin du'o/ /phyi'i rdo rje'i rigs rnams kyis ma bsdus pa la 'dus pa'i 'khor ji lta ba bzhin du dgod do/ /rdo rje ma rnams kyi mnyams pa la kha tshar ma bcad pa ste/ ri mo mkhan gso sbyong can gyis sbyin</text></item>
<item><p>54b1</p><section>rgyud</section><text>med pa'i tshon rtsi snod sar par bzhag pas bri/ ras kyi rab tu bya ba'o/ /de la cha lugs kyi tshad rab tu bya ba ni de bzhin gshegs pa ni de bzhin gshegs pa'i mtho gang tsam du bya ba'o/ /phyag na rdo rje'i ni mtha' med pa'i phyir ji ltar 'dod pa'i tshad du bya'o/ /</text></item>
<item><p>54b2</p><section>rgyud</section><text>de la rdo rje'i tshad ni ji tsam du 'gyur zhe na/ rang gi mthe bo'i tshigs kyi sor mo bcu drug tu bya'o/ /de la rdo rje'i dbyibs ci 'dra bar bya zhe na/ zur bzhi la rtse lnga pa 'od zer gyi phreng ba can sum char bya'o/ /sems dpa' chen po thams cad ni mthe bo'i tshigs kyi</text></item>
<item><p>54b3</p><section>rgyud</section><text>sor bcu drug gi tshad du bya ste/ thams cad kyang pad+mo la bzhugs par bya'o/ /de bzhin du sku gzugs kyi tshad las dkyil 'khor gyi tshad kyang de dang 'dra bar bya'o/ /de la 'di ni bzlas pa'i rab tu bya ba ste/ de la de bzhin gshegs pa rnams kyi ni dgongs pa'i</text></item>
<item><p>54b4</p><section>rgyud</section><text>gsung ting nge 'dzin gyi tshig ste/ /rdo rje rnams kyi'ang de bzhin no/ /de la rtog pa thams cad kyi spyir ni rdo rje'i tshig gis bzlas te bsgrub bo/ /phyag na rdo rje'i ni rdo rje tshig gi glu dang sbyar te bzlas so/ /rdo rje hU~M zhes pa la sogs pa rdo rje'i khro bo rnams ni rdo rje'i</text></item>
<item><p>54b5</p><section>rgyud</section><text>khro bo'i tshig gis bzlas so/ /phyi'i rdo rje'i rigs rnams ni chos kyi tshig gis khro bo'i sgra chen po gsal bar byas te/ khro ba dang bcas pas bzlas so/ /rdo rje'i ma rnams ni rdo rje'i tshig phra mos bzlas so/ /de la ting nge 'dzin gyi ngag ni yid kyis bzlas so/ /de la rdo</text></item>
<item><p>54b6</p><section>rgyud</section><text>rje'i ngag ni/ lce thog rab tu mi g.yo bar/ /so mchu gnyis ka sbyar ba ste/ /rtog pa kun la rig pa ni/ /rdo rje'i ngag ni sgra spangs pa'o/ /de la rdo rje'i glu tshig ni/ /sha Ta pa la sogs pa'i glu/ /grong dga' ba rnams blangs pa yi/ /rdo rje'i tshig bzlas rtog pa ru/ /</text></item>
<item><p>54b7</p><section>rgyud</section><text>rdo rje'i glu zhes grags pa'o/ /de la rdo rje khro bo'i tshig ni 'di'o/ /hU~M zhes pa yi 'brug sgra 'dra/ /de bzhin phra zhing sgra dang ldan/ /khro bo gsal ba rdo rje che'o/ /khro bo'i tshig ces grags pa'o/ /tshig gi rab tu bya ba'o/ /de la 'di ni bzlas</text></item>
<item><p>55a1</p><section>rgyud</section><text>pa'i cho ga rab tu bya ba yin te/ rtog pa dag ni kun la yang / /sems dpa' gang dang gang dag gi/ /snying po phyag rgya sngags bsgrub pas/ /de yi bdag nyid spyan drang bsgrub/ /gnas dang srog chags thams cad ni/ /rang gi</text></item>
<item><p>55a2</p><section>rgyud</section><text>tshul gyis cho ga thams cad bsgrub pa'o/ /rdo rje bzlas pa ni rtog pa thams cad bsgrub pa'o/ /rdo rje sems dpa'i gsang ba'i bzlas pa 'byung ste/ phyag na rdo rje'i snying po dang / /phyag rgya sngags rig de bzhin te/ /bzlas pa'i don gyis mgon po</text></item>
<item><p>55a3</p><section>rgyud</section><text>bzlas/ /rtog pa kun la'ang bsgrub par bya/ /phyi yi rdo rje rigs rnams kyi/ /khro bo'i mnyam par 'jog pa'o/ /rdo rje ma rnams thams cad kyi/ /yid kyis su ni snying yang gzung / /bzlas pa'i don zhes bya ba la/ /phyag na rdo rje'i</text></item>
<item><p>55a4</p><section>rgyud</section><text>'dod pa bsgom zhing bzlas pa ste/ 'di ltar o~M zhes bya ba ni 'dod pa ste bde ba chen po'o/ /'dod pa ni rdo rje sems dpa' zhes bya'o/ /'dod pa ni thams cad dgug pa dang gzhug pa dang bcing ba dang dbang du byed pa'i phyir ro/ /dzaHhU~M ba~M hoH/</text></item>
<item><p>55a5</p><section>rgyud</section><text>'dod pa ni shin tu dga' ba'o/ /'dod pa ni bzlas pa'i don to/ /gsang ba'i bzlas pa 'di bzlas na bsod nams chung ngus kyang 'grub par 'gyur te/ de bzhin gshegs pa thams cad kyis kyang bslu bar mi nus so/ /thal mo khong stong du sbyar la mchod pa</text></item>
<item><p>55a6</p><section>rgyud</section><text>bya ste/ de la me tog gi mchod pa ni me tog gi thal mo gyen du phye bas so/ /bdug pa'i mchod pa ni thur du brkyang bas so/ /mar me'i mchod pa ni mthe bo mnyams pas g.yogs pa'o/ /dri'i mchod pa ni rab tu brkyang ste stong ba'am gang bas so/ /phyag</text></item>
<item><p>55a7</p><section>rgyud</section><text>rgya 'di rnams kyis yang dag pa nyid du mchod par 'gyur ba ni sangs rgyas kyi zhing thams cad dang / dkyil 'khor thams cad dang / dam tshig sems dpa' thams cad dang / snying po dang phyag rgya dang sngags dang rig pa dang lha thams cad la yang ngo / /mchod pa'i</text></item>
<item><p>55b1</p><section>rgyud</section><text>rab tu bya ba'o/ /de la bsod nams med pa'i sems can gyi sgrub pa'i rab tu bya ba 'byung ste/ dkyil 'khor gang yang rung ba cig nyin re zhing ci tsam 'dod pa'i tshad du nyi ma bzhir bris nas ji lta ba bzhin du der zhugs la phyag rgya chen po bcings nas rang gi lhag pa'i lha lan</text></item>
<item><p>55b2</p><section>rgyud</section><text>brgya bzlas so/ /bsod nams med pa'i sems can gyi sgrub pa'i rab tu bya ba'o/ /de la myur du 'grub par 'gyur ba'i rab tu bya ba ste/ de la de bzhin gshegs pa'i myur du 'grub par 'gyur ba ni/ ting 'dzin chos sbyin la sogs dang / /rgya chen tshul rnams</text></item>
<item><p>55b3</p><section>rgyud</section><text>klog pa dang / /dad la gnas te de bzhin mchod/ /dngos grub myur sbyin chen po yin/ /de la phyag na rdo rje'i myur du 'grub par 'gyur ba ni/ 'dod la chags dang bral min dang / /'dod la chags pa'i dam pas mchod/ /'dod la ci nus chags bya</text></item>
<item><p>55b4</p><section>rgyud</section><text>ba/ /myur du dngos grub sbyin pa yin/ /de la 'di ni sems dpa' chen po rnams kyi myur du 'grub pa ni/ sbyin dang tshul khrims de bzhin bzod/ /brtson 'grus bsam gtan de bzhin blo/ /ci nus kyis kyang bya ba ni/ /nyin gcig bzhin du ci 'dod</text></item>
<item><p>55b5</p><section>rgyud</section><text>par/ /phyi'i rdo rje'i rigs kyi grub pa myur ba ni/ sangs rgyas mchod cing de bzhin dang / phyag na rdo rje'i brtul zhugs brtan/ /rdo rje rtag tu lag na bzung / /mi bgrungs thams cad tshar gcod mchog /de nas rdo rje ma rnams kyi grub pa myur du sgrub pa'i</text></item>
<item><p>55b6</p><section>rgyud</section><text>rab tu bya ba ste/ sems can dge la dang ba dang / /mchod cing dam tshig srung ba ste/ /phyag rgya'i gar gyi mchod pa dang / /sems can ma rungs drag shul bya/ /grub pa myur ba'i rab tu bya ba'o/ /de la slob dpon gyi rab tu bya ba 'byung ste/ de la 'di</text></item>
<item><p>55b7</p><section>rgyud</section><text>ni de bzhin gshegs pa'i dkyil 'khor gyi slob dpon du sgrub pa ste/ dkyil 'khor du de bzhin gshegs pa'i spyan sngar badzra bid ces bya ba'i snying po stong rtsa brgyad bzlas nas slob dpon rang gis dam tshig gi phyag rgya stong bzlas te/ slob ma dbang bskur ba'i snying po ni</text></item>
<item><p>56a1</p><section>rgyud</section><text>'di'o/ /badzra satwa/ badzra rat+na/ badzra d+harma/ badzra karma/ o~M a mu kha ma d+hi ti Sh+tha sarba ta thA ga ta Ar+ya da t+te swA hA/ 'di brgya bzlas pa ni snying ga la sogs par phyag rgya bzhag nas spyi bor thams cad bzlas so/ /de nas de bzhin gshegs</text></item>
<item><p>56a2</p><section>rgyud</section><text>pa'i rigs kyi slob dpon sbyin no/ /phyag na rdo rje'i cha lugs spyi bor bzung nas snying po 'di brgya'am brgya rtsa brgyad du zlos shig /brgya bzlas pas ni de bzhin gshegs pa'i rdo rje'i slob dpon du 'gyur ro/ /brgya rtsa brgyad bzlas pas ni ting nge 'dzin gyi rdo rje slob</text></item>
<item><p>56a3</p><section>rgyud</section><text>dpon du 'gyur ro/ /de la snying po ni 'di'o/ o~M ma hA su kha badzra satwa dzaHhU~M ba~M hoH/ su ra ta s+t+wa~M/ de nas de'i lag tu rdo rje sbyin no/ /de nas rdo rje rigs kyi ste/ lag pa gnyis su rdo rje byin nas rdo rje rigs kyi rdo rje'i dri chus bsres pa'i bum pas dbang bskur</text></item>
<item><p>56a4</p><section>rgyud</section><text>ro/ /snying po 'di'o/ o~M badzra a d+hi pa d+hi twaM a b+hi Shiny+tsa mi dri D+ho b+ha ba dzaHhU~M ba~M hoHhU~M phaT/ de nas pad+mo rigs kyi slob dpon du sgrub pa ni pad+mo lag tu byin nas stong rtsa brgyad bzlas te/ pad+ma'i phreng bas mgo bcing ngo / /snying po 'di brjod do/ o~M pad+ma mA le a b+hi</text></item>
<item><p>56a5</p><section>rgyud</section><text>Shiny+tsa lo ke shwa ra ra twe swA hA hrIH/ rdo rje rin po che'i slob dpon du bsgrub pa ni/ rdo rje rin po che'i phyag rgya slob ma dbang bskur ba'i gnas su bzhag nas snying po 'di stong bzlas so/ o~M badzra rat+na a b+hi Shiny+tsa rat+na d+hi ba ti twe b+ha ba Ta Ta/ slob dpon gyis dkyil 'khor</text></item>
<item><p>56a6</p><section>rgyud</section><text>thams cad du btsud de dbang bskur ro/ /phyag na rdo rje slob dpon du bya ste/ yang bdag nyid kyis dkyil 'khor bris la bdag nyid la bdag gis slob dpon du dbang bskur ro/ /de la slob dpon gyi brtul zhugs ni 'di lta ste/ de bzhin gshegs pa'i slob dpon</text></item>
<item><p>56a7</p><section>rgyud</section><text>ni zla ba gcig gi bar du rab tu byung la bslab pa thams cad bzung ste/ rang gi lhag pa'i lha dus gsum du bsgrub bo/ /de bzhin gshegs pa'i rigs kyi slob dpon gyi brtul zhugs ni zla ba phyed kyi bar du nyin re zhing bcom ldan 'das kyi spyan sngar byin gyis brlab</text></item>
<item><p>56b1</p><section>rgyud</section><text>pa la sogs pa byas nas phyag na rdo rje'i sku'am/ rang gi lha nyid la mchod nas kyo ba tang gis bkug ste/ mi skyo bar bzlas te lam dang lam ma yin pa'i skabs mi dbye'o/ /de nas phyag na rdo rje'i brtul zhugs 'byung ste/ nyin re zhing nang par langs nas</text></item>
<item><p>56b2</p><section>rgyud</section><text>bdag nyid byin gyis brlab pa la sogs pa byas te/ bkrus la dri zhim po dang / gos 'tsher ba dang / rgyan gyis chas te glu dang sil snyan dang / bkod pa dang / sgeg pa rnams dang ldan pas bcom ldan 'das la me tog la sogs pa gsang ba'i mchod</text></item>
<item><p>56b3</p><section>rgyud</section><text>pa rnams kyis yang dag par mchod nas bcom ldan 'das dang / bdag nyid la 'dod pa'i dngos pos mchod pa bya ste/ dam tshig chen po'i de kho na nyid ci 'dod pa bzlas te/ phyed yol gyi bar du 'dod pa'i yon tan lnga spyad nas/ de bzhin du mchod pa byas te</text></item>
<item><p>56b4</p><section>rgyud</section><text>ci 'dod par bzlas so/ /de nas yang mtshan rangs par 'dod pa lnga rnams la brten cing bzlas par bya ste/ de ltar zhag bzhi'i bar du bya'o/ /de nas rdo rje rigs kyi brtul zhugs ni zla ba phyed kyi bar du smyon par bsgyur nas de bzhin gshegs pa thams cad la phyag</text></item>
<item><p>56b5</p><section>rgyud</section><text>'tshal zhing phyag na rdo rje mchod de/ mgo sa la gtugs nas sgren mor byung ngam/ gos gyon yang rung ste/ mgo bo rdob cing mi'o cog la gshe zhing rgyal phyag rgya rnams kyis gar byas te/ yid kyis de bzhin gshegs pa bsams nas mtshams bcing ba la</text></item>
<item><p>56b6</p><section>rgyud</section><text>sogs pa byas nas bcom ldan 'das la ji lta ba bzhin du mchod pa byas te brgya rtsa brgyad bzlas so/ /de nas pad+mo'i rigs kyi brtul zhugs ni bcom ldan 'das la mchod pa byas te/ ba'i gcin hub gang 'thungs la ba'i lci ba cung zad zos na dag pa'i brtul zhugs</text></item>
<item><p>56b7</p><section>rgyud</section><text>thams cad 'grub bo/ /de nas zhag bdun du ting nge 'dzin la mnyam par gzhag nas stong rtsa brgyad bzlas so/ /de nas nor bu'i rigs kyi brtul zhugs ni nyin re zhing rang la dbang bskur nas de bzhin gshegs pa dang / sems dpa' chen po rnams mchod</text></item>
<item><p>57a1</p><section>rgyud</section><text>de rgyal po lta bur sgom zhing rgyal bo'i pho brang du song nas/ rgyal po'i mdun du brgya brgya zhag brgyad kyi bar du bzlas so/ /de ltar na slob dpon gyis grub pa thams cad dang / phun sum tshogs pa thams cad dang / shes pa thams cad dang /</text></item>
<item><p>57a2</p><section>rgyud</section><text>kun gyis mchod pa la sogs pa dang / las thams cad thob par 'gyur ro/ /slob dpon gyi rab tu bya ba'o/ /de nas las grub pa ni snying po brgya rtsa brgyad bzlas te/ las thams cad byas na thams cad 'grub par 'gyur ro/ /rdo rje'i phyag rgya chen po</text></item>
<item><p>57a3</p><section>rgyud</section><text>bcings nas rdo rje'i bzlas pa brgyad stong bzlas na 'jig rten pa dang / 'jig rten las 'das pa'i las thams cad la phyag rgya thams cad bcings pa tsam gyis bdag dang pha rol gnyis ka 'grub par 'gyur ro/ /sngags ni rdo rje tshig gis stong phrag brgyar bzlas na</text></item>
<item><p>57a4</p><section>rgyud</section><text>sngags thams cad thang cig bzlas pas las kun byed do/ /rig pa stong phrag brgyar bzlas na/ de nas rig pa thams cad thang cig bzlas pas las thams cad byed do/ /de nas snying po dang phyag rgya dang sngags dang rig pa rnams 'byung ste/ badzra satwa ni snying po'o/ /</text></item>
<item><p>57a5</p><section>rgyud</section><text>satwa badzra ni phyag rgya'o/ o~M ni sngags so/ /khi ti ni rig pa'o/ /de nas snying po dang / phyag rgya dang sngags dang rig pa thams cad sgrub pa'i snying po 'byung ste/ o~M ma hA su kha badzra satwa dzaHhU~M ba~M hoHsu ra ta s+t+wa~M/ 'di bcom ldan 'das kyi spyan sngar rdo rje</text></item>
<item><p>57a6</p><section>rgyud</section><text>sems dpas bzlas pas glu dang rdo rje'i tshig gis stong rtsa brgyad bzlas na/ snying po dang phyag rgya dang sngags dang rig pa'i dngos grub thams cad 'grub par 'gyur ro zhes bcom ldan 'das rdo rje sems dpas gsungs so/ /'jig rten gsum las rnam par</text></item>
<item><p>57a7</p><section>rgyud</section><text>rgyal ba'i rtog pa chen po'i rgyal po las phyi ma'i rgyud bshad pa'o// //de nas bcom ldan 'das la phyag na rdo rje byang chub sems dpas 'di skad ces gsol to/ /bcom ldan 'das bdag gis 'jig rten gsum las rnam par rgyal ba'i chos kyi rnam</text></item>
<item><p>57b1</p><section>rgyud</section><text>grangs 'di bshad lags na/ de bas na bcom ldan 'das ji ltar de bzhin gshegs pa rnams grub pa de/ sems can 'dul ba'i slad du yul gzhan du mchi ba'am/ dbul por 'gyur ba'am/ 'khrug pa'am/ phrag dog gam/ sma dbab</text></item>
<item><p>57b2</p><section>rgyud</section><text>pa'am/ sdug bsngal ba'am/ 'dod pa chung ba'am/ 'dod pa la chags pa'am/ rab tu 'byung bar sems pa'am/ gnod pa mang ba'am/ nyes pa mang ba'am/ mya ngan nam/ nad dam/ 'jigs pa mang po la sogs pa gzhan</text></item>
<item><p>57b3</p><section>rgyud</section><text>yang dad pa med par 'gyur ba de lta bur mi 'gyur bar lhag pa'i bsam pa'i chos skye ba dang / sgrib pa yongs su byang bar 'gyur ba de ltar byin gyis brlab par gsol/ de nas bcom ldan 'das kyis phyag na rdo rje la 'di skad ces gsungs so/ /dam tshig</text></item>
<item><p>57b4</p><section>rgyud</section><text>chen po de kho na nyid sku dang gsung dang thugs rdo rje thams cad pa/ ma thul ba 'dul ba 'di khyod kyis de bzhin du bshad pa de dag gi phyir de bzhin gshegs pa thams cad kyis byin gyis brlabs so/ /de nas sgrub pa po de dag gis dang por re zhig de brgyad stong ji lta</text></item>
<item><p>57b5</p><section>rgyud</section><text>bar bzlas nas de nyid dam gzhan dag gi yang rung bsgrub par bya'o/ /gang dag 'dod chags dang bral ba'i chos kyis 'dul ba de lta bu dag kyang 'byung bar 'gyur te/ de dag la yang snying po 'di sbyin no/ o~M b+hu sarba ta thA ga ta badzra satwa ho/ sa ma ya s+t+wa~M/</text></item>
<item><p>57b6</p><section>rgyud</section><text>'di yang brgya stong du bzlas nas de nyid dam gzhan yang bsgrub par bya'o/ /de nas bcom ldan 'das kyi zhabs la phyag na rdo rjes phyag 'tshal te tshigs su bcad pa 'di gsungs so/ /sems can kun la phan pa'i phyir/ /rtog pa'i dam pa rab bshad pa/ /'jig rten</text></item>
<item><p>57b7</p><section>rgyud</section><text>gsum rgyal zhes bya ba/ /grub pa thams cad rab stsol mchog /gang gis brjod pa tsam gyis na/ /sdig pa kun las rnam par grol/ /'jig rten kun na mchod pa ste/ /grub pa thams cad thob par 'gyur/ /gang dag</text></item>
<item><p>58a1</p><section>rgyud</section><text>'dri zhing klog pa dang / /'dzin cing dad pa de bzhin te/ /de yang tshe 'di nyid la ni/ /grub pa thams cad thob 'gyur na/ dad pa brtul zhugs brtan pa yis/ /sgrub par byed pa ci smos te/ /sangs rgyas phyag</text></item>
<item><p>58a2</p><section>rgyud</section><text>na rdo rje nyid/ /tshe 'di nyid la de yis thob/ /rtog pa kun kyang sbyar yang rung / /rang gis byas pa'ang de bzhin te/ /rtog pa'i rgyal po nyid bsgrubs na/ /dad pa med kyang myur du 'grub/ /bdag gi khyim du gnas pa yang / /</text></item>
<item><p>58a3</p><section>rgyud</section><text>de la bdag kyang kun 'grub phyir/ /de la bdag ni bsrung bar gnas/ /dngos grub dang ni 'dod kun dang / /'phel ba dang ni 'tshe med dang / /shes pa rnams dang tshe dang stobs/ /gzugs mchog nges par stsol bar bgyi/ /de nas bcom</text></item>
<item><p>58a4</p><section>rgyud</section><text>ldan 'das gdan las bzhengs te/ khams gsum mtha' dag lus dang / ngag dang / sems rdo rje'i rdul phra mo rnams kyis khyab nas/ de bzhin gshegs pa thams cad dang legs so zhes bya ba byin te/ legs so legs so/ /sems</text></item>
<item><p>58a5</p><section>rgyud</section><text>dpa' chen po zhes byas nas/ bcom ldan 'das phyag na rdo rjes gsungs pa la mngon par dgyes par gyur to/ /'jig rten gsum las rnam par rgyal ba'i rtog pa chen po'i rgyal po kun rdzogs so// //'di'i 'gyur la lo chen rin</text></item>
<item><p>58a6</p><section>rgyud</section><text>chen bzang pos bsgyur yang zer/ rnal 'byor rgyud la mkhas pa zha lu pa ye shes rgya mtshos tshig don la legs par dpyad nas zhus dag/ yang 'ga' zhig rma dge blos bsgyur ro zhes kyang 'dod pa yod// //</text></item>
<item><p>58a7</p><section>rgyud</section><text>o~M ye d+harmA he tu pre b+ha wA he tun+te ShAn+ta thA ga to h+ya ba data/ te ShAny+tsa yo ni ro d+ha e ba~M bA dI ma hA shra ma NaHswA hA/ mang+ga la~M// //</text></item>
<item><p>58b1</p><section>rgyud</section><text>@#/ /rgya gar skad du/ sarba durga ti pa ri shod+ha na te dzo rA dza ta thA ga tA r+ha te saM myak+saM bud+d+ha s+ya kalpa nA ma/ bod skad du/ de bzhin gshegs pa dgra bcom pa yang dag par rdzogs pa'i sangs rgyas ngan song thams cad yongs su sbyong ba gzi brjid kyi</text></item>
<item><p>58b2</p><section>rgyud</section><text>rgyal po'i brtag pa zhes bya ba/ bam po dang po/ dpal rdo rje sems dpa' la phyag 'tshal lo/ /'di skad bdag gis thos pa dus gcig na/ bcom ldan 'das lha'i tshogs thams cad kyi dga' ba'i tshal mchog tu yid du 'ong ba na/ nor bu dang /</text></item>
<item><p>58b3</p><section>rgyud</section><text>gser dang / gser gyi shing yal ga dang / lcug mar bcas pa dang / shing gel pa dang / sman dang / me tog ka ma la dang / ut+pal dang / kar+Ni ka dang / bak+ku la dang / ti la ka dang / a sho ka dang / man dA ra ba dang / man dA</text></item>
<item><p>58b4</p><section>rgyud</section><text>ra ba chen po la sogs pa sna tshogs pa dang / dpag bsam gyi shing rnams kyis mdzes par byas shing / /rgya sna tshogs kyis brgyan pa/ bya sna tshogs mang po skad snyan 'byin pa/ rnga dang / cang te'u dang / ker ko dang / gling bu dang / rnga bo che la</text></item>
<item><p>58b5</p><section>rgyud</section><text>sogs pa'i sgra grag pa/ brgya byin dang / tshangs pa la sogs pa'i lha dang / lha'i bu mo sna tshogs rnam par rtsen pa/ sangs rgyas dang / byang chub sems dpa' thams cad kyis byin gyis brlabs pa na/ brgya byin dang / tshangs pa la sogs pa lha</text></item>
<item><p>58b6</p><section>rgyud</section><text>dang / rig pa 'dzin pa dang / lha'i bu mo 'khor bye ba khrag khrig brgya stong phrag du ma dang / gnod sbyin dang / srin po dang / lha ma yin dang / dri za dang / mi 'am ci dang / lto 'phye chen po dang / klu la sogs pa 'khor du ma dang / byang chub sems</text></item>
<item><p>58b7</p><section>rgyud</section><text>dpa' sems dpa' chen po bye ba khrag khrig brgya stong phrag brgyad la/ 'di lta ste/ byang chub sems dpa' sems dpa' chen po blo gros tshad med pa dang / blo gros mi g.yo ba dang / blo gros yangs pa dang / kun tu blo gros dang / blo gros mtha' yas</text></item>
<item><p>59a1</p><section>rgyud</section><text>dang / blo gros ka ma la dang / blo gros chen po dang / blo gros lha rdzas dang / byang chub sems dpa' sems dpa' chen po blo gros sna tshogs la sogs pa phyir mi ldog pa'i byang chub sems dpa' sems dpa' chen po'i dge 'dun mtha'</text></item>
<item><p>59a2</p><section>rgyud</section><text>thug pa med pa rnams kyis bsti stang du byed/ bla mar byed/ mchod cing rjed la rab tu mchod cing spel te/ 'khor mang po'i dbus na tshangs pa chen po pad+ma'i gdan la bzhugs te/ ngan song gi rgyud thams cad yongs su sbyong ba zhes bya ba'i ting nge 'dzin la</text></item>
<item><p>59a3</p><section>rgyud</section><text>snyoms par zhugs te/ ngan song gsum gyi rgyud las rnam par grol ba zhes bya ba'i byang chub sems dpa' sems dpa' chen po'i ting nge 'dzin gyi 'od zer 'phro ba dang sdud pa mang po'i phreng ba nyid kyi dpral ba'i mdzod spu nas byung nas/ des stong gsum gyi stong</text></item>
<item><p>59a4</p><section>rgyud</section><text>chen po'i 'jig rten gyi khams 'di dag thams cad kun tu snang bar byas so/ /kun tu snang bar byas nas sems can thams cad kyi sems nyon mongs pa'i 'ching ba las rnam par grol te/ bde ba so sor thob nas dga' ba'i tshal thams cad kun tu snang bar</text></item>
<item><p>59a5</p><section>rgyud</section><text>byas pas mchod pa'i sprin sna tshogs kyis mngon par mchod de/ lan brgya phrag stong du bskor ba byas nas mgo bos lan brgya phrag stong du phyag 'tshal nas/ bcom ldan 'das kyi spyan sngar nor bu dri ma med pa'i steng du 'khod de 'di skad ces gsol to/ /kye ma'o sangs</text></item>
<item><p>59a6</p><section>rgyud</section><text>rgyas kye sangs rgyas/ /kye ma'o sangs rgyas mdzad pa legs/ /gang phyir ngan song bdag cag sbyangs/ byang chub spyod pa nyid la bkod/ de nas lha rnams kyi dbang po brgya byin gyis bcom ldan 'das la lan brgya phrag stong du bskor ba byas te/</text></item>
<item><p>59a7</p><section>rgyud</section><text>phyag 'tshal nas bcom ldan 'das la 'di skad ces gsol to/ /bcom ldan 'das gang gi slad du sangs rgyas kyi 'od zer kun tu snang bas ngan song gi rgyud las rnam par grol zhing / rnam par grol ba'i lam la bkod pa ni bcom ldan 'das ngo mtshar lags</text></item>
<item><p>59b1</p><section>rgyud</section><text>so/ /bde bar gshegs pa ngo mtshar lags so/ /bcom ldan 'das kyis bka' stsal pa/ lha'i dbang po 'di ni ngo mtshar mi che'o/ /lha'i dbang po 'di ni ngo mtshar mi che ste/ sangs rgyas bcom ldan 'das ni tshad med pa'i bsod nams kyi tshogs rnams</text></item>
<item><p>59b2</p><section>rgyud</section><text>yang dag par bsags pa'o/ /lha'i dbang po yang dag par rdzogs pa'i sangs rgyas rnams ni tshad med pa'i yon tan rin po che'i 'byung khungs su gyur pa'o/ /lha'i dbang po yang dag par rdzogs pa'i sangs rgyas rnams ni tshad med pa'i thabs yang dag par rdzogs</text></item>
<item><p>59b3</p><section>rgyud</section><text>pa'o/ /lha'i dbang po sangs rgyas bcom ldan 'das rnams ni shes rab tshad med pa bsags pa'o/ /sangs rgyas bcom ldan 'das rnams kyi spyod pa ni tshad med pa'o/ /sangs rgyas bcom ldan 'das rnams ni gdul ba'i skye bo tshad med pa rnams snod du</text></item>
<item><p>59b4</p><section>rgyud</section><text>gyur par mdzad pa'o/ /sangs rgyas bcom ldan 'das rnams ni mi mnyam pa dang mnyam pa'i ye shes dang ldan pa/ /sangs rgyas bcom ldan 'das rnams ni mi mnyam pa dang mnyam pa'i rdzu 'phrul dang ldan pa/ /sangs rgyas bcom ldan 'das rnams ni mi mnyam</text></item>
<item><p>59b5</p><section>rgyud</section><text>pa dang mnyam pa'i smon lam gyi stobs dang ldan pa ste/ lha'i dbang po de lta bas na sangs rgyas bcom ldan 'das rnams kyis snod ji lta ba bzhin du sems can gyi don mdzad pa dang / ji ltar 'dul ba bzhin du sems can rnams kyi don mdzad pa dang / mos pa ji</text></item>
<item><p>59b6</p><section>rgyud</section><text>lta ba bzhin du sems can rnams kyi don mdzad pa yin par rig par bya ste/ 'di la the tshom dang / som nyi dang / yid gnyis ma byed cig /gang de bzhin gshegs pa rnams kyis 'dul bar mi 'gyur ba'i gnas ni med do/ /de nas lha rnams kyi dbang po</text></item>
<item><p>59b7</p><section>rgyud</section><text>brgya byin rang gi stan las langs nas yang bcom ldan 'das la mchod pa che ba rgya che ba byas te/ phyag 'tshal nas bcom ldan 'das la 'di skad ces gsol to/ /sems can thams cad la phan pa nyid du bgyi ba dang / sems can thams cad la snying brtse</text></item>
<item><p>60a1</p><section>rgyud</section><text>ba nyid du bgyi ba dang / snying brtse ba can nyid du bgyi ba dang / snying brtse ba can chen po can du bgyi ba dang / bsam pa thams cad yongs su rdzogs par bgyi bar bcom ldan 'das bdag spobs pa bskyed par gsol/ bde bar gshegs pa bdag spobs</text></item>
<item><p>60a2</p><section>rgyud</section><text>pa bskyed par gsol/ bcom ldan 'das sum cu rtsa gsum pa'i lha'i ris 'di nyid nas lha'i bu nor bu dri ma med pa'i 'od ces bgyi ba zhig shi 'phos te/ dus las 'das nas dgung bdun lon lags na/ bcom ldan 'das de gang du skyes/ bde ba dang sdug bsngal ni ci zhig myong bar</text></item>
<item><p>60a3</p><section>rgyud</section><text>'gyur/ bcom ldan 'das lung bstan du gsol/ bde bar gshegs pa lung bstan du gsol/ bcom ldan 'das kyis bka' stsal pa/ lha'i dbang po ci ste de'i dus la bab par shes na nyon cig /lha'i dbang pos gsol pa/ bcom ldan 'das dus ni 'di lags so/ /bde</text></item>
<item><p>60a4</p><section>rgyud</section><text>bar gshegs pa dus dang tshod ni 'di lags so/ /bcom ldan 'das kyis bka' stsal pa/ lha'i dbang po lha'i bu nor bu dri ma med pa'i 'od ces bya ba de 'di nas shi 'phos nas mtshams med pa'i sems can dmyal ba chen por skyes nas/ des der lo stong phrag bcu gnyis kyi bar du sdug</text></item>
<item><p>60a5</p><section>rgyud</section><text>bsngal ma rungs shing mi bzad pa myong nas sems can dmyal ba chung ngu rnams su yang lo brgya phrag brgyar sdug bsngal myong ngo / /de nas byol song dang / kyi gnas su yang lo brgya phrag brgyar sdug bsngal myong ngo / /de nas yul mtha' 'khob kyi mir skyes nas kyang 'on pa dang /</text></item>
<item><p>60a6</p><section>rgyud</section><text>dig pa dang / lkugs pa'i rang bzhin can dang / smra ba mi gsal bar lo stong phrag drug cu'i bar du sdug bsngal myong ngo / /lo stong phrag brgyad cu rtsa bzhir nad rnag khrag 'dzag pa dang / mdze dang phol mig rnams kyis gzir ba dang / skye bo mang pos smad pa dang / yongs kyis spangs pa dang /</text></item>
<item><p>60a7</p><section>rgyud</section><text>rigs dman pa'i rigs can rjes su myong zhing sdug bsngal ba dang / sdug bsngal brgyud pa dang / gzhan la gnod pa byed pa dang / las kyi sgrib pa bar chad med pa rnam pa sna tshogs byed pa dang / gzhan yang sdug bsngal gcig nas gcig tu brgyud ba myong zhing myong bar 'gyur ro/ /de</text></item>
<item><p>60b1</p><section>rgyud</section><text>nas brgya byin la sogs pa lha'i bu thams cad kyis thos nas shin tu sdangs shing skrag ste/ skyo nas kha bub tu 'gyel bar gyur to/ /de nas yang langs nas 'di skad ces gsol to/ /bcom ldan 'das sdug bsngal chen po brgyud ba 'di las ji ltar na 'di thar bar 'gyur/ bde bar</text></item>
<item><p>60b2</p><section>rgyud</section><text>gshegs pa ji ltar thar bar 'gyur/ bcom ldan 'das ci nas kyang sdug bsngal gyi phung po 'di las rnam par grol bar 'gyur bar 'di bskyab tu gsol/ bde bar gshegs pa 'di bskyab tu gsol/ bcom ldan 'das kyis bka' stsal ba/ lha'i dbang po sangs rgyas bye ba</text></item>
<item><p>60b3</p><section>rgyud</section><text>phrag brgyad cu rtsa bzhis kyang bshad pa 'di ngas kyang bshad kyis nyon cig /de nas lha'i dbang po brgya byin gyis yang bcom ldan 'das la me tog man dA ra ba dang / man dA ra ba chen po dang / me tog rnam pa sna tshogs dang / rin po che'i dbu rgyan dang / phyag gdub dang / dpung rgyan</text></item>
<item><p>60b4</p><section>rgyud</section><text>dang / snyan cha dang / do shal dang / se mo do la sogs pa'i rgyan gyi khyad par rnam pa sna tshogs kyis mngon par mchod de/ lan brgya stong phrag du mar bskor ba byas shing phyag 'tshal te/ bcom ldan 'das legs so/ /bde bar gshegs pa legs so zhes bya bas mnyes par byas</text></item>
<item><p>60b5</p><section>rgyud</section><text>nas/ bcom ldan 'das lha dang bcas pa'i 'jig rten la phan pa dang / bde bar bgyi ba dang / ma 'ongs pa'i sems can rnams ngan song gi rgyud gsum las rnam par thar bar bgyi ba'i slad du legs par bshad du gsol/ de nas yang tshangs pa la sogs pa lha mang po rnams</text></item>
<item><p>60b6</p><section>rgyud</section><text>kyis kyang 'di skad ces gsol to/ /bcom ldan 'das legs so/ /bde bar gshegs pa legs so/ /ci nas kyang ma 'ongs pa'i sems can rnams kyis mtshan tsam thos pas kyang ngan song gsum gyi lam las rnam par grol te/ bde 'gro lha'i 'jig rten nam/ mi'i 'jig rten</text></item>
<item><p>60b7</p><section>rgyud</section><text>du skyes nas bla na med pa yang dag par rdzogs pa'i byang chub thob par bgyi ba'i slad du bshad du gsol/ /de nas bcom ldan 'das kyis brgya byin dang / tshangs pa la sogs pa lha'i bu de dag de bzhin gshegs pa thams cad kyi snying po 'dis byin gyis brlab par bya ba'i phyir don yod gdon</text></item>
<item><p>61a1</p><section>rgyud</section><text>mi za ba'i rdo rje'i byin gyis brlabs zhes bya ba'i ting nge 'dzin la snyoms par zhugs so/ /de nas yang de nyid kyi thugs ka nas sngags 'di phyung nas lha de dag dam tshig can du byin gyis brlabs so/ o~M sarba bid+yA badzra a d+haSh+TI na dz+nyA na sa ma ya hU~M/ de ltar ting nge 'dzin</text></item>
<item><p>61a2</p><section>rgyud</section><text>la snyoms par zhugs nas kyang gdon mi za bar mi choms pa'i rdo rje'i byin gyi rlabs kyis byin gyis brlabs nas ngan song thams cad yongs su sbyong ba'i rgyal po zhes bya ba de bzhin gshegs pa thams cad kyi snying po 'di rang gi thugs ka nas phyung ngo / o~M shod+ha ni shod+ha ni sarba bA baM bi sho d+ha</text></item>
<item><p>61a3</p><section>rgyud</section><text>ne/ shud d+he bi shud d+he/ sarba karma A ba ra Na bi shud d+he swA hA/ rig pa chen po 'di bshad ma thag tu sems can thams cad kyi ngan song gi rgyud kyi 'ching ba thams cad rnam par chad do/ /ngan 'gro thams cad rnam par sbyangs so/ sdug bsngal mi bzad pa rnams rab tu zhi ste/ skye bo</text></item>
<item><p>61a4</p><section>rgyud</section><text>mang po rnams bde ba dang ldan par gyur to/ /de nas gzhan yang gsang ba'i snying po 'di gsungs so/ o~M shod+ha ne sho d+ha ne/ o~M sarba a pA ya na/ sarba satwe b+h+yo hU~M/ lha'i dbang po gzhan yang 'di ni de bzhin gshegs pa thams cad kyi snying po'o/ /o~M sarba a pA ya bi shod+ha ne hU~M</text></item>
<item><p>61a5</p><section>rgyud</section><text>phaT/ lha'i dbang po gzhan yang 'di ni de bzhin gshegs pa thams cad kyi snying po dang nye ba'i snying po'o/ o~M traT/ lha'i dbang po gzhan yang 'di ni ngan song thams cad rnam par sbyong ba'i snying po'o/ /hU~M/ lha'i dbang po gzhan yang mdor na dran pa tsam gyis kyang bsod nams chung ba'i</text></item>
<item><p>61a6</p><section>rgyud</section><text>sems can rnams ngan song gi rgyud thams cad las bde blag tu rnam par grol bar 'gyur ba ni 'di yin no/ /na mo b+ha ga ba te sarba durga ti pa ri shod+ha na rA dzA ya/ ta thA ga tA ya/ ar+ha te saM myaka saM bud d+hA ya/ tad+ya thA/ o~M sho d+ha ne sho d+ha ne/ sarba pA paM bi sho d+ha ne/ shud d+he bi shud d+he/ sarba karma A bar</text></item>
<item><p>61a7</p><section>rgyud</section><text>Na bi shud d+he swA hA/ rtsa ba'i rig pa'o/ o~M sarba bid sarba A ba ra Na bi sho d+ha ya ha na hU~M phaT/ o~M sarba bid hU~M/ o~M sarba bid phaT/ o~M sarba bid a/ o~M sarba bid trA tha/ o~M sarba bid o~M/ o~M sarba bid swa/ o~M sarba bid a/ o~M sarba bid hU~M/ o~M sarba bid trA+eT/ o~M sha/ o~M b+ha/</text></item>
<item><p>61b1</p><section>rgyud</section><text>lha'i dbang po de bzhin gshegs pa ngan song thams cad yongs su sbyong ba'i gzi brjid kyi rgyal po'i gsang ba'i snying po 'di ni rigs kyi bu'am/ rigs kyi bu mo gang yang rung bas ming tsam yang nyan tam/ bcangs sam/ bklags sam/ bris nas kyang mgo bo'am/ gtsug</text></item>
<item><p>61b2</p><section>rgyud</section><text>phud dam/ dpung pa'am/ mgul du btags te 'chang na tshe 'di nyid la dus ma yin par 'chi bar rgyad dam/ dus ma yin par 'chi ba brgyad dang 'brel pa'i rmi lam gyi rnam pa'am/ ngan song dang 'brel ba'i mtshan ma de dag thams cad rmi lam tsam du yang mi 'byung na/ dkyil 'khor</text></item>
<item><p>61b3</p><section>rgyud</section><text>du ji lta ba bzhin du zhugs la/ /zhugs nas kyang dbang bskur la snying po yang bzlas brjod byed cing / sngags kyi don yang sgom pa gang yin pa lta smos kyang ci dgos te/ de dag la ni sdig pa gang yang nye bar mi 'gyur/ ngan song du 'gro bar yang mi 'gyur ro/ /skyes pa'am/ bud med dam/</text></item>
<item><p>61b4</p><section>rgyud</section><text>lha'am/ klu'am/ gnod sbyin nam/ srin po'am/ byol song ngam/ sam/ sems can dmyal ba la sogs te/ gang yang rung ba shi ba'i lus dkyil 'khor du bcug ste/ dbang bskur na/ de sems can dmyal bar skyes na yang de ma thag tu rnam par thar nas lha'i rigs</text></item>
<item><p>61b5</p><section>rgyud</section><text>su skye bar 'gyur ro/ /lha'i rigs der skyes nas kyang de bzhin gshegs pa thams cad kyi chos nyid mngon sum du byed/ de bzhin gshegs pa thams cad la bsnyen bkur la sogs pa yang byed/ phyir mi ldog par yang 'gyur/ rgyud nges pa can du yang 'gyur/ de bzhin gshegs</text></item>
<item><p>61b6</p><section>rgyud</section><text>pa'i rigs su yang skye/ sgrib pa rnams rab tu spangs nas de bzhin gshegs pa thams cad kyi rigs sam/ lha'i rigs sam/ gzhan gang yang rung bar bde ba myong bar 'gyur ro/ lha'i dbang po mdor na 'jig rten nam/ 'jig rten las 'das pa'i phan pa dang bde ba thams cad myong</text></item>
<item><p>61b7</p><section>rgyud</section><text>bar 'gyur ro/ /de nas lha rnams kyi dbang po brgya byin gyis bcom ldan 'das la de bzhin du bskor ba byas te/ phyag 'tshal nas 'di skad ces gsol to/ /bcom ldan 'das ngan song thams cad kyi dbang du gyur pa rnams la phan pa dang bde bar bgyi ba dang / ci nas kyang sems can de dag</text></item>
<item><p>62a1</p><section>rgyud</section><text>ngan song thams cad la rgyab kyis phyogs par bgyi ba dang / bla na ma mchis pa yang dag par rdzogs pa'i byang chub bde blag tu rtogs par bgyi ba'i slad du bshad du gsol/ rje gcig bshad du gsol/ de nas bcom ldan 'das shAkya thub pas de bzhin gshegs</text></item>
<item><p>62a2</p><section>rgyud</section><text>pa thams cad kyi ngan song thams cad yongs su sbyong ba'i ye shes rdo rje zhes bya ba'i ting nge 'dzin la snyoms par zhugs nas de bzhin gshegs pa thams cad kyi ngan song thams cad yongs su sbyong ba'i gzi brjid kyi rgyal po zhes bya ba'i dkyil 'khor chen po 'di gsungs so/ /sangs rgyas kun gyi</text></item>
<item><p>62a3</p><section>rgyud</section><text>byang chub sems/ /bla na med pa rtogs gyur pa/ rgyal bas gsungs pa'i ye shes gang / de ni dkyil 'khor snying por gsungs/ /de nas yang bcom ldan 'das kyis sems can thams cad la thugs brtse ba'i slad du phyi'i dkyil 'khor 'di gsungs so/ /gtsug lag khang dang</text></item>
<item><p>62a4</p><section>rgyud</section><text>skyed mos tshal/ /mchod rten lha khang kun dga' sogs/ /ji bzhin pa yi cho ga yis/ /gnas ni byin gyis brlab pa brtsam/ /byin gyis brlabs pa'i gnas der ni/ /phyi yi dkyil 'khor bri bar bya/ /gru bzhi pa la sgo bzhi pa/ /rta babs bzhi dang ldan pa dang / /them skas bzhi</text></item>
<item><p>62a5</p><section>rgyud</section><text>yi phreng ba dang / /seng ge ban glang rnams kyis brgyan/ /dar dang lda ldi do shal phreng / /dril bu dang ni rnga mas brgyan/ /rdo rje rin chen pad+ma dang / /rgya gram pa yi phyag rgyas brgyan/ /srad bu brgyad dang ldan pa dang / /phyi yi sgo khyud rnams kyis brgyan/ /dgu yi char ni bgos pa las/ /</text></item>
<item><p>62a6</p><section>rgyud</section><text>sgo dang sgo khyud sum char bya/ /rdo rje srad bus thig gdab bo/ /dbus kyi dkyil 'khor thig gdab pa/ /chos kyi 'khor lo 'dra ba la/ /lte bar bcas shing rtsibs bcu drug /rim pa gsum dang ldan pa la/ /rtsibs ni nyis 'gyur nyid du bya/ /dbus kyi phyogs su kun rig ni/ /dung dang</text></item>
<item><p>62a7</p><section>rgyud</section><text>kun da zla 'dra la/ /zhal bzhi pa la rdo rje yi/ /seng ge'i gdan la bzhugs pa dang / /ting 'dzin phyag rgyar ldan pa dang / /rgyan rnams kun gyis brgyan par bri/ /de yi spyan sngar ngan song kun/ /sbyong ba'i rgyal po bri bya ste/ /phyag gnyis ting 'dzin tshul du bsnol/ /zla ba rgyas</text></item>
<item><p>62b1</p><section>rgyud</section><text>dang pad+ma'i mdog /rgyan rnams kun gyis legs rdzogs la/ /rgyal mchog skyes bus gang bar bri/ /rgyab tu shAkya'i rigs dbang po/ /gtso bo thub pa bri bar bya/ /g.yon dang g.yas kyi phyogs char ni/ /rgyal mchog rin chen me tog gnyis/ /lo tsa nA dang mA ma kI/ /</text></item>
<item><p>62b2</p><section>rgyud</section><text>de bzhin dkar mo sgrol ma rnams/ /rang gi rigs kyi mtshan ma bzhin/ /grwa yi phyogs ni kun du bri/ /rtsibs kyi nang ni thams cad du/ /rdo rje sems sogs sems dpa' mchog /rdzu 'phrul chen po'i sems dpa' rnams/ /bzhin du bri bar bya/ /mkhas pas lA</text></item>
<item><p>62b3</p><section>rgyud</section><text>s+ya la sogs pa/ /mchod pa grwa yi phyogs su bri/ /sgo yi phyogs rnams thams cad du/ /sgo ba bzhi ni bri bar bya/ /rta babs khyams ni thams cad du/ /byams pa la sogs bri bar bya/ /nyan thos rgyal ba thams cad dang / /de bzhin rang rgyal gtso bo rnams/ /khro bo mngag pa</text></item>
<item><p>62b4</p><section>rgyud</section><text>pho nya sogs/ /bri bya yang na ming yang rung / /phyi yi dkyil 'khor phyi rol du/ /gling bzhi po ni bri bar bya/ /'dzam bu'i gling du tshangs pa bri/ /byang phyogs su ni dbang phyug che/ /shar dang nub kyi gling du ni/ /brgya byin gtogs 'dod thams cad ni/ /'khor dang bcas par bri bar bya/ /gzhan</text></item>
<item><p>62b5</p><section>rgyud</section><text>rnams dag kyang de bzhin te/ /lha min dri za nam mkha' lding / /gnod sbyin srin po lto 'phye che/ /'byung po 'dre rnams dang / /klu dang grul bum ri rnams dang / /rgyal po bzhi rnams bri bar bya/ /gza' dang skar ma rgyu skar dang / /khro bo ma rungs 'tshe ba yi/ /bgegs dang bi nA ya ka rnams/ /</text></item>
<item><p>62b6</p><section>rgyud</section><text>sems can kun la phan byed pa'i/ /drang srong skal ba chen po rnams/ /phra men ma dang bud med bri/ /de bzhin sring mo rnal 'byor ma/ /'byung ba bzhi yi lha chen po/ /khyim dang ri la gnas pa dang / /shing dang kun dga'i nags la sogs/ /dur khrod grong khyer gnas pa rnams/ /</text></item>
<item><p>62b7</p><section>rgyud</section><text>ming dang brda 'am yang na ni/ /thig le rnams kyang bri bar bya/ /de nas mkhas pas dkyil 'khor la/ /bla re rgyal mtshan lhab lhub dang / /gdugs dang rnga ma lnga ldi dang / /'phan dang sna tshogs na bzas mchod/ /gser las byas pa'i bya rnams ni/ /brgyad dam bcu drug lhag</text></item>
<item><p>63a1</p><section>rgyud</section><text>kyang rung / /dbang bskur rin chen chus bkang ba'i/ /bum pa lnga ni gzhag par bya/ /mar me gtor ma bum pa dang / /mdzes pa'i bshos rnams gzhag bya ste/ /bza' ba btung ba sbyar legs dang / /bca' ba sna tshogs gzhag par bya/ /gnod sbyin</text></item>
<item><p>63a2</p><section>rgyud</section><text>srin po'i kha zas su/ /gtor ma rnam pa sna tshogs gzhag /'byung po dag dang klu dag dang / /mi dang mi min de bzhin te/ /me tog dri rnams sna tshogs dang / /'o ma mar dang kha rar bcas/ /rnam rgyal bum pa dri yi chus/ /rab tu bkang ba gzhag par bya/ /de nas khrus la</text></item>
<item><p>63a3</p><section>rgyud</section><text>sogs byas la/ /dri dang phreng mchog phreng ba can/ /dri zhim kha bkang mchog mdzes pa/ /rdo rje 'dzin mas zhugs nas kyang / /me tog thogs te sgo phyogs 'dug /gtso bo rgyal ba sras kyi 'khor/ /mang po rnams ni spyan drangs te/ /phyag rgya sngags dang bdag ldan zhing / /lcags</text></item>
<item><p>63a4</p><section>rgyud</section><text>kyu la sogs rnal 'byor gyis/ /dzaHhU~M ba~M hoHthugs rje'i bdag /tshur gshegs zhes ni brjod nas kyang / /gsang ba'i bcing ba bcings nas ni/ /mdzub gnyis lcags kyu'i tshul du bya/ /zhags pa bzhin du sbyar nas kyang / /de nyid lcags sgrog tshul du bya/ /mtheb gnyis nang du</text></item>
<item><p>63a5</p><section>rgyud</section><text>bkug nas ni/ /bskyod par gyur na dbang du 'gyur/ /de nas mtshan ma skyes nas mgu nas ni/ /thog ma tha ma med pa mngon sum mthong / /ar+g+ha mchog brtags gsang la sogs pa yi/ /dbyangs snyan pa yi bstod dang lha rdzas kyi/ /mchog gi dam pa rnams kyis legs par mchod/ /</text></item>
<item><p>63a6</p><section>rgyud</section><text>de nas 'byung po kun gyi gtor ma bya/ /sems can bkres shing skom pas gdungs pa dang / /phyogs na gnas pa rnams la rnam par brtag /de yi gtor ma ji ltar mthun par bya/ /de nas sngags pas bla med byang chub kyi/ gnas su slob ma yongs su smin bya ba/ /'gro la phan phyir</text></item>
<item><p>63a7</p><section>rgyud</section><text>myur du byang chub bar/ /de dag byang chub sems mchog skyed du gzhug /de rnams byin rlabs byang chub smon lam gdab/ /zab cing rgya che ba yi chos bsgrags la/ /bsrung bar byas nas brtul zhugs sdom gnas pa/ /rab zhi kha nas sngags brjod gzhug par bya/ /dar la sogs</text></item>
<item><p>63b1</p><section>rgyud</section><text>pas mig gnyis g.yogs nas ni/ /rdo rje 'dzin dpal pad+mar lag gnyis bya/ /me tog rin chen la sogs de brgyan la/ /yon gyis lag pa bkang ste gzhug par bya/ /sngags ni 'di rnams yin no/ o~M badzra a d+hi tiSh+Tha hU~M/ o~M badzra sa ma ya hU~M/ o~M badzra pra be sha hU~M/ a</text></item>
<item><p>63b2</p><section>rgyud</section><text>sa me tri sa me ma hA sa ma ye hU~M/ de nas sngags 'dis me tog la sogs pa dor bar bya'o/ /sangs rgyas dngos grub thob bya'i phyir/ /bdag la thugs brtser dgongs nas ni/ /'gro la phan pa'i gtso chen gyis/ /sman par dgongs nas bzhes su gsol/ o~M badzra pra ti gr-ih+ha hU~M/ o~M</text></item>
<item><p>63b3</p><section>rgyud</section><text>badzra pra tI ts+tsha badzra sa ma ya s+t+wa~M/ me tog rin chen la sogs gang / /bab par gyur pa rigs kyi lha/ /gtso bo'i rigs de bsgrubs na ni/ /dngos grub 'gyur te the tshom med/ /de nas sngags pa mkhas pa yis/ /sngags 'dis dam tshig sbyin par bya/ /o~M badzra sam ya hU~M phaT/ de nas</text></item>
<item><p>63b4</p><section>rgyud</section><text>rigs kyi phyag rgya snying gar bcings te dam tshig gi lha snying la gnas par bya ba'i sngags/ /o~M badzra sa ma ya hr-i da yaM me pra be sha dr-iD+ha tiSh+Tha hU~M/ de nas 'dis dam tshig bsgrag par bya'o/ /'di ni khyod kyi dmyal ba'i chu/ /dam tshig 'das na sreg par byed/ /dam tshig bsrungs na</text></item>
<item><p>63b5</p><section>rgyud</section><text>dngos grub ni/ /rdo rje bdud rtsi'i chu 'dis 'grub/ /ci ste dam tshig 'das na ni/ /de ma thag tu bkas nas gshegs/ /rdo rje 'dzin rgyal khros nas kyang / /bdun rgyud rigs ni brlag par mdzad/ /de bas rtag tu bu khyod kyis/ /rgyal bas gsungs pa'i dam tshig dang / /sdom</text></item>
<item><p>63b6</p><section>rgyud</section><text>pa dang ni bla ma'i bka'/ /shin tu mos pas bsrung bar bya/ /khyod kyis srog chags gsad mi bya/ /ma byin par yang blang mi bya/ /dang 'dod la spyod pa rnams/ /dngos grub 'dod pas bya ma yin/ /chang ni btung bar mi bya zhing / /sha la sogs pa bza' mi bya/ /sems can</text></item>
<item><p>63b7</p><section>rgyud</section><text>gnod pa'i sbyor ba ni/ /nams kyang bya ba ma yin te/ /dkon mchog gsum ni yongs mi spang / /dus kun tu ni byang chub sems/ /snying po sngags dang phyag rgya dang / /lha dang bla ma de bzhin no/ /sdig la sogs pa gang yin dang / /bla ma'i bka' las 'da' mi bya/ /lha la phul</text></item>
<item><p>64a1</p><section>rgyud</section><text>ba'i rnying pa dang / /de yi grib ma 'gom mi bya/ /phyag rgya'i gzugs la'ang de bzhin te/ /sngags dang lha la'ang smad mi bya/ /gdon gyi las sogs bya ma yin/ /mu stegs can la'ang smad mi bya/ /mdor na yid gnyis som nyi the tshom mi bya ste/ /</text></item>
<item><p>64a2</p><section>rgyud</section><text>bdag gi de nyid dang ni sngags sogs de bzhin no/ /mos pa brtan dang ldan pas dam bcas nas/ /sarba bid kyis ji bzhin dbang bskur te/ /bum pa la sogs ji snyed mang thogs pas/ /bcu po rnams kyis dbang bcu ci dgar bskur/ /de nas lag tu dril bu rdo rje byin/ /'khor lo la</text></item>
<item><p>64a3</p><section>rgyud</section><text>sogs rin chen bdun thogs la/ /mi dbang dbang phyug 'khor lo thob pa dang / /sdig pa gzhom phyir dbang ni bskur bar bya/ /sngags bsgrub phyir ni mos ldan slob ma la/ /sngags pas bka' ni rab tu bsgo bar bya/ /des kyang mos pas spyi bos phyag 'tshal te/ /ci ste nor yod bla</text></item>
<item><p>64a4</p><section>rgyud</section><text>ma dbul bar bya/ /nor dang gter dang 'bru dang dbyig dang gser/ /bzhon pa khyim gdan bu pho bu mo rnams/ /skyes pa dag dang bud med yang na ni/ /grong dang grong khyer de bzhin ci bzhed rnams/ /rang gi sems ni rab tu dad pa yis/ /yon gyi mchog nyid dbul ba nyid du bya/ /</text></item>
<item><p>64a5</p><section>rgyud</section><text>myur du 'grub phyir mos pas bla ma la/ /mdor na rang gi lus kyang dbul bar bya/ /tshe 'di'i bde ba ma lus dang / /'jig rten phyi ma'i bde mchog dang / /sangs rgyas nyid kyang thob 'gyur na/ /lha yi bde ba smos ci dgos/ /sangs rgyas kun dang bla mar mnyam/ /rdo rje slob dpon</text></item>
<item><p>64a6</p><section>rgyud</section><text>brnyas na ni/ /rtag tu sdug bsngal thob 'gyur bas/ /cung zad tsam yang brnyas mi bya/ /rdo rje spun dang sring mo dang / /rdo rje ma rnams nyid la ni/ /rnal 'byor can gyis brnyas ma yin/ /rtag tu 'khon gyi gcugs mi bya/ /dkon mchog gsum la gnod byed dang / /bla ma smod byed ma</text></item>
<item><p>64a7</p><section>rgyud</section><text>rungs pa/ /dam tshig las ni 'das pa dang / /de la sogs pa'i gnod byed la/ /bzod pa bsgom par mi bya ste/ /de ltar gyur na kun rig gis/ /gsungs pa'i dngos grub thob par 'gyur/ /sems can kun la phan pa dang / /brtser ldan dngos grub thob par 'gyur/ /de nas</text></item>
<item><p>64b1</p><section>rgyud</section><text>bcom ldan 'das kyis lha rnams kyi dbang po brgya byin dang lha'i 'jig rten du bcas pa rnams kyi don dang / phan pa dang bde ba'i phyir sgrub pa'i cho ga 'di gsungs so/ /ras la bcom ldan 'das thams cad rig pa de bzhin du bris la/ g.yas su ni de bzhin gshegs pa ngan song</text></item>
<item><p>64b2</p><section>rgyud</section><text>thams cad yongs su sbyong ba gzi brjid kyi rgyal po/ g.yon phyogs su ni shAkya thub pa/ ngan song thams cad sbyong ba'i 'og tu ni kun tu spyan ras gzigs dbang phyug mdog zla ba lta bu phyag na pad+ma bsnams pa'o/ /shAkya thub pa'i 'og tu ni phyag na rdo rje de gnyis kyi bar du sman gyi</text></item>
<item><p>64b3</p><section>rgyud</section><text>bla mdog sngon po phyag gcig na 'bras bu a ru ra bsnams pa/ phyag gcig ni mchog sbyin du bya/ rta mgrin dang / 'jig rten gsum las rnam par rgyal ba/ ma rungs ba 'joms pa la brtson pa gnyis ni rang gi lha la brten par bri/ de gnyis kyi dbus su lo tsa nA dang / mA</text></item>
<item><p>64b4</p><section>rgyud</section><text>ma kI dang / gos dkar mo dang / sgrol ma rnams rang rang gi mtshan ma/ phyag na bsnams par bri/ de dag gi 'og tu pad+ma'i rdzing bu chu dang / chu srin dang / nya dang / rus sbal dang / sbal pa dkar po dang / nya khar ba la sogs par bcas pa dang / chu las skyes pa'i me tog rnam pa</text></item>
<item><p>64b5</p><section>rgyud</section><text>du mas yongs su gang bar bri/ bdug pa dang / mar me dang / dri dang / phreng ba dang / bshos dang / me tog dang / 'bras bu rnam pa sna tshogs pa bri/ de'i 'og tu sgrub pa po nyid thal mo sbyar te phyag 'tshal zhing 'dug par bri/ de nas ri mo'i sku gzugs de mngon par mchod de/ bdag</text></item>
<item><p>64b6</p><section>rgyud</section><text>nyid kyis spyan dbye ba bya zhing bden pa la byin gyis brlabs par dmigs par bya'o/ /de nas ci ste mtshan ma zhig mthong na ni myur du dngos grub thob par 'gyur ro/ /'on te ma mthong na ni ring mo zhig nas dngos grub tu 'gyur te/ bzhad pa dang ni rnga sgra dang / /dril bu'i sgra dang 'brug sgra dang / /</text></item>
<item><p>64b7</p><section>rgyud</section><text>dge slong bram ze pho mo dang / /'bras bu mthong na myur du ni/ /mchog dang bar ma tha ma 'grub/ /de nas gzugs de gsang sngags dang / /phyag rgya mngon par byin brlabs nas/ /ci bdog pas ni mchod par bya/ /rtag tu mngon sum 'dug nas kyang / /'jig rten gsum las rnam rgyal</text></item>
<item><p>65a1</p><section>rgyud</section><text>gyis/ /bdag srung la sogs byas nas kyang / /bdag gi de nyid bsams nas su/ /dngos grub mtshan ma byung bar du/ /'bum phrag gsum mam drug 'bum bzlas/ /de nas dben pa'i gnas su ni/ /brgyad brgya nyid du tshang bar bya/ /sngags ni</text></item>
<item><p>65a2</p><section>rgyud</section><text>khral 'khrul med par bzlas/ /de nas bzlas pa'i mjug tu ni/ /dkyil 'khor snga ma bzhin bsams la/ mchod pa rgya chen byas nas kyang / /mtshan gcig thog thag bzlas par bya/ /ci ste gtso'am de yi sras/ /yang na lha rnams mthong gyur na/ /bsod nams snod la ci</text></item>
<item><p>65a3</p><section>rgyud</section><text>dga' bar/ /dngos grub mchog ni gsol bar bya/ /lha ni dngos grub 'bras bu ni/ /de la rtag tu dgyes nas stsol/ /phyag 'tshal dngos grub la sogs blang / /dkon mchog gsum dang bla ma la/ /skal ba re re phul nas ni/ /de nas rtag tu bdag spyod cing / /med na</text></item>
<item><p>65a4</p><section>rgyud</section><text>mkhas pa bdag nyid kyis/ /blangs nas bdag nyid spyad par bya/ /sems can kun la phan brtson par/ /bskal pa du mar gnas par 'gyur/ /ci ste dngos grub ma gyur na/ /las rnams thams cad nus par 'gyur/ /gnod sbyin skar mda'i gdon la sogs/ /chad pas bcad</text></item>
<item><p>65a5</p><section>rgyud</section><text>cing bka' tsam gyis/ /zhi ba la sogs las kun ni/ /bran bzhin thams cad byed par 'gyur/ /de nas lha rnams kyi dbang po brgya byin gyis bcom ldan 'das la 'di skad ces gsol to/ /bcom ldan 'das sdig pa bgyis pas sems can dmyal ba la sogs pa'i dbang du gyur pa</text></item>
<item><p>65a6</p><section>rgyud</section><text>rnams ji ltar na sems can dmyal ba la sogs pa'i dbang du gyur pa'i sdug bsngal spang ba'i slad du bsgrub par bgyi/ bcom ldan 'das kyis bka' stsal pa/ lha'i dbang po nyon cig /sems can dmyal ba la sogs pa'i dbang du gyur pa'i sems can sdig pa byed pa/ sdig</text></item>
<item><p>65a7</p><section>rgyud</section><text>pa chen po byed pa de dag ci nas kyang sems can dmyal ba'i sdug bsngal las thabs sla bas grol bar 'gyur ba nyon cig /de bzhin dkyil 'khor bris nas ni/ /snga ma bzhin du bum pa la/ /brgya rtsa brgyad du bzlas nas ni/ /dbang bskur ba ni rab tu brtag /de nas sdig pa kun sbyangs</text></item>
<item><p>65b1</p><section>rgyud</section><text>te / /dmyal ba la sogs sdug bsngal la las/ /de ni myur du rnam par thar/ /sdig las rnam grol bdag nyid de/ /dag par gyur pa'i lha rnams kyi/ /rigs su skyes par gyur nas kyang / /de ni rtag tu sangs rgyas dang / /chos 'gro ba ni thos par 'gyur/ /de yi gzugs</text></item>
<item><p>65b2</p><section>rgyud</section><text>brnyan bri ba'am/ /gur gum gyis ni ming yang rung / /ngan song gsum gyi sdug bsngal las/ /sems can rnams ni dgrol ba'i phyir/ /sngags mkhan gzhan la phan brtson zhing / /snying rje can gyis dbang bskur ro/ /de nas rnal 'byor can gyis ni/ /sngags dang phyag rgyas de</text></item>
<item><p>65b3</p><section>rgyud</section><text>dbang bskur/ /lha yi gzugs su brtags nas kyang / /mchod rten dbus su gzhag par bya/ /rang gi lha 'am lha gzhan gyi/ /snying po snying gar bris nas kyang / /lha 'dra bar ni sems bskyed de/ /khyim gyi nang du gzhag par bya/ /de yi ming yang smos nas ni/ /gur gum</text></item>
<item><p>65b4</p><section>rgyud</section><text>bzang pos sngags bris la/ /rim gyis 'bum ni tshang tsam du/ /mchod rten las ni rab tu bya/ /sdig can sdig ni zad bya'i phyir/ /bye ba snyed ni tshang bar bya/ /de ltar byas na nges par ni/ /dmyal ba las ni grol bar 'gyur/ /byol song sdug bsngal las/ /grol te lha</text></item>
<item><p>65b5</p><section>rgyud</section><text>yi gnas su skye/ /de yi ming nas brjod nas ni/ /ji skad gsungs pa'i sngags bzlas zhing / /'bum phrag stong ngam yang na ni/ /brgya phrag stong du tshang ba dang / /bye ba snyed du rab bzlas na/ /lha yi gnas su nges par skye/ /de yi ming nas brjod nas kyang / /mkhas pas 'bum</text></item>
<item><p>65b6</p><section>rgyud</section><text>phrag brgya 'am ni/ /yang na brgya phrag stong snyed du/ /sbyin sreg byas par gyur na ni/ /dmyal ba chen por gyur ba yi/ /sdig pa de las thar bar 'gyur/ /ji srid mtshan ma shin tu ni/ /'bar ba'i gnas na skyes gyur par/ /mtshan ma yang dag byung bar du/ /til dang yungs kar</text></item>
<item><p>65b7</p><section>rgyud</section><text>'bras rnams dang / /ra yi 'o mar ldan pa dang / /dri yis bskus pa'i yam shing gis/ /cho ga bzhin du sbyin sreg bya/ /de nas de ni nges par yang / /lha yi gnas su skyes gyur nas/ /de yi mtshan ma ston par byed/ /yang na lha yi mchog tu 'gyur/ /yang na hom khung nang du</text></item>
<item><p>66a1</p><section>rgyud</section><text>ni/ /me yi ltas ni ston byed cing / /lha yi gnas su skyes pa dang / /sdig pa bcom pa'i mtshan mar ni/ /dkar po nyid dang g.yas su 'bar/ /gyen du 'bar zhing dri ma med/ /zlum zhing rnam par mi 'phro la/ /brtan la glog bzhin dri ma med/ /yang</text></item>
<item><p>66a2</p><section>rgyud</section><text>na me lha nyid kyis ni/ /bdag nyid de bzhin ston byed de/ /zla ba dri med dkar 'dra la/ /bzhin mdog dkar zhing lam mer 'bar/ /de ni mtshan ma 'di dag gis/ /dmyal ba la sogs rnam grol zhing / /sdig pa bcom nas bde 'gror ni/ /skyes pa yin par shes par bya/ /</text></item>
<item><p>66a3</p><section>rgyud</section><text>khru bzhi pa yi tshad du ni/ /cho ga bzhin du khung brkos la/ /rdo rje mtha' ma bskor ba yi/ /'khor lo dbus su bri bar bya/ /rigs lnga yi ni phyag rgya rnams/ /ji bzhin pa yi phyogs su bri/ /de bzhin sems dpa' rnams dang ni/ /'jig rten gtso la sogs pa bri/ /bya dang bum</text></item>
<item><p>66a4</p><section>rgyud</section><text>pa gang ba dang / /gtor mas snod rnams bkang ba dang / /brgyad snyed tsam du bzhag pa'am/ /yang na bcu drug snyed du gzhag /bza' ba dang ni bca' ba'i bshos/ /me tog phreng sogs de bzhin te/ /bla re rgyal mtshan dar la sogs/ /gdugs mchog rnams kyis legs</text></item>
<item><p>66a5</p><section>rgyud</section><text>par brgyan/ /sbyin sreg dkyil 'khor dam par ni/ /sbyin sreg rab tu bya ba yin/ /cho ga shes pas bris nas kyang / /lha rnams mang po spyan drangs la/ /sngags shes pas ni sngags phyag rgyas/ /ar+g+ha dbul bar shes nas kyang / /mdor na mchod pa byas nas ni/ /lha yi sbyor bas</text></item>
<item><p>66a6</p><section>rgyud</section><text>rab gnas la/ /ga bur gur gum la sogs pas/ /mar dang 'o ma til bsgos la/ /til dang yungs kar 'bras rnams dang / /dri yi chus ni legs bkang ste/ /'bras chan yos dang la du dang / /sbrang rtsi sha kha rar ldan pa/ /brgya phrag du mar yongs bzlas la/ /yam shing</text></item>
<item><p>66a7</p><section>rgyud</section><text>la yang de bzhin te/ /rang gi sngags kyis btab pa'i shing / /khung bu'i nang du gzhag par bya/ /ro la sngags kyis btab nas kyang / /chu mchog gis ni bkrus nas su/ /bzlas pa'i dri yis byug par bya/ /gos dang rgyan gyis bklubs nas kyang / /sngags kyis btab pa'i bdug</text></item>
<item><p>66b1</p><section>rgyud</section><text>pas bdug /me tog phreng la sogs pas mchod/ /gtsug phud dpung par de bzhin du/ /sngags bris nas ni gdags par bya/ /snying ga lkog ma kha phyogs su/ /sarba bi d+yAs byin gyis brlab/ /dpral ba mdzod spu rna ba gnyis/ /mgo bo gtsug phud dpung pa gnyis/ /</text></item>
<item><p>66b2</p><section>rgyud</section><text>sna dang rked pa pus mo bo la/ /long bu sna yi rtse mo dang / /mig gnyis dang ni gsang ba yi/ /dbang po rnams kyi gnas la ni/ /de ltar gzhan du yi ge sngags/ /mchog tu dge ba rnam gzhag go/ /de nas ngan song sbyang ba'i phyir/ /stan dang bcas te thab dbus su/ /gzhag</text></item>
<item><p>66b3</p><section>rgyud</section><text>pa nyid du bya ba yin/ /de nas sngags 'chang sngags kyis ni/ /btab pa'i gos kyis g.yogs par bya/ /de nas byin za dge ba rab sbar la/ /me lce stong gis 'khrigs shing 'bar ba'i lus/ /zla dkar kun da zhi zhal zhi ba'i lus/ /mtha' yas pa yi gzugs kyi me bkug la/ /</text></item>
<item><p>66b4</p><section>rgyud</section><text>ar+g+ha dbul bar brtags nas de bzhin du/ /blo mchog ldan pa'i mdun du gzugs sogs gzhag /ji ltar gsungs bzhin yon tan 'dod pa yis/ /de bzhin gshegs tshogs de bzhin spyan drangs la/ /ar+g+ha la sogs brtags te de bzhin du/ /bder gshegs gsungs</text></item>
<item><p>66b5</p><section>rgyud</section><text>pa'i mchod pa la sogs bya/ /de nas byin za la ni brtag bya ba/ /bsreg byas bkang ste de yang spar ba'i phyir/ /de nas bsreg byas bkang ste rim gyis ni/ /rgyal la sogs la brgya rtsa brgyad du brtag /de nas sbyong ba'i sngags kyi rgyal po la/ /bsreg par bya ba nyi shu rtsa gcig</text></item>
<item><p>66b6</p><section>rgyud</section><text>brtag /de nas spyan drangs yo byad lan gsum dang / /ar+g+ha la sogs pad+ma'i dkar zhal mchod/ /phyag na rdo rje pad+ma zhags bsnams pa'i/ /'jig rten gsum las rnam par rgyal ba'i gzugs/ /zhabs kyi pad+mas sdig mnan cing / /rgyan rnams kun ni rab rdzogs</text></item>
<item><p>66b7</p><section>rgyud</section><text>la/ /rdzogs sangs rgyas kyi dbu rgyan mtho/ /bsams sam yang na bris kyang rung / /de yi snying pos de bzhin du/ /brgya phrag stong ngam yang na ni/ /bye ba'i tshad du sbyin sreg bya/ /ci ste mtshan ma la sogs 'byung / /de bzhin sdig can rgyud ces bya/ /de nas thal bar gyur</text></item>
<item><p>67a1</p><section>rgyud</section><text>pa dang / /rdo rje bsdu ba'i sngags kyis ni/ /cho ga bzhin du bsdu bar bya/ /thal ba de dang rus pa'i rdul/ /sngags kyis btab pa'i dri chu dang / /ba skyes 'o ma la sogs lngas/ /sbyong ba'i sngags kyis blo ldan gyis/ /'bum du bzlas pas brdzis</text></item>
<item><p>67a2</p><section>rgyud</section><text>nas ni/ /ga pur dri dang bsgos pa yis/ /'jim pa dang ni bsres nas kyang / /gzugs su bya ba'am yang na ni/ /mchod rten gyi ni ltar byas la/ /gcig gam gnyis sam gsum mam lnga/ /yang na brgya rtsa brgyad bar du/ /sngags dang phyag rgyas btab nas su/ /'bum phrag</text></item>
<item><p>67a3</p><section>rgyud</section><text>gnyis kyi bar du bzlas/ /de nas mchod rten 'bar gyur tam/ /yang na gzugs kyi zhal 'dzum mam/ /dri dang bdug pa 'od kyang rung / /snang ngam yang na ngad ldang ngam/ /lha la sogs pa'i rnam pa ni/ /sna tshogs par ni snang gyur tam/ /rdzu 'phrul rnam par 'phrul pa dang / /</text></item>
<item><p>67a4</p><section>rgyud</section><text>me tog la sogs 'dor ba dang / /dung dang rnga la sogs pa'i sgra/ /gling bu pi bang la sogs rnams/ /ci ste mtshan ma 'di dag ni/ /sdig can blos ni ma mthong na/ /'bum gyi phrag ni brgyad stong ngam/ /ji srid mtshan ma byung bar du/ /de bzhin gshegs pa mchod nas ni/ /mnyam</text></item>
<item><p>67a5</p><section>rgyud</section><text>par gzhag pas bzlas par bya/ /de yi mthar ni mkhas pas kyang / /mtshan gcig thog thag mi nyal bzlas/ /de nas de yi sdig pa ni/ /dag pa nyid du nges par mthong / /lha yi lus kyi gzugs gyur la/ /rang gi rgyud du ngo shes 'gyur/ /mtshan ma 'di dag shes nas ni/ /</text></item>
<item><p>67a6</p><section>rgyud</section><text>rnam par mi rtog sems kyis kyang / /byams dang snying rjer ldan pa yis/ /las rnams thams cad byed par 'gyur/ /yang na med par gyur na yang / /bzlas shing sgom pa'i tshul gyis ni/ /ming tsam legs par bris nas kyang / /mchod rten phreng ba bya ba dang / /yang na gzugs su bris</text></item>
<item><p>67a7</p><section>rgyud</section><text>kyang rung / /sbyin sreg mngon par dbang bskur na/ /gdon mi za bar bde 'gror skye/ /thal ba yungs kar bye ma sogs/ /rang gi ming smos sngags btab nas/ /bzlas ba byas te song nas kyang / /rgya mtshor 'bab pa'i klung du dor/ /de ltar na ni sdig can yang / /ngan song las</text></item>
<item><p>67b1</p><section>rgyud</section><text>ni thar 'gyur na/ /dge ba'i mchog ni bskyed pa dang / /byang chub sa bon bskyed pa'i bdag /sangs rgyas 'bras bu'i rgyu ldan pa/ /sbyin pa'i pha rol phyin par ldan/ /tshul khrims rgyud dang rab ldan pa/ /bzod pa brtson 'grus mnyam gzhag dang / /shes rab rnams kyis</text></item>
<item><p>67b2</p><section>rgyud</section><text>rgyu bsgoms pa'i/ /'jig rten bsod nams ldan ci smos/ /myur du de yi ngan song ni/ /bcom par gyur te the tshom med/ /dge ba'i rtsa ba ma bskyed la/ /med par lta ba gang yin dang / /byang chub lam las rnam log pas/ /bstan la zhe sdang gnod byed cing / /sdig pa'i rang</text></item>
<item><p>67b3</p><section>rgyud</section><text>bzhin mthong la/ /ma dang pha la snying ring zhing / /byang chub sems la brten pa dang / /'dod chags bral ba bsad pa rnams/ /ci ste lha rnams med gyur tam/ /sangs rgyas dge 'dun chos de bzhin/ /sngags dang phyag rgya'i tshogs la sogs/ /shes rab thabs rnams</text></item>
<item><p>67b4</p><section>rgyud</section><text>med na ni/ /sdig can de dag mi thar zhes/ /bder gshegs rgyal ba nyid kyis gsungs/ //de nas brgya byin la sogs lha/ /pad+ma lta bu'i mig phye nas/ /legs zhes bya bas mnyes byas te/ /rab tu mgu bas mchod byas nas/ /brgya byin gzhan la phan brtson pas/ /</text></item>
<item><p>67b5</p><section>rgyud</section><text>ji skad gsungs pa'i bka' bzhin du/ /shAkya'i gtso bos bka' stsal pa/ /bden pa nyid du byas gyur nas/ /de nas de ni dmyal ba yi/ /sdug bsngal las ni thar nas kyang / /dga' ldan gnas su sems can kun/ /phan phyir bde gshegs 'dra bar skyes/ /de nas</text></item>
<item><p>67b6</p><section>rgyud</section><text>dbang por bcas pa yi/ /grags chen lha rnams gar byed cing / /mchod pa'i sprin ni mtha' yas pas/ /de bzhin gshegs la mchod bya'i phyir/ /lha yi tshogs kyis mdun byas te/ /tshe 'di nyid la mchod pa'i phyir/ /byang chub tu yang sems bskyed nas/ /lha rdzas</text></item>
<item><p>67b7</p><section>rgyud</section><text>rnam pa sna tshogs kyi/ /me tog bdug pa byug pa dang / /gdugs dang rgyal mtshan 'phan la sogs/ /rgyan la sogs pa rab mdzes dang / /na bza' rin chen char la sogs/ /dga' ba'i tshal ni gang bar byas/ /de nas ya mtshan cher gyur te/ /lha rnams kyis kyang</text></item>
<item><p>68a1</p><section>rgyud</section><text>phyag 'tshal nas/ /dga' ba'i tshal ni yid 'ong ba/ /kun nas gang bar gyur pa yi/ /sna tshogs 'byung ba 'di ci lags/ /bcom ldan 'das kyis bka' stsal pa/ /grogs po dag shes par gyis shig /rdzu 'phrul rnam par 'phrul pa 'di ni</text></item>
<item><p>68a2</p><section>rgyud</section><text>lha'i bu nor bu dri ma med pa'i 'od ces bya ba de yin no/ /mtshams med pa'i dbang du gyur pa yang myong zhing mthong ba'i chos 'di nyid la bde 'gro'i dbang du gyur pa gang lags pa de ni bcom ldan 'das ngo mtshar lags so/ /bde bar gshegs pa ngo mtshar lags so/ /de nas</text></item>
<item><p>68a3</p><section>rgyud</section><text>brgya byin la sogs pa lha'i bu thams cad kyis mgrin gcig tu tshig 'di skad ces smras so/ /sangs rgyas 'dra ba'i ston pa med/ /chos dang 'dra ba'i dge ba med/ /dge 'dun 'dra ba'i snod med de/ /sngags dang 'dra ba'i 'dren pa med/ /de nas lha'i bu de dag gis bcom ldan</text></item>
<item><p>68a4</p><section>rgyud</section><text>'das la 'di skad ces gsol to/ /bcom ldan 'das bcom ldan 'das kyi byin gyis brlabs kyis dga' ldan gyi lha'i ris su skyes pa'i lha'i bu de ci 'dra ba zhig/ de'i rdzu 'phrul dang mthu ni ji lta bu lags/ lha'i bu nor bu dri ma med pa'i 'od ces bgyi ba de bdag cag lta bar</text></item>
<item><p>68a5</p><section>rgyud</section><text>'tshal lo/ /de nas bcom ldan 'das kyis lha thams cad kyi snying skul bar byed pa zhes bya ba'i 'od zer gyi phreng ba nyid kyi zhabs kyi mthe bo gnyis las phyung ngo / /byung nas kyang nor bu dri ma med pa'i 'od ces bya ba'i lus thams cad snang bar byas nas snying gar zhugs te bskul nas</text></item>
<item><p>68a6</p><section>rgyud</section><text>yang de nyid du mi snang bar gyur to/ /de nas lha'i bu de nyid rab tu dga' bar gyur nas lus kyi 'od zer gyis dpag tshad brgya phrag stong tshun tshad kyi nam mkha'i ngos thams cad gsal bar byas te/ lha'i bu stong phrag du ma'i 'khor gyis bskor cing mdun du byas nas/ lha'i rdzu 'phrul chen</text></item>
<item><p>68a7</p><section>rgyud</section><text>pos mi snang bar byas te 'ongs nas dga' ba'i tshal thams cad gsal zhing snang bar byas te/ bcom ldan 'das dang / brgya byin gnyis ma gtogs pa lha rnams kyi 'od zil gyis mnan to/ /de nas lha'i bu des bcom ldan 'das kyi zhabs gnyis la phyag 'tshal nas ched du brjod pa</text></item>
<item><p>68b1</p><section>rgyud</section><text>'di ched du brjod do/ /e ma shAkya mgon po yi/ /sangs rgyas mdzad pa ya mtshan che/ /gang phyir ngan song lhung ba yi/ /sems can myur du glog bzhin grol/ /de nas skad cig ma de nyid kyi tshe shing rta'i 'phang lo tsam gyi bad mo thams cad rin po che las byas pa/ dpag tshad</text></item>
<item><p>68b2</p><section>rgyud</section><text>brgya phrag stong du dri'i ngad ldang ba/ lha'i glu snyan pa'i sgra grag pa/ ya mtshan du ma yang dag par ston pa/ lha rdzas kyi glu dang / gar dang / brdung ba dang / gling bu dang / rnga dang / ker ko rnams kyi sgra snyan pa 'byin pa zhig bcom ldan 'das kyi spyan sngar byung ste/ de mthong</text></item>
<item><p>68b3</p><section>rgyud</section><text>nas kyang shin tu ya mtshan skyes te 'di skad ces smras so/ /de bzhin gshegs pa'i chos ni bsam mi khyab/ /sngags kyi yon tan sna tshogs bsam mi khyab/ /byang chub rten pa rnams kyang bsam mi khyab/ /tshangs spyod tshul khrims dri med skye bsam yas/ /de nas lha'i bu de</text></item>
<item><p>68b4</p><section>rgyud</section><text>dag gis de blta bar 'dod nas yang bcom ldan 'das la 'di skad ces gsol to/ /lha'i bu de dang / de'i 'khor gyi dkyil 'khor rnams blta bar 'tshal lo/ /bcom ldan 'das blta bar 'tshal lo/ /bde bar gshegs pa blta bar 'tshal lo/ /de nas bcom ldan 'das</text></item>
<item><p>68b5</p><section>rgyud</section><text>kyis yang mthe bo gnyis nas 'od zer phyung ste/ 'od zer dri ma med pa des lha'i bu de dang lha'i 'khor de dag kun du snang bar byas te bskul nas de nyid du mi snang bar gyur to/ /de nas nor bu dri ma med pa'i 'od ces bya ba de la sogs pa gnas gtsang ma'i ris kyi lha'i bu rnams kyis bcom</text></item>
<item><p>68b6</p><section>rgyud</section><text>ldan 'das dang / brgya byin gnyis kyi gdan ma gtogs par dga' ba'i tshal thams cad g.yos par byas te/ lan brgya stong du mar bskor ba byas shing bskor ba byas nas yang dang yang du 'di skad ces gsol to/ /e ma'o sangs rgyas rnams kyi ni/ /sngags kyi byin rlabs ya</text></item>
<item><p>68b7</p><section>rgyud</section><text>mtshan che/ /gang phyir mtshams med lhung ba yi/ /sems can lha gnas myur du skyes/ /de nas lha'i bu nor bu dri ma med pa'i 'od ces bya ba la sogs pa'i lha'i bu de dag gis bcom ldan 'das la nor bu dang / gser dang / dngul dang / do shal dang / se mo do dang / gdu bu</text></item>
<item><p>69a1</p><section>rgyud</section><text>dang / dpung rgyan dang / snyan cha la sogs pa rgyan gyi khyad par rnam pa sna tshogs du ma dang / gdugs dang / rgyal mtshan dang / 'phan dang / lda ldi dang / rnga ma la sogs pa yo byad kyi khyad par sna tshogs pa dang seng ge'i gdan dang gzims cha dang pho</text></item>
<item><p>69a2</p><section>rgyud</section><text>brang dang / gzhal med khang dang / khang bu brtsegs pa la sogs pa gnas kyi khyad par sna tshogs pa dang / me tog dang / spos la sogs pa mchod pa'i khyad par sna tshogs pa dang / rang gi lus dang / ngag dang / sems rnams kyang phul te/ ba lang dang / rta dang / seng</text></item>
<item><p>69a3</p><section>rgyud</section><text>ge dang / stag dang / spre'u dang / dgo ba dang / thug re dang / ma he dang / bong bu dang / rnga mo dang / chu srin dang / phag dang / ra dang / glang dang / ba dang / 'dod pa'i ba bzhon la sogs pa bzhon pa'i khyad par du ma yang phul nas/ bcom ldan 'das kyi 'khor gyi dkyil</text></item>
<item><p>69a4</p><section>rgyud</section><text>'khor rnams kyang mngon par mchod/ lha rnams kyi dbang po brgya byin gyi 'khor gyi dkyil 'khor rnams kyang mngon par mchod de/ legs so zhes bya ba gsol nas/ bcom ldan 'das dang / brgya byin gnyis la bla ma dang bsti stang du byas te phyag 'tshal nas de bzhin du song ngo / /de nas</text></item>
<item><p>69a5</p><section>rgyud</section><text>brgya byin dang tshangs pa la sogs pa lha rnams mchog tu ya mtshan du gyur te/ bcom ldan 'das la yang dang yang du legs so zhes bya bas bstod cing mchod de phyag 'tshal nas 'di skad ces gsol to/ /bcom ldan 'das gang gi slad du ma 'ongs pa'i byis pa so so'i skye bo rnams</text></item>
<item><p>69a6</p><section>rgyud</section><text>'chang ba dang klog pa la spro bar bgyi ba'i slad du de bzhin gshegs pa'i mtshan brjod pa'i yon tan bshad du gsol/ brgya byin dang tshangs pa la sogs pa'i lha'i bu rnams ngas bshad kyis/ legs par nyon la yid la zung shig /lha'i bu rnams dge ba bcu dang ldan pa'i sems</text></item>
<item><p>69a7</p><section>rgyud</section><text>can rnams kyi rna lam du thos par 'gyur gyi/ sems can ma rabs rnams kyis ni ma yin no/ /pha rol tu phyin pa bcu la mos pa'i sems can rnams kyi rna lam du nye bar 'gro bar 'gyur gyi/ sems can phal pa ma rabs kyis ni ma yin no/ /sems can bsam pa nges pa rnams</text></item>
<item><p>69b1</p><section>rgyud</section><text>dang / phyir mi ldog pa'i yon tan mang po la mngon par 'dod pa'i sems can rnams kyi rna lam du 'gro bar 'gyur te/ mdor na thams cad mkhyen pa'i ye shes la brten pa'i sems can rnams kyi rna lam du 'gro bar 'gyur ro/ /de nas brgya byin dang / tshangs pa la sogs</text></item>
<item><p>69b2</p><section>rgyud</section><text>pa'i lha'i bu de dag yang dag par dga' ba skyes nas 'di skad ces gsol to/ /bcom ldan 'das bdag cag ni snod du gyur pa'o/ /bde bar gshegs pa bdag cag ni snod du gyur pa ste/ gang gi slad du bdag cag gis de bzhin gshegs pa dgra bcom pa yang dag par</text></item>
<item><p>69b3</p><section>rgyud</section><text>rdzogs pa'i sangs rgyas ngan song thams cad yongs su sbyong ba'i gzi brjid kyi rgyal po zhes bgyi ba'i mtshan brjod pa 'di bcom ldan 'das pad+ma'i zhal nyid nas thos pas bdag cag ni ngan song gis 'jigs par mi 'gyur/ dus ma lags par 'chi bas 'jigs par mi 'gyur/ 'chi ba</text></item>
<item><p>69b4</p><section>rgyud</section><text>dang / ltung ba dang / rnam par 'thor ba dang / rnam par 'jig pa la sogs pas 'jigs par mi 'gyur te/ bcom ldan 'das bdag cag ni gdon mi 'tshal bar sangs rgyas nyid du 'grub pa'i snod du gyur pa lags so/ /bcom ldan 'das brtag pa'i rgyal po 'dis sems</text></item>
<item><p>69b5</p><section>rgyud</section><text>can rnams kyi don bgyid pa gang lags pa'i skyes bu dam pa de dag gi 'bras bu ni cir 'gyur/ rnam par smin pa ni cir 'gyur/ bcom ldan 'das kyis bka' stsal pa/ lha'i dbang po de dag ni skyes bu dam pa 'ba' zhig tu ma zad kyi/ yang dag par rdzogs pa'i sangs rgyas nyid</text></item>
<item><p>69b6</p><section>rgyud</section><text>du blta bar bya ste/ lha'i dbang po gang gi phyir 'jig rten pha rol du song nas mtshams med pa la sogs pa'i sems can dmyal ba chen por skyes pa'i sems can rnams kyi sdug bsngal rnam pa sna tshogs rab tu spong bar byed pa dang / byang chub la gdon mi za bar brtan par byed pa</text></item>
<item><p>69b7</p><section>rgyud</section><text>dang / byang chub sems dpa'i sa phyir mi ldog pa la rab tu 'jog pa'i phyir te/ lha'i dbang po dper na khyod kyis lha'i bu nor bu dri ma med pa'i 'od ces bya ba mtshams med pa'i sems can dmyal ba chen por skyes pa'i don byas pa bzhin no/ /lha'i dbang po de ltar gzhan yang ma 'ongs</text></item>
<item><p>70a1</p><section>rgyud</section><text>pa'i sems can rnams kyi don byed pa'i sems can de dag /ci so so'i skye bo yin snyam sems sam/ gsol pa/ bcom ldan 'das ma lags so/ /bde bar gshegs pa ma lags so/ /lha'i dbang po sems can de dag ni skyes bu dam pa chen</text></item>
<item><p>70a2</p><section>rgyud</section><text>po/ gzhan la phan 'dogs pa ste/ de bzhin gshegs pa rnams kyis kyang phyag bya ba/ mchod pa/ rjed pa/ bsti stang du bya ba/ 'phrag la bkur bar bya ba yin na/ lhar bcas pa'i 'jig rten gyis lha smos kyang ci dgos/ de nas brgya byin dang / tshangs pa la</text></item>
<item><p>70a3</p><section>rgyud</section><text>sogs pa lha'i bu rnams dang / rgyal po chen po bzhi dang / phyogs skyong ba bcu dang / gnod sbyin gyi sde dpon nyi shu rtsa brgyad dang / gnod sbyin chen po nor bu bzang po dang / nor bu bzang po chen po la sogs pa byang chub sems dpa'i sa la rab tu gnas pa rnams dang / klu'i rgyal</text></item>
<item><p>70a4</p><section>rgyud</section><text>po dga' bo dang / bsnyen dga' bo gnyis dang / 'phrog ma bu lnga brgyas bskor ba rnams dang / gnod sbyin gyi sde dpon chen po pany+tsi ka dang / pany+tsi ka chen po la sogs pa dang / gang gzhan dag kyang rgya che zhing rgya che ba'i lha dang / klu dang / gnod sbyin dang / srin po dang / lha ma</text></item>
<item><p>70a5</p><section>rgyud</section><text>yin dang / nam mkha'i lding dang / dri za dang / mi 'am ci dang / lto 'phye chen po dang / 'byung po dang / dang / 'dre dang / rims dang / gdon dang / dug dang / skar ma la sogs pa thams cad kyis mgrin gcig tu 'di skad ces gsol to/ /bcom ldan 'das bdag</text></item>
<item><p>70a6</p><section>rgyud</section><text>cag 'dus shing tshogs pa thams cad kyis skyes bu dam pa chen po de'i rkang pa gnyis mgo bos blang bar bgyi'o/ /mdor na rtag par rgyun du dus thams cad du bsrung ba dang / bskyab pa dang / sba bar bgyi'o/ /bcom ldan 'das gang du brtag pa'i rgyal po 'di rigs kyi bu'am/</text></item>
<item><p>70a7</p><section>rgyud</section><text>rigs kyi bu mo dad pas 'chang ngam/ klog gam/ gzhan la rgya cher yang dag par 'chad par 'gyur ram/ gdugs dang / rgyal mtshan dang / ba dan la sogs pas mchod par 'gyur ram/ rgyal rigs sam/ bram ze'i rigs sam/ rje'u rigs sam/ dmangs rigs</text></item>
<item><p>70b1</p><section>rgyud</section><text>sam/ gzhan yang rgyal po'am/ rgyal po'i bu'am/ rgyal po'i bu mo'am/ rgyal po'i btsun mo'am/ rgyal po'i 'khor pho'am/ rgyal po'i 'khor mo'am/ gang su yang rung bas 'chang zhing klog pa dang / gzhan la rgya cher yang dag par 'chad cing ston pa'i bar du</text></item>
<item><p>70b2</p><section>rgyud</section><text>bgyid na/ bcom ldan 'das bdag cag 'dus shing tshogs pa thams cad de'i bran du gyur pa lags so/ /rang gi skye bo dang / gnyen gyi skye bo dang / yongs kyi skye bo dang / grong dang / grong khyer dang / grong rdal dang / ljongs dang / rgyal po'i pho brang 'khor rnams yongs</text></item>
<item><p>70b3</p><section>rgyud</section><text>su bskyang bar bgyi'o/ /dus dus su char dbab par bgyi'o/ /'bru la sogs pa bskyed par bgyi'o/ /skye bo mang po la phan pa dang bde ba'i slad du bsgrub par bgyi'o/ /pha rol gyi phru ma mang po gzhom par bgyi'o/ /sems can ma rungs pa gnod cing 'tshe ba pos de la mi phan</text></item>
<item><p>70b4</p><section>rgyud</section><text>pa'i sems bskyed pa gang yin pa de dag brlag par bgyi ba'i slad du bsgrub par bgyi/ ma rungs par bgyi/ de la bdud kyi las kyang bgyi/ gnod par bgyi ba la yang nye bar gnas par bgyi ste/ bcom ldan 'das mdor na ma 'ongs pa'i sems can rnams la brtag pa'i rgyal</text></item>
<item><p>70b5</p><section>rgyud</section><text>po 'di ni sangs rgyas kyi mdzad pa lta bur gnas pa lags pas/ bcom ldan 'das bdag cag gis bu bzhin du bskyang bar bgyi'o/ /lha'i dbang po khyod kyis ji ltar smras pa de de bzhin te/ brtag pa'i rgyal po 'di ni de bzhin du blta bar bya'o/ /lha'i dbang po legs kyis/</text></item>
<item><p>70b6</p><section>rgyud</section><text>'dzam bu'i gling na gnas pa'i sems can sdig pa'i chos la kun tu spyod pa/ sems can dmyal ba'i dbang du gyur pa/ 'khor ba mi gtsang ba'i dong du bying ba'i sems can rnams la phan pa dang bde bar bya ba'i phyir yun ring por bag yod par byos la sgrubs shig /ngan song thams</text></item>
<item><p>70b7</p><section>rgyud</section><text>cad yongs su sbyong ba'i gzi brjid kyi rgyal po'i brtag pa las brtag pa dang po'o// //bam po gnyis pa/ de nas bcom ldan 'das byang chub sems dpa' sems dpa' chen po phyag na rdo rjes bcom ldan 'das kyi mthus brtag pa'i rgyal po brtag pa phyi ma</text></item>
<item><p>71a1</p><section>rgyud</section><text>'di bshad do/ /dpa' bo gdan las bzhengs nas ni/ /dgyes shing rdo rje gsor nas kyang / /shAkya'i dbang po dgyes mdzad pa/ /thub pa'i gtso la phyag 'tshal nas/ /sgrib pa thams cad rnam par dag pa'i rdo rje zhes bya ba'i ting nge 'dzin la snyoms par zhugs nas/</text></item>
<item><p>71a2</p><section>rgyud</section><text>ngan song thams cad rnam par sbyong ba zhes bya ba rang gi snying po 'di nyid kyi thugs ka nas phyung ngo / o~M sarba pA paM da ha na badzra hU~M phaT/ o~M sarba a bA ya bi sho d+ha na badzra hU~M phaT/ o~M sarba karma A ba ra NA ni b+haSh+miM ku ru hU~M phaT/ o~M bruM b+h+rUM bi nA sha ya A ba ra NA ni hU~M phaT/ o~M bruM bi shong+ha ya A ba ra NA ni</text></item>
<item><p>71a3</p><section>rgyud</section><text>hU~M phaT/ o~M dz+wa la dz+wa lang+ha ka ng+ha ka ha na ha na sarba A ba raNA ni hU~M phaT/ o~M sruM sa ra sa ra pra sa ra pra sa ra sarba A ba ra NI ni hU~M phaT/ o~M hU~M ha ra ha ra sarba A pa ra NA ni hU~M phaT/ o~M hU~M phaT sarba A ba ra NA ni bi s+pho Ta ya hU~M phaT/ o~M br-i ta br-i ta sarba A ba ra NA ni phaT/ o~M tra Ta traT sarba A ba ra NA ni</text></item>
<item><p>71a4</p><section>rgyud</section><text>hU~M phaT/ o~M ts+tshin+da ts+tshin+da sarba A ba ra NA ni hU~M phaT/ o~M da ha da ha sarba na ra ka ga ti he tu~M hU~M phaT/ o~M pa tsa pa tsa sarba pre ta ka ga ta hi tu~M hU~M phaT/ o~M ma tha ma tha sarba tir+ya ka ga ti he tu~M hU~M phaT/ de nas de dag rnams kyi yo byad bshad do/ /o~M sarba a pA ya bi sho d+ha ni/ d+ha ma d+ha ma d+hu pa ya hU~M</text></item>
<item><p>71a5</p><section>rgyud</section><text>phaT/ o~M sarba durga ti bi sho d+ha ni puSh+pa bi lo ki ni hU~M phaT/ o~M sarba a pA ya bi sho d+ha ni dz+nyA na A lo ka ka ri hU~M phaT/ o~M sarba a pA ya ga ti gan d+ha nA sha ni gan d+ha ba ti hU~M phaT/ sgo ba rnams kyis sngags la/ o~M sarba na ra ka ga ti A kar Sha Ni hU~M dzaHphaT/ o~M sarba na ra ka ga ti a b+h+yu d+d+har</text></item>
<item><p>71a6</p><section>rgyud</section><text>Ni hU~M hU~M phaT/ o~M sarba a bA ya ban d+ha na bi mo tsa ni hU~M ba~M phaT/ o~M sarba a pA ya ga ti ga ha na bi nA sha ni hU~M hoHphaT/ de nas dkyil 'khor bshad de/ 'khor lo 'dra ba'i dkyil 'khor la/ /shin tu mdzes pa'i rtsibs brgyad can/ /lte bar bcas shing rtsibs rten ldan/ /nang gi rim pa</text></item>
<item><p>71a7</p><section>rgyud</section><text>bris nas ni/ /lte ba'i nang du shAkya yi/ /bdag po thub pa gzhag par bya/ /lag na rdo rje stobs chen ni/ /dpa' bo de yi spyan sngar bri/ /rgyab tu 'khor los sgyur ba bri/ /g.yas phyogs rgyal ba'i gtsug tor la/ /g.yon par rnam par rgyal ba bri/ /gzi brjid phung po me</text></item>
<item><p>71b1</p><section>rgyud</section><text>yi phyogs/ /dbang po'i phyogs su gdugs dkar po/ /rnam par 'thor ba rlung gi phyogs/ /rnam par 'joms pa nai ri t+yar/ /bris nas phyi rol bri byi ste/ /gru bzhi pa la sgo bzhi pa/ /seng ge rta babs brgyan par bya/ /dpa' bos lcags kyu zhags pa dang / /</text></item>
<item><p>71b2</p><section>rgyud</section><text>lcags sgrog dril bu snyan rnams gzhag /grwa yi phyogs ni thams cad du/ /bdug pa la sogs bri bar bya/ /de nas dri zhim dri la sogs/ /rang gi lus ni bskus nas kyang / /rdo rje 'dzin mas zhugs nas ni/ /o~M dzaHhU~M ba~M hoH b+ha ga bAn/ e h+ye hi ma hA kA ru Ni ka dr-i sh+ya</text></item>
<item><p>71b3</p><section>rgyud</section><text>hoHsa ma ya s+t+wa~M zhes pas lha rnams thams cad spyan drang ngo / /de nas gshegs par mos pa bskyed de mchod pa byas nas/ de bzhin du bcug ste dbang bskur na ngan song thams cad las rnam par grol te/ bde 'gro mtho ris kyi 'jig rten dang / gong nas gong du sa rnams su</text></item>
<item><p>71b4</p><section>rgyud</section><text>yang skye bar 'gyur ro/ /dngos grub thams cad kyang 'grub par 'gyur ro/ /sangs rgyas su yang gdon mi za bar 'grub par 'gyur ro/ /snga ma bzhin du las thams cad kyang byed cing thams cad la thogs pa med par 'gyur ro/ /bya ba pa byas pas ni rims nad thams cad dang /</text></item>
<item><p>71b5</p><section>rgyud</section><text>gdon dang dug la sogs pa las thar bar 'gyur ro/ /phyag na rdo rje'i hU~M zhes bya bas las thams cad phyed par 'gyur ro/ /brtag pa gzhan gyi cho ga thams cad kyang sgrub par 'gyur ro/ /lha dang / klu dang / gnod sbyin dang / srin po la sogs pa ngan song gi rgyud kyi dbang du</text></item>
<item><p>71b6</p><section>rgyud</section><text>gyur pa rnams kyi shi ba'i ro'am/ gzugs brnyan nam/ ming la sogs pa bris te bzlas pa dang / sbyin sreg dang / dbang rnams kyis snga ma bzhin du ngan song thams cad las yongs su grol bar byed do/ /de nas bcom ldan 'das phyag na rdo rjes seng ge'i lta stangs kyis bcom</text></item>
<item><p>71b7</p><section>rgyud</section><text>ldan 'das kyi zhal du bltas te/ phyag 'tshal nas 'di skad ces gsol to/ /bcom ldan 'das phyag rgya dam pa'i mtshan nyid bshad par bgyi'o/ /thugs rjes bskul ba'i thugs mnga' ba'i/ /rgyal ba kun gyis byin gyis rlobs/ /mnyam par gzhag pas dpral bar ni/</text></item>
<item><p>72a1</p><section>rgyud</section><text>phyag 'tshal ba yi thal mo sbyar/ /sangs rgyas bder gshegs skyes rnams kyis/ /phyag 'tshal ba yi phyag rgyar bshad/ /rnal 'byor rig pas mgrin phyogs su/ /thal mo snyim par sbyar ba ni/ /rtag tu pad+ma'i rigs nyid kyi/ pad+ma'i phyag rgya yin par</text></item>
<item><p>72a2</p><section>rgyud</section><text>bshad/ /rdo rje thal mo sbyar nas kyang / /snying gar gung mo'i mtha' sbyar ba/ /rdo rje rigs kyi phyag rgya 'di/ /dam tshig thams cad 'dzin byed pa'o/ /lag pa g.yon pa'i thal mo gan rkyal du pang du bzhag la/ /de'i steng du g.yas pa bzhag ste/ mthe bo'i ngos gnyis</text></item>
<item><p>72a3</p><section>rgyud</section><text>sprad la zhi ba'i lta bas blta ba 'di ni de bzhin gshegs pa'i rigs kyi ting nge 'dzin gyi phyag rgya ste/ dam tshig yin par bshad do/ /de nyid las bzlog ste ltag 'og bsnol la mthe bo dang / mthe'u chung gnyis gcig la gcig lu gu rgyud kyi tshul du bsnol te snying gar gzhag</text></item>
<item><p>72a4</p><section>rgyud</section><text>pa 'di ni rdo rje'i rigs kyi dam tshig gi phyag rgya'o/ /thal mo rdzogs par sbyar ba las mthe bo dang / mthe'u chung gnyis bsnyams la lhag ma rnams brkyang ba 'di ni pad+ma'i rigs kyi dam tshig gi phyag rgya'o/ /rdo rje bsdam pa bsdams pa las/ gung mo gnyis rdo rje 'dra bar</text></item>
<item><p>72a5</p><section>rgyud</section><text>bsnyams la/ mthe bo dang mthe'u chung gnyis brkyang ba 'di ni phyag na rdo rje'i phyag rgya'o/ /de nyid las mthe bo dang mthe'u chung gnyis de bzhin du byas la/ mdzub mo gnyis dang srin lag pad+mo 'dra bar bkug pa ni/ ngan song thams cad yongs su sbyong ba'i rgyal po'i thams cad sbyong</text></item>
<item><p>72a6</p><section>rgyud</section><text>ba'i phyag rgya'o/ /de nyid las mdzub mo dang srin lag gnyis rin po che 'dra bar byas pa ni dbang bskur ba'i phyag rgya'o/ /mthe'u chung dang mthe bo so sor bsdams la/ lhag ma rnams brkyang ba ni/ sdig pa thams cad sreg pa'i phyag rgya'o/ /lag pa g.yon pas de bzhin du bsgyur zhing</text></item>
<item><p>72a7</p><section>rgyud</section><text>bya ba ni lha thams cad kyi phyag rgya'o/ /snyim pa bzed la gyen du 'thor ba ni bdug pa'i phyag rgya'o/ /de las 'og nas gyen du 'thor ba ni me tog gi phyag rgya'o/ /de nyid las mthe bo gnyis gyen du bsnyams la mdun du 'dzin pa ni mar me'i phyag rgya'o/ /de nyid las dung 'dra bar byas pa ni</text></item>
<item><p>72b1</p><section>rgyud</section><text>dri'i phyag rgya'o/ /de nyid las rab tu brkyang ste 'dzin pa ni gtor ma'i phyag rgya'o/ /de nyid las gung mo gnyis nang du bcug pa ni ar+g+ha'i phyag rgya'o/ /rdo rje bcings pa las gung mo gnyis bsnyams te/ tshigs dang po bcag la sor mo thams cad brkyang ba ni rnam par 'thor</text></item>
<item><p>72b2</p><section>rgyud</section><text>ba'i phyag rgya'o/ /de nyid las mthe bo dang mthe'u chung gnyis bkug pa ni rnam par 'joms pa'i phyag rgya'o/ /de nyid las 'od zer 'bar ba 'dra ba ni gzi brjid phung po'i phyag rgya'o/ /de nyid las spyi bor bskor ba ni gdugs dkar po'i phyag rgya'o/ /rdo rje khu tshur gnyis</text></item>
<item><p>72b3</p><section>rgyud</section><text>las mdzub mo gnyis dang mthe'u chung gnyis bsnol te/ mdud la gyen du bskor ba ni 'khor los sgyur ba'i phyag rgya'o/ /rdo rje bsdams pa las gung mo gnyis rdo rjer byas la mdzub mo gnyis rin po che lta bur byas te/ lhag ma rnams 'od zer 'dra bar byas pa ni rgyal ba'i</text></item>
<item><p>72b4</p><section>rgyud</section><text>gtsug tor gyi phyag rgya'o/ /de bzhin du mdzub mo gnyis rdo rjer byas la/ sor mo lhag ma rnams bsdams nas rdo rje 'dra bar byas pa ni rnam par rgyal ba'i'o/ /g.yas pa mchog sbyin du byas la g.yon pa mi 'jigs pa sbyin pa ni de bzhin gshegs pa'i yin no/ /rdo rje bsdams</text></item>
<item><p>72b5</p><section>rgyud</section><text>pa las mdzub mo gnyis brkyang ste rdo rje 'dra bar byas pa ni rdo rje'i phyag rgya'o/ /de nyid las mdzub mo g.yas pa bkug pa ni lcags kyu'i'o/ /de nyid las me tog 'dra bar byas pa ni mda'i'o/ /de nyid las slar bkug ste/ mthe bo gnyis rtse mo sprad pa ni blo gros legs pa'i'o/ /</text></item>
<item><p>72b6</p><section>rgyud</section><text>de nyid las tshigs bar ma bcag pa ni rin po che'i'o/ /de nyid las sor mo rnams 'od zer 'dra bar 'gyed pa ni gzi brjid kyi'o/ /de nyid las spyi bor bzhag pa dpal gyi'o/ /de nyid las mdun du bzhag pa ni bzhad pa'i'o/ /de nyid las pad+ma 'dra bar byas pa ni pad+ma'i'o/ /de</text></item>
<item><p>72b7</p><section>rgyud</section><text>bzhin nyid las rtse mo gnyis bkug pa ni ral gri'i'o/ /de nyid las gdu bu 'dra bar byas pa ni 'khor lo'i'o/ /de nyid las pad+ma'i 'dab ma 'dra bar byas pa ni lce'i'o/ /de nyid las rtse mo yid tsam bskyed pa ni rgya gram mo/ /de nyid las shin tu bskyed pa ni bsrung ba'i'o/ /de nyid</text></item>
<item><p>73a1</p><section>rgyud</section><text>las rtse mo gnyis slar bkug pa ni gnod sbyin gyi'o/ /dam du bkug pa ni bsdams pa'i'o/ /bsdams pa nyid mdun du bzhag pa ni bdug pa'i'o/ /de nyid gyen du bstod pa ni phreng ba'i'o/ /mdun du mthe bo gnyis bsdams te/ bskor ba ni mar</text></item>
<item><p>73a2</p><section>rgyud</section><text>me'i'o/ /de nyid byug pa ltar byas pa ni dri'i'o/ /de nyid las mdzub mo gnyis bkug pa ni lcags kyu'i'o/ /de nyid las rtse mo gnyis sprad pa ni zhags pa'i'o/ /de nyid las gcig la gcig mdud pa ni lcags sgrog gi'o/ /de nyid las bskyod pa ni mnyes pa'i'o/ /</text></item>
<item><p>73a3</p><section>rgyud</section><text>sku gzugs kyi cho ga yang 'dir de bzhin du byas te/ cung zad du na bcom ldan 'das 'jig rten gsum las rnam par rgyal ba'i gzugs bri'o/ /yang na sku gzugs ni dkyil 'khor gyi tshul du bris la me tog la sogs pas mchod de/ de'i spyan sngar 'bum tsam zhig sngar</text></item>
<item><p>73a4</p><section>rgyud</section><text>bsnyen pa byas nas las thams cad bya'o/ /de nas tshangs pa la sogs pa lha'i tshogs rnams kyis bcom ldan 'das phyag na rdo rje la 'di skad ces gsol to/ /bcom ldan 'das las kyi rnam par smin pa gang gis lha'i bu nor bu dri ma med pa'i 'od ces bgyi ba de dmyal ba la sogs</text></item>
<item><p>73a5</p><section>rgyud</section><text>pa'i sdug bsngal gyi dbang du gyur/ de nas bcom ldan 'das phyag na rdo rjes bcom ldan 'das shAkya thub pa'i byin gyis brlabs kyis 'di skad ces bka' stsal to/ /lha'i dbang po nyon cig /'di ni sngon gyi las kyi sgrib pa yin te/ 'dzam bu'i gling gi ris 'di nyid na/ mtha' 'khob</text></item>
<item><p>73a6</p><section>rgyud</section><text>pa'i rigs ngan du gtogs pa'i rgyal po lus mi bde ba zhes bya ba zhig tu gyur te/ des mi shes pa'i dbang gis mi dge ba'i bshes gnyen la brten pas rgyal po 'dod pa'i phyir rang gi pha 'tsho ba dang phral bar gyur pa dang / ma de'i mya ngan gyis gzir bas ma yang dus las 'das</text></item>
<item><p>73a7</p><section>rgyud</section><text>so/ /lan cig ci zhig gi rkyen gyis nags tshal stug po gzhan zhig tu rtse zhing dga' ba'i phyir nye bar song ngo / /de na drang srong dgos pa med par byams pa zhes bya ba zhig gnas te/ de mthong ba dang rgyal po shin tu ya mtshan skyes nas/ kye ma 'di lta bu seng ge dang / stag</text></item>
<item><p>73b1</p><section>rgyud</section><text>dang / dang / phag rgod dang / ba lang dang / ma he la sogs pa dang / sbrul dang / sre mo dang / sbrang bu dang / sbrang bu mchu dang / sbrul gdug pa can rnams kyis gtse ba/ bza' ba dang / btung ba dang / bgo ba dang / longs spyod rnams dang</text></item>
<item><p>73b2</p><section>rgyud</section><text>rnam par bral ba/ rlung dang grang bas yongs su gdung zhing 'tshe ba de na bdag nyid chen po 'di gnas so snyam par sems kyis brtags nas de'i drung du nye bar song ste phyin pa dang / de la 'di skad ces smras so/ /drang srong chen po khyod ci'i phyir na rlung dang tsha ba la sogs pa'i sdug</text></item>
<item><p>73b3</p><section>rgyud</section><text>bsngal gyis bdag la gnod par byed/ drang srong gis smras pa/ skyes bu chen po bskal pa brgya stong phrag du mar sgrib pa'i sdug bsngal myong bar 'gyur ba las/ sdug bsngal gyi khur bu cung zad tsam zhig blangs nas bla na med pa yang dag par rdzogs pa'i byang chub tu mngon par</text></item>
<item><p>73b4</p><section>rgyud</section><text>rdzogs par 'tshang rgya bar 'gyur bas 'di ni sdug bsngal ma yin gyi/ skad cig tsam mam/ yud tsam zhig yul gyi bde ba rjes su myong bas bskal ba brgya stong phrag du ma mtha' thug pa med par dmyal ba la sogs pa'i sdug bsngal rjes su myong bar 'gyur ro/ /yul gyi bde ba</text></item>
<item><p>73b5</p><section>rgyud</section><text>'dod pa'i phyir pha ma la sogs pa yang gsod par 'gyur na srog chags gzhan lta ci smos te/ sangs rgyas dang / chos dang / dge 'dun yongs su mi shes pa'i phyir sdig pa thams cad byed par 'gyur ro/ /drang srong gis smras pa'i tshig de skad ces thos pa dang shin tu</text></item>
<item><p>73b6</p><section>rgyud</section><text>'jigs skrag skyo ste/ sdug bsngal thams cad kyis gzir nas 'di skad ces smras so/ /sangs rgyas dang / chos dang / dge 'dun zhes bya ba de ci zhig /de'i rang bzhin ji lta bu yin pa dka' thub chen po smros shig dang / de la kho bo yang skyabs su mchi'o/ /pha ma</text></item>
<item><p>73b7</p><section>rgyud</section><text>la gtses pa dang / srog chags rnams kyi srog bcad na sdig pa ji lta bu zhig thob par 'gyur/ sangs rgyas dang / chos dang / dge 'dun yongs su shes na bsod nams ci 'dra ba zhig yongs su 'thob/ pha ma ma bsad pa dang / srog chags rnams kyang ma bsad na bsod</text></item>
<item><p>74a1</p><section>rgyud</section><text>nams ci 'dra ba cig 'thob/ 'bras bu ji lta bu zhig 'thob/ 'dod pa'i longs spyod spangs na bsod nams dang 'bras bu ci 'dra ba zhig 'thob/ de nas drang srong des de la 'di skad ces smras so/ /ci ste sems can chen po khyod/ /nga yi tshig 'di nyan 'dod na/ /</text></item>
<item><p>74a2</p><section>rgyud</section><text>thal mo sbyar te phyag 'tshol la/ /gus par nyon dang bshad par bya'o/ /de bzhin bgyi zhes bsgrubs nas ni/ ci bdog pas ni mchod byas te/ /sangs rgyas spyod yul sangs rgyas kyi/ /zab mo'i chos ni nyan par gyur/ /sangs rgyas chos dang tshogs dag pa/ /thos nas kyang</text></item>
<item><p>74a3</p><section>rgyud</section><text>ni skyabs su song / /sangs rgyas rnams kyi sgrib med chos/ /rgyal pos thos nas dga' bar gyur/ /byol song dmyal ba rnams/ /sdig pa kun gyi 'bras bu ste/ /yul spyod pa dang srog chags rnams/ /gsod cing shin tu mi bzad pa/ /pha ma gtses</text></item>
<item><p>74a4</p><section>rgyud</section><text>pa'i rgyu las byung / /bskal pa du mar rab sdug bsngal/ /dmyal ba'i sdug bsngal mi bzad pa/ /mgon med skyabs kyang med pa ste/ /thos nas mya ngan zug rngu yis/ /rang gi yid la gdungs pa na/ ji ltar rlung gis mar me bzhin/ /de nyid du ni dus las 'das/ /las</text></item>
<item><p>74a5</p><section>rgyud</section><text>kyi rnam smin de yis ni/ /dga' dang ldan pa'i lhar skyes nas/ /brgya byin lha yi dbang po yi/ /blon po gzugs dang ldan pa la/ /lha rnams kun dang yid mthun zhing / /rab dga' bde dang ldan par skyes/ /bde ba'i mchog ni myong gyur nas/ /ngan song du yang ltung bar gyur/ /</text></item>
<item><p>74a6</p><section>rgyud</section><text>de nas da ltar lha dbang po/ /khyod kyi mthus kyang de nyid ni/ /dga' ldan gnas ni dga' ba'i mchog /bde mang kun gyi gnas su skyes/ /lha yi dbang po nyon cig dang / /gang gi tshe sngon byung ba de'i dus na byung ba'i drang srong du gyur pa de ni gzhan yin par khyed kyis shes par mi bya'o/</text></item>
<item><p>74a7</p><section>rgyud</section><text>bcom ldan 'das shAkya thub pa de bzhin gshegs pa dgra bcom pa yang dag par rdzogs pa'i sangs rgyas 'di nyid do/ /de'i phar gyur pa gang yin pa de ni gzhan yin par khyod kyis blta bar mi bya ste/ lha'i dbang po de'i tshe de'i dus na khyod de'i phar gyur to/ /ma gang yin pa de</text></item>
<item><p>74b1</p><section>rgyud</section><text>ni gzhan yin par mi blta ste/ de'i tshe de'i dus na sha tsi ka nyid yin no/ /'khor gyi dkyil 'khor gang yin pa de ni gzhan yin par mi blta'i/ lha'i 'khor 'di dag nyid yin no/ /de nas brgya byin dang / tshangs pa la sogs pa lha'i bu rnams yid rab tu mgu zhing rangs</text></item>
<item><p>74b2</p><section>rgyud</section><text>te/ ba spu'i bu ga nas spu rnams langs shing rgyal ba rgyal ba zhes skad chen por bos nas bcom ldan 'das phyag na rdo rje la ming bcu pa 'dis mngon par bstod de gsol ba btab bo/ /ko Ta ko Ta k+Sha/ ko Ta ba/ ko Ta ko Ta/ ko Ta bash+tsa/ ko Ti ka /ko la k+Sha/ ko la ba/ ko</text></item>
<item><p>74b3</p><section>rgyud</section><text>la ko la bash+tsa/ ko la sta thA i ti zhes byas nas/ brgya byin la sogs lha mchog rnams/ /sems can kun la phan pa dang / /tshe dang nad med spel ba'i phyir/ /mgon po khyod la gsol ba 'debs/ /bcom ldan 'das tshe thung ba dang / /skal ba chung ba rnams kyi don</text></item>
<item><p>74b4</p><section>rgyud</section><text>dang / /phan pa dang bde ba dang / tshe bsring ba'i slad du bshad du gsol/ gsang ba'i bdag po bshad du gsol/ de nas bcom ldan 'das phyag na rdo rjes brgya byin dang / tshangs pa la sogs pa'i lha'i 'khor mang po de dag la gzigs nas legs so zhes bya bas mgu bar byas</text></item>
<item><p>74b5</p><section>rgyud</section><text>te/ tshangs pa la sogs pa'i lha'i bu rnams gang khyed kyis 'di lta bu'i spobs pa yang dag pa yang dag par bskyed pa de ni legs so legs so/ /legs par sgrubs shig dang bshad par bya'o/ /de nas bcom ldan 'das phyag na rdo rjes sems can thams cad kyi tshe dpag tu</text></item>
<item><p>74b6</p><section>rgyud</section><text>med pas khyab par 'byung ba'i rdo rje zhes bya ba'i ting nge 'dzin la snyoms par zhugs nas tshe dang / bsod nams dang / ye shes kyi tshogs dpag tu med par 'phel ba zhes bya ba'i de bzhin gshegs pa thams cad kyi snying po 'di rang gi thugs ka nas phyung ngo / /o~M pu N+ye pu N+ye ma hA pu N+ye/</text></item>
<item><p>74b7</p><section>rgyud</section><text>a pa ri mi ta A yur pu N+ye dz+nyA na sa~M b+ha ro pa tsi te ka ri Ne swA hA/ de bzhin gshegs pa thams cad kyi snying po'i gzungs 'di bshad ma thag tu ngan song thams cad rab tu zhi ste/ sems can dmyal ba dang / byol song dang / rnams su skyes pa'i sems can thams cad grol</text></item>
<item><p>75a1</p><section>rgyud</section><text>bar bdag nyid kyis yang dag par shes so/ /'jig rten gyi khams thams cad rab tu snang bar byas te/ snang bar byas nas kyang sangs rgyas kyi mdzad pa rnam pa bcu gnyis kyi tshul du byas nas de bzhin gshegs pa thams cad kyi thugs kyi chos kyi yi ge de nyid du</text></item>
<item><p>75a2</p><section>rgyud</section><text>zhugs par gyur to/ /de nas yang bcom ldan 'das kyis tshe dpag tu med pa'i rdo rje 'od byed pa zhes bya ba'i ting nge 'dzin la snyoms par zhugs nas de bzhin gshegs pa thams cad kyi tshe dpag tu med pa zhes bya ba'i snying po'i gzungs 'di bshad do/ /o~M a mi te/ a mi ta ud</text></item>
<item><p>75a3</p><section>rgyud</section><text>b+ha be/ a mi ta sa b+ha be/ a mi ta bi krAn+te/ a mi ta bi krAn+ta/ gA mi ni/ sarba karma kle sha k+Sha yaM ka re swA hA/ de nas 'di bshad ma thag tu de bzhin du sems can thams cad kyi sdug bsngal rab tu zhi'o/ /de nas yang bcom ldan 'das kyis gdon mi za bar sgrib pa rnam</text></item>
<item><p>75a4</p><section>rgyud</section><text>par 'joms pa zhes bya ba'i ting nge 'dzin la snyoms par zhugs nas de bzhin gshegs pa thams cad kyi sgrib pa gcod pa zhes bya ba'i snying po'i gzungs 'di rang gi thugs ka nas phyung ngo / /o~M kaM ka ni kaM ka ni/ ro tsa ni ro tsa ni/ tro Ta ni tro Ta ni/ /trA sa ni trA sa ni/ pra ti ha</text></item>
<item><p>75a5</p><section>rgyud</section><text>na pra ti ha na/ sarba karma pa raM pa rA Ni me sarba sa twa nany+tsa swa hA/ 'di bshad ma thag tu yang thams cad de bzhin du gyur to/ /de nas yang bcom ldan 'das kyis sgrib pa thams cad dri ma med cing rnam par dag pa'i rdo rje zhes bya ba'i ting nge 'dzin la snyoms par zhugs nas de bzhin</text></item>
<item><p>75a6</p><section>rgyud</section><text>gshegs pa thams cad kyi sgrib pa rnams ma lus par 'joms pa zhes bya ba'i snying po'i gzungs 'di rang gi thugs ka nas phyung ngo / /o~M rat+ne rat+ne/ ma hA rat+ne/ rat+na sa~M b+ha be/ rat+na ki ra Ne/ rat+na mA le/ bi shud d+he/ sho d+ha ya/ sarba pA paM hU~M trA Ta/ de nas 'di bshad ma thag tu</text></item>
<item><p>75a7</p><section>rgyud</section><text>bdud kyi gnas thams cad bcom/ rnam par bcom par gyur to/ /de nas yang bcom ldan 'das kyis gdon mi za bar mi choms pa'i sgrib pa thams cad rnam par 'joms pa zhes bya ba'i ting nge 'dzin la snyoms par zhugs nas de bzhin gshegs pa thams cad kyi snying po'i gzungs</text></item>
<item><p>75b1</p><section>rgyud</section><text>'di rang gi thugs ka nas phyung ngo / /o~M a mo g+ha a pra ti ha ta/ sarba A ba ra Na/ bi nA sha ni/ ha ra ha ra hU~M phaT/ gsang sngags 'di bshad ma thag tu 'jig rten gyi khams thams cad g.yos/ rab tu g.yos/ yang dag par rab tu g.yos/ /bskyod/ rab</text></item>
<item><p>75b2</p><section>rgyud</section><text>tu bskyod/ yang dag par rab tu bskyod do/ /bskul/ rab tu bskul/ yang dag par rab tu bskul nas rmad kyi ya mtshan du ma 'jig rten du snang bar gyur to/ /de nas dkyil 'khor ni 'di yin te/ /gru bzhi pa la sgo bzhi pa/ /sgo ba rnams dang ldan pa ste/ /rta</text></item>
<item><p>75b3</p><section>rgyud</section><text>babs bzhi dang ldan par bya/ /lte ba dang ni sgo khyud ldan/ /de yi dbus su 'khor lo yi/ /dkyil 'khor dam pa bri bya ste/ /rtsibs bzhi dag dang ldan pa la/ /lte ba'i dkyil 'khor ldan par bya/ de yi dbus su gtso bo ni/ /phyag na rdo rje stobs chen po/ /phyag</text></item>
<item><p>75b4</p><section>rgyud</section><text>na rdo rje dril bsnams shing / zla ba rgyas pa'i zhal 'dzum bri/ /shar gyi rtsibs kyi steng du ni/ /mgon po mi bskyod bri bar bya/ lho yi phyogs su rin chen bri/ /nub phyogs chu skyes pad+ma la/ /byang phyogs su ni gdon mi za/ /dpa' bo stobs chen bri bar bya/ /de bzhin</text></item>
<item><p>75b5</p><section>rgyud</section><text>gshegs pa thams cad ni/ /'khor los sgyur ba chas pa dang / /zla ba'i dkyil 'khor mdog 'dra zhing / /rgyan rnams kun gyis brgyan pa dang / /phyag ni mchog sbyin mi 'jigs pa/ /rdo rje skyil mo krung bzhugs bri/ /grwa yi phyogs ni thams cad du/ /de bzhin bdug</text></item>
<item><p>75b6</p><section>rgyud</section><text>sogs thams cad bri/ /sgo ba dag kyang khros pa la/ /khro ba'i dbang du gyur pa bri/ /de nas rnal 'byor can nyid zhugs/ /sngags kyi lha rnams spyan drangs te/ dzaHhU~M baM hoH/ o~M b+ha ga bAn e h+ye hi sa ma ya s+t+wa~M/ de nas gtso bo byon pa dang / /mdor na mchod pa byas nas kyang / /</text></item>
<item><p>75b7</p><section>rgyud</section><text>'chi bdag sbrul gyis 'jigs ldan rnams/ /'chi bdag gzhom phyir gzhug par bya/ /o~M badzra sa ma ya hU~M/ rdo rje ti rin ti ri bcings la/ /lag na rin chen thogs te gzhug /yang na me tog phreng ba ste/ /de ni dkyil 'khor nyid du dor/ /o~M pra tIts+tsha badzra hU~M/ de nas</text></item>
<item><p>76a1</p><section>rgyud</section><text>mna'i dam tshig sbyin par bya ste/ o~M badzra sa ma sa hU~M/ de nas 'dis gdong g.yogs dgrol bar bya ste/ o~M badzra hA s+ya ud g+h+ya Ta ya hU~M/ de nas 'di bstan par bya ste/ o~M badzra pa sh+ya ho/ /de nas 'dis dbang bskur bar bya'o/ /o~M badzra a b+hi Shiny+tsa o~MhU~M/ o~M</text></item>
<item><p>76a2</p><section>rgyud</section><text>bud d+ha a b+hi Shiny+tsa o~M/ o~M rat+na b+hi Shiny+tsa trA~M/ o~M pad+ma a b+hi Shiny+tsa hrIH/ o~M karma a b+hi Shiny+tsa aH/ de nas bum pa'i dbang bskur bar bya'o/ /o~M badzra ka la sha a b+hi Shiny+tsa hU~M/ o~M bud d+ha ka la sha a b+hi Shin+tsa o~M/ o~M rat+na ka la sha a b+hi Shiny+tsa trAM/ o~M pad+ma ka la sha ya a b+hi Shiny+tsa</text></item>
<item><p>76a3</p><section>rgyud</section><text>hrIH/ o~M karma ka la sha a b+hi Shiny+tsa aH/ de nas phreng ba'i dbang bskur bar bya'o/ /o~M rat+na mA la a b+hi Shiny+tsa trA~M trA~M trA~M trA~M trA~M/ o~M badzra paT+Ta a ba laM ba na a b+hi Shiny+tsa trA~M/ o~M bud d+ha mu drA a b+hi Shiny+tsa o~M/ o~M badzra mu drA a b+hi Shiny+tsa hU~M/ o~M rat+na mu drA a b+hi Shiny+tsa trA~M/ o~M pad+ma mu drA a b+hi</text></item>
<item><p>76a4</p><section>rgyud</section><text>Shiny+tsa hrIH/ o~M karma mu drA a b+hi Shiny+tsa aH/ o~M badzra nA ma a b+hi Shiny+tsa hU~M o~M trA~M hrIHaH/ o~M badzra karma a b+hi Shiny+tsa hU~M aH/ o~M badzra tsakra a b+hi Shiny+tsa hU~M b+hu~M/ o~M badzra tsakra a d+hi pa ti s+t+waM a b+hi Shiny+tsa hU~M hU~M hU~M o~M o~M o~M/ trA~M trA~M trA~M/ hrIHhrIHhrIH/ aHaHaH/ o~M badzra d+hA ra Ni a b+hi Shiny+tsa hU~M/</text></item>
<item><p>76a5</p><section>rgyud</section><text>o~M ta thA ga ta d+hA ra Ni a b+hi Shiny+tsa o~M/ o~M rat+na d+hA ra Ni a b+hi Shiny+tsa trAM/ o~M pad+ma d+hA ra Ni a b+hi Shiny+tsa hrI/ o~M karma d+hA ra Ni a b+hi Shiny+tsa aH/ o~M ta thA ga ta gu h+ya a b+hi Shiny+tsa o~M/ o~M badzra gu h+ya a b+hi Shiny+tsa hU~M/ o~M rat+na gu h+ya a b+hi Shiny+tsa trA~M/ o~M pad+ma gu h+ya a b+hi Shiny+tsa hrIH/ o~M karma gu h+ya a b+hi Shiny+tsa</text></item>
<item><p>76a6</p><section>rgyud</section><text>aH/ o~M pradz+nyo pA ya sa ma yo ga a b+hi Shiny+tsa hU~M AH/ de ltar dbang bskur nas tshe bsring ba'i rig pa 'di sbyin par bya'o/ /o~M b+h+ru~M badzra A yu She hU~M AH/ de'i sgrub pa ni 'di yin te/ bcom ldan 'das rdo rje'i tshe zla ba'i 'od can zla ba'i dkyil 'khor la bzhugs shing rgyan thams</text></item>
<item><p>76a7</p><section>rgyud</section><text>cad kyis brgyan pa/ phyag gnyis mi 'jigs pa dang mchog sbyin du mdzad pa las bdud rtsi 'dzag pa bri'o/ /de'i 'og tu sgrub pa po'i lag pa thal mo brkyang la/ gdong gyen du bcom ldan 'das la lta bar bris la mchod pa rnam pa lngas mchod de/ de'i spyan sngar 'bum</text></item>
<item><p>76b1</p><section>rgyud</section><text>bzlas par bya'o/ /de nas zla ba nya ba dang mchod pa chen po byas te ba dmar ser gyi mar snod sar par bcug la rdo rje g.yon pas mnan te/ bcom ldan 'das rab tu sems shing mtshan thog thag tu bzlas par bya'o/ /de nas dri ma mnam zhing sngon ma byung ba'i dri'i ngad ldang la</text></item>
<item><p>76b2</p><section>rgyud</section><text>rlangs pa'am/ du ba'am/ me byung ngam/ 'od zer ram/ me sgron nam/ 'od byung ngam/ de la sogs pa'i mtshan ma byung na mar de'am/ mar sar ram/ til mar ram/ chu'am/ 'o ma'am/ zho'am/ chang ngam/ khrag gam/ zhag gam/ klad pa'am/</text></item>
<item><p>76b3</p><section>rgyud</section><text>sha'am/ gang yang rung ba la rab tu bsgrubs te/ /nang bar sngar bsrung ba la sogs pa byas nas bdag nyid sbyangs te 'thungs sam zos na mtshan ma ji lta ba bzhin du byung na ni nam zla ba dang nyi ma yod kyi bar du tshe ring zhing rdo rje dang mtshungs par 'gyur te/ tha mas ni tha ma 'grub</text></item>
<item><p>76b4</p><section>rgyud</section><text>pas 'di la the tshom ni med do/ /mtshan ma ma byung na yang 'jig rten na nad med/ ldob skyen/ lus la skra dkar dang gnyer ma med par 'gyur ro/ /lus brtan zhing tshe lo brgya thub par 'gyur ro/ /gzhan yang bzlas pa byas pa tsam gyis zhi ba dang / rgyas pa dang / dbang la sogs pa'i</text></item>
<item><p>76b5</p><section>rgyud</section><text>las rnams brtag mi dgos par 'gyur te the tshom med do/ /de nas rgyal po chen po bzhis bcom ldan 'das phyag na rdo rje la phyag 'tshal nas 'di skad ces gsol to/ /bcom ldan 'das bdag cag kyang sems can thams cad kyi don dang / phan pa dang bde ba'i</text></item>
<item><p>76b6</p><section>rgyud</section><text>slad du rang rang gi snying po bshad par 'tshal gyis/ bcom ldan 'das kyis bka' stsal du gsol/ rdo rje 'dzin pa bka' stsal du gsol/ rgyal po chen po rnams legs kyis shod cig dang / ngas kyang rjes su yi rang zhing byin gyis brlab par bya'o/ /de nas gnod sbyin gyi</text></item>
<item><p>76b7</p><section>rgyud</section><text>rgyal po rnam thos kyi bus bcom ldan 'das kyis gnang zhing rjes su yi rangs te/ byin gyis brlabs pas rang gi snying po 'di bshad do/ /o~M bai/ de nas dri za'i rgyal po yul 'khor srung gis kyang rang gi snying po 'di bshad do/ /o~M D+h+r-i/ de nas grul bum gyi rgyal po 'phags</text></item>
<item><p>77a1</p><section>rgyud</section><text>skyes pos kyang rang gi snying po 'di bshad do/ /o~M bi/ de nas klu'i rgyal po mig mi bzang gis kyang rang gi snying po 'di bshad do/ /o~M k+Sha/ de nas de dag gi dkyil 'khor bshad de/ gru bzhi pa la sgo bzhi pa/ /dkyil 'khor lngas ni brgyan pa ste/ /</text></item>
<item><p>77a2</p><section>rgyud</section><text>de yi dbus su gtso bo ni/ /phyag na rdo rje 'gying bcas bri/ /de yi g.yon gyi phyogs su ni/ /rnam thos bu dge'i lag pa na/ /be con ne'u le thogs pa dang / /rin chen rgyan gyis brgyan pa dang / /sbom zhing seng ge'i gdan la bzhugs/ /gser mdog gzi can</text></item>
<item><p>77a3</p><section>rgyud</section><text>ldan par bri/ /mkhas pas bum pa bzang la sogs/ /rin chen chu bo 'bab par bri/ /mdun du yul 'khor srung nyid ni/ /pi bang len pa brtson pa dang / /mdzes shing kha dog ljang khu ste/ /rgyan rnams kun gyis brgyan pa bri/ /g.yas phyogs dpa' bo lus 'phags po/ /</text></item>
<item><p>77a4</p><section>rgyud</section><text>ral gri lag na thogs pa bri/ /nub phyogs su ni mig mi bzang / /rdo rje zhags pa 'dzin pa'i mchog /sbrul mgo bdun gyis bskor ba la/ /mig kyang dmar zhing shin tu 'bar/ /sgo yi phyogs ni thams cad du/ /sgo ba rnams kyang de bzhin no/ /de nas/ rdo rje'i phyag rgya</text></item>
<item><p>77a5</p><section>rgyud</section><text>zhes bya bas/ /sngags mkhan bdag nyid zhugs nas kyang / /bcom ldan 'das ni spyan drangs te/ /de nas rgyal po spyan drang ngo / /spyan drangs nas ni mkhas pas mchod/ /cho ga bzhin du ar+g+ha dbul/ /de nas sngags mkhan sngags 'di dang / /rdo rje 'dzin pa'i phyag rgya</text></item>
<item><p>77a6</p><section>rgyud</section><text>'dis/ /slob ma rgyal rigs rje'u rigs dang / /bram ze la sogs de bzhin te/ /me tog rin chen thogs te zhugs/ /o~M badzra sa ma ya hU~M/ de nas me tog gam rin po che 'dis dor bar bya'o/ /o~M badzra pra tI ts+tsha twaM ma hot+ta ma/ gang la bab pa'i rgyal po ni/ /de ni 'dis</text></item>
<item><p>77a7</p><section>rgyud</section><text>'grub gzhan du med/ /de nas grwa na bzhag pa yi/ /bum pa bzhis ni dbang bskur te/ /dang po phyag na rdo rje yis/ /phyag rgyas dbang ni bskur bar bya/ /de la sogs pa / /dkyil 'khor nyid du dbang bskur na/ /rgyal po ma yin rgyal por 'gyur/ /rgyal po</text></item>
<item><p>77b1</p><section>rgyud</section><text>yin ni che bar 'gyur/ /'dzam bu'i gling dbang dpal dang ldan/ /gling bzhi ba la dbang ba'i mchog /lan bzhir dbang ni bskur ba dang / /lan bzhir gzhug par byas na ni/ /de la rdo rje 'dzin rgyal bdag /bu sdug bzhin du bskyang bar bya/ /bdag cag rgyal po</text></item>
<item><p>77b2</p><section>rgyud</section><text>chen po bzhis/ /bran dang g.yog tu bcas pa dang / /pho brang 'khor du bcas pa yi/ /rgyal po rtag tu bskyang bar bgyi/ /de gnod gzhan gyi phru ma dang / /de yi nad dang 'chi bdag gi/ /'jigs dang mu ge la sogs pa'i/ /gnod pa rnams ni gzhom par bgyi/ /</text></item>
<item><p>77b3</p><section>rgyud</section><text>rnam thos bus ni rgyas par bgyi/ /yul 'khor srung gis zhi bar bgyi/ /phyugs dang gnyen bcas dus min pa'i/ /'chi bdag lus 'phags po yis 'joms/ /mig mi bzang gis bkra shis shing / /mu ge la sogs rnam par 'joms/ /mdor na bdag gis de</text></item>
<item><p>77b4</p><section>rgyud</section><text>yi ni/ /re dang bsam pa kun bgyi ste/ /ji ste nges pa ma lags na/ /phyag na rdo rje la 'khus 'gyur/ /de nas phyogs skyong ba rnams kyis bcom ldan 'das la phyag 'tshal nas 'di skad ces gsol to/ /bcom ldan 'das bdag cag rnams kyis kyang sems can thams cad</text></item>
<item><p>77b5</p><section>rgyud</section><text>la phan pa dang bde ba'i slad du rang rang gi snying po rnams dbul bar bgyi'o/ /bcom ldan 'das kyis bka' stsal pa/ 'jig rten skyong ba rnams legs so legs so/ /legs kyis phul cig /de nas 'byung po rnams kyi bdag po dbang ldan la sogs pas rang rang gi snying po rnams</text></item>
<item><p>77b6</p><section>rgyud</section><text>phul ba/ o~M I/ o~M iM/ o~M a/ o~M ya/ o~M ri/ o~M ba/ o~M ya/ o~M ku/ o~M a/ o~M bra/ de nas de dag gi dkyil 'khor bshad de/ dkyil 'khor snga ma bzhin bris la/ /mgon po dbus su de bzhin gzhag /phyogs skyong rang gi phyogs gnas su/ /</text></item>
<item><p>77b7</p><section>rgyud</section><text>gzhag bya spyan sngar nyi ma dang / /phag gi gzugs dang gnyis bzhag ste/ /sgo ba rnams kyang de bzhin no/ /de nas spyan drangs de kun la/ /mchod pa kun gyis mchod par bya/ /de nas bdag nyid zhugs nas kyang / /slob ma rnams ni gzhug bya zhing / /phyogs skyong rang gi</text></item>
<item><p>78a1</p><section>rgyud</section><text>sngags btab pa'i/ /bum pa rnams kyis dbang bskur ro/ /de nas phan par 'dod pa yis/ /bsgrub phyir snying po sbyin par bya/ /phyogs skyong rang gi phyogs gnas rnams/ /brtag mi dgos par 'grub par 'gyur/ /de nas de dag mgu nas 'di skad</text></item>
<item><p>78a2</p><section>rgyud</section><text>ces gsol to/ /bcom ldan 'das gang rgyal rigs kyi spyi bo nas dbang bskur zhing rgyal po'i dkyil 'khor 'dir zhugs te/ dbang bskur ba thob pa'am/ gzhan yang rigs kyi bu'am/ rigs kyi bu mo dad pa de dag /bcom ldan 'das bdag cag gis rtag par</text></item>
<item><p>78a3</p><section>rgyud</section><text>dus thams cad du bsrung ba dang / bskyab pa dang / sba bar bgyi'o/ /pha rol gyi phru ma kun gzhom par bgyi/ dus dus su char pa dbab par bgyi/ 'bru dang / me tog dang / 'bras bu rnams bskyed par bgyi'o/ /de nas chos kyi rgyal po chen po gshin rjes bcom</text></item>
<item><p>78a4</p><section>rgyud</section><text>ldan 'das la phyag 'tshal nas 'di skad ces gsol to/ /bcom ldan 'das bdag gis kyang rgyal po chen po de'i tshe bsring bar bgyi'o/ /dus ma lags par 'chi ba brgyad po so sor dgag par bgyi'o/ /srin po rnams kyi bdag po chen po ni ri tis kyang 'di skad ces</text></item>
<item><p>78a5</p><section>rgyud</section><text>gsol to/ /bcom ldan 'das bdag gis kyang rgyal po dang / rgyal po'i bu dang / bram ze dang / rgyal rigs dang / mi'am/ gzhan gang yang rung ba dag la nad dang / dang / 'dres mi 'jigs par bgyi/ srin po la sogs pas 'jigs par mi bgyi/ dus</text></item>
<item><p>78a6</p><section>rgyud</section><text>ma lags pa'i 'chi bdag gis 'jigs par mi bgyi ste/ /dus thams cad du bsrung ba dang / bskyab pa dang / sba bar bgyi'o/ /de nas klu'i rgyal po chen po ba ru Nas kyang 'di skad ces gsol to/ /bcom ldan 'das bdag cag gis kyang rtag par dus thams cad du rgyal</text></item>
<item><p>78a7</p><section>rgyud</section><text>po de dang / yul thams cad so sor bskyang bar bgyi/ kun du bsrung bar bgyi/ 'bru rnams bskyed par bgyi/ klu'i nyes pa rnams mi 'byung bar bgyi/ thog dang ser ba rnams mi dbab par bgyi/ dus ma yin par 'chi ba rnams so sor dgag par bgyi'o/ /de</text></item>
<item><p>78b1</p><section>rgyud</section><text>nas rlung gi bdag pos 'di skad ces gsol to/ /bcom ldan 'das bdag gis kyang sems can chen po de la dus thams cad du rlung gis 'jigs pa mi 'byung bar bgyi/ dus ma lags pa'i rlung mi 'byung bar bgyi/ 'bru dang / me tog dang / 'bras bu thams cad</text></item>
<item><p>78b2</p><section>rgyud</section><text>bskyed par bgyi/ 'jigs pa thams cad so sor dgag par bgyi'o/ /de nas gnod sbyin gyi rgyal po chen po ku be ras bcom ldan 'das la phyag 'tshal nas 'di skad ces gsol to/ /bcom ldan 'das bdag gis kyang gnod sbyin gyi sde dpon chen po nyi shu rtsa brgyad dang lhan cig</text></item>
<item><p>78b3</p><section>rgyud</section><text>tu mchis te/ stobs dang ldan pas sems can chen po de la dus thams cad du 'jigs pa thams cad so sor dgag par bgyi/ nor dang / 'bru thams cad legs par 'byor bar bgyi/ rang gi skye bo dang / yongs kyi skye bo dang / yul dang / gnas dang / bran dang / snag gi</text></item>
<item><p>78b4</p><section>rgyud</section><text>gnyen dang / rus kyi gnyen dang / grogs dang / bu dang / bu mo dang / chung ma la sogs pa bsrung bar bgyi/ glang dang / ba lang dang / bong bu dang / rnga mo dang / lug dang / ma he dang / bal glang dang / rta dang / ra la sogs pa la yang bsrung bar bgyi'o/ /de</text></item>
<item><p>78b5</p><section>rgyud</section><text>nas 'byung po thams cad kyi bdag po dbang ldan gyis kyang bcom ldan 'das la phyag 'tshal nas 'di skad ces gsol to/ /bcom ldan 'das bdag gis kyang rgyal po de dang / rgyal po de dag gi bu dang / rgyal rigs dang / bram ze rnams 'di dang pha rol tu bskyab pa dang /</text></item>
<item><p>78b6</p><section>rgyud</section><text>phan gdags pa dang / yongs su bskyab pa dang / zhi ba dang / bkra shis pa dang / chad pa spang ba dang / mtshon cha spang ba dang / dug gzhil ba dang / dug gzhom pa dang / mtshams gcad pa dang / sa'i 'og gi mtshams gcad pa dang / phyogs kyi mtshams</text></item>
<item><p>78b7</p><section>rgyud</section><text>gcad pa dang / rdo rdo ra bas bskor pa dang / rdo rje phur bus gdab pa dang / rdo rje dra ba rnams bre bar bgyi/ dgos pa thams cad la nye bar gnas par bgyi/ dgos pa dang / dgos pa ma lags pa rnams kyi mtshan ma nye bar bstan par bgyi/ dge ba dang / mi dge ba</text></item>
<item><p>79a1</p><section>rgyud</section><text>thams cad rmi lam du yang bsgo bar bgyi/ sgrub na yang bgegs ma mchis par bgyi/ dngos grub thams cad stsal bar bgyi'o/ /de nas yang nam mkha' lding gi bdag po nam mkha' la spyod pa rnams kyis kyang bcom ldan 'das la phyag 'tshal nas</text></item>
<item><p>79a2</p><section>rgyud</section><text>'di skad ces gsol to/ /bcom ldan 'das bdag cag gis kyang dus thams cad du rgyal po de dang / rgyal po'i bu dang / rgyal po'i blon po dang / bram ze dang / rgyal rigs rnams 'jigs pa thams cad las bdag nyid 'khor thams cad dang bcas par mchis la</text></item>
<item><p>79a3</p><section>rgyud</section><text>bsrung ba dang / bskyab pa dang / sba bar bgyi/ mchog thams cad rab tu bstab par bgyi/ nad thams cad rab tu zhi bar bgyi/ dus thams cad du phyi bzhin du 'brang bar bgyi'o/ /de nas sa 'og gi bdag po phag chen pos kyang bcom ldan 'das la phyag 'tshal nas 'di skad</text></item>
<item><p>79a4</p><section>rgyud</section><text>ces gsol to/ /bcom ldan 'das bdag gis kyang mi'i bdag po de dang / mi'i bdag po'i bu dang / yang na lan gnyis su byung ba'am/ lan gnyis su byung ba'i bu dang / rgyal rigs dang / rje'u rigs dang / dmangs rigs sam/ gzhan yang rigs kyi</text></item>
<item><p>79a5</p><section>rgyud</section><text>bu dang / rigs kyi bu mo dad pa rnams kyis dus thams cad du don thams cad grub par bgyi'o/ /'jigs pa thams cad las dus thams cad du yang bsrung bar bgyi'o/ /bdag nyid kyang yongs su bskyab par bgyi'o/ /de nas gza' chen po brgyad dang / 'khor rgyu skar du</text></item>
<item><p>79a6</p><section>rgyud</section><text>bcas pa rnams kyis kyang 'di skad ces gsol to/ /bcom ldan 'das bdag cag 'khor dang bcas pa rnams kyis kyang rang rang gi sngags kyi snying po rnams 'bul bar 'tshal na/ de dag bcom ldan 'das kyis byin gyis brlab par gsol/ /legs so legs so/ /ngas byin</text></item>
<item><p>79a7</p><section>rgyud</section><text>gyis brlabs kyis/ gza' chen po rnams shod cig de nas nyi ma la sogs pa gza' chen po rnams kyis bcom ldan 'das la phyag 'tshal nas 'di skad ces gsol to/ /o~M A/ o~M so/ o~M aM/ o~M bu/ o~M br-i/ o~M shu/ o~M sa/ o~M rA/ de nas de dag gi dkyil</text></item>
<item><p>79b1</p><section>rgyud</section><text>'khor bshad de/ dbus su ni bcom ldan 'das phyag na rdo rje nyid 'jig rten gsum las rnam par rgyal ba'i gzugs su bri'o/ /ngos rnams su phyag rgya chen po bzhi bri'o/ /pa ba sangs ni mdun du la/ /zla ba rgyab tu bri bar bya/ /g.yas su phur bu bri bya zhing / g.yon</text></item>
<item><p>79b2</p><section>rgyud</section><text>par gza' lhag bri bar bya/ /me yi phyogs su mig dmar dang / /rlung gi phyogs su nyi ma ste/ /dbang ldan phyogs su spen pa'o/ /srin po'i phyogs su sgra gcan bri/ /dkyil 'khor phyi rol khor yug tu/ /rgyu skar thams cad bri bar bya/ /sgo sgor de bzhin sgo ba</text></item>
<item><p>79b3</p><section>rgyud</section><text>rnams/ /khros pa'i yid du bri bar bya/ /rdo rje 'dzin mas zhugs nas ni/ /rdo rje lcags kyu la sogs pas/ /thams cad kyang ni spyan drang ngo / /de nas slob ma rnams zhugs te/ /o~M badzra ha na hU~M phaT/ o~M badzra gra ha sa ma ye hU~M phaT/ o~M badzra gra ha pra tIts+tsha sa ma</text></item>
<item><p>79b4</p><section>rgyud</section><text>ye hU~M/ de nas gza' brgyad sngags btab pa'i/ /bum pa brgyad kyis dbang bskur ro/ /rdo rje'i phyag rgyas dbang bskur te/ /gza' rnams thams cad bsgrub par bya'o/ /de nas gza' chen po de dag gis bcom ldan 'das la phyag 'tshal nas 'di skad ces gsol to/ /</text></item>
<item><p>79b5</p><section>rgyud</section><text>bcom ldan 'das bdag cag gza' chen po brgyad kyis kyang rgyal po chen po de dang / rgyal po'i bu la rtag par dus thams cad du de bzhin du thams cad bgyi'o/ /de nas rgyu skar dang / skad cig dang / yud tsam dang / thang cig dang / dus dang / zla tshigs dang / sbyor ba</text></item>
<item><p>79b6</p><section>rgyud</section><text>dang / khyim dang / dus sbyor dang / chu tshod la sogs pa'i dkyil 'khor gyi lha rnams kyis kyang de bzhin du phyag 'tshal nas 'di skad ces gsol to/ /bcom ldan 'das bdag cag gis kyang dus thams cad du sems can chen po de dag gi bka' mi gcog ste/ dpon</text></item>
<item><p>79b7</p><section>rgyud</section><text>po bzhin du bskyang bar bgyi'o/ /grong khyer dang / grong rdal dang / ljongs dang / rgyal po dang / pho brang 'khor dang / rgyal po'i pho brang 'khor gyi gnas thams cad so sor bskyang bar bgyi'o/ /'jigs pa chen po 'byung ba'i tshe yang des bdag cag mchod na gdon mi 'tshal</text></item>
<item><p>80a1</p><section>rgyud</section><text>bar 'jigs pa mi 'byung ngo / /de nas klu chen po brgyad kyis phud ces bya ba'i sgras bcom ldan 'das de mnyes par byas te 'di skad ces gsol to/ /bcom ldan 'das bdag cag gis kyang de dag thams cad kyi gsang ba'i snying po 'di dbul lo/ /klu</text></item>
<item><p>80a2</p><section>rgyud</section><text>chen po rnams legs kyis gsang ba'i snying po rnams phul cig /de nas de dag mgu nas bcom ldan 'das la phyag 'tshal nas 'di skad ces gsol to/ /o~M phu/ o~M pha/ o~M phU/ o~M phA/ o~M phI/ o~M phe/ o~M phai/ o~M phau/ de nas de dag gi dkyil 'khor</text></item>
<item><p>80a3</p><section>rgyud</section><text>bshad de/ pad+ma chen po 'dab brgyad la/ /kha dog dkar po bri bar bya/ /de yi dbus su gtso bo ni/ /phyag na rdo rje rab gnas pa/ /sbrul mgo mtha' yas gdengs pa yi/ /ltos 'gro chen po sdigs pa bri/ /mtha' yas 'jog po de bzhin du/ /kar ko Ta dang</text></item>
<item><p>80a4</p><section>rgyud</section><text>ku li ka /nor rgyas bu dang dung skyong dang / /pad+ma chu lha de bzhin du/ /mdor na 'dab ma re re la/ /de dag sbrul mgo 'bar bar bri/ /sbrul mgo bdun bdun chung ma yis/ /mgul nas 'khyud dang bcas par bri/ /bum pa brgyad dang gtor ma dang / /bshos mdzes pa</text></item>
<item><p>80a5</p><section>rgyud</section><text>dang 'byung po yi/ /mar dang 'o ma sbrang rtsir bcas/ /byas pa rnams ni gzhag par bya/ /de nas rdo rje bdag nyid zhugs/ /sbrul mgos sbrul mgo can rnams dgug /phud ces bya dang lhan cig tu/ hU~M ba~M hoHzhes brjod de/ /de nas bu ni rgyal po dang / /rgyal</text></item>
<item><p>80a6</p><section>rgyud</section><text>rigs thams cad rab bcug nas/ /dug gi nyes skyon bsal ba'i phyir/ /phud ces bya bas dbang bskur ro/ /de nas ming tsam brjod pas kyang / /klu rnams de dag thams cad 'grub/ /de nas de dag kun mgu nas/ /bcom ldan 'das la phyag 'tshal te/ /spyan</text></item>
<item><p>80a7</p><section>rgyud</section><text>sngar thal mo sbyar 'khod nas/ /smon lam rab tu 'debs par gyur/ /bcom ldan 'das bdag cag gis bcom ldan 'das kyi bstan pa la mngon par dga' ba rnams gal te dkyil 'khor 'dir zhugs pa rnams la bslus bar gyur na/ de'i tshe bcom ldan 'das nyid la</text></item>
<item><p>80b1</p><section>rgyud</section><text>bslus par gyur cig /de'i tshe bdag cag gi gnas bye mas bsregs par gyur cig /rdo rje kun du 'bar bas bdag cag gi mgo bkas par gyur cig /rtag par dus thams cad du sems can chen po de bsrung ba dang / bskyab pa dang / sba bar bgyi/ byin chen po</text></item>
<item><p>80b2</p><section>rgyud</section><text>dang / stobs dang / brtson 'grus bskyed par bgyi/ de'i yul du dug ma mchis par bgyi/ dus dus su char dbab par bgyi/ pha rol po'i g.yul thams cad la dus dang / dus ma yin pa'i char dbab par bgyi/ 'jigs pa thams cad rnam par gzhom</text></item>
<item><p>80b3</p><section>rgyud</section><text>par bgyi/ rgyal ba'i bka' dang / rdo rje 'dzin pa'i bka' rab tu bsgrub par bgyi'o/ /de nas sgrub pa bshad de/ lha rdzas 'od phreng dkar po yis/ /dbu la sbrul mgo bzhis bskor ba'i/ /rdo rje 'dzin gtso bsams nas su/ /phud ces bya ba 'bum bzlas</text></item>
<item><p>80b4</p><section>rgyud</section><text>la/ /de nas dug blangs phud ces ni/ /bya ba'i dkyil 'khor bsams nas kyang / /lha rdzas 'od zer phreng bas dgang / /de la phud ces bya ba bsam/ /lag pa sbrul mgo zhags 'dra dang / /phud ces bya ba'i rlung gis gtor/ /pags pa sha dang rus gnas pa'i/ /</text></item>
<item><p>80b5</p><section>rgyud</section><text>dug rnams thams cad ma lus par/ /phud ces bya ba'i lag pas drangs/ /de nas las rnams kun byed cing / /dug rims dug sbyar la sogs pa/ /khu tshur gyis kyang kun phyin na/ /sbrul mgo'i phyag rgyas smos ci dgos/ /de nas lha chen po rnams kyi bdag po 'jigs</text></item>
<item><p>80b6</p><section>rgyud</section><text>par byed pa chen po bud med chen mo brgyad kyis bskor bas bcom ldan 'das la phyag 'tshal nas 'di skad ces gsol to/ /bcom ldan 'das bdag cag gis skrag pa dang / bud med rnams kyi skrag pas lha dang klu la sogs pa thams cad skrag /rnam par skrag /rab tu skrag</text></item>
<item><p>80b7</p><section>rgyud</section><text>ste/ kha sbub tu 'gyel nas gos dang bral te/ sems kyang stor nas kun du 'phyan pa de dag la phan gdags pa'i slad du bdag cag snying po 'bul bar 'tshal gyis/ bcom ldan 'das kyis de legs par byin gyis brlab tu gsol/ 'jigs par byed pa chen po legs so</text></item>
<item><p>81a1</p><section>rgyud</section><text>legs so/ /rab tu 'jigs par byed pa bdag nyid dang / lha'i bud med thams cad kyi snying po rnams shod cig /de nas 'jigs par byed pa chen pos 'jigs par byed pa'i sgra phyung nas 'di skad ces gsol to/ /o~M b+hai ra ba b+hI swA hA/ o~M b+hA swA hA/</text></item>
<item><p>81a2</p><section>rgyud</section><text>o~M b+hi swA hA/ o~M b+hU swA hA/ o~M b+he swA hA/ o~M b+hai swA hA/ o~M b+hau swA hA/ o~M b+haM swA hA/ o~M b+haHswA hA/ bcom ldan 'das 'jigs byed chen po ni brgyad po de dag bdag gi ngag nyan/ de nas de dag dkyil 'khor bshad/ /'khor lo chen po rtsibs brgyad pa/ /bris nas dbus</text></item>
<item><p>81a3</p><section>rgyud</section><text>su rdo rje 'dzin/ /khro chen 'jig rten gsum las ni/ /rnam rgyal zhes bya gzhag par bya/ /de yi zhabs drung 'jigs byed pa'i/ /drag po chen po khros pa ni/ /'jigs byed ma dang bcas par bri/ /rtsibs kyi nang ni thams cad du/ /gzhan yang 'jigs byed brgyad po ni/ /</text></item>
<item><p>81a4</p><section>rgyud</section><text>bud med rnams dang ldan pa la/ /khros pa'i bzhin dang yid khros par/ /ci bde bar ni bri bar bya/ /'dir ni sgo sgor de bzhin du/ /sgo ba shin tu khros ldan bri/ /de nas lcags kyu la sogs pas/ /bkug ste mgo yi thod pa ni/ /khrag gis bkang ste mchod nas kyang / /</text></item>
<item><p>81a5</p><section>rgyud</section><text>sha chang gtor ma bzang po dang / /snod rnams khrag gis bkang ba dang / /mgo thod mgo yi dum bu dang / /khrag gam chang bkang bum pa brgyad/ /dkyil 'khor der ni gzhag par bya/ /de nas 'jig rten gsum rgyal ba'i/ /mchog gis slob ma gzhug par bya/ /</text></item>
<item><p>81a6</p><section>rgyud</section><text>bum pa'am mgo yi thod pa ni/ /de ltar brgyad kyis dbang bskur ro/ /de nas las rnams sbyin bya ste/ /bud med khyim mam mtshan gcig par/ /'jig rten gsum ni 'dul ba'i mchog /tshul bzhin du ni mchod nas kyang / /'bum phrag bzhir ni bzlas par bya/ /de nas 'jigs</text></item>
<item><p>81a7</p><section>rgyud</section><text>par byed pa yi/ /bdag nyid chen po'i sgra thos nas/ /mi 'jigs par ni mgo thod par/ /khrag mchog bkang ste ar+g+ha dbul/ /de nas khro bo 'jigs byed pa/ /ma rungs yid can bud med kyi/ /tshogs kyis bskor cing 'jigs byed pa/ /brgyad kyis bskor ba mthong bar</text></item>
<item><p>81b1</p><section>rgyud</section><text>'gyur/ /de mthong 'jigs pa med gyur la/ /hU~M zhes bya ba dran byed cing / /sha'am yang na chang mchog gis/ /thod pa bkang ste dbul bar bya/ /de nas 'jigs byed ma rungs 'joms/ /mgu nas rab tu grub 'gyur nas/ /ci 'dod ces ni smras nas kyang / /mgu</text></item>
<item><p>81b2</p><section>rgyud</section><text>ba'i yid kyis de sbyin byed/ /sa rnams sbyin pa ma gtogs par/ /bde chen hU~M gi tshul gyis gsol/ /khu ba bro ba'i btung ba dang / /rdzas dang ral gri 'khor lo dang / /rtse gsum pa dang mtho ris dang / /mi dang sa 'og rgyal po dang / /gling dang gling bzhi brgya byin</text></item>
<item><p>81b3</p><section>rgyud</section><text>dang / /gnod sbyin dbang phyug srin po nyid/ /rig 'dzin nyid dang rig 'dzin gyi/ /'khor los sgyur dang 'jig rten ni/ /gsum gyi bdag dang bka' nyan dang / /rang gi 'khor dang bud med kyi/ /dngos grub gang yang rung ba ni/ /ci dga' bar yang sbyin par byed/ /byin</text></item>
<item><p>81b4</p><section>rgyud</section><text>nas dgod cing 'gro bar byed/ /skrag na de ma thag tu gsod/ /de nas tshangs pa la sogs pa lha chen po rnams kyis bcom ldan 'das la phyag 'tshal nas 'di skad ces gsol to/ /bcom ldan 'das bdag cag gis kyang bcom ldan 'das kyis bka' stsal na rang gi</text></item>
<item><p>81b5</p><section>rgyud</section><text>brtag pa bshad par 'tshal gyis/ bcom ldan 'das kyis thugs brtse bar dgongs te byin gyis brlab par gsol/ de nas tshangs pa la sogs pa'i lha rnams kyis rang gi snying po rnams bshad do/ /o~M A/ o~M b+hi/ o~M ru/ o~M i/ o~M ka~M/ o~M ga /o~M bri/ o~M</text></item>
<item><p>81b6</p><section>rgyud</section><text>ka/ de nas de dag gi dkyil 'khor bshad de/ dkyil 'khor snga ma bzhin bris la/ /dbus su 'jig rten gsum 'dul ba/ /de yi mdun du dpa' bo ni/ /dbang phyug rtse gsum lag thogs bri/ /rgyab tu tshangs pa bri bya ste/ /g.yon par lag na 'khor lo thogs/ /</text></item>
<item><p>81b7</p><section>rgyud</section><text>g.yas par dbang po rang gi ni/ /phyag rgya'i mtshan ma lag thogs bri/ /rang gi dkyil 'khor chung ma rnams/ /'dir yang sgo ba de bzhin te/ /bya dang bum pa gang bar gzhag /dkyil 'khor gyi ni phyi rol du/ /stobs bzang la sogs mthu chen gzhag /de nas zhugs</text></item>
<item><p>82a1</p><section>rgyud</section><text>nas lha rnams ni/ /mkhas pas kun nas dgug par bya/ /dzaHhU~M ba~M hoHlha thams cad/ /dkyil 'khor dam par bzhugs par mdzod/ /de nas 'ongs par mthong ba dang / /dga' ba chen pos mchod par bya/ /de nas rdo rje 'dzin pa yi/ /phyag rgyas slob</text></item>
<item><p>82a2</p><section>rgyud</section><text>ma rnams gzhug ste/ /o~M pra tIts+tsha twA~M ma hA sa twa badzra d+hA ra A dz+nyA pa ya o~MhU~M ha ha ha ho/ /me tog cho ga bzhin du dor/ /mig dbye nas ni bstan par bya/ /de nas sngags kyis btab pa yi/ /bum pa'i chus ni dbang bskur ro/ /de nas lha rnams gang dga' ba'i/ /dngos grub rab tu</text></item>
<item><p>82a3</p><section>rgyud</section><text>sbyin par bya/ /'bum gcig gam ni 'bum gnyis sam/ /dang po bsnyen pa byas nas kyang / /dbang phyug la sogs lha mchog rnams/ /de dag sgrub bas bsgrub phya ste/ /mtshan gcig la sogs gnas sam ni/ /phyag na rdo rje'i pho brang ngam/ /yang na de bzhin gshegs</text></item>
<item><p>82a4</p><section>rgyud</section><text>pa'am/ /ring bsrel ldan pa'i mchod rten du/ /lha rnams thams cad cho ga bzhin/ /sgrub pas rtag tu bsgrub byas na/ /nam phyed na ni lha bzhengs nas/ /khyod kyi 'dod pa gang yin pa/ /de ni ci bder sbyin bya yis/ /bzang pos myur du soms te smros/ /gang phyir mchog</text></item>
<item><p>82a5</p><section>rgyud</section><text>ni khyod la sbyin/ /de nas sngags shes dngos grub phyir/ /lha la mchog ni gsol ba gdab/ /lha rdzas khu ba bro btung dang / /mi snang ba dang mkha' 'gro dang / /ril bu rdzas dang rgyal la sogs/ /yid 'dod tshad med gsol ba gdab/ /de nas dbang phyug chen po la sogs pas</text></item>
<item><p>82a6</p><section>rgyud</section><text>bcom ldan 'das la phyag 'tshal nas 'di skad ces gsol to/ /bcom ldan 'das 'jig rten dang 'jig rten las 'das pa'i dkyil 'khor 'dir zhugs pa gang lags pa de dag /bcom ldan 'das bdag cag lha thams cad kyis sgrib pa thams cad rnam par sbyong ngo / /mtho</text></item>
<item><p>82a7</p><section>rgyud</section><text>ris kyi lam bstan par bgyi'o/ /ngan song ma lags pa'i lam bstan par bgyi'o/ /sgrib pa ma mchis pa'i lam bstan par bgyi'o/ /dben pa'i lam bstan par bgyi'o/ /rnam par dben pa'i lam bstan par bgyi'o/ /'byung ba'i lam bstan par bgyi'o/ /mya ngan</text></item>
<item><p>82b1</p><section>rgyud</section><text>las 'das pa'i lam bstan par bgyi'o/ /dam pa'i chos kyi lam bstan par bgyi'o/ /bde 'gro'i lam bstan par bgyi'o/ /spong ba'i lam bstan par bgyi'o/ /nyon mongs pa med pa'i lam bstan par bgyi'o/ /sangs rgyas nyid du 'grub pa'i lam bstan par bgyi'o/ /</text></item>
<item><p>82b2</p><section>rgyud</section><text>byang chub sems dpa' nyid du 'grub pa'i lam bstan par bgyi'o/ /rdo rje 'dzin pa nyid du 'grub pa'i lam bstan par bgyi'o/ /dus thams cad du 'jigs pa thams cad las bsrung ba dang / bskyab pa dang / sba bar bgyi'o/ /bdag nyid kyi bu bzhin du yongs su bskyang bar</text></item>
<item><p>82b3</p><section>rgyud</section><text>bgyi'o/ /de'i pha rol gyi dgra kun gzhom par bgyi'o/ /grong dang / grong 'dab dang / ljongs dang / rgyal po dang / rgyal po'i pho brang dang / rgyal srid rnams bsrung bar bgyi'o/ /yul dang / phyogs dang / grong khyer dang / grong 'khor rnams bsrung bar bgyi'o/</text></item>
<item><p>82b4</p><section>rgyud</section><text>rgyal srid kyang stsal bar bgyi'o/ /rgyal srid thob pa rnams ni rgyal srid rgyas par bgyi'o/ /gling gcig pa dang / gling gnyis pa dang / gsum pa dang / bzhi pa dang / bde 'gro dang / mi'i gnas dang / sa'i 'og dang / 'khor los sgyur ba rnams stsal bar bgyi'o/ /</text></item>
<item><p>82b5</p><section>rgyud</section><text>mdor na brgya byin nyid dang / tshangs pa nyid dang / gtogs 'dod nyid dang / dbang phyug chen po nyid kyang stsal bar bgyi'o/ /de nas bcom ldan 'das phyag na rdo rje nyid kyi 'khor gyi dkyil 'khor la kun tu gzigs nas 'dzum pa mdzad pa dang / 'khor gyi dkyil 'khor de dag g.yos/</text></item>
<item><p>82b6</p><section>rgyud</section><text>rab tu g.yos/ /yang dag par rab tu g.yos/ /'gul/ rab tu 'gul/ yang dag par rab tu 'gul/ 'bar rab tu 'bar/ yang dag par rab tu 'bar/ dgod rab tu dgod/ yang dag par rab tu dgod/ rtse rab tu rtse/ yang dag par rab tu rtse zhing rmad kyi ya</text></item>
<item><p>82b7</p><section>rgyud</section><text>mtshan du ma 'jig rten du yang dag par rab tu snang bar gyur to/ /de nas tshangs pa la sogs pa lha'i tshogs rnams shin tu dam par gyur nas bcom ldan 'das la phyag 'tshal te 'di skad ces gsol to/ /bcom ldan 'das sangs rgyas bcom ldan 'das dang / byang chub sems</text></item>
<item><p>83a1</p><section>rgyud</section><text>dpa' rnams ni rgyu ma mchis par 'dzum pa mi mdzad na/ 'dzum pa mdzad pa'i rgyu gang lags/ bcom ldan 'das de'i slad du 'dzum pa mdzad pa'i rgyu gang lags pa lung bstan du gsol/ de nas bcom ldan 'das phyag na rdo rjes lha rnams</text></item>
<item><p>83a2</p><section>rgyud</section><text>kyis gsol ba'i tshig gsan nas 'di skad ces bka' stsal to/ /tshangs pa la sogs pa lha rnams sngon gyi sangs rgyas thams cad kyis bshad pa'i 'chi bdag zhi bar byed pa'i rig pa dang / dus ma yin pa'i 'chi bdag 'joms par byed pa'i rig sngags gzi brjid</text></item>
<item><p>83a3</p><section>rgyud</section><text>chen po gang yin pa thos sam/ de nas bcom ldan 'das phyag na rdo rje la phyag 'tshal nas tshangs pa la sogs pa'i lha chen po de dag yang dag par rab tu mgu ste ba spu langs nas legs so zhes bya ba 'di dag gsol to/ /bcom ldan 'das legs so legs so/ /rdo rje</text></item>
<item><p>83a4</p><section>rgyud</section><text>'dzin pa legs so legs so/ /gang gi slad du tshe thung ba'i sems can rnams tshe bsring bar bgyi ba dang / dus ma lags pa'i 'chi bdag gis nyen pa rnams gang gis dus ma lags par 'chi ba las rnam par grol bar bgyi ba dang / ngan song du skyes pa rnams ngan song gi</text></item>
<item><p>83a5</p><section>rgyud</section><text>rgyud thams cad las ci nas kyang rnam par grol bar bgyi ba dang / 'khor ba'i 'jigs pas skrag pa'i sems can rnams bde blag tu 'khor ba la rgyab kyis phyogs par bgyis nas myur du bla na ma mchis pa yang dag par rdzogs pa'i byang chub mngon par rdzogs par 'tshang rgya bar bgyi</text></item>
<item><p>83a6</p><section>rgyud</section><text>ba'i slad du gzi brjid chen po'i stobs dang / mthu chen po'i rig pa bshad du gsol/ de nas bcom ldan 'das phyag na rdo rjes tshangs pa la sogs pa lha rnams kyis gsol ba'i tshig gsan nas/ de bzhin gshegs pa thams cad kyi snying po 'di nyid kyi sku dang gsung dang</text></item>
<item><p>83a7</p><section>rgyud</section><text>thugs rdo rje las phyung ngo / /o~M pu N+ye pu N+ye/ ma hA bu N+ye a pa ri mi tA yuHpu N+ye dz+nyAn saM b+ha ro pa tsi te swA hA/ snying po'i rig pa'o/ /o~M hrIHswA hA/ nye ba'i snying po'i rig pa'o/ o~M b+h+rU~M swA hA/ te ba'i snying po'i rig pa'o/ o~M kru~M swA hA/ /snying po yang dag par bskul ba'i</text></item>
<item><p>83b1</p><section>rgyud</section><text>rig pa'o/ /o~M trA~M swA hA/ snying po dam pa'o/ /o~M hrIM swA hA/ gsang ba'i snying po'o/ /de nas de dag gi dkyil 'khor bshad de/ dkyil 'khor rtsibs bzhi par byas la/ de yi dbus su de bzhin gshegs pa tshe dang / bsod nams dang / ye shes kyi tshogs dang /</text></item>
<item><p>83b2</p><section>rgyud</section><text>gzi brjid tshad med pa'i rgyal po zhes bya ba gzhag ste/ b+h+ru~M zhes bya ba'i snying po'o/ /de'i spyan sngar ni phyag na rdo rje ste/ hrIHzhes bya ba'i snying po'o/ /g.yon par ni khro bo ste/ kru~M zhes bya ba'i snying po'o/ /g.yas par ni nam mkha'i snying po ste/ trA~M zhes bya ba'i snying po'o/ /</text></item>
<item><p>83b3</p><section>rgyud</section><text>rgyab tu ni 'phags pa kun tu spyan ras gzigs kyi dbang po mi 'jigs pa sbyin pa zhes bya ste/ hrIM zhes bya ba'i snying po'o/ /de bzhin gshegs pa'i 'od kyi dkyil 'khor la rig pa rnams bri'o/ /bum pa lnga dang / brgyad 'khor los sgyur ba'i sngags kyis btab la gzhag go/ /</text></item>
<item><p>83b4</p><section>rgyud</section><text>bdug pa la sogs pa las thams cad pa'i khro bo'i sngags kyis btab pa dang / mchod pa la sogs pa gzhag ste/ sgo ba thams cad kyang de bzhin no/ /de nas sngags mkhan bdag nyid zhugs la/ /bde bar gshegs pa dam pa sras dang 'bangs su bcas shing 'khor gyis</text></item>
<item><p>83b5</p><section>rgyud</section><text>bskor te rig pa dang lhan cig spyan drang ngo / /de nas bdag nyid dbang bskur te/ skyil mo krung bcas nas 'dug la stong phrag brgya bzlas na/ de bzhin gshegs pa'am/ rdo rje 'dzin pa'am/ 'phags pa spyan ras gzigs kyi dbang phyug kyang rung ste/ mngon sum du mthong nas</text></item>
<item><p>83b6</p><section>rgyud</section><text>de 'dod pa'i mchog so sor thob par 'gyur ro/ /ci ste mnyam par gzhag na de'i tshe yid kyis las thams cad nus par 'gyur ro/ /de nas rdo rje 'dzin ma'i phyag rgya bcings la/ o~M badzra d+ha ra/ rat+na d+ha ra/ pad+ma d+ha ra/ bi shwa d+ha ra/ ta thA ga ta sa ma ya/ mA ti kra ma ta thA ga ta sa ma ya d+ha</text></item>
<item><p>83b7</p><section>rgyud</section><text>ra A t+ma ko \u0f85 haM zhes nga rgyal bskyed la slob ma rnams gzhug par bya'o/ /de nas 'dis me tog dor bar bya'o/ /o~M sarba ta thA ga ta pra tIts+tsha ho sa ma ya s+t+wa~M/ de nas phreng ba de nyid kyis mgo la bcings la/ dbang bskur bar bya'o/ /o~M sarba ta thA ga ta a b+hi Shany+tsi badzra d+ha ra A dz+nyA pa ya hU~M</text></item>
<item><p>84a1</p><section>rgyud</section><text>b+h+ru~M / o~M badzra badzra a b+hi Shiny+tsa hU~M hU~M/ o~M rat+na rat+na a b+hi Shiny+tsa hU~M trA~M/ o~M pad+ma pad+ma a b+hi Shiny+tsa hU~M hrIH/ o~M karma karma a b+hi Shiny+tsa hU~M kruM/ de nas dam tshig dang / bka'i dbang bskur bar bya'o/ /de la dam tshig ni/ dkon mchog gsum dang byang chub sems/ /</text></item>
<item><p>84a2</p><section>rgyud</section><text>bla ma dam pa rnams mi spang / /srog chags rnams ni gsad mi bya/ /ma byin par yang mi blang zhing / /du smra bar bya ma yin/ /pha rol bud med spyad mi bya/ /bla ma smad par mi bya ste/ /de yi grib ma mi 'gom zhing / /slob dpon ma yin mi gzung la/ /rdo rje</text></item>
<item><p>84a3</p><section>rgyud</section><text>slob dpon mtshan mi brjod/ /sngags dang phyag rgya mi smad de/ /lha rnams la lta smos ci dgos/ /ji ste glen pas smad na ni/ /nad kyis nges par 'chi bar 'gyur/ /rnying dang lha yi grib ma dang / /'jig rten 'jig rten 'das pa yi/ /phyag rgya yi ge'i mtshan ma rnams/ /</text></item>
<item><p>84a4</p><section>rgyud</section><text>gom pas 'gom par mi bya'o/ /glen pas dkon mchog gsum sogs dang / /sangs rgyas bstan la gnod byed dang / /bla ma smod la brtson pa rnams/ /mkhas pas bsgrims te gsad par bya/ /chos min ldan dang sdig spyod dang / /rtag tu sems can gnod brtson</text></item>
<item><p>84a5</p><section>rgyud</section><text>dang / /dam tshig sdang rnams snying brtse ba'i/ /sngags mkhan gyis ni sngags kyis bsad/ /'jungs pa rnams kyi nor blangs la/ /sems can phongs la sbyin par bya/ /bla ma la ni mchod pa dang / /de ltar dam tshig bsgrub pa dang / /dkyil 'khor phyir dang dam tshig</text></item>
<item><p>84a6</p><section>rgyud</section><text>can/ /phan phyir rgyal ba'i sras rnams la/ /mchod phyir mi yi dbang po'am/ /phyug po rnams kyi nor dbrog go/ /sems can rnams la phan spyod pas/ /rtag tu dam tshig bla ma'i nor/ /srog chags srog ni bsrung ba'i phyir/ /du yang ni smra bar bya/ /</text></item>
<item><p>84a7</p><section>rgyud</section><text>sangs rgyas rnams ni mnyes bya dang / /dam tshig rnams ni bsrung ba dang / /sngags rig pas ni bsgrub pa'i phyir/ /gzhan gyi bud med bsten par bya/ /rdo rje sems dpa'i gnas 'dug nas/ /thams cad byas shing kun zos kyang / /'grub 'gyur nyes par mi 'gyur na/ /</text></item>
<item><p>84b1</p><section>rgyud</section><text>snying rjer ldan pas smos ci dgos/ /de nas 'dis bka'i dbang bskur bar bya'o/ /o~M sarba ta thA ga ta A dz+nyA na te d+hA s+yA mi gr-ih+na badzra su sid d+ha ye/ o~M badzra tiSh+ya hU~M/ 'dis rdo rje lag tu byin la las kyi dbang bskur bar bya'o/ /o~M sarba karma ni ku ru bud d+hA nA ma hU~M/ de</text></item>
<item><p>84b2</p><section>rgyud</section><text>nas bla ma bla ma'i phyir/ /khyod kyis lus mchog sbyin par bya/ /nor dang dbyig dang 'bru rnams dang / /stan dang bzhon pa de bzhin te/ /bran gyi mchog dang khang pa dang / /rgyal po rgyal srid de bzhin te/ /bu dang bu mo chung ma dang / /ma dang sring mo tsha mo dang / /</text></item>
<item><p>84b3</p><section>rgyud</section><text>gzhan yang ci bzhed thams cad ni/ /phan par bsams phyir bla mar dbul/ /de nas byang chub bar du ni/ /sangs rgyas nyid dang gzhan dag dang / /'jig rten pa yi mthu chen rnams/ /gang 'dod pa dag bsgrub 'dod pas/ /dngos grub rnams ni gsol bar bya/ /de</text></item>
<item><p>84b4</p><section>rgyud</section><text>nas bu la phan pa'i phyir/ /sngags mkhan ser sna med sems dang / /dad pas dad pa'i sems ldan la/ /dngos grub rnams ni sbyin par bya/ /chos rnams thams cad dngos med par/ /sems kyis bsgom pa byas nas kyang / /a las zla ba'i dkyil 'khor bsam/ /</text></item>
<item><p>84b5</p><section>rgyud</section><text>rang gi sa bon de dbus su/ /bsams nas dam tshig phyag rgya yang / /bsam zhing de bzhin de nyid du/ /sgrub pa po ni bsgyur bar bya/ /lha yi rnal 'byor tshul du bsgyur/ /de nas rang gi sa bon dang / /phyag rgyas phyag rgya de byin brlab/ /ltag 'og ji bzhin du/ /</text></item>
<item><p>84b6</p><section>rgyud</section><text>sangs rgyas rnams kyis dbang bskur ro/ /de nas nga rgyal bskyed nas kyang / /mkhas pa yis ni bsgrub byas na/ /de bzhin gshegs kyang 'grub 'gyur na/ /dngos grub gzhan lta smos ci dgos/ /de nas tshangs pa la sogs pa lha chen po rnams kyis bcom ldan 'das la phyag</text></item>
<item><p>84b7</p><section>rgyud</section><text>'tshal nas 'di skad ces gsol to/ /bcom ldan 'das rgyal po dang / rgyal po'i bu dang / rgyal po'i blon po dang / rgyal rigs dang / bram ze dang / rje'u rigs dang / dmangs rigs dang / gzhan yang dman zhing kho re chung ba phyag dar ba dang / mtha' 'khob pa'i</text></item>
<item><p>85a1</p><section>rgyud</section><text>rigs ngan gyi skye bo rnams dkyil 'khor gyi rgyal po 'dir zhugs na de dag gi rnam par smin pa ji lta bur 'gyur/ bcom ldan 'das kyis bka' stsal pa/ gang ma 'ongs pa'i sems can rnams la phan pa'i phyi rang la zhus pa de ni legs so legs so/ /</text></item>
<item><p>85a2</p><section>rgyud</section><text>lha'i bu rnams dkyil 'khor gyi rgyal po 'dir zhugs pa dang / dbang bskur ba dang / bris pa dang / 'drir bcug pa dang / rjes su yi rang ba dang / phyag byas pa dang / mchod pa rnams kyi 'bras bu dang / rnam par smin pa nyon cig /lha'i bu rnams mdor nang la yang de'i yon</text></item>
<item><p>85a3</p><section>rgyud</section><text>tan bshad par spobs pa med de/ nga'i bsod nams kyi phung po gang yin pa de brgya phrag stong du mar bsgyur kyang grangs su yang mi chog /bgrang bar yang mi chog /dper yang mi bzod de/ de bzhin du de bzhin gshegs pa thams cad kyi bsod nams kyi phung pos kyang mi bzod do/ /</text></item>
<item><p>85a4</p><section>rgyud</section><text>dkyil 'khor 'dir zhugs pa'i sems can rnams kyi 'bras bu dang / rnam par smin pa gang lags pa de ni bcom ldan 'das ngo mtshar che'o/ /rdo rje 'dzin pa ngo mtshar che'o/ /bcom ldan 'das bdag cag gis dkyil 'khor du 'dug pa la sogs par spro'o/ /bcom ldan</text></item>
<item><p>85a5</p><section>rgyud</section><text>'das rdo rje 'dzin pa spro'o/ /de nas lha de dag gis de bzhin du phyag 'tshal nas 'di skad ces gsol to/ /bcom ldan 'das 'dzam bu'i gling gi sems can bsod nams chung zhing tshe thung ba dang / ngan song gi rgyud dang ldan pa dang / sems can dmyal ba dang / dang /</text></item>
<item><p>85a6</p><section>rgyud</section><text>byol song rnams su skyes pa dag kyang mchis na/ bcom ldan 'das de dag la bdag cag gis ji ltar bsgrub par bgyi/ kye lha'i bu rnams sems can de dag ni dkyil 'khor 'di nyid du chug cig /chos kyi yi ge yang zlos su chug cig dang / des sems can de dag tshe ring bar 'gyur/</text></item>
<item><p>85a7</p><section>rgyud</section><text>bsod nams dang bral ba rnams bsod nams dang ldan par 'gyur/ ngan song las kyang rnam par grol bar 'gyur ro/ /kye lha'i bu rnams ngan song du skyes zin pa gang yin pa de dag gi ming la yang dbang skur cig /gzugs brnyan la yang dbang bskur bar byos shig /mchod rten la yang</text></item>
<item><p>85b1</p><section>rgyud</section><text>dbang bskur bar byos shig /rang gi lha'i sku la yang dbang bskur bar byos shig /chung ngu na de dang rigs mthun pa dang / de'i bu dang / de dang rus mthun pa dang / de'i ming 'dzin pa'am/ bran la yang dbang skur cig dang zhag bdun du dkyil 'khor du bcug ste dbang bskur na</text></item>
<item><p>85b2</p><section>rgyud</section><text>gdon mi za bar zhag bdun gyi sa ngan song gi sgrib pa las rnam par grol bar 'gyur ro/ /lha'i bu rnams de'i ming nas smos te 'bum phrag gnyis sam/ 'bum phrag gsum mam/ 'bum phrag bzhi nas 'bum phrag brgya phrag stong gi bar du bzlas pa byas na mtshams med pa lnga byas</text></item>
<item><p>85b3</p><section>rgyud</section><text>pa yang rnam par thar bar 'gyur na/ sdig pa chung ngu byas pa rnams lta smos kyang ci dgos/ lha yi bu rnams zhi ba yi/ /hom khung tha ma bar ma mchog /khru gang khru do khru bzhi pa'i/ /zlum po nyid du byas nas ni/ /de yi ming yang yungs kar gyis/ /brgya phrag stong du bsregs</text></item>
<item><p>85b4</p><section>rgyud</section><text>byas na/ /ngan song kun las rnam par thar/ /de yi sha dang rus pa dang / /skra dang thal ba la sogs pas/ /cho ga de dang 'dra bar ni/ /sbyin sreg byas nas ngan song yang / /kun las rnam par thar bar 'gyur/ de yi dbus su 'khor lo ni/ /rtsibs brgyad 'od zer dkar</text></item>
<item><p>85b5</p><section>rgyud</section><text>'bar bri/ /khor yug rdo rje rtse lnga pa/ /'od zer dkar dang ldan par bri/ /de nas rdo rje rgya gram dang / /rdo rje rin chen chu skyes mchog /de nas sdig pa gzhom pa'i phyir/ /phyag rgya sna tshogs gzhag par bya/ /phyi yi rdo rje rigs rnams kyi/ /phyag rgya rnams ni phyi rol bri/ /gza'</text></item>
<item><p>85b6</p><section>rgyud</section><text>dang skar ma'i mtshan ma dang / /de ltar 'jig rten skyong ba rnams/ /gtso bo ri mo lugs ma'ang rung / /rdo rje can dang lhan cig gzhag /bya dang bum pa bkang ba dang / /gtor ma lha bshos rab dkar gzhag /mdor na thig ni btab nas kyang / /cho ga bzhin du bri bar bya/ /dkar</text></item>
<item><p>85b7</p><section>rgyud</section><text>po'i gos ni bgos nas kyang / /sangs rgyas gzugs can mi 'jigs pas/ /ngan song rgyud na gnas pa yi/ /sems can rjes su dran byed cing / /sdig pa'i sgrib pa zhi ba'i phyir/ /sangs rgyas kun gyi sbyin sreg ni/ /mar dang 'o ma sbrang rtsi can/ /'bras yos yungs kar bsres</text></item>
<item><p>86a1</p><section>rgyud</section><text>pa dang / /de yi rus pa sha la sogs/ /yang na ming nas smos te bya/ /de ni bde 'gror skyes nas kyang / /mkhas pas rgyas pa bya dgos te/ /khru do pa'am khru bzhi pa/ /de ltar mchog ni khru brgyad par/ /byas nas hom khung gru bzhi pa/ /kun du mu ran ldan par</text></item>
<item><p>86a2</p><section>rgyud</section><text>bya/ /de dbus pad ma rin chen can/ /'od zer ser po ldan par bri/ /khor yug tu ni rin chen dang / /mu ran rnams la chu skyes bri/ /phyi rol du ni rigs lnga yi/ /so so'i phyag rgya bri bar bya/ /de ltar phyi yi lha rnams dang / /lcags kyu la sogs bri bar bya/ /gos rnams ser por bsgyur</text></item>
<item><p>86a3</p><section>rgyud</section><text>nas kyang / /mtho ris gnas pa rjes dran zhing / /de la phan phyir rgyas pa'i phyir/ /rgyas pa yi ni las byas na/ /lus can de yi tshe dang dpal/ /gzi brjid bde ba'i longs spyod 'phel/ /de nas phan phyir nges par yang / /dbang du bya ba'i las bya na/ /hom khung gzhu yi dbyibs</text></item>
<item><p>86a4</p><section>rgyud</section><text>'dra la/ /khru gang pa'am khru do pa/ /khru bzhir byas la de'i dbus su/ /pad ma dmar po bris nas kyang / /de yi dbus su mda' bcas pa'i/ /gzhu yang de bzhin bri bar bya/ /khor yug tu yang mda' bcas pa'i/ /gzhu ni kha dog dmar por bri/ /sngags rdzogs pas ni</text></item>
<item><p>86a5</p><section>rgyud</section><text>rtag par yang / /phyi rol de dang 'dra bar bya/ /sems can de yang dran byas te/ /dmar por gyur ba'i gos gyon la/ /me tog dmar ram pad+ma'am/ /'bras bu dmar ram tshon bskus ba'i/ /mar dang gur gum bsres pa dang / /tsan+dan dmar po'i phyi ma yis/ /sbyin sreg</text></item>
<item><p>86a6</p><section>rgyud</section><text>byas na lha la sogs/ /thams cad de yi dbang du 'gyur/ /de la gdon rnams gzhom pa'i phyir/ /mngon spyod kyang ni brtsam bya ste/ /phyed dang gsum mam khru gsum mam/ /de ltar dam pa khru dgur bya/ /gru gsum pa dang ldan par ni/ /dbus su rdo rje rtse dgu ba/ /rtse gsum</text></item>
<item><p>86a7</p><section>rgyud</section><text>pa dang rgya gram pa'i/ /rdo rje rnams dang dbyig pa dang / /mgo ni rdo rje rtse gsum dang / /dgra sta rtse gcig mu khyud bskor/ /phyi rol du yang rim gsum du/ /snga ma bzhin du brgyan par bya/ /bya dang gtor ma bum pa dang / /bshos cha rnam pa mang du gzhag /sha dang khrag gis</text></item>
<item><p>86b1</p><section>rgyud</section><text>bkang ba yi/ /mgo yi thod pa kun tu gzhag /de yi lus can sdig sogs dang / /bgegs rnams gzhom par bya ba'i phyir/ /gos nag bgos shing khros nas kyang / /'jig rten gsum rgyal bdag nyid bsam/ /de nas de yi sdig bcom lus/ /bgegs dang</text></item>
<item><p>86b2</p><section>rgyud</section><text>phral te ci bde bar/ /mtho ris 'jig rten mi yi nang / /khams gsum pa na ci bder spyod/ /'di dag nyid kyis ni/ /tshe 'di'i gnas la'ang bya ba ste/ /de nas gang gi phyir byas pa/ /de yi phyir yang de bzhin 'gyur/ /gzhan dag kyang ni las rnams kun/ /snga</text></item>
<item><p>86b3</p><section>rgyud</section><text>ma ji bzhin de ltar bya/ /des ni sems can thams cad la'ang / /myur du bde skyid myong bar 'gyur/ /de nas tshangs pa la sogs pa lha rnams yid mgu nas bcom ldan 'das la phyag 'tshal te 'di skad ces gsol to/ /bcom ldan 'das ngan song du skyes pa'i sems can</text></item>
<item><p>86b4</p><section>rgyud</section><text>rnams kyi don dang / phan pa dang bde ba'i slad du brtag pa'i rgyal po 'di 'dri ba dang / 'drir 'jug pa'i rigs kyi bu'am/ rigs kyi bu mo rnams bdag cag tshangs pa la sogs pa lha rnams kyis bu bzhin du yongs su bskyang bar bgyi/ gang rgyal po dang / rgyal po'i bu</text></item>
<item><p>86b5</p><section>rgyud</section><text>dang / rgyal po'i blon po rnams ji ltar gsungs pa'i rjes su slob na de'i rgyal srid 'phel bar bgyi/ yul dang phyogs dang / rang gi skye bo dang / yongs kyi skye bo dang / bran la sogs pa bsrung bar bgyi/ nor dang 'bru rnams mang du 'byor par bgyi/ bud med dang / skyes pa dang / /</text></item>
<item><p>86b6</p><section>rgyud</section><text>bye'u dang / bu mo rnams dang ldan par bgyi/ 'byor pa dang / rgyas pa dang / lo legs pa dang / zhi ba rnams su bgyi na/ ji ltar bshad pa la mi rtog par bgyi ba lta smos kyang ci 'tshal gang gis brtag pa'i rgyal po 'di dad pas rgyal mtshan gyi rtse mo la btags te/ grong dang grong</text></item>
<item><p>86b7</p><section>rgyud</section><text>khyer du btsugs la/ bdag nyid kyis bsu ba dang / glang po che'i steng du bzhag la grong dang grong khyer la sogs pa thams cad bskor na/ nad dang / gnod pa thams cad ma mchis par 'gyur la sems can chen po de'i drung na bdag cag bran gyi tshul lam/ bu'i tshul du gnas par bgyi'o/ /</text></item>
<item><p>87a1</p><section>rgyud</section><text>gang du 'di rab tu spyod pa de na bcom ldan 'das phyag na rdo rje nyid longs spyod rdzogs pa'i skus rdo rje sems dpa'i skur zhugs par 'tshal bar bgyi ste/ bcom ldan 'das rdo rje sems dpa' kun tu bzang po re ba thams cad yongs su skong ba de nyid brtag pa'i rgyal</text></item>
<item><p>87a2</p><section>rgyud</section><text>po'i gzugs su bzhugs par 'tshal bar bgyi'o/ /de bzhin gshegs pa thams cad 'khor dang bcas te bzhugs par 'tshal bar bgyi'o/ /sa phyogs de mchod rten du gyur par 'tshal bar bgyi ste/ mchod par bgyi/ phyag 'tshal bar bgyi/ kun tu bsrung bar</text></item>
<item><p>87a3</p><section>rgyud</section><text>bgyi'o/ /bdag cag tshangs pa la sogs pa lha rnams kyis brtag pa'i rgyal po 'di kun la rgyas par 'chad pa'i rdo rje slob dpon dka' thub chen po de'i g.yog bgyi'o/ /bran gyi tshul du gnas par bgyi'o/ /bka' nyan pa'i tshul du gnas par bgyi'o/ /bsgo ba</text></item>
<item><p>87a4</p><section>rgyud</section><text>thams cad mnyan par bgyi'o/ /phan pa dang bde ba thams cad bgyi'o/ /dngos grub thams cad kyang stsal bar bgyi'o/ /bcom ldan 'das mdor na de'i rkang pa'i rdul mgo bos blang bar bgyi'o/ /bcom ldan 'das phyag 'tshal bar bgyi'o/ /bcom ldan 'das mchod</text></item>
<item><p>87a5</p><section>rgyud</section><text>par bgyi'o/ /bdag cag de'i phyi bzhin du rjes su 'brang ngo / /bcom ldan 'das dkyil 'khor du zhugs te dbang bskur ba gang lags pa de dag kyang bdag cag gi dpon po lags par 'tshal bar bgyi'o/ /phyag na rdo rje lags par 'tshal bar bgyi'o/ /rdo rje sems</text></item>
<item><p>87a6</p><section>rgyud</section><text>dpa' lags par 'tshal bar bgyi'o/ /bde ba chen po kun tu bzang po lags par 'tshal bar bgyi'o/ /de bzhin gshegs pa lags par 'tshal bar bgyi'o/ /de nas bcom ldan 'das phyag na rdo rjes tshangs pa la sogs pa lha rnams la 'di skad ces bka' stsal to/ /tshangs</text></item>
<item><p>87a7</p><section>rgyud</section><text>pa la sogs pa lha rnams chos la rim gro bya bar de ltar dam tshig bcas par gyur pa gang yin pa de ni legs so legs so/ /legs par sgrubs shig/ //bam po gsum pa ste tha ma/ de nas bcom ldan 'das phyag na rdo rjes sngags dang / rig pa dang /</text></item>
<item><p>87b1</p><section>rgyud</section><text>snying po thams cad brtan par bya ba'i phyir nyid kyi snying po 'di bshad do/ /o~M badzra b+h+ru~M hU~M badzra pA Ni dr-iD+ha tiSh+Tha hU~M o~M hU~M a/ o~M badzra hU~M phaT/ o~M dr-iD+ha badzra hU~M phaT/ o~M badzra hU~M sa/ o~M badzra hU~M aH/ de nas de dag gi dkyil 'khor bshad de/ dkyil 'khor snga ma bzhin bris</text></item>
<item><p>87b2</p><section>rgyud</section><text>la/ dbus su rdo rje bri bar bya/ /yang na rdo rje sems dpa' 'am/ /kun tu bzang ngam bde ba che/ /spyan sngar phyag na rdo rje la/ /g.yas su phyag na rin chen bsnams/ /phyag na pad+ma nub phyogs bri/ /byang phyogs phyag na rgya gram bsnams/ /phyi rol du ni kun bskor</text></item>
<item><p>87b3</p><section>rgyud</section><text>cing / /sangs rgyas thams cad gzhag par bya/ /de yi phyi rol sems dpa' rnams/ /bzhin du bri bar bya/ /de yi phyi rol sems dpa' rnams/ /byams pa la sogs mchog chen bri/ /de ltar dge slong kun dga' sogs/ /thub rnams de yi phyi rol</text></item>
<item><p>87b4</p><section>rgyud</section><text>bri/ /rang gi chung ma bus bskor ba'i/ /tshangs pa la sogs phyi rol bri/ /gza' dang skar ma'i lha rnams dang / /rgyal po bzhi po rnams dang ni/ /phyogs skyong 'jig rten skyong ba rnams/ /de yi phyi rol dmyal kun dang / /'dod chags la sogs byol song 'dri/ /sgo</text></item>
<item><p>87b5</p><section>rgyud</section><text>sgor gsungs pa de bzhin du/ /sgo ba stobs kyi dam pa rnams/ /dri rnams lnga yi chus bkang ba/ /gser gyi bum pa 'od can dang / /gtor ma dang ni lha bshos dang / /me tog bdug pa rab mdzes dang / /gdugs dang rgyal mtshan 'phan rnams dang / /bla re dang</text></item>
<item><p>87b6</p><section>rgyud</section><text>ni rnga mchog dang / /dril bu rdo rje nor bu dang / /do shal nyi zla la sogs brgyan/ /'dod can rnams kyi 'bras bu ni/ /'dod pa'i yon tan lngas dgang ngo / /de nas sngags mkhan nyid kyis ni/ /spyan drang bdag nyid 'jug par bya/ /bdag nyid kyis ni dbang yang bskur/ /</text></item>
<item><p>87b7</p><section>rgyud</section><text>sdom gnas dam tshig ldan pa dang / /bla ma mos shing mi 'jigs la/ /rigs skyes skyon dang bral ba dang / /ser sna ma lus spangs gyur cing / /yon tan mang por ldan gyur pa/ /gtong dang tshul khrims mang du thos/ /byams pa dang ni snying rje'i sems/ /dga' dang btang snyoms</text></item>
<item><p>88a1</p><section>rgyud</section><text>gnas pa dang / /stong pa mtshan ma med pa'i sems/ /smon pa med pa'i yid ldan pa'i/ /slob ma dam pa sngags 'di yis/ /byang chub tu ni sems bskyed la/ /sngags mkhan gyis ni gzung bar bya/ /o~M badzra hU~M dzaH/ o~M badzra sa ma ya pra be sha hU~M/</text></item>
<item><p>88a2</p><section>rgyud</section><text>o~M badzra pA Ni pra tIts+tsha badzra sa twa ma hA su kha hU~M/ ha ha ho sa ma ya s+t+wa~M/ me tog gi phreng ba dor nas gang la bab pa'i sngags dang phyag rgyas mgo bo la bcing bar bya'o/ /de nas dam tshig sbyin par bya ste/ o~M ci ste khyod kyis su yang rung ba la smras na ni phyag na rdo rje nyid kyis rdo rje 'bar zhing</text></item>
<item><p>88a3</p><section>rgyud</section><text>rab tu 'bar bas khyod kyi mgo bkas par 'gyur ro/ /o~M badzra sa ma ya dr-i D+ha hU~M a/ de nas 'dis dam tshig gi chu blud la gdong g.yogs dgrol bar bya'o/ /o~M badzra tsak+ShuHpa sh+ya ho/ /A dz+nyA pa ya ti pan+na mo k+Sha ya ma ni hU~M phaT/ de nas phyag na rdo rje la sogs pa sangs rgyas dang byang</text></item>
<item><p>88a4</p><section>rgyud</section><text>chub sems dpa' thams cad bstan te/ sangs rgyas kyi spyan sngar dbang bskur bar bya'o/ /o~M badzra pA Ni swa yAn+te a nu rak+to a b+hi Shiny+tsa hrIH/ o~M badzra badzra a b+hi Shiny+tsa sarba badzra a b+hi She ka ta hU~M AH/ o~M bud d+ha a b+hi Shiny+tsa sarba bud d+hA a b+hi She ka ta o~M hU~M/ o~M rat+na a b+hi Shiny+tsa sarba rat+na a b+hi She</text></item>
<item><p>88a5</p><section>rgyud</section><text>ka ta o~M trA~M/ o~M pad+ma a b+hi Shiny+tsa sarba pad+ma a b+hi She ka ta o~M hrIH/ o~M karma a b+hi Shiny+tsa sarba karma a b+hi She ka ta o~M AH/ de nas bdag gi lus la sogs pa yon du phul la bka' ma nod par bya'o/ o~M sarba ta thA ga ta A dz+nyA a b+hi She ka ta o ka na te dA s+yA mi gr-ih+Na badzra pra sid d+ha ye hU~M/ de nas las</text></item>
<item><p>88a6</p><section>rgyud</section><text>thams cad byed du gzhug cing dngos grub thams cad kyang sbyin no/ /bde bas bde ba bskyed nas ni/ /dkyil 'khor bzhi po'i dbus su ni/ /kun du bzang ngam bde ba che/ /bdag nyid kyis ni bsgoms nas kyang / /snying gar hU~M zhes bya bsams na/ /rdo rje sems dpa' mnyam par 'gyur/ /</text></item>
<item><p>88a7</p><section>rgyud</section><text>dpal ldan las rnams kun byed cing / /kun tu bzang por bdag nyid 'gyur/ /de ltar 'gyur ba the tshom med/ /hU~M las sangs rgyas gzugs gyur na/ /phyag na rdo rje rab dag nyid 'gyur/ /snying gar 'khor lo rab bsgoms na/ /phyag na rdo rje 'dra bar 'gyur/ /rdo rje khro bor rnam bsgoms</text></item>
<item><p>88b1</p><section>rgyud</section><text>te/ /snying ga'i dbus su phaT ces pa/ /hU~M zhes bya bas bskor bsams na/ /khro bo stobs chen nyid du 'gyur/ /rdo rje brtan par bdag bsgyur la/ /snying gar o~M zhes bya ba yis/ /bskor ba'i hU~M dang trA~M ldan pa'i/ /bsams na rin chen 'dra bar 'gyur/ /rdo rjer bsgoms la snying gi ni/ /</text></item>
<item><p>88b2</p><section>rgyud</section><text>dbus su pad+mo zhes bya ba/ o~M zhes bya bas bskor bsams na/ /phyag na pad+mo mnyam pa 'gyur/ /'khor lo rgya gram hU~M ldan par/ /a zhes bya bas bskyed nas kyang / /o~M zhes bya bas bskor bsams na/ /rdo rje las dang mnyam par 'gyur/ /de nas las rnams bshad bya ste/ /zhi</text></item>
<item><p>88b3</p><section>rgyud</section><text>ba dang ni rgyas pa'i las/ /de ltar dbang dang mngon spyod rnams/ /bzlas dang sbyin sreg cho ga yis/ /las rnams thams cad bya ba yin/ /rdo rje sems dpar bdag bsgyur la/ /zhi ba'i las ni brtsam bya zhing / /cho ga shes pas nang par nyid/ /bzlas dang sbyin sreg nyid byed cing / /'od zer</text></item>
<item><p>88b4</p><section>rgyud</section><text>sprin gyis de lus la/ /'phro bar gyur par rnam bsgoms te/ /rtag tu shar bltas 'od zer gyis/ /nyes pa thams cad sel bar bsam/ /'di ni sems can phan dga' bas/ /de bzhin gshegs pa'i rigs las bya/ /kun du bzang po'i sku chen nam/ /bde ba chen por bsams nas</text></item>
<item><p>88b5</p><section>rgyud</section><text>kyang / /nang par re re 'od byed na/ /snga ma bzhin du las byas te/ /nang par sngar ni sems can rnams/ /sdig can sems ni zhi bar 'gyur/ /gser 'od mdzes shing 'bar ba yi/ /rin chen 'dzin du bsams nas ni/ /bza' ba legs byas nyi ma yi/ /gung la rgyas pa'i las shis</text></item>
<item><p>88b6</p><section>rgyud</section><text>te/ /rin chen 'dra bar khung brkos la/ /bzlas dang sbyin sreg rab tu bya/ /yang na sngags pas snga ma bzhin/ /'od kyis lus la rab tu dgang / /sbyor dang ldan pas khung bu ni/ /pad+mo 'dra bar byas nas kyang / /pad+ma 'dzin par bdag bsgyur la/ /bdag dang nye ba'i nyi ma'i mthar/ /bzlas</text></item>
<item><p>88b7</p><section>rgyud</section><text>dang sbyin sreg nyid byed cing / /'od zer sprin gyis lus bkang nas/ /thams cad ma lus dbang du 'gyur/ /'dren pa kun du bzang po yis/ /zhi ba'i las ni rab tu bya/ /rdo rje rin chen rgyas pa ste/ /dbang bskur ba yang de bzhin no/ /dpal gyi rnam rgyal de bzhin du/ /longs spyod dbang phyug</text></item>
<item><p>89a1</p><section>rgyud</section><text>dpal mnyam med/ /rdo rje nyi ma gzi brjid dang / /mdog sdug shin tu 'bar ba bya/ /bzhad cing rmad du mdzad pas ni/ /dga' mgu rangs pa rnams su 'gyur/ /pad+mo bzhad pas chos kun ni/ /rtogs mdzad sangs rgyas thams cad kyang / /mnyes 'gyur</text></item>
<item><p>89a2</p><section>rgyud</section><text>lha bran smos ci dgos/ /gzhan gyi rigs sogs tshogs mchog rnams/ /rnon pos gcod pa nyid du mdzad/ /gdon dang 'dre rnams dang / /gnod sbyin srin po bka' nyan dang / /gza' mchog brgyad ni ma rungs rnams/ /'khor los rtsa nas 'byin par mdzad/ /lkugs</text></item>
<item><p>89a3</p><section>rgyud</section><text>dang lkugs pa ma yin dang / /glen rnams mi smra smra bar mdzad/ /lce la dzaM zhes bya ba yis/ /ma rungs rnams kyang lkugs par mdzad/ /rgya gram gyis ni mchod pa dang / /sems can don mdzad thams cad ston/ /hA~M zhes bya bas 'phro mdzad cing / /rdo rje srung bas srung bar mdzad/ /</text></item>
<item><p>89a4</p><section>rgyud</section><text>hU~M zhes bya ba'i so yis ni/ /rdo rje gnod sbyin nyid kyis kyang / /ma rungs rab tu ma rungs kun/ /za byed sdig spyod smos ci dgos/ /ma rungs snying gar dam du ni/ /baM zhes bya ba bsams nas kyang / /dug dang rims dang gdon la sogs/ /rdo rje bsdams pas bcing bar mdzad/ /</text></item>
<item><p>89a5</p><section>rgyud</section><text>bzlas dang sbyin sreg las rnams kyis/ /dgos pa thams cad sgrub par mdzad/ /'od zer bsil bas dngos po la/ /rgyas par gyur pas sgom byed cing / /zhi ba'i lha yi rnal 'byor dang / /zhi ba'i sems kyis zhi bar bya/ /rang gi lus ni gser bcos dang / /nyi ma gsal</text></item>
<item><p>89a6</p><section>rgyud</section><text>shar dge 'dra bar/ /bsams la rgyas par bya ba'i phyir/ /'od zer sprin gyis dgang bar bya/ /pad+mo sems dpa'i ting 'dzin gyis/ /hrIH'dra 'od zer btang ba yis/ /snying la kun du skor byed cing / /'dod pa kun gyi dbang du byed/ /rdo rje hU~M gi ting 'dzin gyis/ /khros nas</text></item>
<item><p>89a7</p><section>rgyud</section><text>rdo rje mtshon cha'i char/ /sdig spyod lus la dbab byas na/ /de ma thag tu brlag par 'gyur/ /de nas bcom ldan 'das phyag na rdo rje la phyag 'tshal nas 'di skad ces gsol to/ /bcom ldan 'das phyag na rdo rjes sems can thams cad la phan pa'i phyir the tshom thams cad gcod pa</text></item>
<item><p>89b1</p><section>rgyud</section><text>ngan song thams cad bzlog pa'i brtag pa dam pa 'di bshad pa legs so legs so/ /de nas bcom ldan 'das phyag na rdo rjes phyag rgya'i le'u 'di bshad do/ /lag pa gnyis mdun du bzhag la/ a las zla ba'i dkyil 'khor du byin gyis brlab par bsams te/ hU~M zhes bya ba</text></item>
<item><p>89b2</p><section>rgyud</section><text>dang / a zhes bya bas zla ba'i dkyil 'khor de gnyis kyis byin gyis brlabs te/ lag pa gnyis kyi thal mo gnyis ka la a la sogs pa'i yi ge bcu drug gis bkang zhing 'phro bar byas te/ mthe bo gnyis la o~M zhes bya ba bsam/ mdzub mo gnyis la hU~M zhes bya ba gzhag /</text></item>
<item><p>89b3</p><section>rgyud</section><text>gung mo gnyis la trA~M zhes bya ba gzhag /srin lag gnyis la hrIHzhes bya ba gzhag /mthe'u chung gnyis la a zhes bya ba gzhag/ de ltar yi ge rnams gzhag pa byas nas de bzhin gshegs pa rnams yin par mos pa bskyed de/ chos thams cad gcig la gcig 'dres pa dang /</text></item>
<item><p>89b4</p><section>rgyud</section><text>bdag dang yang rjes su mthun par dran par byas te/ lag pa gnyis pad+ma lta bur sbyar ba byas nas o~M zhes bya ba gnyis brkyang ba dang / a zhes bya ba gnyis bkug ste/ de bzhin du hU~M zhes bya ba dang / hrIHzhes bya ba gnyis pad+ma'i 'dab ma 'dra bar bya/ trA~M zhes bya ba gnyis gshibs</text></item>
<item><p>89b5</p><section>rgyud</section><text>te brkyang ba 'di ni bcom ldan 'das kyi rtsa ba'i phyag rgya las thams cad dang ldan pa'i dam tshig go/ /de nyid rnon po dang ldan pa dang / de las rab tu 'khor lo 'dra ba ni 'khor lo'i'o/ /de nyid las khar bzhag pa ni sgra'i ste/ 'di ni phyag rgya'i tshogs so/ /de nyid las gnyis su byas</text></item>
<item><p>89b6</p><section>rgyud</section><text>nas las kyir byas na las kyi'o/ /g.yon pa mgo thod thogs 'dra dang / /g.yas pa mdung thung rtse gsum dang / /g.yon pa pad+mo kha 'dzums dang / /g.yas pa o~M zhes bya bar gzhag /g.yon pa 'khor lo bde gsum dang / /a dang o~M gnyis rtse sprad la/ /lhag ma</text></item>
<item><p>89b7</p><section>rgyud</section><text>gsum ni rdo rje can/ /o~M dang hU~M gnyis gzhur byas la/ /lhag ma mdar byas mda' can gyi'o/ /lag pa g.yas g.yon 'khor lor bya/ /'od ni nyi ma zla ba'i zhal/ /thal mo dam sbyar sor mo 'phro/ /gza' lhag rtag tu se gol gtogs/ /de nyid tshig dbang gsungs</text></item>
<item><p>90a1</p><section>rgyud</section><text>pa ste/ /mchu la tshig 'byung 'dra bar gzhag /pa ba sangs ni bde ldan pa/ /spen pa dbyug pa 'dzin par bya/ /ban glang sna ni chu srin 'dra/ /shes bya rgyu skar me stag 'dra/ /de nyid bskor na glog phreng gi/ /bla 'og gzhag na sprin phyag rgya/ /'di dag</text></item>
<item><p>90a2</p><section>rgyud</section><text>ni snying po'i phyag rgya ste/ las kyi phyag rgya yang 'di dag nyid do/ /de nyid las srin lag gnyis bcings pa ni phyag na rdo rje'i phyag rgya'o/ /de nyid las hU~M zhes bya ba tshigs bar ma bcag pa ni dbang bskur ba sbyin par byed pa ste/ nam mkha'i snying po'i phyag rgya'o/ /de nyid las hU~M zhes</text></item>
<item><p>90a3</p><section>rgyud</section><text>bya ba bcings te/ srin lag pad+ma 'dra bar byas pa 'di ni pad+ma las byung ba'i phyag rgya'o/ /de nyid las hU~M zhes bya ba dang / hrIHzhes bya ba gnyis gshibs te bsgreng ba ni bcom ldan 'das rdo rje sems dpa'i phyag rgya'o/ /de nyid las pad+mo 'dra bar byas pa ni bde ba chen po'i phyag rgya'o/ /</text></item>
<item><p>90a4</p><section>rgyud</section><text>de nyid las 'od zer 'phro ba'i tshul du byas pa ni kun du bzang po'i phyag rgya'o/ /de nyid nang du bkug pa ni khro bo sna tshogs kyi phyag rgya gzi can no/ /de nyid las shin tu bsdams pa ni rdo rje bsdams pa'o/ /brkyang ba ni gzi can no/ /hU~M zhes bya ba'i so ni gnod sbyin gyi'o/ /hU~M zhes bya</text></item>
<item><p>90a5</p><section>rgyud</section><text>ba gnyis lcags kyur byas pa ni 'gugs pa'o/ /de nyid mdar byas pa ni 'dod pa'o/ /hU~M dang o~M zhes bya ba gnyis sbyar ba ni dgyes pa'i'o/ /de nyid dkyil 'khor lta bur byas pa ni gzi brjid kyi'o/ /de nyid nor bu 'dra bar byas pa ni rgyal mtshan gyi'o/ /bskor na bzhad pa'i ste/ de</text></item>
<item><p>90a6</p><section>rgyud</section><text>nyid khar bzhag na ni dgyes shing 'dzum par mdzad pa'i ya mtshan no/ /thal mo pad+mo 'dra bar bkug pa ni pad+ma'i'o/ /AHzhes bya ba dang / o~M zhes bya ba nang du bkug pa ni ral gri'i phyag rgya'o/ /gcig la gcig sbyar ba ni 'khor lo'i'o/ /snga ma las o~M zhes bya ba gnyis khar bzhag</text></item>
<item><p>90a7</p><section>rgyud</section><text>pa ni tshig 'byung ba ste/ mdor na phyag rgya 'di dag ni las thams cad sbyin par byed pa'o/ /de nyid bsdus mdud sbrul mgor 'gyur/ /kun tu gnod sbyin mche ba 'dra/ /srin po yi ni khrag 'phrog pa/ /lag pa bskor ba rlung gi ste/ /dbyug tor ldan pa gnod sbyin no/ /bum par</text></item>
<item><p>90b1</p><section>rgyud</section><text>gzhag pa nor gyi ste/ /mthe bo sre mo'i sna 'drar bya/ /mgo yi thod pa nag po'i ste/ /b+h+rid+gi ri ti lag brkyang ba/ /pi bang g.yon thogs dri za'i'o/ /lag gnyis 'bar ba me 'bar ba/ /gung mo dbyug 'dra gshin rje'i'o/ /rno la khro dang dbang bsgyur ba/ /mthe'u chung ral</text></item>
<item><p>90b2</p><section>rgyud</section><text>gri mdzub zhags pa/ /rlung gi phyag rgya rgyal mtshan yin/ /de la sogs pa'i phyag rgya rnams/ /lag las skye ba skyes par 'gyur/ /lha rnams kun gyi thun mong du/ /pad+mo'i phyag rgya bkra shis te/ /klu rnams shes bya ut+pal/ /de ltar so ni gnod sbyin rnams/ /srin po rnams kyi</text></item>
<item><p>90b3</p><section>rgyud</section><text>mgo tshal pa/ /bud med rnams kyi sor bcu bsnol/ /gza' rnams kyi ni dbyug pa ste/ /ar+g+ha dbul ba rgyu skar rnams/ /de dag kun gyi sems sgrub pa'o/ /mgo bo thod pa khar bzhag pa'i/ /phyag rgya 'di ni phra men ma'i/ /mgo thod lce yi phyag rgya ni/ /rdo rje rnal 'byor ma yir bshad/ /</text></item>
<item><p>90b4</p><section>rgyud</section><text>de dag kun kyang thun mong du/ /phyag rgya chen po bshad par bya/ /thal mo brkyang bar bshad pa ste/ /yang na thal mo pad+mor bya/ /rdo rje khu tshur bcings nas ni/ /a zhes bya ba lu gu rgyud/ /hU~M zhes bya ba gnyis bsgreng la/ /phyag na rdo rje'i phyag rgya yin/ /rdo rje bsdam pa bsdams nas</text></item>
<item><p>90b5</p><section>rgyud</section><text>kyang / /hU~M dang a gnyis gshibs te bsgreng / o~M zhes bya ba ngos bcar ba'i/ /phyag rgya snang ba byed par dgongs/ /de las a zhes bya ba bcings/ /o~M zhes bya ba nang du gzhug /o~M zhes bya ba sngon bzhin sbyar/ /o~M yang a dang 'dra bar bya/ /trA~M zhes bya ba gshibs nas ni/ /a</text></item>
<item><p>90b6</p><section>rgyud</section><text>dang o~M gnyis lu gu rgyud/ /hU~M zhes bya ba gnyis bsgreng la/ /lhag ma gshibs pa'i phyag rgya 'di/ /bdud rtsi 'khyil par shes par bya/ /trA~M zhes bya ba gshibs nas ni/ /hU~M zhes bya ba'ang de bzhin no/ /de ltar hU~M zhes bya ba gshibs/ /lhag ma 'od zer 'dra bar bya/ /rta mgrin phyag</text></item>
<item><p>90b7</p><section>rgyud</section><text>rgya gang yin pa/ /de yang las rnams kun la gsungs/ /spyan gyi mig dang 'dra bar bshad/ /mA ma kI yi rdo rje 'dra/ /dkar mo pad+ma nyid du bshad/ /ut+pa la ni sgrol mar dgongs/ /sa sa sa sa sa sa sa sa sa sa sa sa sa sa sa sa/ ba ba ba ba ba ba ba ba ba ba ba ba ba ba ba ba/ dzra dzra dzra dzra dzra</text></item>
<item><p>91a1</p><section>rgyud</section><text>dzra dzra dzra dzra dzra dzra dzra dzra dzra dzra dzra/ twa twa twa twa twa twa twa twa twa twa twa twa twa twa twa twa/ hU~M/ dza/ ho/ d+hu/ trA~M/ r+yaM/ b+h+ri/ hA/ hrIH/ d+hIH/ kru~M/ b+ha~M/ ka~M/ ra~M/ k+Sha~M/ sa~M/ o~M bud d+ha lo tsa ne hU~M/ o~M badzra mA ma kI trA~M/ o~M badzra paN+Da re de hi de hi sid d+hi bo d+hi na lo kot+ta ram+bA swA hA/ o~M badzra tA re tu t+tA re tu re</text></item>
<item><p>91a2</p><section>rgyud</section><text>hU~M hU~M hU~M swA swA swA swA hA/ zhi ba'i brdung ba/ sham+ba ta/ sham+ba ta/ sham+ba ta/ sham+ba ta/ sham+ba ta/ sham+ba ta/ sham+ba ta/ sham+ba ta/ sham+ba ta/ sham+ba ta/ sham+ba ta/ sham+ba ta/ sham+ba ta/ sham+ba ta/ sham+ba ta/ sham+ba ta/ /rgyas pa'i brdung ba/ g+huM/ g+huM/ g+huM/ g+huM/ g+huM/ g+huM/ g+huM/ g+huM/ g+huM/ g+huM/</text></item>
<item><p>91a3</p><section>rgyud</section><text>g+huM/ g+huM/ g+huM/ g+huM/ g+huM/ g+huM/ dbang gi brdung ba/ ho d+hu ma/ ho d+hu ma/ ho d+hu ma/ ho d+hu ma/ ho d+hu ma/ ho d+hu ma/ ho d+hu ma/ ho d+hu ma/ ho d+hu ma/ ho d+hu ma/ ho d+hu ma/ ho d+hu ma/ ho d+hu ma/ ho d+hu ma/ ho d+hu ma/ ho d+hu ma/ mngon spyod kyi brdung ba/ kha twa~M/ kha twa~M/ kha twa~M/ kha twa~M/ kha twa~M/ kha twa~M/ kha twa~M/ kha twa~M/</text></item>
<item><p>91a4</p><section>rgyud</section><text>kha twa~M/ kha twa~M/ kha twa~M/ kha twa~M/ kha twa~M/ kha twa~M/ kha twa~M/ kha twa~M/ de nas lha rnams kun dga' nas/ /phyag na rdo rje phyag 'tshal te/ /khro bo'i 'khor lo bshad pa'i phyir/ /gsol ba 'debs pa nyid du gyur/ /de nas bcom ldan 'das phyag na rdo rjes rang gi sku bor te/ rdo rje sems dpa'i</text></item>
<item><p>91a5</p><section>rgyud</section><text>skur zhugs nas gnyis su med par mnyam pa zhes bya ba'i ting nge 'dzin la snyoms par zhugs nas/ rdo rje sems dpa'i khro bo me yi rdo rje nyi ma zhes bya ba'i snying po 'di nyid kyi thugs ka nas phyung ngo / o~M badzra satwa kro d+hA na lA rka ma hA badzra kro d+ha dra ba dra ba/ bi dra ba bi dra ba/ /sarbA pA ya nA sha ya nA</text></item>
<item><p>91a6</p><section>rgyud</section><text>sha ya/ ha ra ha ra prA NA na hU~M phaT/ o~M trai lo kyA lo ka kA ra ya hU~M phaT/ o~M trai lo kya da ma ka hU~M phaT/ o~M trai lo kya nA sha na hU~M phaT/ o~M trai lo kya ban+d+ha ka hU~M phaT/ o~M a mr-i te hU~M phaT/ o~M kA la daN+Da hU~M phaT/ o~M kA ni d+hu ni hU~M phaT/ o~M hrIHhU~M phaT/ o~M kA la a~M ku sha hU~M phaT/ o~M kA la pA sha hU~M phaT/</text></item>
<item><p>91a7</p><section>rgyud</section><text>o~M kA la ban+d+ha hU~M phaT/ o~M kA la rAk+Sha sa hU~M phaT/ o~M kA la rAk+Sha si hU~M phaT/ o~M kA la daN+Di hU~M phaT/ o~M kA la rA tri hU~M phaT/ o~M kA la yak+Shi Ni hU~M phaT/ de nas dkyil 'khor mi bzad pa/ /che ba'i mchog ste rtsibs bcu gnyis/ /lha rdzas 'bar ba'i phreng bas dkrigs/ /shin tu</text></item>
<item><p>91b1</p><section>rgyud</section><text>'bar zhing cher 'bar ba/ /de ltar dkyil 'khor bris nas kyang / /rdo rje sems dpa' gzhag par bya/ /'jig rten gsum snang la sogs khro bo kun/ /ma rungs snying gar mnan nas sdigs byed cing / /zhal ni shin tu 'jigs 'jigs lta/ /phyag ni brgya phrag du mar ldan/ /</text></item>
<item><p>91b2</p><section>rgyud</section><text>sbrul dang mi sdug mgos brgyan la/ /stag lpags kyi ni smad g.yogs bgos/ /rgyu ma thogs shing dbu mtha' yas/ /mgo thod shas gang phyag na thogs/ /de ltar bris nas phyi rol du/ /srin mo'i tshogs rnams gzhag par bya/ /sgo ba rnams ni ji bzhin du/ /rang</text></item>
<item><p>91b3</p><section>rgyud</section><text>gi phyag rgya'i lag mtshan can/ /de nas bdud rtsis gang ba yi/ /bum pa bcu drug gzhag par bya/ /bdug pa me tog dri zhim dang / /mar me dang ni bro snod dang / /kha zas bkang ba'i gtor ma dang / /bza' dang bca' dang bdud rtsi zhes/ /mgo thod gang bar gyur pa rnams/ /</text></item>
<item><p>91b4</p><section>rgyud</section><text>dkyil 'khor du ni mang du gzhag /de nas slob dpon bdag nyid kyang / /mgu nas mgo thod phyag rgyas 'jug /phyag rgya de dang de yis ni/ /sha rnams kun gyi dam tshig stsol/ /de nas 'dod ldan rnyed nas ni/ /hU~M zhes bya bas bsgrub par bya/ /de nas sngags mkhan sgo sgor yang / /</text></item>
<item><p>91b5</p><section>rgyud</section><text>de nyid dran byed bsnyen par bya/ /de ni nges par dngos grub ste/ /yud tsam 'jig rten gsum dbang 'gyur/ /dkyil 'khor du ni tshogs rnams dang / /rang gi lha yi tshogs rnams la/ /rgyud las 'byung ba'i dam tshig brjod/ /de nas mchod de langs nas kyang / /tshogs spyan rdo rje</text></item>
<item><p>91b6</p><section>rgyud</section><text>sems dpa' yi/ /tshul du gnas nas 'byung bar bya/ /de nas slob ma bsdus nas ni/ /lag na rin chen thogs te gzhug /o~M badzra krod+ha sa ma ya hU~M/ o~M badzra rAk+Sha si hU~M phaT/ o~M badzra krod+hA na lA rka s+phu Ta ratA pra tIts+tsha hU~M phaT/ o~M badzra kro d+ha na ni rak+Sha hU~M phaT/ o~M badzra kro d+ha pA</text></item>
<item><p>91b7</p><section>rgyud</section><text>sha hU~M phaT/ o~M badzra kro d+ha sa ma ya ni bI ra hU~M phaT/ o~M badzra kro d+ha sa ma ya ma ti kra ma hU~M phaT/ o~M badzra kro d+ha ra ti sa ma ya a b+hi Shiny+tsa hU~M phaT/ 'dis dbang bskur la de bzhin du dbang bskur bar bya'o/ /de nas de dag gis sgrub pa bshad de/ bdag nyid khro bor snyoms zhugs la/ /de nas</text></item>
<item><p>92a1</p><section>rgyud</section><text>snying gar nyi ma bsgom/ /rang gi chos kyi yi ge las/ /khros nas yang dang yang 'phro zhing / /de gnyis gcig tu bsgom par bya/ /de nas 'grub 'gyur gzhan du min/ /khro bo'i rgyal po'i las dngos su/ /gsod pa yin par bshad mod kyi/ /zhi dang dbang dang</text></item>
<item><p>92a2</p><section>rgyud</section><text>rgyas pa rnams/ /de dag byed 'gyur gdon mi za/ /rdo rje sems dpa'i ting 'dzin gnas/ /khro bo'i dkyil 'khor bsgom byas na/ /gdug pa'i sems can 'dzin byed cing / /mdor ni dug rims gdon la sogs/ /de bzhin de dag thams cad ni/ /thabs la sogs pas</text></item>
<item><p>92a3</p><section>rgyud</section><text>'joms byed pa/ /khros nas snying las 'byung 'gyur bar/ /gsad pa'i las la bsam par bya/ /khros par gyur pa'i rgod ma'i khas/ /sha dang khrag rnams 'jib byed cing / /de dag 'tsho ba 'phrog byed par/ /bsams na nges par brlag par 'gyur/ /khro bo 'jig rten gsum</text></item>
<item><p>92a4</p><section>rgyud</section><text>snang mdzad/ /zla ba 'dra ba'i dge bsam zhing / /'od zer 'byung ba mang po yis/ /khyab par gyur par rnam bsams la/ /rims dang gdon dang dug la sogs/ /'od zer des ni phyung nas kyang / /de yi nad rgas gnod pa rnams/ /zhi bya'i phyir ni ring du dor/ /de nas hU~M gi</text></item>
<item><p>92a5</p><section>rgyud</section><text>tshig bzhag la/ /rdo rje lta bu'i lus bsam zhing / /ha~M gi 'khor los go char bya/ /'od zer chu yis dbang bskur ro/ /de nas de yi ming smos shing / /bzlas pas tshul bzhin bsam par bya/ /de nas khung bu gsum la rnam cig ni/ /zla ba rgyas shing 'od zer 'phro 'dra la/ /</text></item>
<item><p>92a6</p><section>rgyud</section><text>khru gang tsam mam yang na khru do pa/ /mi rgyal mchog rnams kyi ni gnyis su bsgyur/ /de yi sa rnams rnam par sbyang byas te/ /'khor lo'i dkyil na zla ba'i dkyil 'khor gyi/ /dbus su rdo rje rtse ltar gyur pa gcig /'od zer dkar po phreng bskor gzi can gzhag /phyag rgya'i tshogs</text></item>
<item><p>92a7</p><section>rgyud</section><text>rnams thams cad bri bya ste/ /rigs brgya la sogs phyag rgya zur phyin cing / /rgyal po bzhi yi ji bzhin phyag mtshan rnams/ /phyogs kyi bdag po rnams kyang phyogs phyogs su/ /lha chen la sogs phyag rgya khyab 'jug dang / /'khor lo lta bu nyid du bri bar bya/ /dri zhim</text></item>
<item><p>92b1</p><section>rgyud</section><text>chus bkang mdog 'od dkar 'gyur la/ /dkar pos shin tu dkrigs pa'i bum pa brgyad/ /dkar gsum gang ba'i gtor ma lha bshos dang / /bdug pa mar me me tog rnams kyang gzhag /mchod pa bya ba'i phyir ni bla re dang / /gdugs dang rgyal mtshan rnga ma la</text></item>
<item><p>92b2</p><section>rgyud</section><text>sogs gzhag /nang re ga pur bcas pa'i dri zhim pa/ /tsan+dan la sogs pa yi byug pas byug /kha ni shar phyogs bltas te sbyin sreg bya/ /de bzhin gshegs pa'i gdan la 'dug bya'am/ /yang na rnal 'byor ldan zhing sems dpa'i gdan/ /gos la sogs</text></item>
<item><p>92b3</p><section>rgyud</section><text>dkar phreng ba dkar gyis brgyan/ /mar dang sbrang rtsi 'o ma dang / /nas kyi thug pa la sogs dang / /til mar dang ni til nyid dang / /yungs kar dang ni 'bras yos dang / /'bras chan nas dang gro rnams dang / /me tog shin tu dri zhim rnams/ /ga pur dang ni bsres nas kyang / /</text></item>
<item><p>92b4</p><section>rgyud</section><text>tsan+dan dkar pos bsgos pa dang / /'dab bdun me tog 'bras bu rnams/ /zho dang ldan pa'i yam shing la/ /de dag khung bu'i khyad par las/ /rang gi sor gyis gzhal bya zhing / /nyi shu rtsa bzhi yan chad mchog /sor bcu drug ni bar ma ste/ /tha ma bcu gnyis nyid du shes/ /</text></item>
<item><p>92b5</p><section>rgyud</section><text>shin tu chung na sor brgyad de/ /bud shing zho dang ldan pa la/ /dri chus bskus par shes par bya/ /bud shing de las byung ba'i me/ /sbyar nas dri chus gtor nas ni/ /pad+ma dkar po zhal 'dra dge/ /pad+ma nor bu ril ba thogs/ /lag na dbyug pa mchog thogs pa/ /pad+ma dkar po'i</text></item>
<item><p>92b6</p><section>rgyud</section><text>stan steng 'dug /de lta'i me lha bkug nas kyang / /ar+g+ha blangs te dbul bar bya/ /de nas zla rgyas dkar po la/ /bzhugs pa'i 'gro phan spyan drangs te/ /pad+ma dkar po shar phyogs su/ /bsams nas steng du gzhag par bya/ /de nas de ltar bsams nas kyang / /bsgrub bya rtag tu</text></item>
<item><p>92b7</p><section>rgyud</section><text>mdun bzhag ste/ /de yi nyes pa drangs nas ni/ /shin tu bsrings te sba bar bya/ /nang par sngar ni gtsang 'gyur zhing / /shin tu dri zhim lus byugs la/ /bdud rtsi bzhin bsams sbyin sreg bya/ /dam tshig 'di ni 'da' bar dka'/ /lha rdzas bdud rtsi bro lnga 'di/ /dang por me</text></item>
<item><p>93a1</p><section>rgyud</section><text>lha brtag byas la/ /khro bo de ni de lus su/ /spyan drangs nas ni bzhugs par bsams/ /de nas dang po khro bo la/ /bsreg bya lan gsum dbul bar bya/ /de nas dkon mchog gsum la gsum/ /de nas me lha nyid la gsum/ /de nas rdo rje</text></item>
<item><p>93a2</p><section>rgyud</section><text>sems dpa' la/ /de nas lha rnams re re la/ /de nas bgegs la sogs la dbul/ /de yid 'ong ba'i lha yang rung / /de nas dang po khro bo yi/ /sngags kyis yam shing sbyin sreg bya/ /de nas gcig tu bsres nas kyang / /bdud rtsi sngags kyis btab nas ni/ /de</text></item>
<item><p>93a3</p><section>rgyud</section><text>bzhin sbyin sreg byas 'og tu/ /brgya stong snyed dam yang na ni/ /brgya rtsa brgyad kyi bar du ni/ /khro bo nyid la dbul bar bya/ /de yi lus la dbang bskur zhing / /mnyam par bzhag pas bsrungs nas kyang / /mjug tu mngon par mchod nas ni/ /lha rnams thams cad gshegs</text></item>
<item><p>93a4</p><section>rgyud</section><text>par gsol/ /'dis ni zhi ba'i las rnams kyang / /'grub 'gyur 'di la the tshom med/ /ci ste de ni sdig can nam/ /gal te mnyam par ma bzhag pas/ /de tshe dngos grub ma gyur na/ /stong pa nyid du rnam bsgoms la/ /de nas de bzhin byas nas ni/ /gdon mi za bar dngos</text></item>
<item><p>93a5</p><section>rgyud</section><text>grub 'gyur/ /zhi ba'i las so/ /'bras bur ldan pa'i nags tshal lam/ /yang na nags sam rgyal po'am/ /rgyal rigs khyim du rgyas pa ni/ /dga' ba'i sems kyis bya ba ste/ /khru do yang na khru bzhi pa'am/ /de ltar mchog ni khru brgyad de/ /chung mchog bar ma rnams las</text></item>
<item><p>93a6</p><section>rgyud</section><text>gcig /rgyas pa'i las ni bya ba yin/ /mdor na hom khung bya ba ni/ /stegs bu brtsigs te dkyil 'khor ni/ /chung ngu la ni khru brgyad de/ /bar ma la ni bcu gnyis nyid/ /mchog la bcu drug yang na ni/ /nyi shu rtsa bzhir shes par bya/ /mu khyud sor brgyad bcu drug gam/ /sum cu</text></item>
<item><p>93a7</p><section>rgyud</section><text>gnyis su bya ba yin/ /phyi yi 'khor lo de yi phyed/ /pad+ma rnams kyis brgyan par bya/ /dkyil 'khor dbus su rin chen dang / /pad+ma sna tshogs brgyan par bya/ /de yi dbus su brko ba ni/ /legs par bltas te phyed kyi tshad/ /khru bzhi pa'am khru brgyad pa/ /yang na dpal</text></item>
<item><p>93b1</p><section>rgyud</section><text>bskyed pad+ma 'dra/ /mdor na 'jim pa ser po yis/ /de bzhin khung mchog brkos nas ni/ /gur gum la sogs bskus nas kyang / /de yi dbus su bris nas ni/ /tshon mchog ser pos bskus nas kyang / /gser 'od 'dra bar bsgom par bya/ /de nas tshon ni dmar</text></item>
<item><p>93b2</p><section>rgyud</section><text>ser gyis/ /rin chen pad+ma la sogs pa'i/ /phyag rgya'i dkyil 'khor khor yug tu/ /gnas pa nyid du bri bar bya/ /rim gnyis yang na rim bzhi 'am/ /yang na rim pa brgyad ldan par/ /der ni sgo ba de dag nyid/ /phyag rgya'i gzugs su brtag par bya/ /bum pa kha dog</text></item>
<item><p>93b3</p><section>rgyud</section><text>gser 'dra zhing / /dri chus rab tu bkang ba la/ /shin tu mdzes brgyad bcu gnyis sam/ /sum cu gnyis sam bcu drug ste/ /dkri ba'i dar ni ser po la/ /kha rgyan yal ga me tog can/ /dri zhim me tog bdug pa dang / /phreng ba mar me rgyan rnams dang / /rgyal mtshan</text></item>
<item><p>93b4</p><section>rgyud</section><text>'phan la sogs pa dang / /bla re gdugs rnams ser pos brgyan/ /bdag nyid gos dang rgyan rnams dang / /me tog la sogs ser pos brgyan/ /byang phyogs kha bltas 'dug nas ni/ /'jig rten gsum 'dul khro bo yi/ /nyid kyi rnal 'byor rjes dran zhing / /lha yi</text></item>
<item><p>93b5</p><section>rgyud</section><text>yid bzhin nor rgyal mtshan/ /btso ma gser gyi 'od dang 'dra/ /de bzhin nyi zla ku be ra/ /gnod sbyin dang ni dzam b+ha la/ /gser gyi char ni rab 'bebs shing / /yid kyi 'dod pa skong mdzad pa/ /mdor na de yi 'od zer gyis/ /nges par dbang ni bskur bar bsam/ /</text></item>
<item><p>93b6</p><section>rgyud</section><text>de nas rgyal srid thob 'gyur na/ /lus rgyas pa lta smos ci dgos/ /rgyas par bya phyir de ming nas/ /smos te brgya phrag brgya rtsa brgyad/ /yang na de bzhin stong phrag ni/ /brgya rtsa brgyad du bzlas par bya/ /de nas sbyin sreg rab bya ste/ /byang phyogs su ni seng ge yi/ /gdan gyi</text></item>
<item><p>93b7</p><section>rgyud</section><text>steng na rin chen dang / /pad+ma nyi zla gdan steng na/ /rdo rje rin chen rin chen mchog /rin chen dpal dang gzi brjid mchog /rdo rje bzhad dang rgyal ba yang / /rgyan rnams kun gyis brgyan nas ni/ /phyag ni mchog sbyin gzhol ba dang / /rin chen char yang 'bebs brtson zhing / /</text></item>
<item><p>94a1</p><section>rgyud</section><text>'od zer ser 'phro thams cad kyis/ /de la shin tu khyab byed bsam/ /dung dang pi bang cang te'u dang / /sil snyan glu dang gar mchog gis/ /mdor na mchod pa byas nas ni/ /de yi 'og tu las brtsam mo/ /khung bu'i khyad par nyid las kyang / /yam</text></item>
<item><p>94a2</p><section>rgyud</section><text>shing bud shing khyad par dbye/ /mdzub gang khu tshur bcangs khru gang / /chung ngu nyid du bshad pa yin/ /bar ma khru dor shes par bya/ /khru bzhi pa ni mchog yin te/ /me tog 'bras bur bcas rigs kyi/ /ya tog ma tog sbrang rtsir gzhug /'bru rnams thams cad 'byor pa dang / /</text></item>
<item><p>94a3</p><section>rgyud</section><text>me tog 'bras bu ser por ldan/ /mar dang sbrang rtsi bsres nas ni/ /phal cher dpal gyi 'bras bur ldan/ /me lha gser dang 'dra ba la/ /phyag bzhi pa ste 'dir de bzhin/ /pad+ma gdan bzhugs rnam brgyan pa/ /spyan drangs bsreg bya sbyin sreg bya/ /de yi lus su khro rgyal</text></item>
<item><p>94a4</p><section>rgyud</section><text>po/ /byin can legs par bcug nas ni/ /sngon bzhin dran byed de zhal du/ /sbyin sreg yongs su brtag bya ste/ /'bum mam nyis 'bum tsam gyis kyang / /don ni nges par rab tu 'grub/ /'bum phrag brgyas ni rgyal srid dam/ /longs spyod phun sum tshogs pa 'grub/ /</text></item>
<item><p>94a5</p><section>rgyud</section><text>de nas mjug tu 'od zer gyis/ /de la dbang bskur bsrung bar bya/ /de nas de ni rgyal 'gyur te/ /phyag na rdo rje'i bka' bzhin no/ /rgyas pa'i las so/ /dbang ni chags pa'i sems kyis kyang / /chags pa'i ting nge 'dzin gyis bya/ /chags pa bcom ldan rdo rje can/ /rdo rje chags pa de las byung / /</text></item>
<item><p>94a6</p><section>rgyud</section><text>khams gsum chags par byed pa'i phyir/ /pad+ma sems dpa' rtag tu chags/ /de bas 'dis ni de dag ni/ /las 'grub par ni bshad pa yin/ /chags dang mthun pa'i sa phyogs sam/ /chags par byed pa'i khyim du shis/ /btso blag can nam zla mtshan can/ /khyim du chags pa'i las rnams bya/ /yid dang</text></item>
<item><p>94a7</p><section>rgyud</section><text>mthun pa'i sa phyogs sam/ /rdo rje chags pa'i gnas kyang rung / /phyag na pad+ma'i gnas nyid du/ /rtag tu rdo rje sems dpa'i gnas/ /bde chen gyi ni gnas chen dang / /pad+ma ut+pal rdzing bu dang / /ban+du ka yi me tog gnas/ /me tog 'bras bu dmar tshal ni/ /yid 'ong sems ni chags byed pa/ /</text></item>
<item><p>94b1</p><section>rgyud</section><text>der ni stegs bu khru brgyad dam/ /de ltar bcu gnyis bcu drug rnams/ /byas nas de yi dbus su yang / /hom khung dkyil 'khor bya ba ni/ /khru gang yang na khru do'am/ /de ltar khru ni bzhi bar bya/ /gzhu 'dra ba'am pad+mo 'am/ /yang na rdo rje 'dra bar bya/ /mda' 'dra zla ba kham 'dra</text></item>
<item><p>94b2</p><section>rgyud</section><text>dang / /de ltar pad+ma'i 'dab ma 'dra/ /zheng du chu yi phyed kyi tshad/ /zheng gi phyed kyi tshad tsam du/ /hom khung zabs su brko bar bya/ /mu khyud sor ni bzhi par bya/ /nyis 'gyur ba ni nyis 'gyur bya/ /tha ma mchog gi khyad par las/ /yam shing so sor shes par bya/ /yang na yam shing sreg shing ni/ /</text></item>
<item><p>94b3</p><section>rgyud</section><text>tshad ni zhi ba'i las su gsungs/ /shin tu dmar ba'i tsan+dan nam/ /yang na shing dmar gzhan yang rung / /me tog 'bras bu dmar po'am/ /btsag dang tsan+dan rgya skyegs sogs/ /le brgan rtsi dang gur gum gyis/ /mdor na bud pa'i shing dang ni/ /yam shing la yang bskus nas ni/ /</text></item>
<item><p>94b4</p><section>rgyud</section><text>yungs kar kha dog dmar po dang / /btsag dang mtshal yang de bzhin du/ /zangs kyi phye dang yungs kar dang / /skye tshe 'bru dang lan tshwa dang / /til dang dri zhim thig le'i 'bru/ /la phug yungs rdog de bzhin te/ /khrag dang rdul ni chen po rnams/ /bsreg bya phyir ni bsdus nas kyang / /sngar</text></item>
<item><p>94b5</p><section>rgyud</section><text>bshad 'bras bu la sogs pa'i/ /khu bas yang dang yang bskus nas/ /khro bo'i sngags kyis byin brlabs te/ /ba dang ra las bzhos pa yi/ /bshigs ma thag pa'i mar sar dang / /mar dang til mar rnams kyis dgang / /ga pur la sogs bsgos nas kyang / /bdud rtsis btab ste</text></item>
<item><p>94b6</p><section>rgyud</section><text>gzhag par bya/ /de nas hom khung dmar po la/ /byi ru'i sdong po 'dra bar yang / /bsams nas spos dmar la sogs dang / /gur gum dmar pos byug par bya/ /de nas kha dog dmar po yis/ /stug po nyid du bsku bar bya/ /gur gum ser pos bsres pa yi/ /tshon gyis ri mo bri ba ni/ /</text></item>
<item><p>94b7</p><section>rgyud</section><text>hom khung nang du pad+ma bri/ /de yi steng du mda' bcas gzhu/ /rtag tu hom khung khor yug tu/ /pad+ma nyid ni bri bar bya/ /gzhu yi dbus su rdo rje nyid/ /khor yug tu ni mda' nyid bri/ /gzhu yi phyi rol pad+ma nyid/ /bris nas de yi steng du mda'/ /de yi phyi rol rdo rje dang / /lcags kyu mdar</text></item>
<item><p>95a1</p><section>rgyud</section><text>bcas gzhu bris la/ /lho phyogs rgyal mtshan rin chen dang / /gzi brjid dkyil 'khor bri bar bya/ /pad+ma ral gri 'khor lo rnams/ /nub phyogs nyid du bri bar bya/ /rdo rje mche ba go cha mchog /byang phyogs su ni bri bar bya/ /grwa rnams su ni spos la sogs/ /</text></item>
<item><p>95a2</p><section>rgyud</section><text>phyag rgya'i gzugs su bri bya zhing / /me tog dmar po la sogs pas/ /shin tu snga ma bzhin mchod de/ /dpal ldan gos dang phreng ba dang / /dmar po'i dri ni bskus nas kyang / /rtag tu thub pa nub bltas la/ /dmar thag ma chad las bya ste/ /pad+ma dmar po'i gdan bsams la/ /</text></item>
<item><p>95a3</p><section>rgyud</section><text>rab chags phyag na pad+ma bsnams/ /g.yon du rdo rje chags pa la/ /g.yas su bde ba chen po ste/ /bsams na de yi dbus su ni/ /chu srin rgyal mtshan 'dzin pa gzhag /rdo rje gzhu dang g.yon 'gying ma/ /me tog dmar rgyan rab dgyes ma/ /dri dmar la sogs rab mchod de/ /</text></item>
<item><p>95a4</p><section>rgyud</section><text>mda' dang gzhu thogs de bzhin du/ /pad+ma dmar dang dbyig bsnams pa'i/ /me yi lha ni bkug nas kyang / /de yi lus su khro rgyal po/ /legs par bcug ste gzhag par bya/ /'od zer chags pas bsgyur nas ni/ /de'i lus rdo rje lcags kyu dang / /zhags pa bcings pas bkug</text></item>
<item><p>95a5</p><section>rgyud</section><text>nas ni/ /spyi bo zhabs kyi drung du gzhag /de ltar bsams te snyoms zhugs pas/ /las byas pa ni gang yin pa/ /des ni lha yang dbang 'gyur na/ /mi dang lha min smos ci dgos/ /las rnams zin par gyur pa dang / /chags pa'i sems su byas nas ni/ /de yi 'od zer spyi bor dgang / /</text></item>
<item><p>95a6</p><section>rgyud</section><text>de ni bsrungs nas gtang bar bya/ /de nas rdo rje 'dod pa yis/ /lha rnams mchod de gshegs par gsol/ /de nas bsrung ba byas nas ni/ /rdo rje 'dod pas rtag tu bzlas/ /dbang gi las so/ /de nas brgya byin tshangs sogs lha/ /phyag 'tshal yang dang yang du ni/ /rin chen gdugs la sogs</text></item>
<item><p>95a7</p><section>rgyud</section><text>mchog gi/ /mchod pa sna tshogs byas nas kyang / /phyag na rdo rje rgyal dbang la/ /dga' ba'i bsam pas stod byed pa/ /sangs rgyas kun pas sngar sangs rgyas/ /mi shes dri ma kun bcom pa/ /rdo rje rdo rje 'dzin rgyal po/ /rdo rje rdo rje rdo rje 'dzin/ /rdo rje sku ste sku che ba/ /phyag na rdo rje phyag 'tshal</text></item>
<item><p>95b1</p><section>rgyud</section><text>bstod/ /rdo rje'i yan lag rdo rje'i mchog /rdo rje 'bar ba cher 'bar ba/ /rdo rje'i shugs te shugs che ba/ /rdo rje mtshon cha rdo rje che/ /phyag na rdo rje phyag chen po/ /rdo rje mda' ste rab 'bigs pa/ /rdo rje rnon po rno ba che/ /che ba'i che ba rgya mtsho che/ /rdo rje pad+ma byang chub che/ /byang chub sems rgyas rang byung ba/ /rdo</text></item>
<item><p>95b2</p><section>rgyud</section><text>rje'i rgya chen rgya chen te/ /rdo rje'i sgyu ma rnam sbyong ba/ /rdo rje rgyu ste gnod sbyin che/ /rdo rje pad+ma rnam sbyong ba/ /rdo rje khro bo drag po che/ /rdo rje dgra sdang 'joms pa'i gtso/ /rdo rje 'jigs byed bsrung ba che/ /rdo rje lcags kyu don yod byed/ /rdo rje ro langs ro langs che/ /rdo rje srin po zab bo/ /rdo rje gnod sbyin gnod</text></item>
<item><p>95b3</p><section>rgyud</section><text>sbyin che/ /rdo rje gdon te gdon che'i mchog /'jigs byed dga' byed drag po che/ /rdo rje 'jigs byed sngags byed pa/ /bsgrub dka' bsgrub pas legs pa ste/ /rdo rje legs pa dgyes mdzad pa/ /rdo rje dga' ba dga' ba che/ /dga' ba'i rdo rje dbang byed pa/ /rdo rje gzi brjid gzi brjid che/ /'bar 'od</text></item>
<item><p>95b4</p><section>rgyud</section><text>gshin rje mthar byed pa/ /rdo rje drag po drag po che/ /'od stug pas na stug pa che/ /nam mkha' dang ni mnyam pa'o/ /re ba thams cad rdzogs mdzad pa/ /rdo rje dbang bskur rin chen mchog /rdo rje rgyal mtshan yon tan mchog /rdo rje ye shes ye shes che/ /rig pa bye ba'i tshogs kyis bskor/ /ha la ha la</text></item>
<item><p>95b5</p><section>rgyud</section><text>nag po che/ /sgra che zhing ni 'joms pa can/ /rdo rje 'dod pa 'dod pa che/ /rnyog pa'i dus ngan rnam sbyong ba/ /skad cig g.yo ba the tshom gcod/ /glog bzhin zhal gyi ljags las 'phro/ /rdo rje me ste ma rungs 'dul/ /drag po rab snang snang mdzad pa/ /nyi ma stong gis gdungs ba'i zhal/ /spyan dmar 'jigs</text></item>
<item><p>95b6</p><section>rgyud</section><text>par mdzad pa po/ /khro bo du ma 'od bzhin 'phro/ /phyag rnams du ma mtshon cha brgya/ /du ma'i zhal la sku yang stong / /'khyil cing rgyan yang 'khyil pa la/ /sems kyi chos pas sku mi mnga'/ /rnam par rtog pa ma lus spangs/ /ma rig 'joms pa'i tshangs pa ste/ /'dod chags zhe sdang dri mthar mdzad/ /sgyu ma gtogs</text></item>
<item><p>95b7</p><section>rgyud</section><text>'dod rdo rje can/ /rtse gsum rtse gsum 'chang 'phrog pa/ /'dod chags zhe sdang gti mug che/ /srid dang srid min rnam sbyong ba/ /zhi zhing dul la dga' ba ste/ /sangs rgyas sangs rgyas rab rtogs pa/ /sangs rgyas bdag nyid sangs rgyas sku/ /rdo rje rab skyes rdo rje sems/ /kun du bzang po cher bzang ba/ /mtshan rnams</text></item>
<item><p>96a1</p><section>rgyud</section><text>dam pas rnam par brgyan/ /khams gsum bdag nyid khyab pa po/ /thams cad rdo rje bdag nyid gtsang / /gang gis 'di bris bklags gyur tam/ /rtag tu de don 'chang byed dam/ /dran nam nyan par byed kyang rung / /phyag na rdo rje 'dra bar 'gyur/ /bcom ldan 'das kyis de skad ces bka' stsal</text></item>
<item><p>96a2</p><section>rgyud</section><text>nas/ brgya byin dang tshangs pa la sogs pa lha dang / mi dang / lha ma yin dang / dri za dang / gnod sbyin dang / srin po la sogs pa bcom ldan 'das kyis gsungs pa la mngon par dga' ste rjes su yi rang ngo / /de bzhin gshegs pa dgra bcom pa yang dag par rdzogs pa'i sangs rgyas ngan song thams cad</text></item>
<item><p>96a3</p><section>rgyud</section><text>yongs su sbyong ba gzi brjid kyi rgyal po'i brtag pa phyogs gcig pa rdzogs so// //rgya gar gyi mkhan po shIn+taM gar+b+ha dang / bod kyi lo ts+tsha ba ban+de dza ya rak+Shi tas bsgyur cing zhus/ A tsAr+ya rin chen mchog gis skad gsar bcad kyis bcos nas gtan la phab pa// //dur khrod dag dang shan pa yi/ /khyim dang srin</text></item>
<item><p>96a4</p><section>rgyud</section><text>po'i gnas rnams su/ /mngon spyod kyi ni las bya ba/ /thab khung tha ma bar ma mchog /phyed gsum mam khru gsum mam/ /rku dgu pa ni byas pa las/ /stegs bu de yi tshad brtsigs te/ /gru gsum pa'am mdung rtse 'dra/ /lugs phye sol phye dug gis ni/ /bskus pas thag khung nag por bya/ /dbus su rdo rje rtse dgu ba/ /nag</text></item>
<item><p>96a5</p><section>rgyud</section><text>po shin tu 'bar ba bri/ /mur na steng du rtse gsum dang / /rgya gram pa yi rdo rjes mtshan/ /de yi phyi rol mu khyud la/ /dbyug pa dang ni dgra sta dang / /ral gri shin tu 'bar ba bri/ /de yi phyi rol keng rus te/ /bde gshegs la sogs phyag rgyas mtshan/ /dud sprin mdog 'dra drang srog mchog /mi ro'i steng bzhugs rtse gsum dang / /gzar bu phreng</text></item>
<item><p>96a6</p><section>rgyud</section><text>ba ril bar ldan/ /de lta'i me lha spyan drangs nas/ /lhor bltas khros pa'i sems kyis bsreg /shin tu gdug cing tsher mar bcas/ /sreg shing yam shing byas nas kyang / /sha dang khrag dang lcags phye dang / /rus bye dug dang ske tshe dang / /dri chen dri chu la sogs pa'i/ /rdzas rnams kun la dug gis ni/ /bsgos pas lan grangs 'bum bsregs</text></item>
<item><p>96a7</p><section>rgyud</section><text>nas/ /de yi longs spyod 'byor pa dang / /gnyen dang 'khor rang bran rnams dang / /bu dang chung mar bcas pa rnams/ /spangs te srog dang bral nas ni/ /sdug bsngal mi bzad myong bar 'gyur/ /mngon spyod kyi las rdzogs so// //rgya gar gyi mkhan po shIn+taM gar+b+ha dang / /lots+tsha ba ban+de dza ya rak+Shi tas bsgyur ba'o// //swa par hi ta b+ha ban+tu// //</text></item>
<item><p>96b1</p><section>rgyud</section><text>@##/ /rgya gar skad du/ /sarba durga ti pa ri shod+ha na te dzo rA dza s+ya ta thA ga ta s+yA r+ha te saM mya k+saM bud+d+ha s+ya ka lpai ka de sha nA ma/ /bod skad du/ /de bzhin gshegs pa dgra bcom pa yang dag par rdzogs pa'i sangs rgyas ngan song thams cad yongs su sbyong ba gzi brjid kyi rgyal po'i brtag pa phyogs gcig pa zhes bya ba/</text></item>
<item><p>96b2</p><section>rgyud</section><text>bcom ldan 'das dpal shAkya seng ge la phyag 'tshal lo/ /'di skad bdag gis thos pa dus gcig na/ bcom ldan 'das lha thams cad kyi mchog dga' ba'i tshal na bzhugs te/ nor bu dang gser gyi shing lo ma dang / yal ga dang / lcug mar bcas pa'i sdong po dang / shing gel pa dang / sman</text></item>
<item><p>96b3</p><section>rgyud</section><text>dang / me tog ka mal dang / me tog ut+pa la dang / me tog kar+Ni kA dang / me tog bak+kul dang / me tog ti la ka dang / me tog a sho ka dang / me tog man+dA ra ba dang / me tog man+dA ra ba chen po la sogs pa me tog rnam pa sna tshogs pas nye bar mdzes pa/ dpag bsam gyi shing rnams kyis yang dag par</text></item>
<item><p>96b4</p><section>rgyud</section><text>brgyan pa/ rgyan sna tshogs kyis rnam par spras pa/ bya'i tshogs sna tshogs skad snyan pa 'byin pa/ rnga dang / rnga mu kun+da dang / gling bu dang / rnga b+hi ri la sogs pa'i sgra sgrogs pa/ brgya byin dang / tshangs pa la sogs pa dang / lha'i bu rnam pa sna tshogs pa rnams rnam par rtse ba/ sangs rgyas</text></item>
<item><p>96b5</p><section>rgyud</section><text>dang byang chub sems dpa' thams cad kyis byin gyis brlabs pa na'o/ /brgya byin dang tshangs pa la sogs pa'i lha thams cad dang / rig pa 'dzin pa dang / lha'i bu mo 'khor bye ba khrag khrig brgya stong phrag brgya stong rnams dang / gnod sbyin dang / srin po dang / lha ma yin dang / nam mkha' lding dang /</text></item>
<item><p>96b6</p><section>rgyud</section><text>dri za dang / /mi 'am ci dang / lto 'phye chen po dang / klu la sogs pa 'khor rnam pa sna tshogs pa du ma dang / byang chub sems dpa' sems dpa' chen po bye ba khrag khrig brgya stong phrag brgyad rnams la 'di lta ste/ byang chub sems dpa' sems dpa' chen po blo gros spobs pa dang / blo gros mi g.yo ba dang /</text></item>
<item><p>96b7</p><section>rgyud</section><text>blo gros yangs pa dang / kun du blo gros dang / blo gros mtha' yas pa dang / kun nas legs pa'i blo gros dang / blo gros ka ma la dang / blo gros chen po dang / /blo gros lha rdzas dang / /blo gros sna tshogs pa dang / blo gros ma lus pa dang / kun du bzang po ste/ de dag la sogs pa phyir mi ldog pa'i byang chub</text></item>
<item><p>97a1</p><section>rgyud</section><text>sems dpa' sems dpa' chen po'i dge 'dun mtha' yas shing mu med pa rnams kyis bsti stang du byas/ bla mar byas/ mchod cing rjed par byas/ shin tu phul du byung bar byas te/ 'khor gyi tshogs chen po'i dbus su tshangs pa chen po pad+ma'i gdan la bzhugs shing ngan song</text></item>
<item><p>97a2</p><section>rgyud</section><text>thams cad yongs su sbyong ba zhes bya ba'i ting nge 'dzin la snyoms par zhugs so/ /de ma thag nyid du ngan song gsum gyi rgyud rnam par grol bar byed pa zhes bya ba byang chub sems dpa' chen po'i 'od zer 'phro ba dang sdud pa du ma'i phreng ba rang gi mdzod spu nas phyung ste/ des stong gsum gyi stong chen po'i</text></item>
<item><p>97a3</p><section>rgyud</section><text>'jig rten gyi khams kun du snang bar byas so/ /kun du snang bar byas pa des sems can thams cad kyi sems nyon mongs pa'i 'ching ba las bkrol te/ yang dag pa so so so sor thob par byas shing dga' ba'i tshal yang kun du snang bar byas te/ mchod pa'i sprin sna tshogs pa rnams kyis mngon par</text></item>
<item><p>97a4</p><section>rgyud</section><text>mchod nas lan brgya phrag stong du bskor ba byas te mgo bos phyag 'tshal nas/ bcom ldan 'das kyi spyan sngar nor bu dri ma med pa'i steng du 'khod de 'di skad ces gsol to/ /e ma ho sangs rgyas e ma ho sangs rgyas chos/ /e ma ho sangs rgyas mdzad pa shin tu legs/ /gang phyir bdag cag ngan</text></item>
<item><p>97a5</p><section>rgyud</section><text>song yongs su sbyangs/ /byang chub spyod pa nyid la rab tu bzhag /de nas lha'i dbang pos bcom ldan 'das la lan brgya phrag stong du bskor ba byas te phyag 'tshal nas/ bcom ldan 'das la 'di skad ces gsol to/ /bcom ldan 'das gang gi slad du sangs rgyas kyi 'od zer kun du snang bas ngan song kun</text></item>
<item><p>97a6</p><section>rgyud</section><text>las rnam par bkrol nas rnam par grol ba'i lam la rab tu bzhag pa ni bcom ldan 'das ngo mtshar che'o/ /bde bar gshegs pa ngo mtshar che'o/ /bcom ldan 'das kyis bka' stsal pa/ lha'i dbang po 'di ni ngo mtshar mi che ste/ sangs rgyas bcom ldan 'das rnams ni tshad med pa'i bsod nams</text></item>
<item><p>97a7</p><section>rgyud</section><text>kyi tshogs rnams legs par bsags pa'o/ /lha'i dbang po yang dag par rdzogs pa'i sangs rgyas rnams ni dpag tu med pa'i yon tan rin po che'i 'byung gnas su gyur pa'o/ /lha'i dbang po yang dag par rdzogs pa'i sangs rgyas rnams ni tshad med pa'i thabs yongs su rdzogs pa'o/ /lha'i dbang po</text></item>
<item><p>97b1</p><section>rgyud</section><text>sangs rgyas bcom ldan 'das ni shes rab dpag tu med pa'o/ /sangs rgyas bcom ldan 'das rnams kyi spyod pa tshad med pa'o/ /sangs rgyas bcom ldan 'das kyis gdul bya'i skye bo tshad med pa rnams snod du gyur par mdzad pa'o/ /sangs rgyas bcom ldan 'das rnams ni mi mnyam</text></item>
<item><p>97b2</p><section>rgyud</section><text>pa dang mnyam pa'i ye shes gang yin pa'o/ /sangs rgyas bcom ldan 'das rnams ni mi mnyam pa dang mnyam pa'i rdzu 'phrul dang yang dag par ldan pa'o/ /sangs rgyas bcom ldan 'das rnams ni mi mnyam pa dang mnyam pa'i smon lam dang yang dag par ldan pa'o/ /lha'i dbang po de'i</text></item>
<item><p>97b3</p><section>rgyud</section><text>phyir sangs rgyas bcom ldan 'das rnams kyis snod ji lta ba de ltar sems can rnams kyi don mdzad pa dang / gdul bya ji lta ba de ltar sems can rnams kyi don mdzad pa dang / mos pa ji lta ba bzhin du sems can rnams kyi don mdzad pa yin no/ /zhes shes par bya ba 'di la 'dir</text></item>
<item><p>97b4</p><section>rgyud</section><text>the tshom dang som nyi dang yid gnyis mi bya'o/ /gang de bzhin gshegs pa rnams kyis gdul bar mi 'gyur ba 'di ni gnas ma yin no/ /de nas lha'i dbang po rang gi stan las langs nas slar yang bcom ldan 'das la mchod pa rgya che zhing che ba byas te phyag 'tshal nas bcom ldan 'das la 'di skad</text></item>
<item><p>97b5</p><section>rgyud</section><text>ces gsol to/ /sems can thams cad la phan par bya ba'i phyir dang / rjes su brtse bar bya ba'i phyir dang / snying rje dang bcas par bya ba'i phyir dang / brtse ba chen po dang bcas par bya ba'i phyir dang / bsam pa thams cad yongs su rdzogs par bgyi ba'i phyir bcom ldan 'das bdag spobs</text></item>
<item><p>97b6</p><section>rgyud</section><text>pa bskyed du gsol/ bde bar gshegs pa bdag spobs pa bskyed du gsol/ bcom ldan 'das sum cu rtsa gsum pa'i lha'i rigs 'di nas lha'i bu nor bu dri ma med pa'i 'od ces bgyi ba zhig shi 'phos shing dus las 'das nas dgung bdun lon lags na/ bcom ldan 'das de gang du skyes</text></item>
<item><p>97b7</p><section>rgyud</section><text>shing / bde ba'am sdug bsngal gang myong bar 'gyur ba de bcom ldan 'das lung bstan du gsol/ bde bar gshegs pa lung bstan du gsol/ bcom ldan 'das kyis bka' stsal pa/ lha'i dbang po de'i dus dang skabs su bab par shes na nyon cig /lha'i dbang pos gsol pa/</text></item>
<item><p>98a1</p><section>rgyud</section><text>bcom ldan 'das 'di ni dus lags so/ /bde bar gshegs pa 'di ni skabs su bab pa lags so/ /bcom ldan 'das kyis bka' stsal pa/ lha'i dbang po lha'i bu nor bu dri ma med pa'i 'od ces bya ba de 'di nas shi 'phos nas mnar med pa'i sems can dmyal ba chen</text></item>
<item><p>98a2</p><section>rgyud</section><text>por skyes te/ der lo stong phrag bcu gnyis su sdug bsngal drag cing mi bzod pa myong bar 'gyur ro/ /slar yang dmyal ba chung ngu rnams su lo stong phrag bcur sdug bsngal myong bar 'gyur ro/ /slar yang byol song dang rnams su skyes te lo stong phrag bcur sdug bsngal myong bar 'gyur ro/ /</text></item>
<item><p>98a3</p><section>rgyud</section><text>slar yang mtha' 'khob kyi skye bo'i gnas su skyes nas/ 'on pa dang / dig pa dang / lkugs pa'i rang bzhin can rnams su lo stong phrag drug cu sdug bsngal myong bar 'gyur ro/ /slar yang lo stong phrag brgyad cu rtsa bzhir nad rnag khrag 'dzag pa dang / mdze dang phol mig gis gzir ba dang /</text></item>
<item><p>98a4</p><section>rgyud</section><text>skye bo mang pos smad pa dang / yongs kyis spangs pa dang / rigs dman par 'gyur zhing sdug bsngal nas sdug bsngal du brgyud pa rgyun mi 'chad par 'gyur te/ gzhan rnams la yang gnod pa byed cing las kyi sgrib pa sna tshogs pa yang rgyun mi 'chad par byed par 'gyur ro/ /slar yang sdug bsngal</text></item>
<item><p>98a5</p><section>rgyud</section><text>rgyud pa gzhan dang gzhan myong bar 'gyur ro/ /de nas brgya byin la sogs pa lha'i bu rnams de thos nas dngangs shing skrag ste skyo nas kha bub tu 'gyel to/ /yang langs nas 'di skad ces gsol to/ /bcom ldan 'das sdug bsngal brgyud ma de las ji ltar thar bar 'gyur/ bde bar gshegs</text></item>
<item><p>98a6</p><section>rgyud</section><text>pa ji ltar thar bar 'gyur/ bcom ldan 'das thabs gang gis sdug bsngal gyi phung po chen po de las grol bar 'gyur ba des yongs su skyobs mdzod/ /bde bar gshegs pa yongs su skyobs mdzod/ /bcom ldan 'das kyis bka' stsal pa/ lha'i dbang po sangs rgyas bye ba phrag brgyad cu</text></item>
<item><p>98a7</p><section>rgyud</section><text>rtsa bzhis bshad pa 'di ngas kyang bshad kyis nyon cig /de nas lha'i dbang pos slar yang bcom ldan 'das la me tog man+dA ra ba dang / /man+dAr ba chen po dang / me tog rnam pa sna tshogs pa dang / rin po che'i dbu rgyan dang / phyag gdub dang / dpung rgyan dang / snyan rgyan dang / do shal</text></item>
<item><p>98b1</p><section>rgyud</section><text>dang / do shal phyed pa la sogs pa rgyan gyi khyad par du mas mngon par mchod de/ lan brgya stong phrag du mar bskor ba byas shing phyag 'tshal nas/ bcom ldan 'das legs so/ /bde bar gshegs pa legs so zhes bya ba legs so'i tshig gis mnyes par byas nas/</text></item>
<item><p>98b2</p><section>rgyud</section><text>bcom ldan 'das lha dang bcas pa'i 'jig rten la phan pa dang bde bar bgyid ba dang / ma 'ongs pa'i sems can rnams ngan song gsum gyi rgyud las rnam par thar bar bgyi ba'i slad du legs par bshad pa'i don du gsol ba 'debs lags so/ /de nas slar tshangs pa la sogs pa'i</text></item>
<item><p>98b3</p><section>rgyud</section><text>lha'i tshogs rnams kyis kyang 'di skad ces gsol to/ /bcom ldan 'das legs so/ /bde bar gshegs pa legs so/ /gang gis ma 'ongs pa'i sems can rnams kyis mtshan tsam yang thos pa dang ldan na ngan song gsum gyi lam las rnam par grol zhing mtho ris lha'i 'jig</text></item>
<item><p>98b4</p><section>rgyud</section><text>rten nam/ mi'i 'jig rten du skyes nas kyang bla na med pa yang dag par rdzogs pa'i byang chub thob par bgyi ba'i slad du bshad du gsol/ de nas bcom ldan 'das kyis brgya byin dang tshangs pa la sogs pa lha'i bu de rnams de bzhin gshegs pa thams cad kyi snying po 'dis byin gyis</text></item>
<item><p>98b5</p><section>rgyud</section><text>brlab pa'i don du don yod rdo rje'i byin rlabs zhes byA ba'i ting nge 'dzin la snyoms par zhugs so/ /o~M badzrA d+haSh+DI na dz+nyA na sa ma ye hU~M/ de ltar ting nge 'dzin la snyoms par zhugs nas zil gyis mi non pa rdo rje'i byin gyis rlabs kyi byin gyis brlabs nas/ ngan song thams cad yongs su</text></item>
<item><p>98b6</p><section>rgyud</section><text>sbyong ba'i rgyal po zhes bya ba de bzhin gshegs pa'i snying po 'di phyung ngo / /o~M sho d+ha ne sho d+ha ne sarba pA pa~M bi sho d+ha ne shud+d+he bi shud+d+he sarba karmA ba ra Na bi shud+d+he swA hA/ rig pa 'di gsungs ma thag nyid du sems can thams cad ngan song du mi ltung bar byas shing dmyal ba dang / byol song dang / yi</text></item>
<item><p>98b7</p><section>rgyud</section><text>dgas kyi 'gro ba thams cad sbyangs te/ sdug bsngal mi bzad pa rnam par rab tu zhi zhing skye bo mang po rnams bde ba dang ldan par gyur to/ /de nas gzhan yang srung ba'i snying po 'di gsungs so/ /o~M sho d+ha ne shod+ha ya sarba a pA yan sarba satwe b+h+yo hU~M/ lha'i dbang po gzhan yang 'di ni de bzhin</text></item>
<item><p>99a1</p><section>rgyud</section><text>gshegs pa thams cad kyi snying po'o/ /o~M sarba a pA ya bi sho d+ha ne hU~M phaT/ lha'i dbang po gzhan yang 'di ni de bzhin gshegs pa thams cad kyi snying po'i nye ba'i snying po'o/ /o~M trA Ta/ lha'i dbang po gzhan yang 'di ni ngan song thams cad yongs su sbyong ba'i</text></item>
<item><p>99a2</p><section>rgyud</section><text>snying po'o/ /hU~M/ lha'i dbang po gzhan yang mdor na dran pa tsam gyis kyang bsod nams chung ba'i sems can rnams ngan song gi rgyud thams cad las bde blag tu rnam par grol bar byed pa 'di yin te/ na mo b+ha ga ba te sarba durga ti pa ri shod+ha ni rA dzA ya/ ta thA ga tA ya/ ar+ha te saM myak+sa~M bung+hA</text></item>
<item><p>99a3</p><section>rgyud</section><text>ya/ tad+ya thA/ o~M shod+ha nA+e shob+ha ne/ bi sho d+ha ne bi sho d+ha ne/ sarba pA baM bi sho d+ha ne shud+d+he bi shud+d+he/ sarba karma A bar Na bi shud+d+he swA hA/ rtsa ba'i rig pa'o/ /o~M sarba bit+sa rbA bar Na bi sho d+ha ya ha na hU~M phaT/ o~M sarba bid+ya swa hU~M/ o~M sarba bid hrI phaT/ o~M sarba bid A/ o~M sarba bid traT/ o~M sarba bdi</text></item>
<item><p>99a4</p><section>rgyud</section><text>o~M/ o~M sarba bdi hU~M/ o~M sarba bid kriM traT/ o~M sarba pad+mi hA badzro d+b+ha ba dA na pA ra mi tA pU dze hU~M/ sgeg mo'i sngags so/ /o~M sarba pid+ma hA badzrod+b+ha ba shI la pA ra mi tA pU dze trA~M/ phreng ba ma'i sngags so/ /o~M sarba bid+ma hA badzrod+h+ba ba k+ShA na ti pA ra mi tA pU dze hrI/ glu ma'i sngags so/ /</text></item>
<item><p>99a5</p><section>rgyud</section><text>o~M sarba bad+mi hA badzro d+b+ha ba bIr+ya pA ra mi tA pU dze aH/ gar ma'i sngags so/ /o~M sarba bad+si rbA pA ya bi sho d+ha ni d+ha ma d+ha ma d+hu pa ya d+h+yan pA ra mi tA bU dze hU~M hU~M phaT/ bdug pa ma'i sngags so/ /o~M sarba bid+sa rba durga ti pa ri sho d+ha ni kle sho ba kle shats+tshe ni buSh+pa bi lo ki nI pradz+nyA pA ra mi tA pU dze trA~M hU~M phaT/ me tog ma'i sngags so/ /</text></item>
<item><p>99a6</p><section>rgyud</section><text>o~M sarba bad+si rbA pA ya bi shod+ha ne dz+nyA nA lo ka kA ri pra Ni d+hA Na pA ra mi tA pU dze hrIHhU~M phaT/ mar me ma'i sngags so/ /o~M sarba bid+sa rbA pA ya gan+d+ha bi nA sha ni/ badzra gan+d+ho pA ya pA ra mi tA bU dze aHhU~M phaT/ dri chab ma'i sngags so/ /o~M sarba bid+sa rba na ra ka ga ti m+ba kar+Sha Ni hU~M dzaHla phaT/ rdo rje lcags kyu'i sngags so/ /o~M</text></item>
<item><p>99a7</p><section>rgyud</section><text>sarba bid+sa na ra kod+d+ha ra NI hU~M hU~M phaT/ rdo rje zhags pa'i sngags so/ /o~M sarba bid+yA sarbA pA ya b+han+d+ha mo tsa ni hU~M baM phaT/ rdo rje lcags sgrog gi sngags so/ /o~M sarba b+hid+sa rbA pA ya ga ti ga ha na bi sho d+ha ne hU~M hoHphaT/ rdo rje 'bebs pa'i sngags so/ /o~M mai trI ha ra NA ya swA hA/ byams pa'i'o/ /o~M a mo</text></item>
<item><p>99b1</p><section>rgyud</section><text>g+hA mo g+ha dar+sha nihU~M/ mthong ba don yod kyi'o/ /o~M sarbA pA yaM dzaha sarbA pA ya bi sho d+ha ni hU~M/ ngan song kun 'dren gyi'o/ /o~M sarba sho ka ta mo ni r+g+hA ta na ma ti hU~M/ mya ngan dang mun pa thams cad nges par 'joms pa'i blo gros kyi'o/ /o~M gan+d+ha ha sti ni hU~M/ sbos kyi glang po'i'o/ /o~M shU raM ga me hU~M/ dpa' bar</text></item>
<item><p>99b2</p><section>rgyud</section><text>'gro ba'i'o/ /o~M ga ga ne ga ga na lo tsa ne hU~M/ nam mkha' mdzod kyi'o/ /o~M dz+nyA na ke tu dz+nyA na ba ti hU~M/ ye shes tog gi'o/ /o~M a mi ta pra b+he a mi ta ba ti hU~M/ 'od dpag med kyi'o/ /o~M tsan+d+ra s+the tsan+d+ra byA ba lo ki ni hU~M swA hA/ zla 'od kyi'o/ /o~M b+ha dra ba ti b+ha dra pA le swA hA/ bzang skyong</text></item>
<item><p>99b3</p><section>rgyud</section><text>gi'o/ /o~M dzA li ma hA dzA li ni hU~M/ dra ba can gyi 'od kyi'o/ /o~M badzra gar+b+he hU~M/ rdo rje snying po'i'o/ /o~M ak+Sha ye hU~M hU~M/ ak+Sha ya karmA bar Na bi sho d+ha ne swA hA/ /blo gros mi zad pa'i'o/ /o~M pra ti b+hA ne pra ti b+hA na kU Te swA hA/ spobs pa brtsegs pa'i'o/ /o~M sa man+ta b+ha dre hU~M/ kun du</text></item>
<item><p>99b4</p><section>rgyud</section><text>bzang po'i'o/ /bskal pa bzang po'i byang chub sems dpa' sems dpa' chen po'i sngags 'di dag rim pa bzhin du brjod do/ /'di dag gis rgyud du ji skad gsungs pa'i rjes su 'brang ba'i cho ga'i rim pas nyin re zhing snga ba'i dus su skyed pa'i rim pa bsgom bzhin pas lha'i rnal 'byor ting nge</text></item>
<item><p>99b5</p><section>rgyud</section><text>'dzin gsum mchog 'bad pas bsgoms te/ ngan song yongs su sbyong bar grub par 'gyur ro/ /lha'i dbang po gzhan yang de bzhin gshegs pa ngan song thams cad yongs su sbyong ba'i gzi brjid kyi rgyal po'i gsang ba'i snying po 'di rigs kyi bu'am/ rigs kyi bu mo'am/ gang 'ga'</text></item>
<item><p>99b6</p><section>rgyud</section><text>zhig ming tsam nyan pa dang / 'chang ba dang / klog pa'am/ bris nas kyang mgo'am/ gtsug phud dam/ dpung pa'am/ mgul bar btags te 'chang bar byed na de'i tshe 'di nyid la dus ma yin par 'chi ba brgyad dang / 'chi ba dang 'brel pa'i rmi lam 'byung ba'am/ ngan song dang</text></item>
<item><p>99b7</p><section>rgyud</section><text>'brel pa'i mtshan ma de dag thams cad rmi lam tsam du yang mi 'byung ngo / /gang 'ga' zhig dkyil 'khor du yang ji lta ba bzhin du zhugs nas dbang bskur te snying po yang zlos shing sngags kyi don sgom par byed na lta smos kyang ci dgos te/ de dag la sdig pa gang cung zad kyang nye bar mi 'gyur zhing</text></item>
<item><p>100a1</p><section>rgyud</section><text>ngan song du 'gro bar mi 'gyur ro/ /skyes pa dang / bud med dang / lha dang / klu dang / gnod sbyin dang / srin po dang / byol song dang / dang / dmyal ba la sogs pa gang yang rung ba shi ba'i lus rnams dkyil 'khor du bcug ste dbang bskur na de dmyal bar</text></item>
<item><p>100a2</p><section>rgyud</section><text>skyes na yang de ma thag nyid du rnam par thar nas lha'i rigs su skye bar 'gyur ro/ /lha'i rigs der skyes par gyur nas de bzhin gshegs pa thams cad kyi chos nyid mngon sum du byed cing phyir mi ldog par yang 'gyur ro/ /rgyud nges pa can du yang 'gyur zhing de bzhin gshegs pa thams cad kyi</text></item>
<item><p>100a3</p><section>rgyud</section><text>rigs su rab tu skye bar 'gyur ro/ /sgrib pa rnams rab tu spangs nas de bzhin gshegs pa thams cad kyi rigs sam/ lha'i rigs sam/ gzhan du yang bde ba myong bar 'gyur ro/ /lha'i dbang po mdor na 'jig rten dang 'jig rten las 'das pa'i phan pa dang / bde ba thams cad myong</text></item>
<item><p>100a4</p><section>rgyud</section><text>bar 'gyur ro/ /de nas lha'i dbang pos bcom ldan 'das la snga ma bzhin du bskor ba byas te phyag 'tshal nas 'di skad ces gsol to/ /bcom ldan 'das ngan song thams cad kyi dbang du gyur pa rnams la phan pa dang bde bar bgyi ba dang / ji ltar sems can rnams ngan song thams cad la rgyab</text></item>
<item><p>100a5</p><section>rgyud</section><text>kyis phyogs par bgyi ba dang / bla na ma mchis pa yang dag par rdzogs pa'i byang chub bde blag tu rtogs par bgyi ba'i slad du chos bshad du gsol/ de nas bcom ldan 'das shAkya thub pas ngan song thams cad yongs su sbyong ba'i ye shes rdo rje zhes bya ba'i ting nge 'dzin la snyoms par zhugs</text></item>
<item><p>100a6</p><section>rgyud</section><text>nas de bzhin gshegs pa thams cad kyis ngan song thams cad yongs su sbyong ba gzi brjid kyi rgyal po zhes bya ba'i dkyil 'khor chen po gsungs te/ de mgon po shAkya thub pa nyid kyis gsungs pa ni/ dang po re zhig rnal 'byor pas skye bos dben pa'i yid dang rjes su mthun pa'i sa phyogs su/</text></item>
<item><p>100a7</p><section>rgyud</section><text>'jam zhing shin tu 'bol ba'i gdan la 'dug ste/ dri bzang pos maN+Dal byas nas nye bar spyod pa lnga'i mchod pa bya'o/ /de nas chos thams cad bdag med par bsgoms la/ bdag nyid yi ge hU~M gis rdo rje 'bar ba me nyi mar bsgoms te/ de'i mgrin par yi ge hrI las pad+ma dang de'i steng du</text></item>
<item><p>100b1</p><section>rgyud</section><text>'dab ma'i rtse mor yi ge a las zla ba'i dkyil 'khor dang / de'i steng du yi ge hU~M las rdo rje rtse lnga pa dang / rdo rje de lce la thim par bya zhing badzra dzi hwa zhes bya'o/ /des rdo rje'i lcer 'gyur zhing sngags zlos pa nus par 'gyur ro/ /lag pa gnyis kyi dbus su yi ge a dkar po las zla ba'i</text></item>
<item><p>100b2</p><section>rgyud</section><text>dkyil 'khor dang de'i steng du yi ge hU~M las rdo rje rtse lnga pa dang de gnyis lag pa'i mthil du thim par bya ste rdo rje'i lag par 'gyur zhing phyag rgya 'ching bar nus par 'gyur ro/ /de nas bsrung ba'i 'khor lo bsgom par bya ste/ o~M gr-ih+Na badzra sa ma ya hU~M ba~M zhes brjod cing khro bo ti rin ti ri bcing</text></item>
<item><p>100b3</p><section>rgyud</section><text>bar bya ste/ rdo rje bsdams pa nang byas nas/ /mthe bong rdo rje dam po yis/ /khro bo'i yid kyis dgab bya ba/ /khro bo ti rin ti ri bcing / /de nas rdo rje phyed pa'i gdan gyis 'dug pas rdo rje ti rin ti ri bcings la rdo rje phreng ba'i dbang bskur ba gzung bar bya ste/ o~M badzra dzra lA na lA rka hU~M a b+hi</text></item>
<item><p>100b4</p><section>rgyud</section><text>Shin+tsa tu mA~M zhes pas so/ /rdo rje bsdams pa las/ mthe bong gnyis gshibs te bsgreng ba rdo rje bsdams pa'i steng du dgab pa'i tshul du gzung ba ni rdo rje ti rin ti ri'o/ /o~M TuM zhes bya ba'i yi ge gnyis po 'di'i go chas go cha bgos nas/ o~M badzra dz+wa lA na lA rka hU~M zhes bya ba sgrogs shing</text></item>
<item><p>100b5</p><section>rgyud</section><text>g.yon pa'i rdo rje khu tshur snying gar bya ste/ g.yas pa'i rdo rje khu tshur gsor zhing bgegs thams cad la bsnun no/ /de nas rdo rje me'i phyag rgya dang bcas pas bgegs bsreg par bya ste/ o~M badzra dz+wA lA na la ha na da ha pa tsa ma tha b+hany+dza ra Na hU~M phaT/ zhes brjod cing rdo rje bsdams pa nang du bcings la sor mo</text></item>
<item><p>100b6</p><section>rgyud</section><text>rnams nang du 'bar ba la mthe bo rdo rje bsgreng ba 'di ni rdo rje me'i phyag rgya'o/ /de'i rjes la badzra ne trI ban+d+ha sarba bi g+h+na di na zhes pa'i phyag rgya dang ldan pas bgegs thams cad bcing bar bya'o/ /rdo rje bsdams pa bcings la mthe bo gnyis brkyang ste mnyam la bzung ba ni rdo rje spyan gyi phyag rgya'o/ /rdo rje bsdams</text></item>
<item><p>100b7</p><section>rgyud</section><text>pa brkyang ba sa la bzhag ste 'og bcing bar bya'o/ /o~M badzra dr-i D+ho me b+ha ba rak+Sha sarbA~M swA hA zhes bya'o/ /rdo rje 'jigs byed spyan gyi phyag rgya dang bcas pas steng bcing bar bya ste/ o~M hu lu hu lu hU~M phaT ces pa dang / rdo rje khu tshur gnyis bcings la mgal me'i 'khor lo ltar bskor nas mgo bo'i steng du</text></item>
<item><p>101a1</p><section>rgyud</section><text>bzung ba ni rdo rje 'jigs byed spyan gyi phyag rgya'o/ /de'i 'og tu rdo rje gnod sbyin gyi phyag rgya dang bcas pas slar steng bcing bar bya ste/ /o~M badzra yak+Sha hU~M zhes pa 'di dang rdo rje thal mo mthe bo gnyis brkyang la mdzub mo gnyis mche ba lta bur byas pa ni rdo rje gnod sbyin gyi</text></item>
<item><p>101a2</p><section>rgyud</section><text>phyag rgya'o/ /rdo rje gtsug tor gyi phyag rgya dang bcas pas shar phyogs bcing bar bya ste/ /o~M dru~M b+han+d+ha ha~M zhes pa'o/ /dru~M zhes pa yang ngo / /rdo rje khu tshur gnyis kyis mthe'u chung lu gu rgyud du sbrel la mdzub mo gnyis rtse sbyar la bzlog nas spyi bor bzhag pa ni rdo rje gtsug tor gyi phyag rgya'o/ /</text></item>
<item><p>101a3</p><section>rgyud</section><text>yang rdo rje zhags pas shar de nyid bcing bar bya ste/ o~M badzra pA sha hrIHzhes pa dang / rdo rje khu tshur gnyis kyis mkhrig ma mdud pa byas pa ni rdo rje zhags pa'i phyag rgya'o/ /rdo rje ba dan gyis nub phyogs bcing bar bya ste/ /o~M badzra pA tAM ke pa tAM gi ni ra Ta zhes pa dang / rdo rje bsdams pa las</text></item>
<item><p>101a4</p><section>rgyud</section><text>mthe bong gnyis sems dpa'i skyil krung byas la mdzub mo gnyis mnyam por gshibs te phye la mthe'u chung ba dan ltar byas pa ni rdo rje ba dan gyi'o/ /phyogs dang mtshams dang steng dang 'og gi bgegs rnams tshar gcad par bya'o/ /rdo rje dus kyis byang phyogs bcings te hrIHbadzra kA li ru Ta ma Ta</text></item>
<item><p>101a5</p><section>rgyud</section><text>zhes pa dang / rdo rje gnod sbyin gyi phyag rgya snying gar bstan par byas pa ni rdo rje dus kyi'o/ /rdo rje rtse mos lho bcings te/ o~M badzra shi kha re ru Ta ma Ta zhes pa dang / rdo rje khu tshur gnyis kyis ri bo 'degs pa'i tshul ni rdo rje rtse mo'i'o/ /rdo rje las kyis dkyil 'khor bcing bar byas la ra ba bya'o/ /</text></item>
<item><p>101a6</p><section>rgyud</section><text>hU~M badzra karma zhes pa'o/ /yang rdo rje hU~M mdzad kyis nang du rab bya ste hU~M zhes pa dang / rdo rje khu tshur gnyis bcings la rdo rje mkhrig ma gnyis bsnol te mthe'u chung gnyis lcags kyur sbrel la mdzub mo gnyis sdigs mdzub tu sgreng ba ni 'jig rten gsum las rnam par rgyal ba zhes bya ba rdo rje hU~M mdzad</text></item>
<item><p>101a7</p><section>rgyud</section><text>kyi'o/ /'di nyid las mdzub mo dang gung mo gnyis rdo rje ltar byas pa ni rdo rje las kyi'o/ /rdo rje bsdams pas rdo rje'i gur sbyin par bya ste/ badzra ban+d+ha pa~M zhes pa 'dis so/ /de nas rdo rje 'khor lo'i phyag rgyas ngan song thams cad yongs su sbyong ba'i dkyil 'khor mdun du rdzogs par bya ste/ o~M badzra</text></item>
<item><p>101b1</p><section>rgyud</section><text>birba dzra tsakra hU~M zhes bya'o/ /rdo rje khu tshur gnyis bcings nas/ /mdzub mo mthe'u chung rdo rje bcing / /rdo rje 'khor lo zhes grags pa/ /dkyil 'khor thams cad sgrub byed yin/ /'dis phyogs thams cad du g.yas skor nyid kyis bskor ba las dkyil 'khor thams cad sprul par 'gyur ro/ /</text></item>
<item><p>101b2</p><section>rgyud</section><text>'di nyid khar bzhag nas nges par blta bzhin du rdo rje 'khor lo'i sngags lan brgyad bzlas so/ /de yis dkyil 'khor thams cad du zhugs par 'gyur ro/ /de nas mngon sum lta bur blos dmigs la me tog la sogs pas yang dag par mchod de/ phyogs thams cad du yan lag lnga</text></item>
<item><p>101b3</p><section>rgyud</section><text>pa dang / 'dis phyag bya'o/ /o~M sarba bid+ya kA ya bA k+tsit+ta pra Na me na badzra ban+da naM ka ro mi zhes pa'o/ /de nas phyag bzhi bya ba ste 'di ltar lus thams cad kyis dang / rdo rje thal mo brkyang bas shar phyogs su phyag byas te/ o~M sarba bit+bU dzo pa s+thA nA yA t+mA naM niR+YA ta yA mi/ sarba ta thA ga ta badzra</text></item>
<item><p>101b4</p><section>rgyud</section><text>sa twa a d+hi tiSh+Tha mA~M zhes pa 'dis so/ /de nas de bzhin du langs la rdo rje thal mo snying gar byas te/ lho phyogs su dpral ba sa la reg cing phyag bya ste/ o~M sarba bid+ba dzrA b+hI She kA ya/ A t+mA naM ni R+YA ta yA mi/ sarba ta thA ga ta badzra rat+nA b+hi Shiny+tsa mA~M zhes pa 'dis so/ /de nas de bzhin du langs</text></item>
<item><p>101b5</p><section>rgyud</section><text>la/ rdo rje thal mo spyi bor bzhag ste/ nub phyogs su khas la reg cing phyag bya ste/ o~M sarba bit+pU dzA pra brta nA naM ni r+yA tA yA mi/ sarba ta thA ga ta badzra d+harma pra brta ya mA~M zhes bya ba 'dis so/ /de nas de bzhin du langs la rdo rje thal mo spyi bo nas phab ste/ snying gar byas la byang phyogs su</text></item>
<item><p>101b6</p><section>rgyud</section><text>spyi bo sa la reg cing phyag bya ste/ o~M sarba bit+pU dzA karma Ne At+mA naM/ /nir+yA ta yA mi/ sarba ta thA ga ta badzra karma ku ru mA~M zhes pa 'dis so/ /de nas pus mo'i lha nga gnyis sa la btsugs te/ rdo rje thal mo snying gar byas la sdig pa thams cad so sor bshags par bya ste/ phyogs bcu na sangs rgyas</text></item>
<item><p>101b7</p><section>rgyud</section><text>dang byang chub sems dpa' thams cad dang / de bzhin gshegs pa dang / rdo rje dang / nor bu dang / pad+ma dang / las kyi rigs su bzhugs pa thams cad dang / snying po dang / phyag rgya dang / sngags dang / rig pa dang / lha thams cad bdag la dgongs su gsol/ bdag</text></item>
<item><p>102a1</p><section>rgyud</section><text>che ge mo zhes bya ba phyogs bcu'i sangs rgyas dang byang chub sems dpa' thams cad kyi spyan snga dang / de bzhin gshegs pa dang / rdo rje dang / nor bu dang / pad+ma dang / las kyi rigs su bzhugs pa thams cad dang / snying po dang / phyag rgya dang / sngags</text></item>
<item><p>102a2</p><section>rgyud</section><text>dang / rig pa dang / sngags kyi lha thams cad kyi yang spyan sngar sdig pa thams cad so sor bshags par bgyi'o/ /phyogs bcu na 'das pa dang / ma 'ongs pa dang / da ltar byung ba'i sangs rgyas dang / byang chub sems dpa' thams cad dang / rang sangs rgyas dang / 'phags pa</text></item>
<item><p>102a3</p><section>rgyud</section><text>nyan thos yang dag par song ba dang / yang dag par zhugs pa rnams dang / sems can gyi rigs thams cad kyi bsod nams thams cad la rgya cher rjes su yi rang bar bgyi'o/ /phyogs bcu'i sangs rgyas bcom ldan 'das chos kyi 'khor lo mi bskor ba thams cad la chos kyi</text></item>
<item><p>102a4</p><section>rgyud</section><text>'khor lo bskor bar bya ba'i phyir bskul bar bgyi'o/ /phyogs bcu'i sangs rgyas bcom ldan 'das yongs su mya ngan las 'da' bar bzhed pa thams cad la mya ngan las mi 'da' bar gsol ba 'debs so/ /de nas me tog gi phyag rgya bcings la 'di skad ces brjod do/ /o~M sarba</text></item>
<item><p>102a5</p><section>rgyud</section><text>bit+bu Sh+pa pU dzA me g+ha sa mu dras+pha ra Na sa ma ye hU~M zhes pa'o/ /bdug pa'i phyag rgya bcings la 'di skad ces brjod de/ o~M sarba bid+d+hU pa pU me g+ha sa mu dra s+phar Na sa ma ye hU~M zhes pa'o/ /mar me'i phyag rgya bcings la 'di skad ces brjod de/ /o~M sarba bi dA lo ke pU dzA me g+ha sa mu dra sbar Na</text></item>
<item><p>102a6</p><section>rgyud</section><text>sa ma ye hU~M zhes pa'o/ /dri'i phyag rgya bcings la 'di skad ces brjod de/ /o~M sarba bing+ga n+d+ha pU dzA me g+ha sa mu dra s+pha ra Na sa ma ye hU~M zhes pa'o/ /thal mo snyim pa khong stong du sbyar ba bcings la 'di skad ces brjod de/ /o~M sarba bidA+o d+h+ya~M ga ra t+nA lang kA ra pU dzA me g+ha sa mu dra spar Na sa ma ye hU~M zhes</text></item>
<item><p>102a7</p><section>rgyud</section><text>pa'o/ /o~M bid+d+hA s+ya lA s+ya ra ti krI DA sau khya a nut+ta ra pU dzA me g+ha sa mu dra s+pha ra Na sa ma ye hU~M zhes pa dang / o~M sarba bi da nu t+ta ra bo d+h+ya lang kA ra was+t+ra pU dzA me g+ha sa mu dra s+pha ra Na sa ma ye hU~M zhes pa'o/ /de nas 'khor ba'i sdug bsngal thams cad rjes su dran par byas nas/ bcom ldan</text></item>
<item><p>102b1</p><section>rgyud</section><text>'das rdo rje sems dpa'i las kyi phyag rgya bcings la/ snying rje'i dbang gis sems can thams cad bsgral ba'i phyir byang chub kyi sems bskyed par bya ste/ ma bsgral ba rnams bsgral ba'i phyir dang / ma grol ba rnams grol bar bya ba'i phyir dang / dbugs ma phyin pa rnams</text></item>
<item><p>102b2</p><section>rgyud</section><text>dbugs dbyung ba'i phyir dang / yongs su mya ngan las ma 'das pa rnams yongs su mya ngan las bzla bar bya ba'i phyir dang / sems can gyi khams ma lus pa 'khor ba'i rgya mtsho las yang dag par bsgral ba'i phyir byang chub tu sems bskyed par bgyi'o/ /o~M sarba bid+yA badzra bo d+hi</text></item>
<item><p>102b3</p><section>rgyud</section><text>tsit+ta pU dzA me g+ha sa mu dra s+phar Nas ma ye hU~M zhes pa'o/ /de nas sgeg mo'i phyag rgya bcings la 'di skad ces brjod de/ sems can thams cad yo byad thams cad dang yang dag par ldan zhing phun sum tshogs pa rnams 'dod pa tsam la so sor 'byor par gyur cig /o~M sarba bid+ma hA</text></item>
<item><p>102b4</p><section>rgyud</section><text>badzrod+d+ha ba dA na pA ra mi tA pU dzA me g+ha sa mu dras+pha ra Na sa ma ye hU~M/ phreng ba ma'i phyag rgya bcings la 'di skad ces brjod de/ sems can thams cad mi dge ba'i lus dang / ngag dang / yid kyi las kyi mtha' thams cad dang bral bar gyur cig /dge ba'i lus dang / ngag dang / yid kyi las</text></item>
<item><p>102b5</p><section>rgyud</section><text>kyi mtha' thams cad dang yang dag par ldan par gyur cig /o~M sarba bi da nut+ta ra ma hA bo d+h+ya hA ra shI la pA ra mi tA pu dza me g+ha sa mu dras+pha ra Na sa ma ye hU~M/ glu ma'i phyag rgya bcings la 'di skad ces brjod de/ sems can thams cad mtshan dang dpe byad kyis yang dag par brgyan pa'i lus dang</text></item>
<item><p>102b6</p><section>rgyud</section><text>ldan pa dang / rtag tu phan tshun 'jigs pa med pa dang / zhe 'gras pa med par zhugs shing snying dang mig mngon par dga' ba dang / chos zab mo la bzod pa dang ldan par gyur cig /o~M sarba bi da nut+ta ra ma hA d+ha rmA ba bo d+hi k+ShA n+ti pA rA mi tA pU dzA me g+ha sa mu dra spar Na sa ma ye hU~M zhes pa'o/ /gar</text></item>
<item><p>102b7</p><section>rgyud</section><text>ma'i phyag rgya bcings la 'di skad ces brjod de/ sems can thams cad byang chub kyi spyod pa dang mngon par ldan zhing sangs rgyas nyid la mchog tu gzhol zhing 'khor ba yongs su spong ba'i brtson 'grus dang ldan par gyur cig /o~M sarba bit+saM sA ra pa ri d+yA gA nu t+ta ra bIr+ya pA ra mi tA pU dzA me g+ha sa</text></item>
<item><p>103a1</p><section>rgyud</section><text>mu dra s+pha ra Na sa ma ye hU~M zhes pa'o/ /me tog ma'i phyag rgya bcings la 'di skad ces brjod de/ sems can thams cad nyon mongs pa dang nye ba'i nyon mongs pa thams cad dang bral zhing bsam gtan dang / rnam par thar ba dang / ting nge 'dzin dang / snyoms par</text></item>
<item><p>103a2</p><section>rgyud</section><text>'jug pa dang / mngon par shes pa dang / rig pa dang / dbang thams cad phun sam tshogs par 'gyur cig /o~M sarba bi da nut+ta ra sau khya bi hA ra d+h+yA na pA ra mi tA pU dzA me g+ha sa mu dra spa ra Na sa ma ye hU~M zhes pa'o/ /bdug pa ma'i rgya bcings la 'di skad ces brjod de/ /sems can thams</text></item>
<item><p>103a3</p><section>rgyud</section><text>cad 'jigs rten dang 'jig rten las 'das pa'i shes rab dang / ye shes dang yang dag par ldan par gyur cig /so so yang dag par rig pa bzhi yang dag par thob ste bzo dang bstan bcos thams cad shes shing sgyu rtsal dang / sbyor ba dang / cho ga shes pa dang / de kho na nyid mthong ba</text></item>
<item><p>103a4</p><section>rgyud</section><text>dang / nyon mongs pa dang shes bya'i sgrib pa thams cad yang dag par gcod pa'i ye shes thob par gyur cig /o~M sarba bi da nu t+ta ra kle shats+tshe da sarba d+ha rma sa man+ta dz+nyA na ma hA pra dz+nya pA ra mi tA pU dzA me g+ha sa mu dra spar Na sa ma ye hU~M zhes pa'o/ /mar me ma'i phyag rgya bcings la 'di skad ces brjod de/</text></item>
<item><p>103a5</p><section>rgyud</section><text>sems can thams cad log par ltung ba thams cad dang bral bar gyur cig /o~M sarba bi t+sa rbA pA ya bi sho d+ha ni dz+nyA nA lo ka pra Ni d+hA na pA ra ma tA pU dzA me g+ha sa mu dra spa ra Na sa ma ye hU~M zhes pa'o/ /dri chab ma'i phyag rgya bcings la 'di skad ces brjod de/ sems can thams cad mi shes pa dang bral bar</text></item>
<item><p>103a6</p><section>rgyud</section><text>gyur cig /o~M sarba bit+sa rbA ya gan+d+ha bi nA sa ni badzra gan+d+ho pA ya pA ra mi tA pU dzA me g+ha sa mu dra spra Na sa ma ye hU~M zhes pa'o/ /lus kyi bsnyen bkur bya ba'i phyir bdag nyid phyogs bcu'i 'jig rten gyi khams ma lus pa'i de bzhin gshegs pa thams cad kyi zhabs kyi drung du phyin par lhag par</text></item>
<item><p>103a7</p><section>rgyud</section><text>mos pa byas la/ /o~M sarba bid+kA ya ni r+yA ta na pU dzA me g+ha sa mu dra sa ra Na sa ma ye hU~M zhes bya'o/ /thams cad du lce brgya pa'i kha yis mnyam med mi g.yo zhes bya ba la sogs pa'i bstod pa nye bar spyod pa lhag par mos pa byas la/ /o~M sarba bid+bA g+nir+yA ta na pU dzA me g+ha sa mu dra sma ra Na sa ma ye hU~M</text></item>
<item><p>103b1</p><section>rgyud</section><text>zhes bya'o/ /byang chub sems dpa' thams cad dgongs pa gcig pa'i sbyor ba nyid kyis chos mnyam pa nyid du lhag par mos pa bya ste/ /o~M sarba bid+tsi t+ta ni r+yA ta na pU dzA me g+ha sa mu dra s+pha ra Na sa ma ye hU~M zhes bya'o/ /chos thams cad ni dngos po med pa'i ngo bo nyid dang / stong</text></item>
<item><p>103b2</p><section>rgyud</section><text>pa nyid dang / mtshan ma med pa dang / smon pa med pa'i rnam pa'o zhes lhag par mos pa byas la/ /o~M sarba bing+gu h+ya pU dzA me g+ha samu dras+pha ra Na sam ye hU~M zhes bya'o/ /de ltar mchod pa rnam pa nyi shus de bzhin gshegs pa thams cad yang dag par mchod la/ bdag nyid dbul</text></item>
<item><p>103b3</p><section>rgyud</section><text>bar bya ste/ sangs rgyas dang byang chub sems dpa' thams cad la bdag nyid dbul bar bgyi'o/ /bdag dus thams cad dang rnam pa thams cad du so sor bzhes su gsol lo/ /thugs rje chen po dang ldan pa'i mgon po khyed rnams kyis dam tshig chen po'i dngos grub bdag la</text></item>
<item><p>103b4</p><section>rgyud</section><text>stsal du gsol zhes bya'o/ /dge ba'i rtsa ba de yang sems can thams cad dang thun mong du bya ste/ dge ba'i rtsa ba 'di dag gis bdag dang sems can thams cad 'jig rten dang 'jig rten las 'das pa'i rgud pa thams cad dang bral bar gyur cig /'jig rten dang 'jig rten las</text></item>
<item><p>103b5</p><section>rgyud</section><text>'das pa'i phun sum tshogs pa thams cad dang yang dag par ldan par gyur cig /bde ba dang yid bde ba nyid kyis mi yi mchog sangs rgyas su tshe 'di nyid la gyur cig /bdag gi dge ba'i las rnams 'di dag gis/ /'jig rten du ni myur du sangs rgyas shog /'gro la phan phyir chos</text></item>
<item><p>103b6</p><section>rgyud</section><text>rnams ston bgyid cing / /sems can sdug bsngal mang pos gzir las sgrol/ /zhes bya'o/ /bla na med pa yang dag par rdzogs pa'i byang chub tu yongs su bsngos la/ sdom pa gzung bar bya ste/ ji ltar dus gsum mgon po rnams/ /byang chub tu ni nges mdzad pa/ /byang chub</text></item>
<item><p>103b7</p><section>rgyud</section><text>sems ni bla na med/ /dam pa bdag gis bskyed par bgyi/ /tshul khrims bslab pa rnam pa gsum/ /dge ba dang ni chos sdud dang / sems can don byed tshul khrims ni/ /bdag gis so sor brtan por gzung / sangs rgyas chos dang dge 'dun te/ /dkon mchog gsum mchog</text></item>
<item><p>104a1</p><section>rgyud</section><text>bla med pa/ /sdom pa sangs rgyas rnal 'byor byung / /deng nas brtsams te gzung bar bgyi/ /rdo rje chen po'i rigs bsdus la/ /rdo rje dril bu'i phyag rgya yang / /de nyid kyis ni rab tu gzung / /slob dpon dag kyang gzung bar bgyi/ /rin chen chen po'i rigs</text></item>
<item><p>104a2</p><section>rgyud</section><text>mchog gis/ /dam tshig yid du 'ong ba la/ /nyin re bzhin du lan drug tu/ /sbyin pa rnam bzhi rab tu sbyin/ /pad+ma chen po'i rigs dag pa/ /byang chub chen po 'byung ba la/ /phyi dang gsang ba theg pa gsum/ /dam chos so sor gzung bar bgyi/ /las chen rigs ni bsdus</text></item>
<item><p>104a3</p><section>rgyud</section><text>pa la/ /sdom pa thams cad yang dag ldan/ /mchod pa'i las ni ci nus bzhin/ /kun nas so sor gzung bar bgyi/ /sems can kun gyi don bgyid phyir/ /byang chub sems ni bla med pa/ /dam pa yang dag bskyed bgyis shing / /sdom pa ma lus gzung bgyis nas/ /ma bsgral</text></item>
<item><p>104a4</p><section>rgyud</section><text>ba rnams bsgral bar bgyi/ /ma grol ba rnams bdag gis dgrol/ /dbugs ma phyin pa dbugs dbyung bgyi/ sems can mya ngan 'das la dgod/ /ces bya'o/ /de nas nam mkha'i dkyil 'khor la lha la sogs pa rnams kyis mchod par lhag par mos te/ nye bar spyod pa lnga la</text></item>
<item><p>104a5</p><section>rgyud</section><text>sogs pas mchod par bya'o/ /yang dag par mchod nas ni bcom ldan 'das kyi yon tan bsngags par byed de/ e ma'o sangs rgyas e sangs rgyas/ /sangs rgyas mdzad pa mchog legs so/ /ngan song thams cad legs sbyangs nas/ /sems can byang chub thob mdzad phyir/ /zhes pa'o/ /</text></item>
<item><p>104a6</p><section>rgyud</section><text>de nas badzra any+dza li zhes pa dang / rdo rje bsdams pa snying gar dral bar bya ste/ /o~M sarba bid badzra ban+d+ha trAT zhes brjod cing / rdo rje 'bebs pa'i phyag rgya bcings la/ /o~M tiSh+Sha badzra dr-i D+ho me b+ha ba shA shwa to me b+ha ba hr-i da ya~M me a d+hi tiSh+Tha sarba sid+d+hi m+me pra yats+tsha hU~M ha ha ha ha hoHzhes bya'o/ /o~M</text></item>
<item><p>104a7</p><section>rgyud</section><text>badzra muSh+Ti ba~M/ sems ma rdo rje bcings nas/ /o~M sarba bita sho d+ha ne sho d+ha ne sarba pA ba ma ba na ya hU~M/ rdo rje bsdams pa brtan bcings nas/ /rdo rje'i phyag rgya gnyis par nas/ /myur du gyen du legs 'phen la/ /ltung ba slong bar byed pa'i mchog /ces pa'o/ /o~M sarba</text></item>
<item><p>104b1</p><section>rgyud</section><text>bita sarbA pA ya bi sho d+ha ne hU~M phaT/ sdig pa thams cad rnam par sbyong ba'i sngags so/ /rdo rje bsdams pa brtan byas nas/ /gung mo dag ni kha sbyar te/ /mtha' ma bzhi po kha sprad pa/ /myur du sdig pa dral bar 'gyur/ /o~M sarba bi ta tAT hU~M/ sems ma rdo rje bcings la/</text></item>
<item><p>104b2</p><section>rgyud</section><text>o~M sarba bita sarbA ba ra Na bi sho d+ha ni mu ne hU~M phaT/ 'don pa'i mtshan nyid do/ /de nas de'i rjes la rnal 'byor pas snying ga'i dbus su yi ge a las zla ba'i dkyil 'khor dang de'i steng du o~M mu ne mu ne ma hA mu na ye swA hA/ o~M namaHsarba durga ti sho d+ha ne sho d+ha ne sarba pA pa~M bi sho d+ha ne shud+d+he bi shud+d+he</text></item>
<item><p>104b3</p><section>rgyud</section><text>sarba karmA bar Na bi shud+d+he swA hA/ de dag gis ngan song thams cad yongs su sbyong ba'i dkyil 'khor yongs su rdzogs par 'gyur ro/ /de nas rdo rje lcags kyu la sogs pas bkug nas bcug ste bcings nas dbang du byas la/ nam mkha'i dkyil 'khor la gzhug ste dkyil 'khor gnyis</text></item>
<item><p>104b4</p><section>rgyud</section><text>kyis dkyil 'khor gcig tu 'gyur ro/ /rdzogs pa'i rnal 'byor du gyur pa las dam tshig gi dkyil 'khor gyi lha yongs su rdzogs par 'gyur ro/ /de la dkyil 'khor gyi dbus su bdag nyid kyi dngos po 'khor los sgyur ba'i gzugs shAkya seng ger bsgom mo/ /de nas shAkya thub pa'i thugs kar</text></item>
<item><p>104b5</p><section>rgyud</section><text>yi ge a las zla ba'i dkyil 'khor bsgom zhing zla ba'i dkyil 'khor gyi dbus su/ o~M mu ne mu ne ma hA mu na ye swA hA/ /de nas rdo rje rgyu'i las kyi phyag rgyas dkyil 'khor sprul te/ /o~M sarba bid badzra tsakra hU~M zhes pas so/ /sems ma rdo rje bcings nas de nyid kyi sor mo dbus ma gnyis</text></item>
<item><p>104b6</p><section>rgyud</section><text>kyis phreng ba thogs la sa ma ya hU~M zhes pa 'dis yid kyis 'jug go/ /phreng ba de yang rang gi mgo bor bzhag ste/ pra tIts+tsha badzra hoHzhes pa 'dis so/ /de nas rang gi mgo bor bcings te/ /o~M pra ti gr-ih+Na s+t+wa mi ma~M sa twa ma hA ba la zhes pa 'dis so/ /gdong pa bcings la yang 'dis</text></item>
<item><p>104b7</p><section>rgyud</section><text>dgrol lo/ /o~M rdo rje sems dpa' rang nyid de/ /khyed kyi mig ni 'byed par brtson/ /rdo rje'i mig ni bla na med/ /thams cad mig ni bye bar 'gyur/ /zhes pa dang / he badzra pA sh+ya zhes pa'o/ /de nas dkyil 'khor chen por ji srid bcom ldan 'das shAkya thub pa de srid du blta'o/ /yang</text></item>
<item><p>105a1</p><section>rgyud</section><text>sems ma rdo rje bcings la thugs kar dgrol zhing rdo rjer byin gyis brlabs pa'i bum pa nas dbang bskur ba rdo rje khu tshur gyis sbyin pa'o/ /o~M sarba bid+yA badzra a b+hi Shiny+tsa zhes pa'o/ /yang rdo rje dbyings kyi dbang phyug ma la sogs pa'i phyag rgyas rgyas gdab ste/ /o~M sarba bid+yA</text></item>
<item><p>105a2</p><section>rgyud</section><text>badzra d+ha ra tiSh+Tha badzri Ni hU~M a b+hi Shiny+tsa mA~M/ o~M sarba bid+yA badzra badzri Ni hU~M a b+hi Shiny+tsa mA~M/ o~M sarba bid+yA rat+na badzri Ni hU~M a b+hi Shiny+tsa mA~M/ /o~M sarba bid+yA d+harma badzri Ni hU~M a b+hi Shiny+tsa mA~M/ o~M sarba bid+yA karma badzri Ni hU~M a b+hi Shiny+tsa mA~M/ o~M Tu~M badzra tu Sh+ya hoHyi ge gnyis kyi go chas go bgos la/ de nas rang nyid</text></item>
<item><p>105a3</p><section>rgyud</section><text>rdo rje'i dbang bskur ba gzung bar bya ste/ sangs rgyas rnams kyi rdo rje yi/ /dbang gis de ring khyod dbang bskur/ /'di de sangs rgyas thams cad nyid/ /rdo rje rab tu grub phyir gzung / /o~M badzra a d+hi pa ti s+t+wam b+hi Shiny+tsa mi tiSh+Tha badzra sa ma ya s+t+waM/ badzra nA mA b+hi She ka ta/ /o~M badzra sa twa sta ma b+hi</text></item>
<item><p>105a4</p><section>rgyud</section><text>Shiny+tsa mA~M/ 'di de sangs rgyas thams cad nyid/ /rdo rje sems dpa'i phyag na gnas/ /khyod kyis kyang ni rtag tu gzung / /phyag na rdo rje'i brtul zhugs brtan/ /o~M sarba ta thA ga ta sid+d+hi badzra sa ma ya tiSh+Tha e Sha s+t+wa~M d+hA ra yA mi badzra sa twa hi hi hi hi hU~M zhes pa'o/ /o~M sarba bid+yA badzrA d+hiSh+ThA na</text></item>
<item><p>105a5</p><section>rgyud</section><text>sa ma ye hU~M/ bdag nyid byin gyis brlab pa'i sngags so/ /rdo rje khu tshur gnyis bcings nas mthe bong dang gung mo dang mthe'u chung gyen du bsgreng ste kha sbyar nas mdzub mo dang ming med sems dpa'i skyil krung byas pa ni rdo rje'i phyag rgya ste/ snying ga dang / mgrin pa dang / dpral ba dang /</text></item>
<item><p>105a6</p><section>rgyud</section><text>mdzod spu dang / smin mtshams dang / sna dang / rna ba dang / dku dang / pus mo dang / rkang pa dag dang / byin pa dang / mig gnyis dang / gsang bar byin gyis brlab pa yang bya'o/ /de nas rang gi lus la sa ma ya aHyi ge a las zla ba'i dkyil 'khor sa bon las</text></item>
<item><p>105a7</p><section>rgyud</section><text>byung ba'i mtshan ma thams cad kyi snying po'i nga rgyal bskyed cing o~M sarba bid+yA dr-i sh+ya dzaHhU~M ba~M hoHsa ma ya s+t+wa~M sa ma ya ho/ /o~M mu ne mu ne ma hA mu na ye swA hA zhes lan gsum brjod par bya'o/ /thun mong ba yang ngo / /de nas rang gi lus la rdo rje bsdu ba'i phyag rgya bcings te/ dzaHhU~M ba~M hoH</text></item>
<item><p>105b1</p><section>rgyud</section><text>brjod cing gnas ji lta ba rnams su bkug nas bcug ste bcings la dbang du bya'o/ /rang gi thugs kar hU~M yig ni/ /sbyor bas rdo rje rtse lnga pa/ /shAkya seng ge'i dam tshig gi/ /phyag rgya rab tu bshad par bya/ /dbus su ting 'dzin mchog gis ni/ /bzhugs pa dam tshig</text></item>
<item><p>105b2</p><section>rgyud</section><text>phyag rgyar bshad/ /rdo rje bcing ba dam byas la/ /gung mo gnyis kyi rtse mo sbyar/ /rdo rje phyag rgya dam bcas pa/ /rdo rje gtsug tor phyag rgya'o/ /de nyid gung mo rin chen dang / /gung mo pad+ma'i rnam pa dang / /de nyid gung mo rdo rje las/ /sor mo lhag ma 'bar byas nyid/ /sor mo</text></item>
<item><p>105b3</p><section>rgyud</section><text>de nyid 'bar byas pa/ /gtsug tor gzi brjid phyag rgya'o/ /de nyid las ni srin lag dang / /mthe'u gnyis ni mnyam ste bsgreng / /mdzub mo pad+ma'i 'dab ma las/ /gung mo rdo rje bsgreng ba dang / /de nyid mdun du bzhag nas ni/ /rdo rje dra ba'i tshul du bya/ /snying gar yang ni mthe bo</text></item>
<item><p>105b4</p><section>rgyud</section><text>mnyam/ /rab tu brkyang ba phreng ba ma/ /thal mo sbyar ba kha nas dbyung / /gar byed spyi bor thal mo sbyar/ /rdo rje bsdams pa thur du sbyin/ /thal mo legs sbyar gyen du gtor/ /mthe bo mnyam ste rab tu bsdam/ /rab tu brkyang ba byug pa'o/ /rdo rje khu tshur gnyis bcings nas/ /</text></item>
<item><p>105b5</p><section>rgyud</section><text>mdzub mo mthe bong gung mo rnams/ /re re zhing yang phan tshun du/ /mngon du phyogs pa gzung bar bya/ /mdzub mo gcig ni cung zad bkug /mthe bo gnyis ni mdud pa bcing / /mthe bo mdzub mo bsnol ba bcing / /rdo rje khu tshur rtse mo bsdam/ /mgrin par pad zla'i dkyil 'khor du/ /chos</text></item>
<item><p>105b6</p><section>rgyud</section><text>kyi phyag rgya rnam par bsgom/ /sngar gyi 'byin pa'i sngags kyis ni/ /chos kyi phyag rgya yin par bshad/ /thugs kar sna tshogs rdo rje ni/ /bsams te las kyi phyag rgya bya/ /ji skad bshad pa'i chos 'khor lo/ /shAkya'i rgyal po'i phyag rgya'o/ /sa gnon mchog sbyin ting 'dzin dang / /mi</text></item>
<item><p>105b7</p><section>rgyud</section><text>'jigs sbyin sogs rim pa bzhin/ /ting 'dzin mchog tu gnas pa ni/ /gtsug tor gzi brjid phyag rgya'o/ /g.yas pa'i lag ngar dbyug pa dang / /g.yon pa snying gar ral gri 'phyar/ /g.yon pa sdigs mdzub bsgreng bya ste/ /g.yas pa bteg ste brkyang bar bya/ /lug pa</text></item>
<item><p>106a1</p><section>rgyud</section><text>gnyis ka gar bsdoms nas/ /gdugs kyi rnam par gzhag par bya/ /chos kyi phyag rgya'i cho ga gang / /rdzogs sangs rgyas skyob min pa'i yang / /rdo rje bsgyings pa'i sbyor ba yis/ /btags pa'i bsam pas 'dud par bya/ /phreng ba bcing dang kha</text></item>
<item><p>106a2</p><section>rgyud</section><text>nas dbyung / /gar gyis yongs su bskor ba nyid/ /rdo rje khu tshur sbyor ba yis/ /bdug pa la sogs de bzhin sbyar/ /mdzub mo lcags kyu bcing ba yis/ /mthe chung la ni lcags sgrog che/ /mkhrig ma mdud cing mdzub gnyis bsnol/ /rgyab dag kyang ni nges par</text></item>
<item><p>106a3</p><section>rgyud</section><text>bsdam/ /de nas de phyir bzhin/ /byang chub sems dpa' bdag nyid che'i/ /las kyi phyag rgya 'chang ba yi/ /mtshan nyid yang dag rab tu bshad/ /rdo rje khu tshur gnyis bcings nas/ /phan tshun lhan cig gshibs nas ni/ /mdzub mo dang ni gung mo dgug /me tog</text></item>
<item><p>106a4</p><section>rgyud</section><text>rnam par gzung bar bya/ /byams pa yi ni phyag rgya'o/ /g.yon pa khu tshur dkur bzhag la/ /g.yas pa'i dpung pa'i thad kar ni/ /mdzub mo gung mo brkyang nas ni/ /mig gi tshul du gzhag par bya/ /mthong ba don yod phyag rgya'o/ /rdo rje khu tshur gnyis bcings nas/ /</text></item>
<item><p>106a5</p><section>rgyud</section><text>mdzub mo dag ni brkyang nas su/ /g.yas pa lcags kyu legs bzhag pa/ /ngan song thams cad spong ba'i yin/ /g.yon pa khu tshur dkur bzhag la/ /g.yas pa'i dbyig pa lta bur ni/ /gyen du bsgreng nas gzhag par bya/ /mya ngan mun pa kun 'joms kyi'o/ /g.yon pa khu</text></item>
<item><p>106a6</p><section>rgyud</section><text>tshur lte bar gzhag /lag pa g.yas pa glang po che'i/ /sna yi tshul du bzhag pa ni/ /spos kyi glang po'i phyag rgya'o/ /g.yon pa khu tshur dkur bzhag ste/ /g.yas pa ral gri thogs pa yi/ /tshul du 'jog par byed pa ni/ /dpa' bar 'gro ba'i phyag rgya yin/ /g.yon</text></item>
<item><p>106a7</p><section>rgyud</section><text>pa khu tshur snying gar gzhag /g.yas pa steng skor mkha' mdzod kyi/ /rdo rje khu tshur gnyis bcings pa/ /rgyal mtshan 'dzin pa lta bur ni/ /g.yas kyi logs su 'jog byed pa/ /ye shes tog gi phyag rgya'o/ /lag pa gnyis kyis bum 'dzin ltar/ /bzhag pa 'od dpag</text></item>
<item><p>106b1</p><section>rgyud</section><text>med pa'i'o/ /g.yon pa'i khu tshur brla steng gzhag /g.yas pa'i khu tshur gzhogs su ni/ /mthe bo mthe chung brkyang byas la/ /zla tshes rnam pa zla 'od kyi'o/ /lag pa gnyis ni snying ga ru/ /pad+ma'i rnam par rnam phye la/ /rtse mo phan tshun sbyar ba ni/ /bzang skyong gi ni phyag</text></item>
<item><p>106b2</p><section>rgyud</section><text>rgya yin/ /rdo rje khu tshur gnyis bcings la/ /go cha 'dzin pa lta bur ni/ /nu ma gnyis su legs bzhag pa/ /dra ba can 'od phyag rgya yin/ /g.yon pa'i khu tshur dkur gzhag la/ /g.yas pa snying kar bzhag nas ni/ /sor mo dbus ma bsgreng byas la/ /rdo rje snying po'i phyag rgya yin/ /</text></item>
<item><p>106b3</p><section>rgyud</section><text>g.yon pa khu tshur snying gar gzhag /g.yas pa mi 'jigs sbyin rnams la/ /blo gros mi zad pa yi'o/ /g.yon pa'i khu tshur lte bar gzhag /g.yas pa se gol gtogs pa ni/ /spobs pa brtsegs pa'i phyag rgya yin/ /g.yon pa'i khu tshur dkur bzhag ste/ /g.yas</text></item>
<item><p>106b4</p><section>rgyud</section><text>pa rin chen khu tshur bya/ /kun tu bzang po'i phyag rgya yin/ /mtshan ma dang bral cho ga yis/ /las kyi phyag rgyar bshad pa yin/ /snying gar rdo rje rtse lnga pa'i/ /gzugs can yang dag gzung bya zhing / /'byin pa rnams su ji ltar gzung / /phyag rgya mtshan ma bsnams pa dag /</text></item>
<item><p>106b5</p><section>rgyud</section><text>rdo rje dril bu bzung nas ni/ /thugs kar rdo rje 'dzin pa ni/ /phyag rgya che zhes byang chub gang / /byang chub sems dpa' bdag nyid che'i/ /'byin pa rnams su ji ltar gzung / /phyag rgya mtshon cha bsnams pa rnams/ /bdag nyid chen po gang gang gis/ /phyag rgya gang dang gang</text></item>
<item><p>106b6</p><section>rgyud</section><text>bcings nas/ /snying po don gyi bzlas pa dang / /rang gi bdag nyid bsgom par bya/ /phyag rgya bzhi rnams sgrub byed pa/ /lha rnams thams cad rgyas btab dang / /kun mkhyen yon tan rdzogs pa dang / /sems can kun gyi don bya'i phyir/ /ngan song thams cad legs sbyangs</text></item>
<item><p>106b7</p><section>rgyud</section><text>nas/ /sems can byang chub thob bya'i phyir/ /de nas sngags rab bshad bya ste/ /ngan song kun sbyong dkyil 'khor du/ /phyag rgya sngags kyi rab sbyor gyis/ /bya ba thams cad nus par 'gyur/ /so so so sor rdo rje gar/ /byas nas sngags rnams brjod par bya/ /o~M na mo b+ha ga ba</text></item>
<item><p>107a1</p><section>rgyud</section><text>te/ sarba durga ti pa ri sho d+ha na rA dzA ya/ ta thA ga tA ya/ /ar+ha te saM mya k+sa~M bud+d+hA ya/ tad+ya thA/ o~M sho d+ha ne sho d+ha ne/ sarba pA pa~M bi sho d+ha ne/ shud+d+he bi shud+d+he sarba karmA bar Na bi shud+d+he swA hA/ /g.yon pa'i rdo rje khu tshur gyis rdo rje dril bu blangs la lag pa g.yas pas rdo</text></item>
<item><p>107a2</p><section>rgyud</section><text>rje 'gying ba dang bcas pas rdo rje gsor zhing 'di skad ces brjod do/ /badzra bA tsa na Tak+ki hU~M dzaHdzaHdzaHrang gi snying gar bsgreng ste gsal ba'i sbyor bas gzung zhing Tak+ki dzaHhoHzhes brjod do/ /de nas yi ge brgya pas brtan par bya ste/ de dag gis byang chub sems dpa' sa bcu pa'i dbang</text></item>
<item><p>107a3</p><section>rgyud</section><text>phyug dang 'dra bar 'gyur ro/ /de rnams bltas la mchod pa thams cad kyis rab tu mchod do/ /de nas de rnams kyi bstod pa rnams kyis yang dag par mchod par bya ste/ chos kyi 'khor lo bskor mdzad pa/ /khams gsum pa yi 'gro kun gyi/ /ngan song thams cad sbyong mdzad pa/ /</text></item>
<item><p>107a4</p><section>rgyud</section><text>shAkya seng ge khyod phyag 'tshal/ /chos kyi dbyings kyi rang bzhin las/ /sems can kun la phan pa'i phyir/ /rang gi de nyid ston mdzad pa/ /rdo rje gtsug tor khyod phyag 'tshal/ /mnyam nyid de nyid bsgoms pa yis/ /khams gsum la gnas thams cad la/ /dbang bskur rab</text></item>
<item><p>107a5</p><section>rgyud</section><text>tu gsol mdzad pa/ /rin chen gtsug tor khyod phyag 'tshal/ /so sor kun rtog rang bzhin can/ /chos kyi bdud rtsi'i char 'bebs pas/ /sems can dbugs 'byin mdzad pa po/ /pad+ma'i gtsug tor khyod phyag 'tshal/ /sems can sdug bsngal zhi bya'i phyir/ /bya ba rjes sgrub rang</text></item>
<item><p>107a6</p><section>rgyud</section><text>bzhin can/ /phrin las sna tshogs mdzad pa po/ /sna tshogs gtsug tor khyod phyag 'tshal/ /khams gsum 'od kyis gsal mdzad nas/ /sems can kun gyis 'phags pa yi/ /bden pa mthong bar mdzad pa po/ /gtsug tor gzi brjid khyod phyag 'tshal/ /yid bzhin nor bu'i</text></item>
<item><p>107a7</p><section>rgyud</section><text>rgyal mtshan bsnams/ /sbyin pas sems can thams cad kyi/ /bsam pa thams cad rdzogs mdzad pa/ /gtsug tor rgyal mtshan khyod phyag 'tshal/ /nyon mongs nye ba'i nyon mongs dag /gcod cing bdud bzhi'i stobs bcom nas/ /sems can byang chub thob mdzad pa/ /gtsug</text></item>
<item><p>107b1</p><section>rgyud</section><text>tor rnon po khyod phyag 'tshal/ /khams gsum 'gro ba thams cad kyis/ /gdugs dkar gyis ni brgyan pa yi/ /chos kyi rgyal po thob mdzad pa/ /gtsug tor gdugs dkar khyod phyag 'tshal/ /sgeg mo phreng ba de bzhin glu/ /gar mkhan lha mo bzhi po dang / /spos dang me</text></item>
<item><p>107b2</p><section>rgyud</section><text>tog mar me ma/ /dri yi lha mo khyod phyag 'tshal/ /dad sogs ngo bo las byung ba/ /sgo bzhi'i dbus na gang bzhugs pa/ /lcags kyu zhags pa lcags sgrog dril/ /sgo skyong khyed rnams la phyag 'tshal/ /sgo bzhi yi ni logs dag na/ /khyams rnams su ni bzhugs mdzad pa/ /</text></item>
<item><p>107b3</p><section>rgyud</section><text>rab dga' la sogs bcu gnyis gnas/ /byang chub sems dpa' khyed phyag 'tshal/ /tshangs dbang drag po zla ba sogs/ /phyogs bzhir 'jig rten skyong ba rnams/ /me dang srin po rlung lha dang / /'byung po'i bdag po khyed phyag 'tshal/ /bstod pa'i rgyal po 'di yis ni/ /dkyil</text></item>
<item><p>107b4</p><section>rgyud</section><text>'khor mdun du kun bstod nas/ /sngags pa rdo rje dril 'chang bas/ /bstod pa 'di dag yang dag brjod/ /phyi nas rang gi lus la ni/ /bdag nyid dkyil 'khor rab tu gzhug /de ltar nges par bsgom bzhin pa'i/ /dkyil 'khor dang po sbyor ba zhes bya ba'i ting nge 'dzin to/ /de nas</text></item>
<item><p>107b5</p><section>rgyud</section><text>dkyil 'khor rgyal mchog ces bya ba rab tu bshad par bya ste/ /o~M a kA ro mu kha~M sarba d+ha rmA NA mA d+ya t+pan+na tAta/ de'i don ni rnam par thar pa las phyogs bcu'i 'jigs rten gyi khams thams cad stong pa nyid bcu drug tu lhag par mos pa bya ste/ ngar 'dzin pa'i bdag nyid stong pa nyid du blta'o/ /de</text></item>
<item><p>107b6</p><section>rgyud</section><text>nas yi ge hU~M las rdzogs pa'i rdo rjes rlung gi dkyil 'khor dang / de'i steng du yi ge ra~M gyis me'i dkyil 'khor dang / de'i steng du yi ge ba~M las chu gter chen po dang / de'i steng du yi ge ka~M las gser gyi dkyil 'khor dang / de'i steng du dbus su hU~M su~M hU~M zhes bya ba ste/ de las ri rab gru bzhi</text></item>
<item><p>107b7</p><section>rgyud</section><text>pa rin po che'i rang bzhin rin po che thams cad kyis brgyan pa bskyed la/ /o~M badzra dr-i D+ho zhes pa la sogs pa dang rdo rje bsdams pas byin gyis brlab bo/ /de'i steng du rdo rje'i rgyu'i las kyi phyag rgyas yi ge b+h+ru~M dkar po las byung ba'i rdo rje dang nor bu dang rin po che'i rtse mo can gyi gzhal yas khang gru bzhi</text></item>
<item><p>108a1</p><section>rgyud</section><text>ba la sgo bzhi pa/ /rta babs bzhi yis rnam par brgyan/ /grwa bzhi rnams ni thams cad du/ /sgo dang sgo khyud mtshams rnams su/ /zla ba mtshan ma rdo rjes spras/ /dra ba dra phyed kyis brgyan cing / /thig le dang ni yang dag ldan/ /dar dang me tog phreng bas brgyan/ /</text></item>
<item><p>108a2</p><section>rgyud</section><text>nang gi dkyil 'khor ni 'khor lo rtsibs brgyad pa rdo rje phreng bas yongs su bskor ba'o/ /de'i lte ba'i steng du seng ge'i gdan no/ /de'i steng du zla ba'i dkyil 'khor ro/ /'khor lo rtsibs brgyad pa'i nang rnams su zla ba'i dkyil 'khor te lha rnams kyi gnas so/ /phyi'i dkyil 'khor gyi lha rnams kyi</text></item>
<item><p>108a3</p><section>rgyud</section><text>gnas ni snam bu rnams la/ zla ba'i dkyil 'khor nyi shu rtsa brgyad blta'o/ /seng ge'i gdan gyi steng gi zla ba'i dkyil 'khor yi ge a la sogs pa dang / yi ge ka la sogs pa shes rab dang thabs kyi yi ge zhu bar gyur pa mkha' khyab kyi ting nge 'dzin la snyoms par zhugs pa byang chub kyi sems</text></item>
<item><p>108a4</p><section>rgyud</section><text>kyi rang bzhin gyis sems can gyi don gyi rgyu rdzogs pa'i sngags kyi gzugs su gyur te/ /o~M mu ne mu ne ma hA mun ye swA hA/ sngags 'dis dpal shAkya'i rgyal po rdzogs par 'gyur te/ sgrib pa thams cad sel ba'i ting nge 'dzin la snyoms par zhugs pa'o/ /de nas ting nge 'dzin la snyoms</text></item>
<item><p>108a5</p><section>rgyud</section><text>par zhugs pa'i sangs rgyas bcom ldan 'das de'i phyag rgya dang sngags bshad par bya ste/ rdo rje khu tshur gnyis bcings nas/ /rim gyis rnam par dbye bar bya/ /chos kyi 'khor lo'i phyag rgya ni/ /'khor ba thams cad gcod byed yin/ /de yi dpe ni 'di lta ste/ /ji ltar pad+ma la chags</text></item>
<item><p>108a6</p><section>rgyud</section><text>pa'i/ /bung ba la sogs bsdams pa rnams/ /pad+ma'i 'dab ma kha phye na/ /bcings pa'i sdug bsngal las thar byed/ /de bzhin 'khor ba'i sdug bsngal gyi/ /srid gsum 'khor bar bcings pa 'di/ /thugs rje'i bdag nyid shAkya yi/ /seng ges bcings pa las grol mdzad/ /</text></item>
<item><p>108a7</p><section>rgyud</section><text>de nas dpal shAkya thub pa'i thugs kar yi ge a las zla ba'i dkyil 'khor ro/ /de nas zla ba'i dkyil 'khor la sngags thams cad kyis bskyed par bya ste/ rdo rje gtsug tor nas brtsams te ji srid rdo rje 'bebs pa'i mthar thug pa 'byung ba yin no/ /de nas sngags rnams 'byung ste/ /o~M na mo b+ha</text></item>
<item><p>108b1</p><section>rgyud</section><text>ga ba te sarba durga ti pa ri sho d+ha na rA dzA ya/ ta thA ga tA ya/ ar+ha te saM myak+sa~M bud+d+ha ya/ tad+ya thA/ /o~M sho d+ha ni sho d+ha ni/ sarba pA pa~M bi sho d+ha ne/ shud+d+he bi shud+d+he sarba karmA ba ra Na bi shud+d+he swA hA/ sngags 'di nges par brjod do/ /de nas de'i phyir ni/ /rim bzhin yang dag rab bshad bya/ o~M</text></item>
<item><p>108b2</p><section>rgyud</section><text>badzra hU~M phaT/ /ba yi sgo nas phyung nas ni/ /kun nas 'od zer lnga par 'thon/ /kun nas phyogs bcur snang byas nas/ /sems can rnams ni thams cad kyi/ /sdug bsngal rnams ni thar mdzad de/ /'od zer rnams ni slar log nas/ /thugs kar zhugs te de rjes la/ /sngags dang</text></item>
<item><p>108b3</p><section>rgyud</section><text>'od zer gnyis 'dres pa/ /las byung sku ni yongs rdzogs pa/ /nang gi dkyil 'khor 'khor lo'i rtsibs/ /shar phyogs pad+ma zla bar bzhugs/ /rdo rje gtsug tor de bzhin gshegs/ /sems can kun la phan don du/ /thugs ka las byung bzhugs pa ni/ /sku mdog dkar zhing</text></item>
<item><p>108b4</p><section>rgyud</section><text>'od zer 'bar/ /sa gnon phyag rgya yang dag bzhugs/ /de ltar 'od zer spro bsdu ni/ /sngar bshad pa yi thams cad kyang / /spro dang bsdu ba'i sbyor ba yis/ /sngags dang 'od zer legs 'dres dang / /sku ni bskyed cing yang dag rdzogs/ /ji bzhin gnas su bzhugs par bya/ /o~M</text></item>
<item><p>108b5</p><section>rgyud</section><text>rat+not+na ma trA~M zhes bya bas dbyung bar bya'o/ /lho yi rtsibs su yang dag bzhugs/ /pad+ma zla ba'i dbus su ni/ /rin chen gtsug tor de bzhin gshegs/ /thugs ka nas ni des bton nas/ /sangs rgyas mtshan gyis yang dag brgyan/ /sku mdog sngo zhing shin tu mdzes/ /'di yi phyag rgya mchog</text></item>
<item><p>108b6</p><section>rgyud</section><text>sbyin nyid/ /khams gsum pa ni ma lus pa'i/ /sems can kun la dbang skur mdzod/ /sngar bzhin spro dang bsdu ba dang / /gzugs bskyed pa yi rim pa yis/ /o~M pad+mo t+ta ma hrIHzhes dbyung bar bya'o/ /de nas nub kyi rtsibs gnas pa'i/ /pad stengs zla ba'i dkyil 'khor la/ /sa</text></item>
<item><p>108b7</p><section>rgyud</section><text>bon 'od zer gyis rdzogs pa'i/ /pad+ma gtsug tor de bzhin gshegs/ /thugs ka las ni phyung gyur nas/ /rjes su ston mdzad bzhugs pa ni/ /pad+ma rA ga'i 'od 'bar ba/ /bsam gtan phyag rgyas rnam par bzhugs/ /o~M bi shwot+ta ma aHzhes dbyung ngo / /byang phyogs rtsibs</text></item>
<item><p>109a1</p><section>rgyud</section><text>gnas pad+ma yi/ /steng du zla ba'i dkyil 'khor la/ /thugs ka nas bton sangs rgyas ni/ /sna tshogs gtsug tor de bzhin gshegs/ /sku mdog ljang gu 'od 'bar ba/ /'di yi phyag rgyas mi 'jigs sbyin/ /phyag rgyas phrin las sna tshogs mdzad/ /</text></item>
<item><p>109a2</p><section>rgyud</section><text>sems can 'khor ba las sgrol ba'o/ /yi ge o~M gyis sangs rgyas dbyung / /gtsug tor gzi brjid de bzhin gshegs/ /me yi mtshams gnas pad+mar gnas/ /yang dag zla ba'i dkyil 'khor la/ /g.yas pas nyi ma yang dag bsnams/ /phyag g.yon pa ni dku la gnas/ /sku</text></item>
<item><p>109a3</p><section>rgyud</section><text>mdog dkar dmar 'od kyis ni/ /khams gsum po ni snang bar mdzad/ /hU~M gi sa bon las byung ba/ /gtsug tor rgyal mtshan de bzhin gshegs/ /thugs ka las byung phyung nas ni/ /bden bral rtsibs la bzhugs nas ni/ /bdag nas zla ba'i gzugs la yang / /sku mdog</text></item>
<item><p>109a4</p><section>rgyud</section><text>dmar zhing gnag pa la/ /yid bzhin nor bu'i rgyal mtshan bsnams/ /sems can ser sna sbyong mdzad pa/ /d+hIHyig sa bon las rdzogs pa'i/ /gtsug tor rnon po de bzhin gshegs/ /nyon mongs nye ba'i nyon mongs rnams/ /gcod mdzad rlung gi rtsibs su phyung / /pad+ma zla ba</text></item>
<item><p>109a5</p><section>rgyud</section><text>la bzhugs shing / /'di yi phyag mtshan g.yas ral gri/ /g.yon na glegs bam bsnams pa ni/ /sku mdog mkha' ltar sngo ba'o/ /pad+ma la gnas zla bar bzhugs/ /trA~M yig sa bon las byung ba'i/ /gtsug tor gdugs dkar de bzhin gshegs/ /sems can rnams kyi</text></item>
<item><p>109a6</p><section>rgyud</section><text>chos kyi rje/ /dbang ldan rtsibs su dbyung bar bya/ /kun+da lta bu'i mdog lta bu/ /'di yi phyag mtshan gdugs bsnams pa/ /de kun sna tshogs pad+mar gnas/ /zla ba'i dkyil 'khor la bzhugs pa'i/ /o~M trA~M hrIHaH/ sngags de rnams su brjod nas su/ /thugs ka nas kyang</text></item>
<item><p>109a7</p><section>rgyud</section><text>dbyung ba dang / /mtshams kyi gnas ni bzhi po ru/ /pad+ma zla ba'i dkyil 'khor la/ /sgeg mo la sogs lha mo bzhi/ /rigs kyi sku mdog 'dzin pa ste/ /dkar ser dmar po sna tshogs mdog /de nas phyag rgya bcing ba ni/ /sngar bshad ji skad bshad bzhin du/ /sngags de nyid ni</text></item>
<item><p>109b1</p><section>rgyud</section><text>brjod nas su/ /thugs ka nas kyang dbyung bya ste/ /bdug pa la sogs lha mo bzhi/ /pad+ma la gnas zla ba yi/ /dkyil 'khor du ni mtshams bzhi po/ /thams cad du yang sku mdog ni/ /rigs kyi rim pa nyid kyis so/ /o~M sarba sa~M skA ra pa ri shud+d+ha d+harma te ga ga na sa mut+ga te</text></item>
<item><p>109b2</p><section>rgyud</section><text>swa b+hA ba bi shud+d+he ma hA na ya pa ri bA re swA hA/ /sngags kyis dbyung ste shar gyi sgo'i/ /gzhogs gnyis dag tu gnas pa ni/ /byams pa la sogs gnas bzhi po/ /pad gnas zla ba'i dkyil 'khor la/ /thams cad sems dpa'i skyil krung can/ /phyag rgya sku mdog rim pa yang / /byams</text></item>
<item><p>109b3</p><section>rgyud</section><text>pa thugs ni rnam dag pa/ /sku mdog ser po 'od zer bzang / /g.yas pa klu shing me tog can/ /g.yon pas spyi blugs bsnams pa'o/ /gnyis pa mthong ba don yod ni/ /sku mdog ser po 'od zer 'bar/ /phyag g.yas pad+ma spyan can te/ /g.yon pa'i phyag ni dkur bzhag</text></item>
<item><p>109b4</p><section>rgyud</section><text>pa'o/ /byang chub sems dpa' gsum pa yang / /mtshan ni ngan song spong 'joms pa/ /sku mdog dkar po 'od 'bar zhing / /phyag rgya lcags kyu bsnams pa can/ /bzhi pa mya ngan mun pa kun/ /nges 'joms blo gros de bzhin te/ /dkar ser 'dres pa'i mdog tu snang / /de yi</text></item>
<item><p>109b5</p><section>rgyud</section><text>phyag rgya dbyug ba bsnams/ /g.yon pa khu tshur dkur bzhag cing / /sems dpa'i skyil mo krung du bzhugs/ /byang chub sems dpa' bzhi rnams kyang / /lho sgor rab tu bzhugs pa'o/ /dang po spos kyi glang po yang / /dkar po sngo ba'i sku mdog can/ /'di yi phyag rgya phyag g.yas</text></item>
<item><p>109b6</p><section>rgyud</section><text>na/ /dri yis dung ni rab tu bkang / /g.yon pa khu tshur dkur bzhag la/ /sgrib pa thams cad rnam par sbyong / /gnyis pa dpa' bar 'gro ba mtshon/ /nyon mongs thams cad rab grol mdzad/ /shel gyi mdog can 'od bzang ba/ /'di yi phyag rgya ral gri bsnams/ /g.yon pa'i phyag</text></item>
<item><p>109b7</p><section>rgyud</section><text>ni dkur bzhag nas/ /sems can sdug bsngal zhi mdzad pa'o/ /gsum pa nam mkha' mdzod nyid de/ /rgyan ni thams cad kyis brgyan pa/ /dkar ser bsres pa'i sku mdog 'od/ /sgrib pa thams cad rnam par spangs/ /'di yi phyag rgya phyag g.yas na/ /pad+ma la gnas chos kyi mdzod/ /</text></item>
<item><p>110a1</p><section>rgyud</section><text>g.yon pa'i phyag ni dkur bzhag la/ /nam mkha' nor kun 'chang ba po/ /bzhi pa yang ni ye shes tog /bsam pa thams cad yongs rdzogs mdzad/ /sngon po'i mdog can yang dag gsal/ /yid sbyin nor bu'i rgyal mtshan bsnams/ /g.yon</text></item>
<item><p>110a2</p><section>rgyud</section><text>pa'i khu tshur dkur 'jog cing / /dbul ba'i sdug bsngal dgrol bar mdzad/ /nub sgo'i drung du pad+ma la/ /gnas pa'i zla ba'i dkyil 'khor du/ /dang po bdud rtsi 'od ces bya/ /zla ba'i mdog gis rnam par mdzes/ /bdud rtsi'i bum pa legs par bsnams/ /cod pan rin</text></item>
<item><p>110a3</p><section>rgyud</section><text>chen phyag gis so/ /g.yon pa khu tshur dkur 'jog cing / /rgya chen tshe ni stsol ba po/ /gnyis pa'i mtshan ni zla ba'i 'od/ /mi shes pa yi mun pa bsal/ /sku mdog dkar po mdzes pa ni/ /phyag rgya g.yas pa'i phyag nyid kyis/ /pad+mar gnas pa'i zla ba'i gzugs/ /</text></item>
<item><p>110a4</p><section>rgyud</section><text>g.yon pa khu tshur dkur bzhag pa'o/ /gsum pa bzang skyong zhes bya ba/ /dkar zhing dmar ba'i mdog can nyid/ /chos rnams thams cad rab gsal mdzad/ /phyag rgya phyag ni g.yas pa yis/ /rin chen 'bar ba yang dag bsnams/ /g.yon pa khu tshur dkur gnas pa'o/ /</text></item>
<item><p>110a5</p><section>rgyud</section><text>byang chub sems dpa' bzhi pa yang / /dra ba can gyi 'od mtshan can/ /sku mdog dmar po 'od 'bar ba/ /rdo rje'i gur ni bsnams pa can/ /byang sgo'i rtsa bar pad+ma la/ /gnas pa'i zla ba'i dkyil 'khor du/ /sangs rgyas sras po dang po nyid/ /mtshan ni rdo rje snying po zhes/ /dkar zhing</text></item>
<item><p>110a6</p><section>rgyud</section><text>sngo ba'i mdog dang ldan/ /phyag rgya phyag ni g.yas pa yis/ /ut+pa la ni rdo rjer ldan/ /g.yon pa khu tshur dkur gnas pa'o/ /gnyis pa blo gros zhes pa yi/ /mi zad pa thar yang dag ldan/ /kun du zla ba'i mdog ltar gsal/ /phyag rgya phyag ni gnyis pa yis/ /ye shes bum pa</text></item>
<item><p>110a7</p><section>rgyud</section><text>yang dag bsnams/ /sems can thams cad rab tshim mdzad/ /sangs rgyas sras po gsum pa yang / /spobs pa brtsegs pa'i tha snyad can/ /sku mdog dmar zhing 'od 'bar ba/ /phyag rgya phyag g.yas pad+ma la/ /gnas pa'i rin chen phung po nyid/ /g.yon pa khu tshur dkur gnas pa'o/ /</text></item>
<item><p>110b1</p><section>rgyud</section><text>rgyal ba'i sras po bzhi pa ni/ /kun du bzang po zhes bya ste/ /sku mdog ser zhing 'od 'bar ba/ /g.yas pa'i phyag gi phyag rgya ni/ /rin chen snye ma bsnams pa la/ /g.yon pa khu tshur dkur brten pa'o/ /de lta'i gzugs dang yang dag ldan/ /byang chub sems dpa' brtse</text></item>
<item><p>110b2</p><section>rgyud</section><text>bdag nyid/ /dkyil 'khor rgyal po mchog ces bya ba'i ting nge 'dzin to/ /o~M mu ne mu ne ma hA mu na ye swA hA/ /na ma saHsarba durga ti pa ri sho d+ha na rA dzA ya/ ta thA ga tA ya/ ar+ha te saMmya k+sa~M bud+d+hA ya/ tad+ya thA/ o~M sho d+ha ne sho d+ha ne/ sarba pA pa~M bi sho d+ha ne/ shud+d+he bi shud+d+he sarba karmA ba ra Na bi shud+d+he</text></item>
<item><p>110b3</p><section>rgyud</section><text>swA hA/ /sngags 'dis shAkya'i rgyal po la sogs pa lha sum cu rtsa bdun yongs su rdzogs par bsgom mo/ /de nas de'i rjes la ye shes kyi dkyil 'khor spyan drang bar bya'o/ /sngags dang phyag rgya mnyam ldan pas/ /sgo ni dbye bar byas nas su/ /rdo rje khu tshur gnyis bcings la/ /</text></item>
<item><p>110b4</p><section>rgyud</section><text>mdzub mo gnyis ni rab tu brkyang / /mthe chung lu gu rgyud byas la/ /sgo dbye ba yi phyag rgya yis/ o~M sarba bid+d+wA rod+g+hA Ta ya hU~M/ sgo dbye ba'i sngags dang phyag rgyas sgo dbye'o/ /rdo rje 'khor lo'i phyag rgyas dkyil 'khor yongs su bteg ste/ /o~M sarba bid+ba dzra tsakra hU~M/ lag ngar dag</text></item>
<item><p>110b5</p><section>rgyud</section><text>ni rdo rjer bcings/ /rdo rje se gol rnam grol bas/ /shAkya'i rgyal po sbyor bdag dpal/ /sangs rgyas thams cad bsdu bar bya/ /g.yon pa se gol brdabs pa yis/ /mnyam par brdabs par grub par 'gyur/ /g.yas pa yis kyang brdab par gsungs/ /gnyis ka yang</text></item>
<item><p>110b6</p><section>rgyud</section><text>ni sdud pa yin/ /o~M badzra sa mA dzaHdzaHhU~M ba~M hoH/ bka' bsgo ba 'di bsgrags tsam gyis/ /'khor dang bcas pa'i 'khor lo'i tshogs/ /sangs rgyas thams cad byon 'gyur na/ /gzhan rnams rab 'jug lta ci smos/ /de nas mdun gyi nam mkha' dkyil 'khor gyi 'khor lo bltas la/</text></item>
<item><p>110b7</p><section>rgyud</section><text>rdo rje gnod sbyin gyi sngags kyis mchod yon gyi snod na gnas pa'i dri'i chu yis yang dag par bsangs te/ zhal bsil dbul lo/ /de nas mchod yon gyi phyag rgyas mchod yon dbul lo/ /de nas zhabs bsil gyi phyag rgyas zhabs bsil dbul lo/ /de nas badzra buSh+pe hU~M/ badzrad+hU pe</text></item>
<item><p>111a1</p><section>rgyud</section><text>hU~M/ badzra dI pe hU~M/ badzra gan+d+he hU~M/ rdo rje gnod sbyin gyi phyag rgyas bgegs bskrad la/ dkyil 'khor du gzhug go/ /de nas yang phyag rgya dang por sngar bshad pa'i phyag rgya'i tshogs dam tshig gi phyag rgya rnams bcing ngo / /de nas sngar bshad pa'i sngags kyis</text></item>
<item><p>111a2</p><section>rgyud</section><text>chos kyi phyag rgya'i cho ga bya'o/ /de nas las kyi phyag rgya'i sngags kyis las kyi phyag rgya bcing ngo / /de nas phyag rgya chen po'i sngags kyis phyag rgya chen po bsgrub par bya'o/ /de nas rdo rje gtsug tor la sogs pa'i de bzhin gshegs pa rnams kyis sems ma rdo rje ma dang / rin chen rdo rje ma</text></item>
<item><p>111a3</p><section>rgyud</section><text>dang / chos kyi rdo rje ma dang / las kyi rdo rje ma rnams spros te dkyil 'khor dang bcas pa'i lha dpal shAkya'i rgyal po nas brtsams pa'i rdo rje 'bebs pa'i mthar thug pa la dbang bskur ba sbyin par bya ste/ dbang bskur ba lnga dang / bdag po ste sa bcu'i mthar thug pa sbyin no/ /dbang bskur</text></item>
<item><p>111a4</p><section>rgyud</section><text>ma thag tu/ /o~M sarba ta thA ga ta d+hU pe pU dzA me g+ha sa mu dra s+pha ra Na sa ma ye hU~M/ o~M sarba ta thA ga ta puSh+pa pU dzA me g+ha sa mu dra s+pha ra Na sa ma ye hU~M/ o~M sarba ta thA ga ta dI pa pU dzA me g+ha sa mu dra s+pha ra Na sa ma ye hU~M/ o~M sarba ta thA ga ta gan+d+he pU dzA me g+ha sa mu dra s+pha ra Na sa ma ye hU~M/ de nas sgeg</text></item>
<item><p>111a5</p><section>rgyud</section><text>mo la sogs pa bzhi yis mchod do/ /rdo rje gsor zhing rdo rje'i tshig yi ge brgya pa sngon du 'gro bas sngar bzhin bstod pa bya'o/ /de nas/ mnyam med mi g.yo mnyam med snying po'i chos can ni/ /thugs rje'i bdag nyid can nyid 'gro ba'i sdug bsngal sel/ /yon tan dngos</text></item>
<item><p>111a6</p><section>rgyud</section><text>grub thams cad mtha' yas sbyin mdzad pa/ dri med mi g.yo mnyam med mchog rab chos can rnams/ /yon tan mchog ni phra mo'i cha la'ang mtshams med do/ /nam mkha' dang mnyam dper gyur pa nyid yod ma yin/ /sems can khams la grub mchog stsol ba rnams la</text></item>
<item><p>111a7</p><section>rgyud</section><text>gsol/ /dngos grub mtha' yas rnams la dpe dang rnam par bral/ /dri med thugs rje brgya pa nyid kyi shugs las byung / /smon lam grub pa 'gag pa med pa'i chos nyid can/ /'gro ba'i don sgrub lhur mdzad mtha' yas mnga' ba can/ /thugs rje chen po'i bdag nyid rtag tu</text></item>
<item><p>111b1</p><section>rgyud</section><text>rnam par snang / /'gag med nyid kyi thugs rje'i spyod pa mi g.yo ba/ /'jig rten gsum la mchog gi dngos grub stsol ba 'jug /dpag med dpag bral rnams la shin tu rdzogs nyid rdzogs/ /bde ba'i gnas su gshegs kyang e ma'o chos nyid bzang / rtag</text></item>
<item><p>111b2</p><section>rgyud</section><text>tu mchog sbyin nyid de bde 'gro nyid du gshegs/ /mtha' dag 'jig gsum la grub mchog ni stsal ba po/ /bde gshegs dus gsum bsgrod nyid sgrib pa mi mnga' nyid/ dam tshig gsum mchog dngos grub mchog sbyin bdag la stsol/ /ces pa dang / thams cad la lce brgya pa'i</text></item>
<item><p>111b3</p><section>rgyud</section><text>kha yis bstod pa nye bar spyod par mos te rdo rje dang dril bu 'dzin pas bstod par bya'o/ /de nas phyogs bcur de bzhin gshegs pa dang byang chub sems dpa' thams cad dang 'jig rten dang 'jig rten las 'das pa'i phyi rol gyi lha rnams la mchod pa thams cad dang gtor ma'i cho ga nye bar mkho</text></item>
<item><p>111b4</p><section>rgyud</section><text>ba dang bcas pa'i gtor ma dbul lo/ /dpung pa bzang po'i tshigs bcad brjod do/ /dang por se gol la sogs sgras/ /khams gsum rnam rgyal phyag rgya yis/ /sdig pa'i phung po dgug bya zhing / /yi ge gsum sogs yang dag ldan/ /'jig rten khams ni ma lus pa'i/ /sdig</text></item>
<item><p>111b5</p><section>rgyud</section><text>pa thams cad mnyam por spong / /dgug dang gdon dang bcing ba rnam par gzhom/ /sngags bzhi po rnams legs par sbyar ba ni/ /bdag sogs bsngags te yungs kar dang po brdeg /shi ba'i rus pa gos la rab bkru ba/ /o~M sho d+ha ne zhes sogs sngags kyis ni/ /srid gsum</text></item>
<item><p>111b6</p><section>rgyud</section><text>dri ma chu yis bkru bar bya/ /o~M ka~M ka ni zhes sogs sngags kyis ni/ /ba yi rnam pa lnga yis bkru bar bya/ /o~M rat+ne rat+ne zhes sogs sngags kyis ni/ /dri rnams ni kun gyis bkru bar bya/ /o~M a mo g+ha A ba ra Na sogs/ /sngags kyis ba yi 'o mas bkru bar bya/ /o~M a mi</text></item>
<item><p>111b7</p><section>rgyud</section><text>te a mi te zhes sogs/ /sngags kyis chang mchog gis kyang bkru par bya/ /o~M pu N+ye sogs pa'i sngags kyis ni/ /bar dang bar du chu yis bkru bar bya/ /yang bkra shis kyi glu blang zhing dbang bskur te/ lam sbyang ba bya'o/ /bdug pa la sogs lha mo bzhi'i sngags so/ /de</text></item>
<item><p>112a1</p><section>rgyud</section><text>nas 'di yi thab khung ni/ /khru gang tsam la sbyin sreg bya/ /ngan 'gro kun du gnas pa yi/ /sems can de rjes dran byas nas/ /dge ba'i rgyud phyir sdig pa dang / /sgrib pa zhi phyir bsreg bya ste/ /mar dang 'o ma sbrang rtsi dang / /'bras yos nyungs kar</text></item>
<item><p>112a2</p><section>rgyud</section><text>bsres pa dang / /til dang 'bru dang 'bras la sogs/ /bud shing rnams su lag gnyis kyis/ /las rnams gzhan dang gzhan dag kyang / /snga ma ji ltar de ltar gyis/ /de yis myur du sems can rnams/ /bde ba phun sum tshogs pa 'thob/ /las kyi rgyal po mchog</text></item>
<item><p>112a3</p><section>rgyud</section><text>ces bya ba'i ting nge 'dzin to/ /de dag kyang sems can de la byas pa de nas de dmyal ba'i sdug bsngal las rnam par grol bar 'gyur te/ dga' ldan gyi gnas su sems can thams cad la phan par mdzad pa bde bar gshegs pa dang ldan par skyes so/ /de nas dbang po dang bcas</text></item>
<item><p>112a4</p><section>rgyud</section><text>pa'i lha rnams snyan grags dang bcas pas gar byed cing / sngags kyi mchod pa'i sprin mtha' yas pas skye ba 'di nyid la de bzhin gshegs pa la mchod pa'i phyir lha'i tshogs rnams mdun du bya ste/ byang chub kyi sems bskyed nas lha rdzas kyi me tog dang / bdug pa dang / mar me dang /</text></item>
<item><p>112a5</p><section>rgyud</section><text>dri dang / gdugs dang / rgyal mtshan dang / ba dan la sogs pa sna tshogs pa dang / rgyan du ma rnams kyis kyang mdzes shing na bza' dang rin po che'i char la sogs pas kyang dga' ba'i tshal yongs su gang bar byas so/ /de nas ngo mtshar che bar gyur to/ /ngan song thams cad</text></item>
<item><p>112a6</p><section>rgyud</section><text>yongs su sbyong ba gzi brjid kyi rgyal po'i brtag pa phyogs gcig pa las brtag pa dang po'o// //de nas bcom ldan 'das byang chub sems dpa' sems dpa' chen po phyag na rdo rjes bcom ldan 'das kyis byin gyis brlabs kyis sngags kyi brtag pa'i rgyal po</text></item>
<item><p>112a7</p><section>rgyud</section><text>brtag pa phyi ma gsungs te/ dpa' bo gdan las bzhengs nas ni/ dgyes pas rdo rje gsor zhing shAkya'i bdag po dgyes pa thub pa'i dbang phyug la phyag 'tshal nas sgrib pa thams cad rnam par sbyong ba'i rdo rje zhes bya ba'i ting nge 'dzin la snyoms par zhugs nas ngan song thams cad yongs</text></item>
<item><p>112b1</p><section>rgyud</section><text>su sbyong ba zhes bya ba'i snying po 'di nyid rang gi thugs ka nas phyung ngo / /o~M sarba pA pa~M da ha na badzra hU~M phaT/ o~M sarba pa ya bi sho d+ha na badzra hU~M phaT/ o~M sarba karma bar Na ni b+ha smI ku ru hU~M phaT/ /o~M bru~M bi nA sha ya sarbA bar NA nI badzra hU~M phaT/ o~M dru~M bi sho d+ha ya sarba bar Na ni hU~M phaT/ o~M dz+wa la</text></item>
<item><p>112b2</p><section>rgyud</section><text>dz+wa la d+ha ka d+ha ka ha na ha na sarbA bar NA ni hU~M phaT/ o~M sru~M sa ras ra pra sa ra pra sa ra sarbA ba ra NA ni hU~M phaT/ o~M hU~M ha ra ha ra sarbA ba ra NA ni hUM phaT/ o~M hU~M phaT sarbA ba ra NA ni hU~M phaT/ o~M br-i ta br-i ta sarbA ba ra NA ni hU~M phaT/ o~M tra Ta tra Ta sarbA bar NA ni hU~M phaT/ o~M ts+tshin+da ts+tshin+da sarbA bar NA ni hU~M phaT/</text></item>
<item><p>112b3</p><section>rgyud</section><text>o~M da ha da ha sarba na ra ka ga ti he tu~M hU~M phaT/ o~M pa tsa pa tsa sarba bre ta ga ti he tu~M hU~M phaT/ o~M ma tha ma tha sarba tir ya ka ga ti he tu~M hU~M phaT/ de nas de dag gi nye bar mkho ba rnams spyad de/ o~M sarba pA pa~M bi sho d+ha ne d+ha ma d+ha ma d+hU pa ya hU~M phaT/ o~M sarba durga ti bi sho d+ha ne puSh+pa bi lo ki ni</text></item>
<item><p>112b4</p><section>rgyud</section><text>hU~M phaT/ o~M sarbA pA ya bi sho d+ha ni dz+nyA nA lo ka ka ri hU~M phaT/ o~M sarbA pA ya ga ti gan+d+ha nA sha ni gan+d+ha ba ti hU~M phaT/ o~M sarba na ra ka ga ti A kaR+Sha ni hU~M dzaHphaT/ o~M sarba na ra ked+d+hA ra Ni hU~M hU~M phaT/ o~M sarba pa ya b+han+d+ha na bi mo tsa ni hU~M ba~M phaT/ o~M sarba pa ya ga ti ga ha na bi nA sa ni hU~M hoHphaT/</text></item>
<item><p>112b5</p><section>rgyud</section><text>de nas dkyil 'khor bshad par bya ste/ nang gi dkyil 'khor 'khor lo ni/ /rtsibs brgyad pa yis shin tu mdzes/ /lte ba mu khyud yang dag ldan/ /nang gi rim pa bris nas ni/ /lte bar shAkya'i dbang po yi/ /bdag po thub pa bri bar bya/ /phyag na rdo rje stobs chen ni/ /dpa' bo de yi</text></item>
<item><p>112b6</p><section>rgyud</section><text>spyan sngar bri/ /rgyab tu 'khor los sgyur ba yang / /legs par mngon par bri bar bya/ /g.yas su rgyal ba'i gtsug tor bri/ /g.yon du rnam par rgyal ba bri/ /gzi brjid phung po yang ni mer/ /dbang ldan du ni gdugs dkar po/ /rnam par 'thor ba rlung nyid du/ /rnam par 'joms</text></item>
<item><p>112b7</p><section>rgyud</section><text>pa bden bral bri/ /de nas phyi rol yang dag bri/ /gru bzhi pa la sgo bzhi pa/ /rta babs bzhi pa shin tu mdzes/ /dpa' bo lcags kyu zhags pa dang / /lcags sgrog dril bu snyan rnams bzhag /grwa yi phyogs ni thams cad du/ /bdug pa la sogs bri bar bya/ /de nas me tog</text></item>
<item><p>113a1</p><section>rgyud</section><text>phreng ba dang / /dri sogs rang gi lus la byug /slob dpon 'jug par bya ba ste/ /dzaHhU~M ba~M hoHb+ha ga bAn/ e h+ye hi ma hA kA ru Ni kA dr-i sh+ya hoH/ zhes bya bas lha thams cad spyan drang ngo / /de bzhin du bcug ste dbang bskur na ngan song thams cad las rna par</text></item>
<item><p>113a2</p><section>rgyud</section><text>grol te bde 'gro mtho ris kyi 'jig rten dang sa gong ma rnams su skye bar 'gyur ro/ /dngos grub thams cad kyang 'grub par 'gyur ro/ /yang dag par rdzogs pa'i sangs rgyas kyang gdon mi za bar thob par 'gyur ro/ /snga ma bzhin du las thams cad kyang byed cing thams cad la thogs pa med</text></item>
<item><p>113a3</p><section>rgyud</section><text>par 'gyur ro/ /byab pa byas pas rims thams cad dang gdon la sogs pa rnams las thar bar 'gyur ro/ /phyag na rdo rje'i hU~M zhes bya bas las thams cad byed do/ /brtag pa gzhan gyi cho gas kyang las thams cad 'grub par 'gyur ro/ /lha dang / klu dang / gnod sbyin dang /</text></item>
<item><p>113a4</p><section>rgyud</section><text>srin po la sogs pa ngan song gi dbang du gyur pa rnams 'gro ba thams cad kyi gzugs brnyan la sogs pa mngon par bris pa las bzlas pa dang sbyin sreg dang dbang bskur ba rnams kyis ngan song thams cad las yongs su grol bar 'gyur ro/ /de nas bcom ldan 'das rdo rje 'dzin pas seng ge'i</text></item>
<item><p>113a5</p><section>rgyud</section><text>lta stangs kyis zhal du bltas te phyag 'tshal nas 'di skad ces gsol to/ /bcom ldan 'das phyag rgya mchog gi mtshan nyid dam pa bshad par bya ste/ thugs rje'i gdung ba'i dbang du gyur pa'i sems kyi rgyal ba thams cad kyi byin gyis brlab par bya'o/ /ting nge 'dzin du gnas pas</text></item>
<item><p>113a6</p><section>rgyud</section><text>dpral bar thal mo sbyar te phyag 'tshal lo/ /sangs rgyas rnams kyi phyag 'tshal ba'i phyag rgya'o/ /rnal 'byor rig pas mgrin pa'i phyogs su thal mo kha phye ba pad+ma'i rnam par bya'o/ /thugs kar rdo rje thal mo byas sor mo dbus ma rtse mo sbyar ba 'di ni rdo rje rigs kyi dam tshig gi phyag rgya'o/ /</text></item>
<item><p>113a7</p><section>rgyud</section><text>lag pa g.yon pa gan rkyal du pang par bzhag la de'i steng du g.yas pa bzlog ste bzhag la mthe bong gnyis sbyar te zhi ba'i lta bas blta'o/ /'di ni de bzhin gshegs pa'i rigs kyi dam tshig gi ting nge 'dzin gyi phyag rgya'o/ /de nyid yongs su bskor te phan tshun sbyar te mthe'u chung dag dang</text></item>
<item><p>113b1</p><section>rgyud</section><text>mthe bong dag lu gu rgyud kyi rnam par bcings la snying gar gzhag go/ /'di ni rdo rje rigs kyi dam tshig gi phyag rgya'o/ /thal mo gang bar sbyar nas mthe'u chung dang mthe bong sbyar te bzung zhing lhag ma rnams rab tu brkyang ba'o/ /'di ni pad+ma rigs kyi pad+ma'i phyag rgya'o/ /rdo rje bsdams par</text></item>
<item><p>113b2</p><section>rgyud</section><text>brtan par byas nas/ gung mo gnyis rdo rje rtse mor byas la/ mthe'u chung dang mthe bo rab tu brkyang ba'o/ /'di ni phyag na rdo rje'i phyag rgya'o/ /de nyid kyis mthe'u chung dang mthe bong gnyis de bzhin du byas la/ mdzub mo dang ming med pad+ma'i 'dab ma'i rnam par bya'o/ /'di ni ngan song thams cad</text></item>
<item><p>113b3</p><section>rgyud</section><text>yongs su sbyong ba'i rgyal po'i phyag rgya'o/ /de nyid kyi mdzub mo dang ming med dag rin po che'i rnam par bya'o/ /'di ni dbang bskur ba'i phyag rgya'o/ /mthe'u chung dang mthe bong so so so sor sbyar nas lhag ma rnams rab tu brkyang ba ni mtshon cha thams cad kyi phyag rgya'o/ /lag pa</text></item>
<item><p>113b4</p><section>rgyud</section><text>g.yon pa de kho na bzhin du rab tu 'jug pa ni las thams cad pa'i phyag rgya'o/ /snyim pa gyen du 'thor ba ni bdug spos kyi phyag rgya'o/ /de nyid 'og nas 'thor ba ni me tog gi phyag rgya'o/ /de nyid mthe bong gnyis gyen du bsnyams la 'dzin pa ni mar me'i phyag rgya'o/ /de nyid dung 'dra bar</text></item>
<item><p>113b5</p><section>rgyud</section><text>byas pa ni dri'i phyag rgya'o/ /de nyid rab tu brkyang ste 'dzin pa ni gtor ma'i phyag rgya'o/ /de nyid gung mo rnams nang du bcug pa ni ar+g+ha'i phyag rgya'o/ /rdo rje bcings pa las gung mo gnyis bsnyams te tshigs bar ma bcag nas sor mo thams cad brkyang ba 'di ni rnam par 'thor ba'i phyag rgya'o/ /de</text></item>
<item><p>113b6</p><section>rgyud</section><text>nyid mthe bo dang mthe chung gnyis bkug pa ni rnam par 'joms pa'i phyag rgya'o/ /de nyid kyi snyim pa 'od zer gyi rnam pa ni gzi brjid phung po'i phyag rgya'o/ /de nyid spyi bo'i gnas su bskor ba ni gdugs dkar po'i phyag rgya'o/ /rdo rje khu tshur gnyis kyis mthe bong dang mthe'u chung gnyis lu gu rgyud du</text></item>
<item><p>113b7</p><section>rgyud</section><text>bcings la bskor ba 'di ni 'khor lo'i phyag rgya'o/ /rdo rje bsdams pa las gung mo gnyis rdo rjer byas la mdzub mo gnyis rin po che ltar bya ste/ lhag ma 'od zer 'dra bar byas pa ni rgyal ba'i gtsug tor gyi phyag rgya'o/ /de bzhin du mdzub mo gnyis rdo rjer byas la sor mo lhag ma rnams bsdams</text></item>
<item><p>114a1</p><section>rgyud</section><text>nas rdo rje 'dra bar byas pa ni rnam par rgyal ba'i phyag rgya'o/ /g.yas pa mchog sbyin dang g.yon pa mi 'jigs pa sbyin pa ni de bzhin gshegs pa'i yin no/ /rdo rje bsdams pa las mdzub mo gnyis rdo rje 'dra bar byas pa ni rdo rje'i phyag rgya'o/ /de nyid las mdzub mo</text></item>
<item><p>114a2</p><section>rgyud</section><text>g.yas pa bkug pa ni lcags kyu'i phyag rgya'o/ /de nyid las mda' 'dra bar byas pa ni mda'i phyag rgya'o/ /de nyid kyi phyag rgya dang mthe bong rtse sprad pa ni blo gros legs pa'i'o/ /de nyid kyi tshigs bar ma bcag pa ni rin po che'i'o/ /de nyid sor mo rnams 'od zer 'dra ba ni gzi brjid kyi'o/ /</text></item>
<item><p>114a3</p><section>rgyud</section><text>de nyid spyi bor bzhag pa ni rgyal mtshan gyi phyag rgya'o/ /de nyid mdun du bzhag pa ni bzhad pa'i'o/ /de nyid pad+ma 'dra bar byas pa ni pad+ma'o/ /de nyid gung mo dang mdzub mo bkug pa ni ral gri'o/ /de nyid gdu bu 'dra bar byas pa ni 'khor lo'i'o/ /de nyid pad+ma'i 'dab ma 'dra bar byas pa</text></item>
<item><p>114a4</p><section>rgyud</section><text>ni lce'i'o/ /de nyid rtse mo yid tsam bskyed pa ni sna tshogs kyi'o/ /de nyid shin tu bskyed pa ni bsrung ba'i'o/ /de nyid rtse mo gnyis slar bkug pa ni gnod sbyin gyi'o/ /de nyid dam du bkug pa ni bsdams pa'i'o/ /de nyid mdzub mo gnyis bkug pa ni lcags kyu'o/ /de nyid rtse mo</text></item>
<item><p>114a5</p><section>rgyud</section><text>gnyis sprad pa ni zhags pa'i'o/ /de nyid phan tshun mdud pa ni lcags sgrog gi'o/ /de nyid bskyod pa ni dril bu'i'o/ /de nas tshangs pa dang brgya byin la sogs pa lha'i bu rnams kyis bcom ldan 'das la 'di skad ces gsol to/ /bcom ldan 'das tshe thung ba dang / skal ba</text></item>
<item><p>114a6</p><section>rgyud</section><text>chung ba rnams kyi don dang / phan pa dang / bde ba dang / tshe bsring ba'i slad du bshad du gsol/ /bdag la gsang ba'i bdag po bshad du gsol/ /de nas bcom ldan 'das phyag na rdo rjes brgya byin dang tshangs pa la sogs pa 'khor gyi dkyil 'khor chen po de dag la gzigs</text></item>
<item><p>114a7</p><section>rgyud</section><text>nas legs so zhes bya bas mgu bar bya ste/ brgya byin la sogs pa lha'i bu rnams gang khyed la 'di lta bu'i spobs pa yang dag par skyes pa de ni legs so legs so/ /legs par sgrubs shig dang bshad par bya'o/ /de nas bcom ldan 'das phyag na rdo rje thams cad tshe dpag</text></item>
<item><p>114b1</p><section>rgyud</section><text>tu med par khyab par 'byung ba'i rdo rje zhes bya ba'i ting nge 'dzin la snyoms par zhugs nas tshe dang bsod nams dang ye shes kyi tshogs dpag tu med pa 'phel ba zhes bya ba/ de bzhin gshegs pa thams cad kyi snying po 'di rang gi thugs ka nas phyung ngo / o~M pu N+ye pu N+ye/ ma</text></item>
<item><p>114b2</p><section>rgyud</section><text>hA pu N+ye a pa ra mi tA yuHpu N+yedz+nyA na sa~M b+ha ro pa tsi te ka ri Ni swA hA/ de bzhin gshegs pa thams cad kyi snying po'i gzungs 'di bshad pa tsam gyis ngan song thams cad rab tu zhi ste/ sems can dmyal ba dang / dang byol song gi 'gro ba rnams su skyes pa'i sems</text></item>
<item><p>114b3</p><section>rgyud</section><text>can thams cad grol bar bdag nyid kyis rab tu shes so/ /'jig rten gyi khams thams cad snang bar byas shing snang bar byas nas kyang sangs rgyas kyi mdzad pa bcu gnyis byas nas de bzhin gshegs pa thams cad kyi snying po'i chos kyi yi ge de nyid du zhugs par gyur to/ /de</text></item>
<item><p>114b4</p><section>rgyud</section><text>nas slar yang bcom ldan 'das kyis tshe dpag tu med pa'i rdo rje 'od byed pa zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi tshe dpag tu med pa'i rdo rje zhes bya ba'i snying po'i gzungs 'di bshad do/ /o~M a mi te a mi tA/ a mi tod+d+ha</text></item>
<item><p>114b5</p><section>rgyud</section><text>be/ a mi ta sa~M b+ha be/ a mi ta bi krAn+te/ a mi te bi k+r+wan+ta gA mi ni sarba karma kle sha k+Sha ya~M ka ri swA hA/ de nas 'di bshad pa tsam gyis de bzhin du sems can thams cad kyi sdug bsngal thams cad rab tu zhi'o/ /de nas slar yang bcom ldan 'das kyis gdon mi za bar sgrib pa thams</text></item>
<item><p>114b6</p><section>rgyud</section><text>cad rnam par 'joms pa zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi sgrib pa gcod pa zhes bya ba'i snying po'i gzungs 'di rang gi thugs ka nas phyung ngo / /o~M ka~M ka ni ka~M ka ni/ ro tsa ni ro tsa ni/ tro Ta ni tro Ta ni/ trA sa ni trA sa ni/ pra ti ha na</text></item>
<item><p>114b7</p><section>rgyud</section><text>pra ti ha na sarba karma pa ra~M pa rA Ni me sarba bat+r+wA nAny+tsa swA hA/ 'di bshad pa tsam gyis thams cad de kho na bzhin da 'gyur ro/ /de nas slar yang bcom ldan 'das kyis sgrib pa thams cad dri ma med cing rnam par dag pa'i rdo rje zhes bya ba'i ting nge 'dzin las snyoms par zhugs nas/ de bzhin</text></item>
<item><p>115a1</p><section>rgyud</section><text>gshegs pa thams cad kyi sgrib pa ma lus pa rnam par 'joms pa zhes bya ba'i snying po'i gzungs 'di rang gi thugs ka nas phyung ngo / /o~M rat+ne rat+ne/ ma hA rat+ne/ rat+na saM b+ha be/ rat+na ki rat+ne/ rat+na mA lA bi shud+d+he/ shod+ha ya/ sarba pA paM hU~M traT/ de nas 'di bshad ma</text></item>
<item><p>115a2</p><section>rgyud</section><text>thag tu bdud kyi gnas thams cad bcom zhing rnam par bcom par gyur to/ /de nas slar yang bcom ldan 'das kyis gdon mi za bar mi choms par sgrib pa thams cad rnam par 'josam pa zhes bya ba'i ting nge 'dzin la snyoms par zhugs nas de bzhin gshegs pa thams cad kyi snying po'i</text></item>
<item><p>115a3</p><section>rgyud</section><text>gzungs 'di rang gi thugs ka nas phyung ngo / /o~M a mo g+ha a pra ti ha ta sarbA ba ra Na bi sho d+ha ni ha ra ha ra hU~M phaT/ 'di bshad ma thag tu 'jig rten gyi khams 'di thams cad g.yos rab tu g.yos yang dag par rab tu g.yos/ bskyod rab tu bskyod yang dag par rab tu bskyod/</text></item>
<item><p>115a4</p><section>rgyud</section><text>bsgul rab tu bsgul yang dag par rab tu bsgul zhing ngo mtshar che zhing rmad du byung ba du ma 'jig rten du snang bar 'gyur ro/ /de nas de dag gi dkyil 'khor ni 'di yin te/ gru bzhi pa la sgo bzhi pa/ /logs bzhi dang yang yang dag ldan/ /rta babs bzhi dang kun du ldan/ /kha</text></item>
<item><p>115a5</p><section>rgyud</section><text>khyer dang ni sgo khyud bcas/ /de yi dbus su 'khor lo yi/ /dkyil 'khor dam pa bri bar bya/ /rtsibs bzhi dang ni yang dag ldan/ /lte ba'i dkyil 'khor mchog yin no/ /de yi dbus su mgon po ni/ /phyag na rdo rje stobs chen po/ /phyag na rdo rje dril bu can/ /zla ba rgyas zhal</text></item>
<item><p>115a6</p><section>rgyud</section><text>'dzum pa bri/ /shar gyi rtsibs kyi dbus kyi char/ /gtso bo mi bskyod pa nyid bri/ /lhor ni rin chen bri bya zhing / /nub tu chu skyes pad+ma ste/ /byang du gdon mi za zhes grags/ /dpa' bo stobs chen bri bar bya/ /de bzhin gshegs pa thams cad ni/ /'khor los sgyur ba'i cha lugs</text></item>
<item><p>115a7</p><section>rgyud</section><text>mdzad/ /zla ba'i dkyil 'khor mdog 'dra zhing / /rgyan rnams kun gyis brgyan pa rnams/ /phyag ni mchog sbyin mi 'jigs pa/ /rdo rje skyil krung bzhugs pa bri/ /grwa yi cha rnams thams cad du/ /de bzhin bdug pa la sogs bri/ /sgo skyong rnams kyang khro bo dang / /mchog</text></item>
<item><p>115b1</p><section>rgyud</section><text>tu khro bar gzhol ba bri/ /de nas rnal 'byor rang nyid zhugs/ /sngags kyi lha rnams spyan drangs te/ /dzaHhU~M ba~M hoHb+ha ga bAn/ badzra e h+ye hi sa ma ya s+t+wa~M/ de nas mgon po byon pa la/ /mdor na mchod pa byas nas ni/ /'chi bdag nyid dang sbrul 'jigs pa'i/ /'chi</text></item>
<item><p>115b2</p><section>rgyud</section><text>bdag gzhom phyir gzhug par bya/ /o~M badzra sa ma ye hU~M/ rdo rje ti rin+ti ri bcing / /lag na rin chen thogs pa gzhug /yang na me tog phreng ldan pa/ /de dag dkyil 'khor nyid du dor/ /o~M pra tI ts+tsha badzra hU~M/ de nas dam tshig sbyin te/ o~M badzra sa ma ya hU~M/ de nas</text></item>
<item><p>115b3</p><section>rgyud</section><text>'dis gdong g.yogs dgrol bar bya'o/ /o~M badzra hA s+yo t+g+ha TA ya hU~M/ de nas 'dis dkyil 'khor bstan par bya'o/ /o~M badzra dr-i sh+ya ho/ /de nas dbang bskur ba sbyin te/ o~M badzrA b+hi Shiny+tsa hU~M/ o~M bud+d+hA byi Shiny+tsa o~M/ o~M rat+na b+hi Shiny+tsa trA~M/ o~M pad+ma b+hi Shiny+tsa hrIH/ o~M karma b+hi Shiny+tsa</text></item>
<item><p>115b4</p><section>rgyud</section><text>aH/ de nas bum pa'i dbang bskur sbyin te/ o~M badzra ka la shA b+hi Shiny+tsa hU~M/ o~M bud+d+ha ka la sha b+hi Shiny+tsa o~M/ o~M rat+na ka la shA b+hi Shiny+tsa trA~M/ o~M pad+ma ka la shA b+hi Shiny+tsA hrIH/ o~M karma ka la shA b+hi Shiny+ts-i aH/ de nas phreng ba'i dbang bskur bar bya'o/ /o~M rat+na mA lA b+hi Shiny+tsa trA~M trA~M trA~M trA~M trA~M</text></item>
<item><p>115b5</p><section>rgyud</section><text>o~M badzra paT+TA ba la~M ba nA b+hi Shiny+tsa trA~M/ o~M badzra mu drA b+hi Shiny+tsa hU~M/ o~M bud+d+ha mu drA b+hi Shiny+tsa o~M/ o~M rat+na mu drA b+hi Shiny+tsa trA~M/ o~M pad+ma mu drA b+hi Shiny+tsa hrIH/ o~M karma mu drA b+hi Shiny+tsa aH/ o~M badzra nA mA b+hi Shiny+tsa hU~M/ o~M hU~M trA~M hrIHaH/ o~M badzra karmA b+hi Shiny+tsa hU~M aH/ o~M badzra tsakrA b+hi Shiny+tsa hUM b+h+ruM/ o~M badzra tsakrA d+hi</text></item>
<item><p>115b6</p><section>rgyud</section><text>pa d+hi s+t+wa ma b+hi Shiny+tsa hU~M hU~M hU~M/ o~M o~M o~M/ trA~M trA~M trA~M/ hrIHhrIHhrIH/ aH/ aH/ aH/ o~M badzra d+hA ra N+ya b+hi Shany+tsi hU~M/ o~M ta thA ga ta d+hA ra N+ya b+hi Shiny+tsa o~M/ o~M rat+na d+ha ra N+ya b+hi Shiny+tsa trA~M/ o~M pad+ma d+hA ra N+ya b+hi Shiny+tsa hrIH/ o~M karma d+hA ra N+ya b+hi Shiny+tsa aH/ o~M sarba ta thA ga ta gu h+yA b+hi Shiny+tsa o~M/ o~M badzra gu</text></item>
<item><p>115b7</p><section>rgyud</section><text>h+yA b+hi Shiny+tsa hUM/ o~M rat+na gu h+yA b+hi Shiny+tsa trAM/ o~M pad+ma gu h+yA b+hiShiny+tsa hrIH/ o~M karma gu h+yA b+hi Shiny+tsa aH/ o~M pra dz+nyo pA ya sa ma yo gA b+hi Shiny+tsa hU~M aH/ de ltar dbang bskur nas tshe 'phel ba'i rig pa 'di sbyin no//o~M b+h+ru~M badzra A yu She hU~M aH/ 'di'i sgrub pa ni 'di yin te/ bcom ldan 'das</text></item>
<item><p>116a1</p><section>rgyud</section><text>rdo rje tshe dpag med zla ba'i 'od can zla ba'i dkyil 'khor la bzhugs shing rgyan thams cad kyis brgyan pa/ phyag gnyis mi 'jigs pa dang mchog sbyin mdzad pa las bdud rtsi 'dzag pa bri'o/ /de'i 'og tu sgrub pa po lag pa thal mo sbyar ba brkyang ba</text></item>
<item><p>116a2</p><section>rgyud</section><text>gdong gyen du bcom ldan 'das la blta ba bris la mchod pa rnam pa lngas mchod pa bya ste de'i spyan sngar stong phrag brgya bzlas so/ /de nas zla ba nya la mchod pa chen po byas la ba dmar ser gyi mar snod sar par bcug la g.yon pa'i rdo rjes mnan te/ bcom ldan 'das la rab tu sems</text></item>
<item><p>116a3</p><section>rgyud</section><text>shing mtshan thog thag bzlas pa bya'o/ /de nas dri mnam zhing sngon ma byung ba'i dri'i ngad kyang ldang ngo / /dro ba dang du ba dang me yang 'byung ngo / /'od zer gyi snang ba rab tu 'phros te de la sogs pa'i mtshan ma byung na mar de'am mar gsar pa'am/ til mar ram/ chu'am/ 'o ma'am/</text></item>
<item><p>116a4</p><section>rgyud</section><text>zho'am/ chang ngam/ khrag gam/ zhag gam/ klad pa'am/ sha'am/ gang yang rung ba dang lhan cig tu rab tu bsgrubs te nang par sngar srung ba la sogs pa byas nas bdag nyid sbyangs te 'thungs sam zos na mtshan ma ji lta ba bzhin du byung na ni nam zla ba dang nyi ma ji srid pa'i tsher</text></item>
<item><p>116a5</p><section>rgyud</section><text>'gyur zhing rdo rje sems dpa'i tsher yang 'gyur ro/ /tha mas ni dngos grub tha mar 'gyur te 'di la the tshom med do/ /mtshan ma ma byung na yang 'jig rten na nad med pa dang yid gzhungs pa dang ldan zhing skra dkar dang gnyer ma med pa dang lus brtan zhing tshe lo brgya thub par 'gyur ro/ /</text></item>
<item><p>116a6</p><section>rgyud</section><text>gzhan yang bzlas pa byas pa tsam gyis zhi ba dang rgyas pa dang dbang la sogs pa'i las rnams brtag mi dgos par 'grub ste the tshom med do/ /de nas rgyal po chen po bzhis bcom ldan 'das phyag na rdo rje la phyag 'tshal nas 'di skad ces gsol to/ /bcom ldan 'das bdag cag kyang</text></item>
<item><p>116a7</p><section>rgyud</section><text>sems can thams cad kyi don dang phan pa dang bde ba'i slad du rang rang gi snying po bshad par 'tshal gyis/ bcom ldan 'das kyis bka' gnang bar zhu/ rdo rje 'dzin pas bka' gnang bar zhu/ rgyal po chen po dag legs so legs so shod cig dang / ngas rjes su yi</text></item>
<item><p>116b1</p><section>rgyud</section><text>rang zhing rang gi dam tshig byin gyis brlab par bya'o/ /de nas gnod sbyin gyi rgyal po rnam thos kyi bu ngal bso pos/ bcom ldan 'das kyis gnang zhing rjes su yi rangs te byin gyis brlabs pas rang gi snying po rang gi snying ga nas phyung la/ o~M bai/ de nas dri za'i rgyal po</text></item>
<item><p>116b2</p><section>rgyud</section><text>chen po yul 'khor srung gis de kho na bzhin rang gi snying po bshad pa/ /o~M D+h+r-i/ de nas grul bum gyi rgyal po chen po 'phags skyes pos de kho na bzhin du rang gi snying po bshad pa/ o~M b+hi/ de nas klu'i rgyal po chen po mig mi bzang gis de kho na bzhin du rang gi snying po bshad pa/</text></item>
<item><p>116b3</p><section>rgyud</section><text>o~M k+Sha/ de nas de dag gis dkyil 'khor bshad de/ gru bzhi pa la sgo bzhi pa/ /dkyil 'khor lngas ni brgyan pa ste/ /de yi dbus su mgon po ni/ /phyag na rdo rje 'gying bcas bri/ /de yi g.yon pa'i logs su ni/ /ngal bso rnam thos bu dge yi/ /lag na</text></item>
<item><p>116b4</p><section>rgyud</section><text>be con ne'u le/ /rin po che yi rgyan gyis brgyan/ /sbom zhing seng ge'i gdan la bzhugs/ /gser mdog gzi brjid ldan pa bri/ /mkhas pas bum pa bzang la sogs/ /rin chen tshogs char 'bab pa bri/ /mdun du yul 'khor skyong nyid ni/ /pi wang sgrogs</text></item>
<item><p>116b5</p><section>rgyud</section><text>par yang dag brtson/ /mdzes shing kha dog ljang gu nyid/ /rgyan rnams kun gyis brgyan pa bri/ /g.yas su dpa' bo lus 'phags po/ /ral gri phyag na bsnams pa bri/ /nub tu yang ni mig mi bzang / /rdo rje zhags pa 'dzin cing mchog /sbrul mgo bdun gyis</text></item>
<item><p>116b6</p><section>rgyud</section><text>yongs su bskor/ /mig ni dmar zhing shin tu 'bur/ /sgo yi phyogs ni thams cad du/ /sgo skyong rnams kyang de bzhin no/ /de nas sngags pa rang nyid 'jug /'khor lo'i phyag rgya zhes grags pa'i/ /bcom ldan 'das nyid spyan drang zhing / /de nas rgyal po spyan drang ngo / /</text></item>
<item><p>116b7</p><section>rgyud</section><text>spyan drangs nas ni mkhas pas mchod/ /mchod yon zhabs bsil cho ga bzhin/ /de nas slob ma rgyal rigs sam/ /rje rigs bram ze la sogs kyang / /me tog phreng bas rnam brgyan pa/ /sngags shes pa yi sngags 'di dang / /rdo rje 'dzin ma'i phyag rgyas gzhug /</text></item>
<item><p>117a1</p><section>rgyud</section><text>o~M badzra sa ma ye hU~M/ de nas me tog gam rin po che 'dis kyang dor bar bya'o/ /o~M badzra pra tIts+tsha d+hA~M ma ho t+ta ma/ gang la lhung ba'i rgyal po de/ /'di yis 'grub 'gyur gzhan du min/ /de nas grwa na gnas pa yi/ /bum pa bzhis kyang dbang bskur te/ /</text></item>
<item><p>117a2</p><section>rgyud</section><text>lnga pa phyag na rdo rje'i'o/ /phyag rgya nyid kyis dbang bskur bya/ /de la sogs pa'i bzhin/ /dkyil 'khor bris nas dbang bskur bas/ /rgyal po ma yin rgyal por 'gyur/ /rgyal po yin na chen por 'gyur/ /'dzam bu gling dbang dpal dang ldan/ /gling bzhi</text></item>
<item><p>117a3</p><section>rgyud</section><text>po yi bdag po mchog /lan bzhir dbang ni bskur ba dang / /lan bzhir rab tu zhugs na ni/ /de la rdo rje 'dzin rgyal bdag /rang gi bu bzhin bsrung bar bya/ /bdag cag rgyal chen bzhi pos kyang / /'bangs dang 'khor du bcas pa dang / /yul 'khor pho brang</text></item>
<item><p>117a4</p><section>rgyud</section><text>bcas pa yi/ /rgyal pos rtag tu bskyang bgyi ste/ /de yi ma rungs pa rnams dang / /de yi pha rol sde dang nang / /'chi bdag 'jigs pa mu ge dang / /yams dang nyer 'tshe gzhom par bgyi/ /ngal bso pos ni rgyas par bgyid/ /yul 'khor srung gis zhi ba nyid/ /</text></item>
<item><p>117a5</p><section>rgyud</section><text>phyugs dang gnyen bcas dus min pa'i/ /'chi bdag lus 'phags po yis 'joms/ /mig mi bzang gis bde bar byed/ /mu ge la sogs rnam par 'joms/ /mdor na bdag gis de yi ni/ /re ba kun dang bsam pa kun/ /bgyi ste gal te ma nges na/ /phyag na rdo rje</text></item>
<item><p>117a6</p><section>rgyud</section><text>bslus pa yin/ /de nas phyogs skyong bcus bcom ldan 'das la phyag 'tshal nas 'di skad ces gsol to/ /bcom ldan 'das bdag cag kyang sems can thams cad la phan pa dang bde ba'i slad du rang rang gi snying po rab tu dbul lo/ /'jig rten skyong ba rnams legs so legs</text></item>
<item><p>117a7</p><section>rgyud</section><text>so/ /de legs par smros shig /de nas 'byung po'i bdag po dbang ldan la sogs pas rang rang gi snying po rnams phul ba/ o~M I/ o~M iM/ o~M a/ o~M ya/ o~M r-i/ o~M baM/ o~M yaM/ o~M ku/ o~M aM/ o~M bA/ de nas de dag gi dkyil 'khor bshad de/</text></item>
<item><p>117b1</p><section>rgyud</section><text>dkyil 'khor snga ma bzhin bris la/ /mgon po dbus su de bzhin gzhag /phyogs skyong rang gi phyogs kyi char/ /gzhag bya spyan sngar rnam pa gnyis/ /nyi ma dang ni phag gi gzugs/ /sgo skyong rnams kyang de bzhin no/ /de nas de kun spyan drangs la/ /mchod pa</text></item>
<item><p>117b2</p><section>rgyud</section><text>kun gyis mchod par bya/ /de nas rang nyid zhugs nas kyang / /slob ma rnams ni gzhug bya zhing / /phyogs skyong la sogs sngags bzlas pa'i/ /bum pa rnams kyis dbang bskur ro/ /de nas phan par 'dod pa yis/ /sgrub phyir snying po sbyin par bya/ /phyogs skyong rang gi</text></item>
<item><p>117b3</p><section>rgyud</section><text>phyogs gnas rnams/ /brtag mi dgos par 'grub par 'gyur/ /de nas de dag mgu nas 'di skad ces gsol to/ /bcom ldan 'das gang su zhig rgyal po rgyal rigs spyi bor dbang bskur bas dkyil 'khor 'dir zhugs te dbang bskur ba 'dzin pa dang / gzhan yang rigs kyi</text></item>
<item><p>117b4</p><section>rgyud</section><text>bu'am rigs kyi bu mo dad pa de dag bcom ldan 'das bdag cag gis kun nas bsrung ba dang / bskyab pa dang / sba bar bgyi'o/ /pha rol gyi sde rnams gzhom par bgyi'o/ /dus dang dus su char dbab par bgyi'o/ /'bru dang / me tog dang / 'bras bu rnams bskyed par bgyi'o/ /de</text></item>
<item><p>117b5</p><section>rgyud</section><text>nas chos kyi rgyal po gshin rjes/ bcom ldan 'das la phyag 'tshal nas 'di skad ces gsol to/ /bcom ldan 'das bdag gis rgyal po chen po de'i tshe bsring bar bgyi'o/ /dus ma yin pa'i 'chi ba brgyad po so sor dgag par bgyi'o/ /srin po rnams kyi bdag po chen po bden</text></item>
<item><p>117b6</p><section>rgyud</section><text>bral gyis 'di skad ces gsol to/ /bcom ldan 'das bdag gis rgyal po chen po de dang / rgyal po chen po'i bu dang / bram ze'am/ rje rigs sam/ mi gzhan gang yang rung ba dag la nad med pa dang / dang / 'dres 'jigs pa med pa dang / srin po la sogs pa'i</text></item>
<item><p>117b7</p><section>rgyud</section><text>'jigs pa med pa dang / dus ma yin par 'chi ba'i 'jigs pa med par bgyi'o/ /dus thams cad du bsrung ba dang / bskyab pa dang / sba bar bgyi'o/ /de nas klu'i rgyal po chen po chu bdag gis 'di skad ces gsol to/ /bcom ldan 'das bdag gis dus thams cad du rgyal po</text></item>
<item><p>118a1</p><section>rgyud</section><text>de dang / yul thams cad kun nas so sor bsrung bar bgyi'o/ /kun du bsrung bar bgyi'o/ /'bru rnams kyang bskyed par bgyi'o/ /klu'i nyes pa rnams pa mi 'byung bar bgyi'o/ /dug dang thog kyang mi 'byung bar bgyi'o/ /me tog dang 'bras bu</text></item>
<item><p>118a2</p><section>rgyud</section><text>thams cad kyang yongs su rdzogs par bgyi'o/ /'jigs pa thams cad kyang so sor dgag par bgyi'o/ /de nas rlung gi bdag pos 'di skad ces gsol to/ /bcom ldan 'das bdag gis kyang sems can chen po de la dus thams cad du rlung gi 'jigs pa mi 'byung bar</text></item>
<item><p>118a3</p><section>rgyud</section><text>bgyi/ dus ma lags pa'i rlung mi 'byung bar bgyi/ 'bru dang me tog dang 'bras bu thams cad kyang yongs su bskyed par bgyi'o/ /de nas gnod sbyin gyi rgyal po chen po lus ngan pos/ bcom ldan 'das la phyag 'tshal nas 'di skad ces gsol to/ /bcom ldan</text></item>
<item><p>118a4</p><section>rgyud</section><text>'das bdag gis gnod sbyin gyi sde dpon chen po brgyad cu dang lhan cig tu mchis te/ stobs dang ldan pas sems can chen po de la dus thams cad du 'jigs pa thams cad so sor dgag par bgyi'o/ /nor dang 'bru thams cad legs par 'byor par bgyi'o/ /rang</text></item>
<item><p>118a5</p><section>rgyud</section><text>gi skye bo dang / yongs kyi skye bo dang / yul dang / gnas dang / bran dang / snag gi gnyen dang / grogs dang / bu dang / bu mo dang / chung ma la sogs pa yang bsrung bar bgyi'o/ /glang dang / ba dang / bong bu dang / rnga mo dang / lug dang / ma he dang / glang po</text></item>
<item><p>118a6</p><section>rgyud</section><text>che dang / rta dang / ra la sogs pa yang bsrung bar bgyi'o/ /de nas 'byung po thams cad kyi bdag po dbang ldan gyis kyang bcom ldan 'das la phyag 'tshal nas 'di skad ces gsol to/ /bcom ldan 'das bdag gis rgyal po de dang / rgyal po'i bu dang / rgyal rigs</text></item>
<item><p>118a7</p><section>rgyud</section><text>dang / bram ze rnams 'di dang pha rol du yongs su bskyab pa dang / yongs su gzung ba dang / yongs su bskyang ba dang / zhi ba dang / bkra shis pa dang / chad pa yongs su spang ba dang / dug gzhil ba dang / dug gzhom pa dang / mtshams bcing ba dang / sa gzhi</text></item>
<item><p>118b1</p><section>rgyud</section><text>bcing ba dang / phyogs bcing ba dang / rdo rje'i ra ba dang / rdo rje'i phur bus gdab pa dang / rdo rje'i gur yang bgyi'o/ /dgos pa thams cad la nye bar gnas par bgyi'o/ /bya ba dang bya ba ma yin pa rnams kyi mtshan ma nye bar bstan par bgyi'o/ /dge ba dang</text></item>
<item><p>118b2</p><section>rgyud</section><text>mi dge ba ma yin pa thams cad rmi lam du yang bsgo bar bgyi'o/ /bsgrub pa thams cad la bgegs ma mchis par dngos grub thams cad kyang stsal bar bgyi'o/ /de nas yang nam mkha' la spyod cing nam mkha' la 'gro ba'i bdag pos bcom ldan 'das la phyag 'tshal</text></item>
<item><p>118b3</p><section>rgyud</section><text>nas 'di skad ces gsol to/ /bcom ldan 'das bdag gis dus thams cad du rgyal po dang / rgyal po'i bu dang / rgyal po'i blon po dang / bram ze'am/ rgyal rigs lam la gnas pa thams cad la bdag nyid 'khor thams cad dang bcas pa mchis te/ bsrung</text></item>
<item><p>118b4</p><section>rgyud</section><text>ba dang / bskyab pa dang / sba ba kun nas bsgrub par bgyi'o/ /bgegs kyi gnas thams cad so sor bzlog par bgyi'o/ /nad thams cad bsal bar bgyi'o/ /dus thams cad du phyi bzhin du 'brang bar bgyi'o/ /de nas sa'i 'og gi bdag po phag chen pos</text></item>
<item><p>118b5</p><section>rgyud</section><text>kyang bcom ldan 'das la 'di skad ces gsol to/ /bcom ldan 'das bdag gis mi'i bdag po dang / rje rigs dang / bram ze dang / dmangs rigs sam/ /gzhan yang rigs kyi bu dang / /rigs kyi bu mo dang pa rnams kyi dus thams cad du don bsgrub par bgyi'o/ /</text></item>
<item><p>118b6</p><section>rgyud</section><text>'jigs pa thams cad las kyang bsrung bar bgyi'o/ /gzhan yang yongs su bskyab par bgyi'o/ /de nas gza' chen po brgyad 'khor rgyu skar dang bcas pa rnams kyis 'di skad ces gsol to/ /bcom ldan 'das bdag cag 'khor dang bcas pa rnams kyis kyang rang rang gi snying</text></item>
<item><p>118b7</p><section>rgyud</section><text>po rnams 'bul bar 'tshal na de la bcom ldan 'das kyis byin gyis brlab tu gsol/ legs so legs so/ /ngas byin gyis brlabs kyis gza' chen po rnams shod cig /de nas nyi ma la sogs pa'i gza' chen po rnams kyis bcom ldan 'das la phyag 'tshal nas smras pa/</text></item>
<item><p>119a1</p><section>rgyud</section><text>o~M A/ o~M so/ o~M aM/ o~M bu/ o~M br-i/ o~M shu/ o~M sa/ o~M rA/ de nas de dag gi dkyil 'khor 'byung ste/ dbus su bcom ldan 'das phyag na rdo rje nyid 'jig rten gsum las rnam par rgyal ba'i gzugs su bri'o/ /mtha' rnams su ni rgya mtsho</text></item>
<item><p>119a2</p><section>rgyud</section><text>chen po bzhi bri'o/ /de yi mdun du pa ba sangs/ /zla ba rgyab tu bri bar bya/ /g.yas su phur bu bri bya zhing / /g.yon du lhag pa bri bar bya/ /me yi gnas su mig dmar nyid/ /rlung gi phyogs su nyi ma ste/ /dbang ldan du ni spen pa nyid/ /srin po'i phyogs su sgra gcan bri/ /</text></item>
<item><p>119a3</p><section>rgyud</section><text>dkyil 'khor phyi rol khor yug tu/ /rgyu skar thams cad bri bar bya/ /sgo sgor de bzhin sgo ba rnams/ /khros pa'i yid du bri bar bya/ /rdo rje 'dzin pas 'jug bya ste/ /rdo rje lcags kyu la sogs pas/ /thams cad kyang ni spyan drang ngo / /de nas slob ma rnams gzhug ste/ /</text></item>
<item><p>119a4</p><section>rgyud</section><text>o~M badzra ha na hU~M phaT/ o~M badzra gra he sa ma ye hU~M/ o~M badzra gra ha pra tIts+tsha hU~M/ de nas gza' brgyad sngags ni sngags pa yis/ bum pa brgyad po rnams kyis dbang bskur ro/ /de nas rdo rje phyag rgyas dbang bskur te/ de nas gza' rnams thams cad bsgrub par bya'o/ /de nas</text></item>
<item><p>119a5</p><section>rgyud</section><text>gza' chen po dag gis/ bcom ldan 'das la phyag 'tshal nas 'di skad ces gsol to/ /bcom ldan 'das bdag cag gza' chen po brgyad kyis rgyal po chen po de dang / rgyal po'i bu la kun du dus thams cad du de kho na bzhin du thams cad bgyi'o/ /de nas</text></item>
<item><p>119a6</p><section>rgyud</section><text>rgyu skar dang / skad cig dang / thang cig dang / yud tsam rnams so/ /tshes dang / sbyor ba dang / khyim dang / dus sbyor dang / 'jug phod la sogs pa'i dkyil 'khor gyi lha rnams kyis de bzhin du phyag 'tshal nas 'di skad ces gsol to/ /bcom ldan 'das bdag cag gis</text></item>
<item><p>119a7</p><section>rgyud</section><text>kyang dus thams cad du sems can chen po'i bka' mi bcag cing dpon po bzhin du bskyang bar bgyi'o/ /grong khyer dang / grong rdal dang / ljongs dang / yul 'khor dang / rgyal po'i pho brang gi gnas thams cad so sor bskyab par bgyi'o/ /'jigs pa chen po 'byung ba'i</text></item>
<item><p>119b1</p><section>rgyud</section><text>tshe na yang des bdag cag mchod na gdon mi 'tshal bar 'jigs pa de mi 'byung ngo / /de nas klu chen po brgyad kyis phud ces bya ba'i sgras bcom ldan 'das mnyes par byas te 'di skad ces gsol to/ /bcom ldan 'das bdag cag rnams kyis gsang ba'i snying po rnams</text></item>
<item><p>119b2</p><section>rgyud</section><text>'bul lo/ /klu chen po rnams legs so legs so/ /gsang ba'i snying po rnams phul cig /de nas de dag mgu nas bcom ldan 'das la phyag 'tshal nas 'di skad ces gsol to/ /o~M phuH/ o~M phuH/ o~M pha~M/ o~M phuH/ o~M phI/ o~M phai/ o~M pho/ o~M phau/ /</text></item>
<item><p>119b3</p><section>rgyud</section><text>de nas de dag gi dkyil 'khor bshad de/ pad+ma chen po 'dab brgyad pa/ /kha dog dkar po legs par bri/ /dkyil 'khor de yi dbus bzhugs pa/ /phyag na rdo rje rab tu nag /sbrul mgo mtha' yas gdengs ka bdun/ /ltos 'gro chen po sdigs pa bri/ /mtha' yas</text></item>
<item><p>119b4</p><section>rgyud</section><text>'jog pa de bzhin du/ /stobs kyi rgyu dang rigs ldan dang / /nor rgyas bu dang dung skyong dang / /pad+ma chu bdag de bzhin du/ /mdor na 'dab ma re re la/ /de dag sbrul mgo 'bar ba bri/ /sbrul mgo bdun bdun chung ma yi/ /mgul nas 'khyud dang bcas pa bri/ /bum pa brgyad</text></item>
<item><p>119b5</p><section>rgyud</section><text>rnams gzhag bya ste/ /gtor ma lha bshos mdzes pa dang / /mar dang 'o ma sbrang rtsir bcas/ /bcos pa'i dbye ba rnams kyang ngo / /rdo rje'i bdag nyid bzhugs pa ni/ /sbrul mgos sbrul mgo can rnams dgug /phud ces bya ba lhan cig ste/ /dzaHhU~M ba~M hoHzhes brjod do/ /</text></item>
<item><p>119b6</p><section>rgyud</section><text>de nas rgyal po'am rgyal rigs ni/ /de dag thams cad bcug nas su/ /dug gi nyes skyon bsal ba'i phyir/ /phud ces bya bas dbang bskur ro/ /de nas ming tsam bzung bas kyang / /klu rnams de dag thams cad 'grub/ /de nas de dag kun mgu nas/ /bcom ldan 'das</text></item>
<item><p>119b7</p><section>rgyud</section><text>la phyag 'tshal te/ /spyan sngar thal mo sbyar 'khod nas/ /smon lam rab tu 'debs par 'gyur/ /bcom ldan 'das bdag cag gis bcom ldan 'das kyi bstan pa la mngon par dga' ba gang dag dkyil 'khor 'dir zhugs pa de dag bslus par gyur na de'i tshe bcom ldan 'das 'di nyid</text></item>
<item><p>120a1</p><section>rgyud</section><text>la bslus par gyur cig /de'i tshe bdag bye tshan gyis sregs par gyur cig /rdo rje kun du 'bar bas bdag cag gi mgo 'gems par gyur cig /rtag par dus thams cad du sems can chen po de bsrung ba dang / bskyab pa dang / sba bar bgyi'o/ /gzi</text></item>
<item><p>120a2</p><section>rgyud</section><text>byin chen po dang / stobs dang / brtson 'grus bskyed par bgyi'o/ /de'i dug rnams dug ma mchis par bgyi'o/ /dus dang dus su char dbab par bgyi'o/ /me tog thams cad yongs su rdzogs par bgyi'o/ /pha rol gyi g.yul thams cad la dus dang dus ma yin</text></item>
<item><p>120a3</p><section>rgyud</section><text>pa'i char dbab par bgyi'o/ /'jig rten pa thams cad bskyed par bgyi'o/ /rgyal ba'i bka' dang rdo rje 'dzin pa'i bka' rab tu bsgrub par bgyi'o/ /de nas sgrub pa bshad de/ lha rdzas 'od 'phro dkar po can/ /klu rnams 'dud pas gnas pa yi/ /rdo rje 'dzin</text></item>
<item><p>120a4</p><section>rgyud</section><text>gtso bsams nas ni/ /phud ces bya ba 'bum du bzlas/ /de nas dug gis zin pa la/ /phud ces bya ba'i dkyil 'khor ni/ /lha rdzas 'od zer phreng ba 'khrigs/ /bsams nas de la phud yig bsam/ /lag pa sbrul mgo zhags 'dra dang / /phud kyi rlung gis</text></item>
<item><p>120a5</p><section>rgyud</section><text>pags pa sha/ /rus gnas phud kyi rnam pa'i dug /mtha' dag drangs te gso bar bya/ /de nas las rnams kun byed cing / /dug rims dug sbyar la sogs pa/ /khu tshur gyis kyang kun sel na/ /sbrul mgo'i phyag rgyas smos ci dgos/ /de nas lto 'phye chen po'i</text></item>
<item><p>120a6</p><section>rgyud</section><text>bdag po 'jigs byed chen po'i ma mo chen mo brgyad kyis bskor bas bcom ldan 'das la phyag 'tshal nas 'di skad ces gsol to/ /bcom ldan 'das bdag cag gis 'jigs pa dang ma mo rnams kyis 'jigs pas lha dang klu la sogs pa kun du skrag rnam par skrag ste kha bub tu</text></item>
<item><p>120a7</p><section>rgyud</section><text>'gyel nas gos dang bral te sems stor nas kun du 'phyan pa dag la phan gdags pa'i slad du bdag cag gi snying po 'bul bar 'tshal gyis bcom ldan 'das kyis de legs par byin gyis brlab tu gsol/ 'jigs byed chen po legs so legs so/ /rab tu 'jigs par byed</text></item>
<item><p>120b1</p><section>rgyud</section><text>pas rang nyid dang lha'i bu mo thams cad kyi snying po rnams shod cig /de nas 'jigs byed chen pos 'jigs par byed pa'i sgra phyung nas 'di skad ces gsol to/ /o~M b+hai ra ba b+hai ra swA hA/ o~M b+ha swA hA/ o~M b+hi swA hA/ o~M b+hu swA hA/ o~M b+he swA hA/ o~M b+hai swA hA/ o~M b+hau swA hA/ /o~M</text></item>
<item><p>120b2</p><section>rgyud</section><text>b+hA~M swA hA/ o~M b+haHswA hA/ /bcom ldan 'jigs byed chen po ni/ /brgyad po de dag gdams ngag nyan/ /de nas de dag dkyil 'khor bshad/ /'khor lo chen po rtsibs brgyad bri/ /dbus su phyag na rdo rje ni/ /khro bo chen po 'jig rten gsum/ /rnam par rgyal ba</text></item>
<item><p>120b3</p><section>rgyud</section><text>zhes bya gzhag /de yi zhabs 'og ma rungs pa/ /'jigs byed rnams kyi bdag po che/ /'jigs byed ma dang bcas pa bri/ /rtsibs kyi nang rnams thams cad du/ /gzhan yang 'jigs byed brgyad po ni/ /ma mo rnams dang ldan pa ni/ /khros pa'i bzhin dang yid khros par/ /</text></item>
<item><p>120b4</p><section>rgyud</section><text>ci bde bar ni bri bar bya/ /'dir ni sgo sgor de bzhin du/ /sgo ba shin tu khros ldan bri/ /de nas lcags kyu la sogs pas/ /bkug ste mgo bo'i thod pa ni/ /khrag gis gang bas mchod nas su/ /sha chang gtor ma bzang po dang / /snod rnams khrag gis bkang ba dang / /</text></item>
<item><p>120b5</p><section>rgyud</section><text>mgo thod mgo yi dum bu dang / /khrag gam chang bkang bum pa brgyad/ /dkyil 'khor 'dir ni gzhag par bya/ /de nas 'jig rten gsum rnam rgyal/ /mchog gis slob ma rnam gzhug bya/ /thod pa dang ni bum pa yang / /brgyad po rnams kyis dbang bskur ro/ /de nas</text></item>
<item><p>120b6</p><section>rgyud</section><text>las rnams sbyin par bya/ /ma mo'i khyim mam mtshan gcig par/ /'jig rten gsum ni 'dul ba'i mchog /tshul bzhin du ni mchod byas nas/ /'bum phrag bzhir ni bzlas par bya/ /de nas 'jigs par byed pa'i sgras/ /bdag nyid chen pos thos gyur te/ /mi</text></item>
<item><p>120b7</p><section>rgyud</section><text>'jigs pa ni thod pa ru/ /khrag mchog bkang ba'i ar+g+ha dbul/ /de nas khro bo 'jigs byed pa/ /ma rungs yid can ma mo ni/ /tshogs kyis bskor cing 'jigs byed ni/ /brgyad kyis bskor ba mthong bar 'gyur/ /de mthong 'jigs pa med byas la/ /hU~M zhes bya ba</text></item>
<item><p>121a1</p><section>rgyud</section><text>dran byed cing / /sha'am yang na chang mchog gis/ /thod pa bkang ste dbul bar bya/ /de nas 'jigs byed ma rungs 'joms/ /mgu zhing rab tu 'grub gyur nas/ /ci 'dod smros shig ces bya ba/ /mgu ba'i yid kyis de sbyin byed/ /sa rnams</text></item>
<item><p>121a2</p><section>rgyud</section><text>sbyin pa ma gtogs par/ /ro dang bcud len rdzas dang ni/ /ral gri 'khor lo rtse gsum dang / /mtho ris sa stengs sa 'og dang / /gling dang gling bzhi'i rgyal srid dang / /brgya byin nyid dang gnod sbyin dbang / /srin po nyid dang rig 'dzin nyid/ /rig 'dzin 'khor los</text></item>
<item><p>121a3</p><section>rgyud</section><text>sgyur ba nyid/ /'jig rten gsum gyi bdag po nyid/ /bka' nyan nyid kyang rang nyid dam/ /ma mo'i tshogs rnams ster bar 'gyur/ /dngos grub gang yang rung ba ni/ /ji ltar 'dod pa blang bar bya/ /hU~M gi rnam par mngon phyogs shing / /byin nas dgod cing 'gro bar</text></item>
<item><p>121a4</p><section>rgyud</section><text>byed/ /skrag na de ma thag tu gsod/ /de nas tshangs pa la sogs pa lha chen po rnams kyis bcom ldan 'das la phyag 'tshal nas 'di skad ces gsol to/ /bcom ldan 'das bdag cag gis kyang bcom ldan 'das kyis bka' gnang na rang gi rtogs pa bshad par 'tshal gyis/</text></item>
<item><p>121a5</p><section>rgyud</section><text>de nas bcom ldan 'das kyis thugs brtse bar dgongs te byin gyis brlab par gsol/ de nas tshangs pa la sogs pa lha rnams kyis rang rang gi snying po rnams bshad do/ /o~M A~M/ o~M bi/ o~M ru/ o~M i/ o~M ka~M/ o~M ga /o~M br-i/ o~M ka /de nas de dag gi</text></item>
<item><p>121a6</p><section>rgyud</section><text>dkyil 'khor bshad de/ dkyil 'khor snga ma bzhin bris la/ /dbus su 'jig rten gsum 'dul ba/ /de yi mdun du dpa' bo ni/ /dbang phyug lag na rtse gsum bri/ /rgyab tu tshangs pa'i rnam par bri/ /g.yon du lag na 'khor lo can/ /g.yas na dbang po rang nyid kyi/ /</text></item>
<item><p>121a7</p><section>rgyud</section><text>phyag rgya'i mtshan ma lag thogs bri/ /sgo skyong rang bzhin 'dir de rnams/ /chung ma rang gi dkyil 'khor du/ /bum pa bum pa bkang ba yang / /phyi rol dkyil 'khor du ni gzhag /stobs bzang la sogs mthu chen yang / /de nas 'jug bya lha rnams yin/ /mkhas</text></item>
<item><p>121b1</p><section>rgyud</section><text>pas kun nas spyan drang zhing / /dzaHhU~M ba~M hos lha thams cad/ /pho brang dam par 'jug par mdzod/ /de nas de rnams gshegs bltas nas/ /dga' ba chen po mchod par bya/ /de nas rdo rje 'dzin pa yis/ /phyag rgya slob ma rnams gzhug ste/ o~M pra tIts+tsha d+hA~M ma hA sa twa~M</text></item>
<item><p>121b2</p><section>rgyud</section><text>badzra d+ha rA dz+nyA pa ya hU~M ha ha ha ha ho/ me tog ji lta bzhin du dor/ /mig phye nas ni bstan par bya/ /de nas mngon par bsngags pa yi/ /bum pa'i chu yis dbang bskur ro/ /de nas lha rnams gang 'dod pa'i/ /dngos grub rab tu sbyin par bya/ /'bum phrag gcig gam 'bum</text></item>
<item><p>121b3</p><section>rgyud</section><text>phrag gnyis/ /sngon du bsnyen pa byas nas ni/ /dbang phyug la sogs lha mchog ni/ /de rnams sgrub pa po yis 'grub/ /mtshan ma gcig pa la sogs su'am/ /yang na phyag na rdo rje'i gnas/ /de bzhin gshegs pa'i pho brang ngam/ /ring bsrel ldan pa'i mchod rten du/ /</text></item>
<item><p>121b4</p><section>rgyud</section><text>lha rnams thams cad cho ga bzhin/ /sgrub pa po yis rtag tu bsgrub/ /de nas nam phyed na ni lha/ /'ongs nas khyod kyi 'dod pa ci/ /ji ltar bde zhing phan pa ni/ /sbyin zhes nges par go bar byed/ /bzang po myur du soms te smros/ /gang phyir mchog ni khyod la sbyin/ /de nas</text></item>
<item><p>121b5</p><section>rgyud</section><text>sngags shes dngos grub dang / /mchog gi lha la gsol ba gdab/ /lha rdzas bcud dang bcud len dang / /mi snang ba dang mkha' 'gro dang / /ril bu rgyal srid rdzas la sogs/ /yid 'dod tshad med gsol ba gdab/ /de nas dbang phyug chen po la sogs pas bcom ldan</text></item>
<item><p>121b6</p><section>rgyud</section><text>'das la phyag 'tshal nas 'di skad ces gsol to/ /bcom ldan 'das gang dag 'jig rten dang 'jig rten las 'das pa'i dkyil 'khor du zhugs pa bde dag gis bcom ldan 'das bdag cag lha rnams kyi sgrib pa thams cad rnam par sbyang ngo / /mtho ris kyi lam bstan par</text></item>
<item><p>121b7</p><section>rgyud</section><text>bgyi'o/ /bde 'gro'i lam bstan par bgyi'o/ /dam pa'i chos kyi lam bstan par bgyi'o/ /sgrib pa ma mchis pa'i lam bstan par bgyi'o/ /rnam par 'byed pa'i lam bstan par bgyi'o/ /nges par 'byung ba'i lam bstan par bgyi'o/ /mya ngan 'das pa'i lam bstan par</text></item>
<item><p>122a1</p><section>rgyud</section><text>bgyi'o/ /spong ba'i lam bstan par bgyi'o/ /nyon mongs pa med pa'i lam bstan par bgyi'o/ /sangs rgyas nyid du 'grub pa'i lam bstan par bgyi'o/ /byang chub sems dpa' nyid du 'grub pa'i lam bstan par bgyi'o/ /rdo rje 'dzin pa</text></item>
<item><p>122a2</p><section>rgyud</section><text>nyid du 'grub pa'i lam bstan par bgyi'o/ /dus thams cad du 'jigs pa thams cad las bsrung ba dang bskyab pa dang sba bar bgyi'o/ /grong khyer dang / grong rdal dang / ljongs dang / yul 'khor dang / rgyal po'i pho brang 'khor rnams bsrung bar bgyi'o/ /yul</text></item>
<item><p>122a3</p><section>rgyud</section><text>dang phyogs dang grong 'khor rnams kyang bsrung bar bgyi'o/ /rgyal po yang stsal bar bgyi'o/ /rgyal po thob pa'i rgyal po che bar bgyi'o/ gling gcig dang gling gnyis dang gling gsum dang / gling bzhi pa dang / bde 'gro dang / sa stengs dang / sa 'og gi 'khor los sgyur</text></item>
<item><p>122a4</p><section>rgyud</section><text>ba'i rgyal po rnams stsal bar bgyi'o/ /mdor na brgya byin nyid dang / tshangs pa nyid dang / khyab 'jug nyid dang / dbang phyug chen po nyid kyang stsal bar bgyi'o/ /de nas bcom ldan 'das phyag na rdo rjes slar yang nyid kyi dkyil 'khor la gzigs nas 'dzum pa mdzad do/ /</text></item>
<item><p>122a5</p><section>rgyud</section><text>de nas 'khor gyi dkyil 'khor de dag g.yos/ rab tu g.yos yang dag par rab tu g.yos/ 'gul rab tu 'gul/ yang dag par rab tu 'gul/ 'bar rab tu 'bar/ yang dag par rab tu 'bar/ dga' rab tu dga'/ yang dag par rab tu dga'/ rtse rab tu rtse/ yang</text></item>
<item><p>122a6</p><section>rgyud</section><text>dag par rab tu rtse zhing ngo mtshar rmad du byung ba du ma yang 'jig rten du yang dag par rab tu mthong ngo / /de nas tshangs pa la sogs pa'i lha rnams shin tu ya mtshan skyes nas/ bcom ldan 'das la phyag 'tshal nas 'di skad ces gsol to/ /bcom ldan 'das 'dzum pa mdzad</text></item>
<item><p>122a7</p><section>rgyud</section><text>pa 'di'i rgyu gang lags/ sangs rgyas bcom ldan 'das dang byang chub sems dpa' rnams ni rgyu ma mchis par 'dzum pa mi mdzad do/ /bcom ldan 'das de'i phyir 'dzum pa mdzad pa'i rgyu lung bstan du gsol/ de nas bcom ldan 'das phyag na rdo rjes lha rnams kyis gsol ba'i tshig</text></item>
<item><p>122b1</p><section>rgyud</section><text>gsan nas 'di skad ces bka' stsal to/ /tshangs pa la sogs pa lha rnams gang sngon sangs rgyas thams cad kyis bshad pa 'chi bdag gzhi bar byed pa'i rig pa dang / dus ma yin par 'chi ba 'joms par byed pa'i rig pa'i sngags gzi brjid chen po nyon cig /de nas</text></item>
<item><p>122b2</p><section>rgyud</section><text>bcom ldan 'das phyag na rdo rje la tshangs pa la sogs pa'i lha rnams kun du dga' zhing ba spu langs shing phyag btsal nas legs so zhes bya ba rab tu phul te/ bcom ldan 'das legs so legs so/ /rdo rje 'dzin pa legs so legs so/ /gang gis tshe thung ba'i sems can</text></item>
<item><p>122b3</p><section>rgyud</section><text>rnams tshe ring bar 'gyur ba dang / dus ma yin pa'i 'chi bdag gis zin pa rnams dus ma yin par 'chi ba las rnam par grol ba dang / ngan song du skyes pa'i sems can rnams ngan song las ji ltar grol ba dang / 'khor ba'i 'jigs pas skrag pa'i sems can rnams bde ba'i</text></item>
<item><p>122b4</p><section>rgyud</section><text>thabs kyis 'khor ba la rgyab kyis phyogs par 'gyur zhing myur ba nyid du bla na ma mchis pa yang dag par rdzogs pa'i byang chub tu mngon par rdzogs par 'tshang rgya bar 'gyur ba gzi brjid che zhing stobs che ba pha rol gnon pa'i rig pa bshad du gsol/ de nas bcom ldan 'das phyag na rdo rjes</text></item>
<item><p>122b5</p><section>rgyud</section><text>tshangs pa la sogs pa lha rnams kyis gsol ba 'debs pa'i tshig gsan nas de bzhin gshegs pa thams cad kyi snying po rig pa 'di rang gi sku gsung thugs rdo rje las phyung ngo / /o~M pu N+ye pu N+ye ma hA pu N+ye a ba ri mi hA yuHpu N+ye dz+nyA na saM b+hA ro pa tsi te swA hA/ snying po'i rig pa'o/ /o~M badzriM</text></item>
<item><p>122b6</p><section>rgyud</section><text>swA hA/ nye ba'i snying po'i rig pa'o/ /o~M b+h+rU~M swA hA/ snying po'i nye ba'i snying po'i rig pa'o/ /o~M krA~M swA hA/ snying po yang dag par bskul ba'i rig pa'o/ /trA~M swA hA/ snying po dam pa'o/ /o~M hrIHswA hA/ gsang ba'i snying bo'o/ /de nas de dag gi dkyil 'khor bshad de/ /dkyil</text></item>
<item><p>122b7</p><section>rgyud</section><text>'khor rtsibs bzhi par byas la de'i dbus su de bzhin gshegs pa tshe dang bsod nams dang / ye shes kyi tshogs dpag tu med pa gzi brjid kyi rgyal po zhes bya ba bzhag ste/ b+h+rU~M zhes bya ba'i snying po'o/ /de'i spyan sngar phyag na rdo rje ste/ badzriM zhes bya ba'i snying bo'o/ /g.yon du ni khro bo ste/ /</text></item>
<item><p>123a1</p><section>rgyud</section><text>krA~M zhes bya ba'i snying po'o/ /g.yas su nam mkha'i snying po ste/ trAM zhes bya ba'i snying po'o/ /rgyab tu 'phags pa spyan ras gzigs dbang phyug mi 'jigs pa sbyin pa zhes bya ba ste/ hrIHzhes bya ba'i snying po'o/ /de bzhin gshegs pa'i 'od kyi dkyil</text></item>
<item><p>123a2</p><section>rgyud</section><text>'khor la reg par bri'o/ /bum pa lnga dang brgyad 'khor los sgyur ba'i sngags kyis btab la gzhag go/ /las thams cad pas mngon par bsngags pa yang ngo / bdug pa la sogs gzhag go/ /mchod pa'i dang po can sgo skyong thams cad nyid kyang ngo / /de nas sngags</text></item>
<item><p>123a3</p><section>rgyud</section><text>pa yang dag par 'jug pa'i phyir bde bar gshegs pa dam pa sras dang bcas pa 'khor gyi tshogs kyis bskor ba rig pa dang lhan cig spyan drang ngo / /rig pa yang bde bar gshegs pa'i g.yon gyi logs su bri'o/ /de nas bdag nyid dbang bskur te/ skyil mo krung gis 'dug</text></item>
<item><p>123a4</p><section>rgyud</section><text>la stong phrag brgyar bzlas so/ /de nas de bzhin gshegs pa mngon sum du mthong bar 'gyur zhing rdo rje 'dzin pa'am/ 'phags pa spyan ras gzigs dbang phyug gam/ ji ltar 'dod pa'i mchog so sor 'thob bo/ /gang gi tshe mnyam par gzhag pa de'i tshe yid kyis las thams cad</text></item>
<item><p>123a5</p><section>rgyud</section><text>nus par 'gyur ro/ /de nas slob ma rnams gzhug ste rdo rje 'dzin pa'i phyag rgyas nga rgyal 'di bskyed par bya ste/ o~M badzra d+ha ra/ rat+na d+ha ra/ pad+ma d+ha ra/ bi shwa d+ha ra/ ta thA ga ta sa ma ya mA ti kram/ ta thA ga ta sa ma ya d+hA rA t+ma ko\u0f85 ha~M zhes pa'o/ /de nas 'dis me tog dor bar bya'o/ /o~M</text></item>
<item><p>123a6</p><section>rgyud</section><text>sarba ta thA ga ta pra tIts+tsha ho sa ma ya s+t+wa~M/ de nas phreng ba de mgo la bcings la dbang bskur/ o~M sarba ta thA ga tA b+hi Shiny+tsa d+hA rA dz+nyA pa ya hU~M b+hU~M/ o~M badzrA b+hi Shiny+tsa hU~M b+hU~M/ o~M rat+na b+hi Shiny+tsa hU~M trA~M/ o~M pad+ma b+hi Shiny+tsa hU~M hrIH/ o~M karma b+hi Shiny+tsa hU~M aH/ de nas dam tshig dang bka'i dbang bskur ba sbyin no/ /de</text></item>
<item><p>123a7</p><section>rgyud</section><text>la dam tshig ni/ dkon mchog gsum dang byang chub sems/ /bla ma dam pa yong mi spong / /srog chags rnams ni gsad mi bya/ /ma byin par yang mi blang nyid/ /yang smra bar mi bya'o/ /pha rol bud med spyad mi bya/ /bla ma smad par mi bya zhing / /grib ma'ang 'gom par</text></item>
<item><p>123b1</p><section>rgyud</section><text>mi bya'o/ /slob dpon ma yin mi gzung zhing / /mtshan ma slob dpon spangs pa yang / /sngags dang phyag rgya mi smad de/ /lha rnams la yang ga la zhig /gal te rmongs pas smad na ni/ /nad kyis nges par 'chi bar 'gyur/ /mchod rnying lha yi grib ma dang / /'jig rten</text></item>
<item><p>123b2</p><section>rgyud</section><text>'jig rten las 'das pa'i/ /phyag rgya yi ge mtshan ma yang / /gom pas bgom par mi bya'o/ /blun po dkon mchog gsum sogs dang / /sangs rgyas bstan la gnod byed dang / /bla ma smod la brtson pa rnams/ /mkhas pas bsgrims te gsad par bya/ /chos mi ldan</text></item>
<item><p>123b3</p><section>rgyud</section><text>dang bsreg pa dag /rtag tu sems can gnod brtson dang / /dam tshig sdang rnams snying brtse bas/ /sngags pas sngags kyis gzhom par bya/ /'jungs pa'i nor yang yang dag blang / /sems can sdug bsngal can la sbyin/ /bla ma mchod pa'i rgyu mtshan dang / /de bzhin dam</text></item>
<item><p>123b4</p><section>rgyud</section><text>tshig sgrub pa dang / /dkyil 'khor don dang rgyal sras la/ /mchod pa'i don phyir bsams pa yis/ /nor 'phrog 'jungs pa'i nor yang 'ong / /sems can rnams la phan dga' bas/ /dam tshig dang ni bla ma'i rdzas/ /sems can rnams kyi srog bsrung phyir/ /rtag tu ni smra</text></item>
<item><p>123b5</p><section>rgyud</section><text>bar bya/ /sangs rgyas rnams ni mnyes bya dang / /dam tshig rnams ni bsrung ba dang / /sngags rig pa yi bsgrub pa'i phyir/ /gzhan gyi bud med kyang bsten bya/ /rdo rje sems dpa'i gnas 'dug pas/ /thams cad spyod cing kun byas kyang / /'grub 'gyur nyes par mi 'gyur na/ /snying</text></item>
<item><p>123b6</p><section>rgyud</section><text>rje ldan pas smos ci dgos/ /de nas 'dis bka'i dbang bskur ro/ /o~M sarba ta thA ga tA dz+nyA te dA s+yA mi gr-ih+Na badzra su sid+d+ha ye/ o~M badzra tiSh+Sha hU~M/ 'dis rdo rje lag tu byin la phrin las kyi dbang bskur sbyin no/ /o~M sarba karma Ni ku ru bu d+d+hA nAM hU~M/ de nas bla ma bla mar bya ba'i phyir/ /khyod kyi</text></item>
<item><p>123b7</p><section>rgyud</section><text>lus mchog sbyin par bya/ /rdzas dang nor dang 'bru rnams dang / /rta dang bzhon pa nyid dang ni/ /bran gyi mchog dang khang pa dang / /rgyal srid dbang phyug de bzhin te/ /bu dang bu mo chung ma dang / /ma dang sring mo tsha mo dang / /gzhan yang ci bzhed thams cad ni/ /phan pa'i bsam</text></item>
<item><p>124a1</p><section>rgyud</section><text>pas bla mar dbul/ /de nas dngos grub sangs rgyas dang / /byang chub sgrub dang gzhan yang ni/ /'jig rten pa yi mthu chen rnams/ /ji ltar 'dod pas gsol ba gdab/ /de nas bu la phan pa'i phyir/ /sngags rig ser sna med sems dang / /dad pas dad pa'i</text></item>
<item><p>124a2</p><section>rgyud</section><text>sems ldan la/ /dngos grub rnams ni sbyin par bya/ /chos rnams rang bzhin med par ni/ /sems kyis bsgom par byas nas kyang / /a las zla ba'i dkyil 'khor bsam/ /rang gis bon de dbus su/ /bsams nas dam tshig phyag rgya yang / /bsam bzhin de bzhin</text></item>
<item><p>124a3</p><section>rgyud</section><text>de nyid kyang / /lha yi rnam pa'i rnal 'byor du/ /sgrub pa po yis yongs su bsgyur/ /de nas rang gis bon dang / /phyag rgyas phyag rgya de byin brlab/ /gong 'og ji bzhin du/ /sangs rgyas rnams kyis dbang bskur ro/ /de ltar nga rgyal bskyed nas ni/ /mkhas pa yis ni</text></item>
<item><p>124a4</p><section>rgyud</section><text>bsgrub bya ste/ /de bzhin gshegs kyang 'grub 'gyur na/ /dngos grub gzhan lta smos ci dgos/ /de nas tshangs pa la sogs pa lha chen po rnams kyis bcom ldan 'das la phyag 'tshal nas 'di skad ces gsol to/ /bcom ldan 'das rgyal po dang / rgyal</text></item>
<item><p>124a5</p><section>rgyud</section><text>po'i bu dang / rgyal po'i blon po dang / rgyal rigs dang / bram ze dang / rje'u rigs dang / dmangs rigs dang / gzhan yang dman pa phyag dar pa dang / mtha' 'khob kyi skye bo'i gnas dang / skye bo'i gnas kyi rigs su skyes pa dkyil 'khor gyi rgyal po 'dir zhugs pa de dag gi rnam par smin pa</text></item>
<item><p>124a6</p><section>rgyud</section><text>ji lta bur 'gyur/ bcom ldan 'das kyis bka' stsal pa/ tshangs pa la sogs pa lha'i tshogs rnams gang ma 'ongs pa'i sems can rnams la phan pa'i phyir zhus pa ni legs so legs so/ /lha'i tshogs rnams dkyil 'khor gyi rgyal po 'dir zhugs shing dbang bskur ba dang / bris</text></item>
<item><p>124a7</p><section>rgyud</section><text>pa dang / 'drir bcug pa dang / rjes su yi rang ba dang / phyag byas pa dang / mchod pa byas pa'i 'bras bu rnam par smin pa nyon cig /lha'i bu rnams mdor na ngal yang de'i phan yon bshad par spro ba med de/ gang nga la bsod nams kyi phung po de brgya phrag stong du mar bsgyur yang</text></item>
<item><p>124b1</p><section>rgyud</section><text>grangs su yang / bgrang bar yang / dper yang mi bzod de/ de bzhin gshegs pa thams cad la bsod nams kyi phung po'i bar gyis kyang mi bzod do/ /gang dkyil 'khor du zhugs pa'i sems can rnams kyi 'bras bu rnam par smin pa 'di ni bcom ldan 'das ngo mtshar che'o/ /</text></item>
<item><p>124b2</p><section>rgyud</section><text>rdo rje 'dzin pa ngo mtshar che'o/ /bcom ldan 'das bdag cag rdo rje 'dzin pa'i dkyil 'khor la sogs par zhugs pa spro'o/ /bcom ldan 'das rdo rje 'dzin pa spro'o/ /de nas lha de dag gis de bzhin du phyag 'tshal nas 'di skad ces gsol to/ /bcom ldan 'das 'dzam bu'i gling</text></item>
<item><p>124b3</p><section>rgyud</section><text>pa'i sems can rnams bsod nams chung zhing tshe thung ba dang / ngan song gi rgyud dang ldan pa dang / dmyal ba dang / dang / byol song rnams su skyes pa dag kyang mchis na/ /bcom ldan 'das de dag la bdag gis ji ltar bsgrub par bya/ kye lha'i bu dag de dag ni</text></item>
<item><p>124b4</p><section>rgyud</section><text>dkyil 'khor 'di nyid du chug cig /bcug nas kyang dbang skur cig /chos kyi yi ge yang zlos su chug cig /de nas sems can de dag tshe ring bar 'gyur/ bsod nams dang bral ba bsod nams dang ldan par 'gyur/ ngan song las rnam par grol bar 'gyur ro/ /lha'i bu</text></item>
<item><p>124b5</p><section>rgyud</section><text>rnams gang ngan song du skyes pa de dag gi ming la dbang bskur ba mdzod cig /gzugs brnyan la yang dbang bskur bar byos shig /rang gi lha'i sku la yang dbang bskur bar byos shig /tha na de dang rigs mthun pa dang / de'i bu dang de dang rus mthun pa dang / de'i ming 'dzin pa dang / bran</text></item>
<item><p>124b6</p><section>rgyud</section><text>la yang dbang skur cig /zhag bdun lan bdun dkyil 'khor du bcug ste dbang bskur bas/ nges par ngan song gi sgrib pa las rnam par grol bar 'gyur ro/ /lha'i bu rnams de'i ming nas smos te/ 'bum phrag gnyis dang / 'bum phrag gsum dang / 'bum phrag bzhi dang / 'bum</text></item>
<item><p>124b7</p><section>rgyud</section><text>phrag brgya stong gi bar du bzlas na/ mtshams med pa lnga byas pa yang rnam par grol bar 'gyur na/ sdig pa chung ngu byas pa rnams lta ci smos/ lha'i bu rnams zhi ba'i thab khung zlum po tha ma dang bar ma dang mchog khru gang dang khru do'am/ khru bzhi pa byas nas de'i ming gis yungs kar dkar</text></item>
<item><p>125a1</p><section>rgyud</section><text>po rnams brgya phrag stong du bsregs na ngan song kun las thar bar 'gyur ro/ /de'i sha dang / rus pa dang / skra dang / thal ba la sogs pa la cho ga de bzhin nyid kyis sdig pa kun las rnam par grol bar 'gyur ro/ /de yi dbus su 'khor lo ni/ /rtsibs</text></item>
<item><p>125a2</p><section>rgyud</section><text>brgyad dkar po 'od zer 'bar/ /khor yug rdo rje rtse lnga pa/ /'od zer dkar po dang ldan bri/ /de nas sna tshogs rdo rje bya/ /rdo rje rin chen chu skyes mchog /de nas sdig pa gzhom pa'i phyir/ /phyag rgya rnam pa sna tshogs bya/ /phyi rol rdo rje rigs rnams kyi/ /phyag rgya rnams ni phyi</text></item>
<item><p>125a3</p><section>rgyud</section><text>rol bri/ /gza' dang skar ma'i mtshan ma dang / /de ltar 'jig rten 'khor rnams kyang / /gtso bo'i ri mo lugs ma dang / /rdo rje can dang lhan cig gzhag /bum pa bum pa gang ba dang / /gtor ma lha bshos shin tu dkar/ /mdor na thig ni btab nas kyang / /cho ga bzhin du</text></item>
<item><p>125a4</p><section>rgyud</section><text>bri bar bya/ /dkar po'i gos ni gyon nas su/ /sangs rgyas gzugs can mi 'jigs pas/ /ngan song 'gro bar gnas pa yi/ /sems can de rjes dran byed cing / /sdig pa sgrib pa zhi ba'i phyir/ /rgyud dag pa yi sbyin sreg ni/ /mar dang 'o ma sbrang rtsir bcas/ /'bras yos</text></item>
<item><p>125a5</p><section>rgyud</section><text>yungs kar bsres pa dang / /de yi rus pa sha la sogs/ /yang na ming tsam gyis kyang bya/ /de nas bde 'gror skyes nas su/ /mkhas pas rgyas par bya ba ni/ /khru do pa'am khru bzhi pa/ /de bzhin mchog ni khru brgyad par/ /byas nas thab khung khru bzhi pa/ /kun du mu ran dang ldan pa/ /</text></item>
<item><p>125a6</p><section>rgyud</section><text>de dbus pad+ma rin chen can/ /'od zer ser po can bri zhing / /khor yug tu ni rin chen dang / /mu ran la ni chu skyes bri/ /phyi rol du ni rigs lnga yi/ /dbye bas phyag rgya bri bar bya/ /de bzhin phyi yi lha rnams dang / /lcags kyu la sogs bri bar bya/ /na bza' ser por gyon byas nas/ /</text></item>
<item><p>125a7</p><section>rgyud</section><text>mtho ris gnas pa rjes dran zhing / /de la phan phyir rgyas pa yi/ /don du rgyas pa'i las byas na/ /lus can de yi tshe dang dpal/ /gzi brjid skal ba bzang po 'phel/ /de nas de la phan pa yi/ /dbang du bya ba'i las bya ste/ /thab khung gzhu yi dbyibs 'dra ba/ /khru gang ba'am</text></item>
<item><p>125b1</p><section>rgyud</section><text>khru do pa/ /khru bzhi byas la de dbus su/ /chu skyes dmar po yang dag bri/ /de yi dbus su mdar bcas pa'i/ /gzhu nyid kyang ni bri bar bya/ /khor yug tu ni mdar bcas pa'i/ /gzhu ni kha dog dmar po bri/ /sngags 'dzin pa yis rtag par yang / /phyi rol de yi</text></item>
<item><p>125b2</p><section>rgyud</section><text>lha yi bya/ /sems can de ni dran byas la/ /na bza' dmar po gyon pa yi/ /me tog dmar zhing pad+ma yang / /'bras bu dmar dang khams bcas pa/ /mar dang gur gum bsres pa dang / /tsan+dan dmar po'i phye ma dang / /sbyin sreg byas nas lha la sogs/ /thams</text></item>
<item><p>125b3</p><section>rgyud</section><text>cad de yi dbang du 'gyur/ /de yi gdon rnams rnam gzhom phyir/ /mngon spyod yang dag brtsam par bya/ /khru do phyed bcas khru gsum mam/ /de bzhin mchog ni khru dgu pa/ /zur gsum dang ni ldan par bya/ /dbus su rdo rje rtse dgu pa/ /rtse gsum pa yis mu ran bya/ /</text></item>
<item><p>125b4</p><section>rgyud</section><text>sna tshogs rdo rje yang byas la/ /dbyug pa mgo dang rtse gsum rnams/ /rdo rje dgra sta rtse gcig gis/ /phyi rol du yang mtshan par bya/ /rig pa gsum pa sngar bzhin brgyan/ /bum pa gtor ma bum pa yang / /zhal zas mang po gzhag par bya/ /sha dang khrag gis bkang ba yi/ /</text></item>
<item><p>125b5</p><section>rgyud</section><text>thod pa rnams kyang kun du yang / /de nas gos nag bgos shing khros/ /rang nyid 'jig rten gsum rnam rgyal/ /lus can de yi sdig las sogs/ /de nas de yi sdig bcom zhing / /bgegs dang bral te ci bde bar/ /mtho ris 'jig rten mi rnams nyid/ /ji snyed khams</text></item>
<item><p>125b6</p><section>rgyud</section><text>gsum 'jig rten spyod/ /myur du 'di nyid kyis/ /tshe 'dir gnas pa rnams la bya/ /de nas gang gi phyir byas pa/ /de yi phyir ni de bzhin 'gyur/ /gzhan dag kyang ni las rnams kyang / /snga ma ji bzhin de bzhin bya/ /des ni sems can rnams la yang / /myur du</text></item>
<item><p>125b7</p><section>rgyud</section><text>bde skyid 'grub par 'gyur/ /de nas tshangs pa la sogs pa'i lha rnams yang dag par dga' bas bcom ldan 'das la phyag 'tshal te 'di skad ces gsol to/ /bcom ldan 'das gang ngan song du skyes pa'i sems can rnams kyi don dang phan yon dang bde ba'i slad du brtag pa'i rgyal</text></item>
<item><p>126a1</p><section>rgyud</section><text>po 'di 'dri ba dang 'drir 'jug pa'i rigs kyi bu'am rigs kyi bu mo de bdag cag tshangs pa la sogs pa lha rnams kyis bu bzhin du yongs su bskyang bar bgyi ste/ yang ji ltar bshad pa ma tshang ba med par bgyid pa lta ci smos/ gang yang rgyal po dang rgyal po'i bu</text></item>
<item><p>126a2</p><section>rgyud</section><text>dang rgyal po'i blon po ji ltar gsungs pa'i sngags rjes su slob pa de'i rgyal srid 'phel bar bgyi'o/ /yul dang / phyogs dang / skye bo'i gnas dang / 'khor gyi skye bo'i lo thog la sogs pa yang bsrung bar bgyi'o/ /nor dang 'bru rnams mang du 'byor bar bgyi'o/ /bud med</text></item>
<item><p>126a3</p><section>rgyud</section><text>dang / skyes pa dang / khye'u dang / bu mo rnams phun sum tshogs par yang bgyi'o/ /'byor pa dang / rgyas pa dang / lo legs pa dang / bde bar bgyi'o/ /gang zhig brtag pa'i rgyal po 'di la dad pas rgyal mtshan gyi rtse mo la btags te grong dang grong khyer la sogs par 'jug pa</text></item>
<item><p>126a4</p><section>rgyud</section><text>bdag nyid kyis bsdu bar yang bgyi'o/ /glang po che'i steng du bzhag la grong dang grong khyer la sogs pa thams cad du bskor bar bya ste/ dus ma yin par 'chi ba dang nye bar 'tshe ba thams cad zhi bar 'gyur ro/ /sems can chen po de'i drung na bdag cag bran gyi tshul lam bu'i tshul du gnas par shes</text></item>
<item><p>126a5</p><section>rgyud</section><text>par bgyi'o/ /gang na 'di rab tu spyod pa de na bcom ldan 'das phyag na rdo rje rang nyid longs spyod rdzogs pa'i skus rdo rje sems dpa'i skur bzhugs par 'tshal bar bgyi'o/ /bcom ldan 'das rdo rje sems dpa' kun du bzang po re ba thams cad yongs su skong ba de nyid brtag pa'i rgyal po'i gzugs su</text></item>
<item><p>126a6</p><section>rgyud</section><text>bzhugs par 'tshal bar bgyi'o/ /sa phyogs de yang mchod rten du gyur par 'tshal bar bgyi ste/ mchod par bgyi/ phyag 'tshal bar bgyi'o/ /kun du bsrung bar bgyi'o/ /gang yang brtag pa'i rgyal po 'dir rab ta spyod pa'i rdo rje slob dpon dka' thub chen po de'i bdag cag tshangs pa la</text></item>
<item><p>126a7</p><section>rgyud</section><text>sogs pa'i lha rnams kyis g.yog bgyi'o/ /bran gyi tshul du gnas par bgyi'o/ /mngag gzhug pa nyid du gnas par bgyi'o/ /bsgo ba thams cad mnyan par bgyi'o/ /phan pa dang bde ba thams cad bgyi'o/ /dngos grub thams cad stsal bar bgyi ste/ bcom ldan 'das mdor</text></item>
<item><p>126b1</p><section>rgyud</section><text>na de'i rkang pa'i rdul mgo bos gzung bar bgyi'o/ /bcom ldan 'das phyag 'tshal bar bgyi'o/ /de'i phyi bzhin du rjes su 'brang bar bgyi'o/ /bcom ldan 'das gang dkyil 'khor du zhugs te dbang bskur ba de kho bo cag gis mnga' bdag tu 'tshal bar bgyi'o/ /phyag</text></item>
<item><p>126b2</p><section>rgyud</section><text>na rdo rjer 'tshal bar bgyi'o/ /rdo rje sems dpa' lags par 'tshal bar bgyi'o/ /bde ba chen po kun du bzang po lags par 'tshal bar bgyi'o/ /de bzhin gshegs pa lags par 'tshal bar bgyi'o/ /de nas bcom ldan 'das phyag na rdo rjes tshangs pa la sogs pa'i lha</text></item>
<item><p>126b3</p><section>rgyud</section><text>rnams la 'di skad ces bka' stsal to/ /tshangs pa la sogs pa lha rnams gang chos la rim gro gcig gnyis byas pas de ltar yang dag pa'i dam bca' ni legs so legs par sgrubs shig /de nas bcom ldan 'das phyag na rdo rjes sngags dang rig pa dang / snying po thams cad brtan</text></item>
<item><p>126b4</p><section>rgyud</section><text>par bya ba'i phyir rang gi snying po 'di bshad do/ /o~M b+h+rU~M dru~M badzra pA Ni dr-i D+hi tiSh+Tha hU~M/ o~M hU~M phaT/ o~M badzra hU~M phaT/ o~M dr-i D+ha badzra hU~M/ o~M badzra hU~M sa/ o~M badzra hU~M aH/ de nas de dag gi dkyil 'khor bshad de/ dkyil 'khor snga ma bzhin bris la/ /dbus su rdo rje bri bar bya/ /yang na rdo</text></item>
<item><p>126b5</p><section>rgyud</section><text>rje sems dpa' 'am/ /kun tu bzang po bde ba che/ /spyan sngar phyag na rdo rje nyid/ /g.yas su phyag na rin chen spyan/ /phyag na pad+ma nub phyogs bri/ /byang du phyag na sna tshogs bri/ /phyi rol du ni zlum por bskor/ /sangs rgyas thams cad dgod par bya/ /de yi phyi rol sems dpa' rnams/ /</text></item>
<item><p>126b6</p><section>rgyud</section><text>bzhin du bri bar bya/ /de yi phyi rol sems dpa' yang / /byams pa la sogs mchog chen bri/ /de phyir de bzhin dge slong ni/ /kun dga' bo sogs thub pa bri/ /rang gi chung ma bus bskor ba'i/ /tshangs pa la sogs phyi rol bri/ /gza' dang rgyu skar nyi zla dang / /rgyal po</text></item>
<item><p>126b7</p><section>rgyud</section><text>bzhi po rnams dang ni/ /phyogs skyong 'jig rten skyong ba rnams/ /dkyil 'khor 'dir ni yang dag bri/ /phyi rol du ni dmyal ba sogs/ /klu la sogs pa dud 'gro'i dpe/ /sgo dang sgor ni de bzhin du/ /sgo skyong stobs kyi dam pa rnams/ /dkar po 'dod pa'i nyi ma la/ /rab tu 'bad</text></item>
<item><p>127a1</p><section>rgyud</section><text>pas dkyil 'khor bri/ /gang bsngags nag po'i phyogs la yang / /dkyil 'khor 'gal ba ma yin no/ /lnga pa de rjes bdun pa dang / /nya gang ba ni khyad par du/ /bsngags te phyag na pad+ma yi/ /dkyil 'khor bya ba'i cho ga la'o/ /gang yang drag po'i las rnams la/ /</text></item>
<item><p>127a2</p><section>rgyud</section><text>de ni nag po la yang bri/ /khro bo rnams kyi dkyil 'khor yang / /zla ba nya ba khyad par du/ /rgyal po rnams kyis dkyil 'khor bsngags/ /gzhan yang rang gis 'dus byas pa'i/ /dkyil 'khor la brtson gdab bya zhing / /shar nas 'char ba'i dbang bya ste/ /phyogs kyi cha ni</text></item>
<item><p>127a3</p><section>rgyud</section><text>brtag par bya/ /de nas dkyil 'khor dgod pa ni/ /yid kyis yongs su brtag par bya/ /sngags dang rgyud ni dang por byas/ /'jam zhing sngags gzugs dge zhing zhi/ /rjes mthun rang gi slob nyid kyi/ /slob ma lhan cig tsam gyis spyad/ /de nas nang par rab sngar langs/ /</text></item>
<item><p>127a4</p><section>rgyud</section><text>legs bkrus gos dkar 'chang zhing gtsang / /blo ldan bla ma slob mar bcas/ /dkyil 'khor drung du kun nas 'gro/ /dkyil 'khor phyogs nyid shin tu yang / /nye bar byugs shing legs par mnyes/ /khro bo chen po bzlas pa yi/ /dri yi chu yis bsangs pa yi/ /dbus su</text></item>
<item><p>127a5</p><section>rgyud</section><text>rigs rnams snying po yis/ /lhag par gnas par bya ba nyid/ /dkyil 'khor gyi ni gtso bo yi/ /sngags kyi las rnams thams cad bya/ /sa la sor ni bcu gnyis pa'i/ /dkyil 'khor dri yis byas nas su/ /dkyil 'khor rig pas lan bdun du/ /lhag pa de nas bzlas</text></item>
<item><p>127a6</p><section>rgyud</section><text>par bya/ /de rjes lha rnams nyid kyi yang / /byang chub chen po zhes bya ba'i/ /snying pos skal ba ji lta ba/ /dri dang me tog sogs mchod pa/ /byas nas gtor ma dbul bya zhing / /mngon par bsngags pa'i spos kyang ngo / /de nas tsan+dan la sogs pa/ /bsres pa'i chu la</text></item>
<item><p>127a7</p><section>rgyud</section><text>mngon par bsngags/ /de la dbul ba'i me tog dang / /bdug pa la yang cho ga bzhin/ /so shing u dum bA ra dang / /a shwat+tha sogs rma med cing / /shin tu phra min sbom pa min/ /sor mo bcu gnyis tshad tsam ni/ /dri yi chu yis rab bkrus shing / /me tog phreng ba yis kyang</text></item>
<item><p>127b1</p><section>rgyud</section><text>bcing / /dri la sogs byugs shing bdug /lag pas reg na snying po ni/ /mang po yang ni bzlas bya zhing / /rigs nyid kyis ni lan bdun nam/ /slob ma rnams kyis tshad gzhal bas/ /so shing la sogs yang dag gzung / /gcig la sogs pas bzhin/ /rtse</text></item>
<item><p>127b2</p><section>rgyud</section><text>mo nyid nas bca' bar bya/ /de nas mkhas pas bdag nyid kyis/ /slob ma srung ba brtan byas nas/ /sbyin sreg las ni mar byugs pa'i/ /yam shing rnams ni mar dang bcas/ /sbrang rtsi mar dang bsres pa dang / /mar gyi sreg blugs bsreg bya zhing / /zho zan gyi yang sbyin</text></item>
<item><p>127b3</p><section>rgyud</section><text>sreg bya/ /dang por bgegs ni zhi bya'i phyir/ /de nas thugs kyis rjes 'dzin phyir/ /de nas zhi ba'i sbyin sreg cing / /sdig pa zhi bar bya phyir ram/ /de nas slob ma rnam brtags nas/ /cho ga yi ni lhag gnas bya/ /de yis ji ltar nus pa yis/ /de bzhin sdom pa gzung bar</text></item>
<item><p>127b4</p><section>rgyud</section><text>bya/ /de rnams cho ga 'di yin te/ /gtsang zhing dkar ba'i gos can ni/ /mdun du bltas te 'dug pa la/ /lhag par gnas par brtsam par bya/ /bla mas dang por skyabs gsum sbyin/ /de yi rjes la byang chub sems/ /ma bskyed pa ni bskyed bya zhing / /bskyed pa slar yang</text></item>
<item><p>127b5</p><section>rgyud</section><text>rjes dran bya/ /de nas khro bo mngon bzlas pa'i/ /chu yis spyi bor bsang gtor bya/ /mgo bor kun tu reg nas ni/ /mnyam par gzhag par lan bdun bzlas/ /rig pa'i rgyal po'i snying po ni/ /lag pas dri sbags pa la/ /'jigs pa bzlog la mkhas pa yis/ /</text></item>
<item><p>127b6</p><section>rgyud</section><text>lan bdun rtag tu bzlas par bya/ /'khor los sgyur ba'i rgyal po yis/ /rig pa'i rgyal po yi ge gcig /rta mgrin chu skyes rigs la ni/ /rig pa'i rgyal po'i yi ge bcu/ /sum+b+ha zhes bya rdo rje'i rigs/ /rig pa'i rgyal po rdzu 'phrul che/ /yi ge hU~M bzhi rnams dang</text></item>
<item><p>127b7</p><section>rgyud</section><text>ldan/ /las kun rab tu spros pa la'o/ /rigs gsum rnams la thun mong ba/ /khro bo bdud rtsi 'khyil pa nyid/ /bgegs kun rnam par gzhom pa'i phyir/ /gsang ba pa yi bdag pos gsungs/ /las ni thams cad pa yi sngags/ /spyi bor reg cing bzlas de nas/ /</text></item>
<item><p>128a1</p><section>rgyud</section><text>bsang gtor yang bya de nyid kyis/ /bdug pa yis kyang bdug par bya/ /dbang bskur ba ni bum pa bcas/ /'bru la sogs pa thams cad ldan/ /cung zad cung zad gang du blugs/ /rig pa'i rgyal pos mngon par bsngags/ /cho ga bzhin du lhag gnas bya/ /</text></item>
<item><p>128a2</p><section>rgyud</section><text>dri yi chu yis mchod yon sbyin/ /me tog kyang ni gzhug par bya/ /bdug pa yis kyang bdug par bya/ /dbang bskur ba ni bum pa bcas/ /mkhas pas yang dag yongs su bzlas/ /de yis dbang bskur bya ba yin/ /slar yang bzlas pa dkyil 'khor du/ /slob ma dam</text></item>
<item><p>128a3</p><section>rgyud</section><text>tshig can rnams ni/ /thal mo sbyar zhing mngon phyogs la/ /de nas so shing sbyin par bya/ /slob ma rnams ni bzhin/ /gzung zhing shar du kha bltas te/ /phyi rol nyid du so shing bca'/ /ma gas par ni 'chos nas su/ /logs ma yin par 'dor bya ste/ /so</text></item>
<item><p>128a4</p><section>rgyud</section><text>shing mdun du dor byas pa/ /gang tshe mdun du rtse mo lhung / /de tshe dngos grub mchog shes bya/ /gang zhig steng du bltas pa yang / /de bzhin shar du rtse mo bstan/ /dngos grub 'bring du yongs su grags/ /byang du bstan na thad ka nyid/ /rig pa'i dngos grub 'jig rten pa/ /</text></item>
<item><p>128a5</p><section>rgyud</section><text>so shing dor ba brgya lam na/ /gang tshe 'og tu kha bltas pa/ /de tshes 'og dngos grub ni/ /'byung ba 'di la the tshom med/ /slob ma nye bar reg pa ni/ /snga ma bzhin du gzung byas la/ /thams cad las byed sngags kyis ni/ /bla mas dri chu sbyin no/ /re re la yang btung ba'i</text></item>
<item><p>128a6</p><section>rgyud</section><text>phyir/ /khyor ba gsum ni sbyin par bya/ /de nas blo ldan langs nas su/ /'di dag kun du spyad par bya/ /de nas mchod pa yang byas nas/ /lag pas spos ni bteg nas su/ /blo ldan gus pas lha rnams la/ /gsol ba gdab cing gus gnas bya/ /dang por sngags ni snyan</text></item>
<item><p>128a7</p><section>rgyud</section><text>gsan dbab/ /de yi dkyil 'khor gang yin pa/ /de yi rim pa'i sbyor ba yis/ /lha rnams spyan 'dren pa yin no/ /bcom ldan che ge mo zhes bya/ /rig pa'i rgyal po khyod la 'dud/ /slob ma rnams la brtse phyir dang / /khyed rnams la yang mchod pa'i phyir/ /nyid kyi dkyil</text></item>
<item><p>128b1</p><section>rgyud</section><text>'khor thugs rje yi/ /bdag nyid kyang ni bri bar 'tshal/ /bcom ldan de ni bdag gus la/ /bka' drin mdzad par rigs lags so/ /'jig rten mgon po brtse ba can/ /sangs rgyas byang chub sems dpa' dang / /dgra bcom gang gzhan sngags kyi lha/ /lha dang</text></item>
<item><p>128b2</p><section>rgyud</section><text>'jig rten skyong rnams dang / /'byung po rdzu 'phrul che gang dang / /sangs rgyas bstan la mngon dga' rnams/ /bdag la yang dag dgongs su gsol/ /che ge mo zhes bya ba dang / /che ge mo yi dkyil 'khor ni/ /rang nyid 'byung ba bgyid par 'tshal/ /ji ltar gus pa'i nyer spyod</text></item>
<item><p>128b3</p><section>rgyud</section><text>kyis/ /slob ma dang bcas bdag la ni/ /rjes su brtse ba nyer bzung nas/ /dkyil 'khor dang bcas thams cad ni/ /nye bar byon par mdzad par rigs/ /de skad smras te tshig gang zhig /bcom ldan 'das la phyag 'tshal nas/ /bstod pa'i nyer spyod kyang byas nas/ /</text></item>
<item><p>128b4</p><section>rgyud</section><text>de dag gshegs su gsol bar bya/ /chags bral so sor ldan pa yi/ /slob ma rnams la chos bshad bya/ /blo ldan shar du mgo bstan te/ /dge ba'i gnyid kyis nyal du gzhug /de nas snga dro nyid du ni/ /mtshan mo'i rmi lam mthong ba dri/ /gang tshe dge ba'am mi dge ba/ /</text></item>
<item><p>128b5</p><section>rgyud</section><text>dogs med nyin par thos nas su/ /sangs rgyas rdo rje 'dzin pas ni/ /rigs bdun rnams kyi dam tshig bskyang / /de nas bu khyod dam tshig dang / /sdom pa rgyal ba yis gsungs pa/ /dad pas bla ma'i bka' yang bskyang / /khyed kyis srog chags gsad mi bya/ /ma byin mi blang</text></item>
<item><p>128b6</p><section>rgyud</section><text>'dod log dang / /dngos grub 'dod pas mi bya'o/ /chang mi btung zhing sha la sogs/ /bza' ba nam yang ma yin nyid/ /sems can kun la gnod mi bya/ /dkon mchog gsum yang mi spang zhing / /dus rnams kun du byang chub sems/ /snying po sngags dang phyag rgya dang / /bla</text></item>
<item><p>128b7</p><section>rgyud</section><text>ma lha rnams de bzhin nyid/ /bla ma'i bka' las 'da' mi bya/ /gang las sdig 'gyur de las 'da'/ /de la phul ba'i rnying pa dang / /grib ma la yang 'gom mi bya/ /phyag rgya'i rnam pa'ang de bzhin nyid/ /sngags dang lha la mi smad cing / /gdon gyi las rnams mi bya'o/ /</text></item>
<item><p>129a1</p><section>rgyud</section><text>mu stegs pa yang smad mi bya/ /mdor na bdag nyid the tshom dang / /som nyi yid gnyis mi bya ste/ /rgyud dang lha sogs la de bzhin/ /dad pa brtan pas dam bcas nas/ /sarba bid kyis dbang de bzhin/ /bum pa la sogs mchog rnams kyis/ /dbang</text></item>
<item><p>129a2</p><section>rgyud</section><text>bskur bcu po 'dod ji bzhin/ /de nas lag tu rdo rje dang / /dril bu sbyin bya de rjes la/ /'khor lo la sogs rin chen bdun/ /bzung nas 'khor los sgyur ba yi/ /rgyal po dbang phyug thob phyir dang / /sdig pa gzhom phyir dbang bskur zhing / /sngags bsgrub 'dod pa'i slob</text></item>
<item><p>129a3</p><section>rgyud</section><text>ma la/ /rjes su gnang ba nyan du gzhug /de nas bstod pas mgo bo yis/ /phyag 'tshal ji ltar 'dod pa'i rdzas/ /bla ma la ni dbul bya ste/ /rin chen gter dang 'bru dang dbyig /gser dang bzhon pa khyim dang gdan/ /bu dang bu mo skyes pa dang / /bud med rnams ni</text></item>
<item><p>129a4</p><section>rgyud</section><text>dbul bya zhing / /grong dang grang khyer ci bzhed rnams/ /rang gi sems ni rab dang bas/ /yon rnams nges par dbul bya zhing / /dngos grub myur phyir bla ma la/ /mdor na bdag nyid kyang 'bul bya/ /tshe 'di'i bde ba ma lus dang / /'jig rten pha rol bde ba'i mchog /sangs</text></item>
<item><p>129a5</p><section>rgyud</section><text>rgyas nyid kyang 'thob 'gyur te/ /lha yi bde ba lta ci smas/ /bla ma sangs rgyas kun dang mnyam/ /rdo rje slob dpon smod pa gang / /de yis rtag tu sdug bsngal 'thob/ /de phyir slob dpon smad mi bya/ /rdo rje spun dang sring mo dang / /gang yang smad par mi bya zhing / /khon par yang ni mi</text></item>
<item><p>129a6</p><section>rgyud</section><text>bya'o/ /dkon mchog gsum la gnod byed dang / /bla ma smod byed ma rungs rnams/ /dam tshig 'das la bzod mi bya/ /de lta bu sogs gnod byed la'ang / /de lta nyid do de byas na/ /kun rig gis gsungs dngos grub 'thob/ /sems can kun la rjes brtse bas/ /dngos</text></item>
<item><p>129a7</p><section>rgyud</section><text>grub myur du 'byung ba 'thob/ /de nas bcom ldan 'das kyis lha'i dbang po dang / lha dang bcas pa'i 'jig rten la phan pa dang bde ba'i don du sgrub pa'i cho ga gsungs te/ /bri gzhi la bcom ldan 'das thams cad rig pa de kho na bzhin du bri zhing g.yas su de bzhin gshegs pa ngan</text></item>
<item><p>129b1</p><section>rgyud</section><text>song thams cad yongs su sbyong ba'i rgyal po dang / g.yon du shAkya thub pa dang / ngan song thams cad yongs su sbyong ba'i rgyal po'i 'og tu 'phags pa spyan ras gzigs dbang phyug sku mdog zla ba lta bu phyag na pad+ma can dang / shAkya thub pa'i 'og na phyag na rdo rje dang / de dag gi</text></item>
<item><p>129b2</p><section>rgyud</section><text>dbus su sman pa'i rgyal po phyag gcig gis a ru ra'i 'bras bu bsnams shing de las gzhan ni mchog sbyin du bya'o/ /rta mgrin dang 'jig rten gsum las rnam par rgyal ba ma rungs pa 'joms pa la brtson pa dag ni rang gi lha la mngon par phyogs par bri zhing de dag gi dbus su lo tsa</text></item>
<item><p>129b3</p><section>rgyud</section><text>nA dang / /mA ma kI dang / gos dkar mo dang / sgrol ma dag phyag na rang gi mtshan ma can bri'o/ /de rnams kyi 'og tu rdzing bu chu srin dang / nya dang / rus sbal dang / sbal pa dkar po la sogs pa dang bcas pa dang chu las skyes pa'i me tog du mas yongs su gang bar bri zhing bdug pa</text></item>
<item><p>129b4</p><section>rgyud</section><text>dang / mar me dang / dri dang / phreng ba dang / zhal zas dang / me tog dang / 'bras bu rnam pa sna tshogs pa bri bar bya'o/ /'og nyid du sgrub pa po thal mo sbyar te rab tu 'dug cing 'dud par bri'o/ /de nas de rdzogs pa la byin gyis brlab pa dmigs par bya ste/ spyan dbye ba byas nas</text></item>
<item><p>129b5</p><section>rgyud</section><text>mchod pas mchod par bya'o/ /de nas gal te mtshan ma mthong na myur du 'grub bo/ /gal te ma mthong na ring mo zhig na 'grub pa'o/ /bzhad pa dang ni rnga sgra dang / /dril bu'i sgra dang 'brug sgra nyid/ /dge slong bram ze bu mo dang / /'bras bu mthong na dngos grub ni/ /mchog 'bring tha ma</text></item>
<item><p>129b6</p><section>rgyud</section><text>myur du 'grub/ /de nas sku gzugs phyag rgya dang / /sngags rnams kyis ni byin gyis brlab/ /ji ltar bskyed pas thob bya zhing / /'jig rten gsum ni rnam rgyal gyis/ /bdag bsrung la sogs byas nas su/ /bdag gi de nyid kyang bsgoms nas/ /ji srid dngos grub rtags 'byung</text></item>
<item><p>129b7</p><section>rgyud</section><text>ba/ /'bum phrag gsum mam drug 'bum bzlas/ /de nas dben pa'i gnas su ni/ /sngags kyang chad lhag bskang bya ste/ /brgya phrag brgyad rnams bzlas par bya/ /de nas bzlas pa de yi mthar/ /dkyil 'khor snga ma bzhin bsams la/ /mchod pa rgya chen yang byas nas/ /</text></item>
<item><p>130a1</p><section>rgyud</section><text>mtshan mo gcig ni bzlas par bya/ /de nas gal te gtso bo 'am/ sras sam lha rnams mthong gyur na/ /de tshe snod 'dod ji lta bar/ /dngos grub mchog ni gsol ba gdab/ /lha rnams rtag tu dgyes pa yis/ /dngos grub 'bras bu de la stsol/ /phyag byas</text></item>
<item><p>130a2</p><section>rgyud</section><text>nas ni dngos grub ni/ /mchog la sogs pa blang bar bya/ /bla ma dkon mchog gsum po la/ /rang rang skal ba phul nas su/ /de nas rtag tu bdag nyid spyad/ /de rnams med na shes rab can/ /blangs nas rang nyid spyad par bya/ /sems can kun la phan brtson zhing / /bskal</text></item>
<item><p>130a3</p><section>rgyud</section><text>pa du mar gnas par 'gyur/ /legs par bsgrubs na thams cad byed/ /gnod sbyin rgyu skar gdong la sogs/ /tshig tsam gyis ni bran bzhin du/ /zhi ba'i las la sogs pa ni/ /thams cad byed par 'gyur ba yin/ /de nas bcom ldan 'das la lha'i dbang pos 'di skad ces</text></item>
<item><p>130a4</p><section>rgyud</section><text>gsol to/ /bcom ldan 'das sems can sdig pa bgyis pa dmyal ba la sogs pa'i dbang du gyur pa rnams kyis dmyal ba la sogs pa'i sdug bsngal rab tu spang ba'i phyir ji ltar bsgrub par bgyi/ bcom ldan 'das kyis bka' stsal pa/ lha'i dbang po dmyal ba la sogs pa'i</text></item>
<item><p>130a5</p><section>rgyud</section><text>dbang du gyur pa'i sems can sdig pa chen po byed pa de rnams dmyal ba la sogs pa'i sdug bsngal rnams las tshegs med par grol bar 'gyur ba de bzhin du nyon cig /de bzhin dkyil 'khor bris nas ni/ /brgya rtsa brgyad ni bzlas pa yi/ /bum pa rnams kyis snga ma bzhin/ /</text></item>
<item><p>130a6</p><section>rgyud</section><text>dbang bskur ba ni brtag par bya/ /de nas sngon gyi sdig byang zhing / /dmyal ba la sogs sdug bsngal ni/ /kun las myur du rnam grol 'gyur/ /sdig las rnam grol bdag nyid che/ /de yang gnas gtsang lhar skyes nas/ /rtag tu sangs rgyas chos bgro thos/ /phyir mi bzlog</text></item>
<item><p>130a7</p><section>rgyud</section><text>pa'i sa la gnas/ /rim gyis byang chub mngon sum byed/ /de yi gzugs brnyan dang ni ming / /gur gum gyis ni bris nas su/ /ngan song gsum gyi 'jig chen las/ /sems can rnams ni thar ba'i phyir/ /sngags pa gzhan la phan brtson zhing / /brtse bas mngon par</text></item>
<item><p>130b1</p><section>rgyud</section><text>dbang bskur ro/ /de nas rnal 'byor can gyis ni/ /sngags dang phyag rgyas dbang bskur te/ /lha yi gzugs su brtags nas su/ /mchod rten dbus su gzhag par bya/ /rang gzhan lha yi snying po ni/ /snying ga de yi phyogs bris nas/ /lha mnyam par ni</text></item>
<item><p>130b2</p><section>rgyud</section><text>sems bskyed de/ /khyim du yang ni gzhag par bya/ /de yi ming dang spel ba'i sngags/ /gur gum bzang pos bris nas ni/ /'bum ni yongs su rdzogs par bya/ /mchod rten las ni rab tu bya/ /sdig chen sdig ni zad bya'i phyir/ /bye ba yang ni rdzogs par bya/ /de</text></item>
<item><p>130b3</p><section>rgyud</section><text>ltar byas na de nges par/ /dmyal ba las ni grol bar 'gyur/ /de bzhin byol song las/ /grol te lha rigs rnams su skyes/ /de yi ming dang spel nas ni/ /ji ltar gsungs pa'i sngags stong bzlas/ /gal te brgya phrag stong yang tshang / /bye ba'i bar du</text></item>
<item><p>130b4</p><section>rgyud</section><text>rdzogs par bya/ /lha rigs rnams su skye bar 'gyur/ /de yi ming nas spel ba yi/ /mkhas pas 'bum phrag brgya'am ni/ /yang na brgya phrag stong snyed du/ /sbyin sreg byas na dmyal ba ni/ /chen po'i sdig pa las grol 'gyur/ /ji srid mtshan ma 'bar ba yi/ /gnas</text></item>
<item><p>130b5</p><section>rgyud</section><text>su yang dag skye bar 'gyur/ /yungs kar dkar po'i til dang 'bras/ /ra yi 'o ma yang dag ldan/ /de bskus yam shing de srid du/ /cho gi ji bzhin sbyin sreg bya/ /de nas de ni nges par yang / /lha rigs rnams su skyes pa yi/ /mtshan ma nye bar mthong bar 'gyur/ /</text></item>
<item><p>130b6</p><section>rgyud</section><text>gal te lha yi mchog skyes dang / /yang na thab khung nang du ni/ /dkar po g.yas bskor 'bar ba dang / /gyen du 'greng zhing dri ma med/ /'phro ba bsdoms bzhin 'bar ba dang / /glog bzhin dri ma med 'od brtan/ /me rtags 'di rnams mthong bar 'gyur/ /yang na me lha bdag nyid</text></item>
<item><p>130b7</p><section>rgyud</section><text>ni/ /de bzhin kho nar ston 'gyur te/ /zla ba bzhin du dri ma med/ /dkar po bzhin du 'bar ba'o/ /mtshan ma 'di dag mthong ba la/ /de nas dmyal sogs rnam grol zhing / /sdig pa bcom nas bde 'gror ni/ /skyes pa yin par shes par bya/ /khru bzhi pa yi tshad</text></item>
<item><p>131a1</p><section>rgyud</section><text>du ni/ /cho ga ji bzhin thab khung rko/ /rdo rjes mtha' ma bskor ba yi/ /'khor lo dbus su bri bar bya/ /rigs lnga yi ni phyag rgya rnams/ /ji bzhin rang gi phyogs su bri/ /ji bzhin sems dpa' rnams dang ni/ /'jig rten la sogs phyi nas</text></item>
<item><p>131a2</p><section>rgyud</section><text>bri/ /de nas bum pa gang ba dang / /gtor mas snod rnams bkang ba ni/ /brgyad dam bcu drug dag tu gzhag /bza' dang bca' ba zhal zas dang / /me tog phreng sogs de bzhin te/ /bla re rgyal mtshan dar la sogs/ /gdugs mchog rnams kyis legs</text></item>
<item><p>131a3</p><section>rgyud</section><text>par brgyan/ /de ltar sbyin sreg thab khung ni/ /mchog tu yang dag sbyin sreg bya/ /cho ga shes pas de bris nas/ /lha yi tshogs ni spyan drangs te/ /sngags shes pas sngags phyag rgya yis/ /ar+g+ha la sogs phul nas ni/ /mdor bsdus mchod pa byas nas su/ /</text></item>
<item><p>131a4</p><section>rgyud</section><text>lha yi sbyor bas rab gnas la/ /ga pur gur gum la sogs pas/ /mar dang 'o ma til bsgos la/ /til dang yungs kar 'bras rnams dang / /dri yi chus ni legs bkang ste/ /'bras chan spos dang la du dang / /sbrang rtsi sha ka rar ldan la/ /brgya phrag du mar yongs su</text></item>
<item><p>131a5</p><section>rgyud</section><text>bzlas/ /yam shing la yang de bzhin te/ /rang gis sngags kyis btab pa'i shing / /khung bu'i nang du gzhag par bya/ /lha dang klu dang gnod sbyin dang / /dri za la sogs su gnas pa'i/ /ro la sngags kyis btab nas su/ /chu mchog gis ni bkrus nas ni/ /sngags bzlas dri yis byug par bya/ /gos</text></item>
<item><p>131a6</p><section>rgyud</section><text>dang rgyan gyis brgyan bya zhing / /sngags kyis btab pa'i bdug pas bdug /me tog phreng ba la sogs mchod/ /gtsug phud dpung par de bzhin du/ /sngags bris nas ni gdags par bya/ /snying ga mgrin pa kha phyogs su/ /sarba bid+yAs byin gyis brlabs/ /dpral ba mdzod spu rna ba gnyis/ /mgo bo spyi gtsug</text></item>
<item><p>131a7</p><section>rgyud</section><text>dpung pa gnyis/ /rna ba dku dang pus mo bol/ /sna yi rtse mo long bu dang / /mig gnyis dang ni gsang ba yi/ /dbang po rnams kyi gnas dang ni/ /de ltar gzhan du'ang gnas yi ge/ /mchog tu dge ba de dag gzhag /de dag ngan song yongs sbyang phyir/ /stan dang bcas te theb dbus gzhag /de nas sngags pas</text></item>
<item><p>131b1</p><section>rgyud</section><text>sngags kyis ni/ /mngon par bsngags pa'i gos kyis g.yogs/ /de nas byin za yang dag rab sbar la/ /me lce stong gis dkrigs shing 'bar ba'i lus/ /zla ba kun+da bzhin du zhi ba'i yid/ /dpag med kun la mchod yon yongs su brtag /de bzhin ji ltar gsungs ba'i mchod pa bya/ /de nas dang po de yi</text></item>
<item><p>131b2</p><section>rgyud</section><text>sbyin sreg ni/ /rdzogs par byas shing 'bar ba nyid la ni/ /yongs brtags nas ni rgyal ba las/ /sogs pa rnams kyi brgyad ni lhag pa dang / /bcas pa'i brgya ni yongs su brtag par bya/ /de nas sbyong ba'i sngags kyi rgyal po yi/ /bsreg bya nyi shu rtsa gcig yongs su brtag /de nas zhal ras dkar po spyan drangs la/ /</text></item>
<item><p>131b3</p><section>rgyud</section><text>yo byad rnams sam mchod yon sogs gsum mchod/ /phyag na rdo rje pad+ma zhags pa bsnams/ /rgyan rnams thams cad kyis ni rab brgyan cing / /rdzogs pa'i sangs rgyas nyid kyi dbu rgyan can/ /bsam par bya zhing yang dag bri bar bya/ /de yi snying po brgya phrag stong ngam ni/ /</text></item>
<item><p>131b4</p><section>rgyud</section><text>ji srid bye ba'i bar du sbyin sreg bya/ /yang na mtshan ma yang dag byung na ni/ /de bzhin sdig rgyun spangs par shes par bya/ /de nas thal bar 'gyur ba cho ga bzhin/ /rdo rje bsdu bas thal ba rus pa bsdu/ /rdo rje bdud rtsi'i dri chu dang / /ba yi rnam lnga dang bcas la/ /sbyong ba'i sngags</text></item>
<item><p>131b5</p><section>rgyud</section><text>ni 'bum bzlas te/ /gong bu byas nas ga pur drir/ /sa dang legs par bsres byas la/ /sku gzugs mchod rten lhar bsam zhing / /lan gcig gnyis gsum bzhi lnga'am/ /yang na lan grangs brgya rtsa brgyad/ /sngags dang phyag rgyas byin brlabs la/ /'bum</text></item>
<item><p>131b6</p><section>rgyud</section><text>phrag gnyis ni bzlas par bya/ /de nas mchod rten 'bar gyur tam/ /yang na sku gzugs zhal 'dzum mam/ /dri spos ngad ldan 'od snang ngam/ /lha la sogs pa sna tshogs pa/ /rdzu 'phrul rnam par 'phrul pa dang / /me tog la sogs 'dor ba dang / /dung dang rnga dang gling bu dang / /pi bang la</text></item>
<item><p>131b7</p><section>rgyud</section><text>sogs sgra thos 'gyur/ /gal te lha yi mtshan ma de/ /sdig mang nyid kyis ma mthong pa/ /de tshe 'bum phrag brgya stong bzlas/ /ji srid mtshan ma byung bar du/ /de bzhin gshegs pa mchod nas ni/ /mnyam par gzhag pas bzlas par bya/ /de mthar cho ga shes pa yis/ /mtshan gcig</text></item>
<item><p>132a1</p><section>rgyud</section><text>thog thag mi nyal bzlas/ /de nas de yi sdig pa ni/ /rnam dag bdag nyid nges par mthong / /lha yi lus kyis gzugs dang ni/ /de yi rgyud du ngo shes 'gyur/ /mtshan ma 'di dag shes nas su/ /rnam par mi rtog sems kyis ni/ /byams dang</text></item>
<item><p>132a2</p><section>rgyud</section><text>snying rje ldan pa yis/ /las rnams thams cad rab tu bya/ /gal te de yang med gyur na/ /de tshe bzlas bsgom tshul gyis bya/ /de yi ming tsam bris nas su/ /mchod rten phreng ba bya ba dang / /sku gzugs kyang ni byas nas su/ /sbyin sreg dbang bskur byas gyur na/ /gdon</text></item>
<item><p>132a3</p><section>rgyud</section><text>mi za bar bde 'gror skye/ /thal ba yungs kar bye ma sogs/ /ming spel sngags ni mngon btab nas/ /rgya mtshor 'bab pa'i chu klung dor/ /de ltar byas na sdig pa can/ /yin yang ngan song rnams las ni/ /rnam par thar bar gyur nas kyang / /dge ba mchog gi sa bon ni/ /</text></item>
<item><p>132a4</p><section>rgyud</section><text>bskyed dang ldan pas sangs rgyas nyid/ /'bras bur yang dag ldan pa yi/ /sbyin pa tshul khrims bzod pa dang / /brtson 'grus bsam gtan shes rab rgyu/ /rab tu bsgoms pa'i bsod nams ldan/ /'jig rten ngan song bcom pa ni/ /'di ltar lha yang ci zhig smos/ /'di la</text></item>
<item><p>132a5</p><section>rgyud</section><text>the tshom med pa yin/ /gang yang dge ba'i rtsa ba ma bskyed pa dang / gang yang med pa'i lta ba can dang / gang byang chub kyi lam las rnam par 'das pas bstan pa la zhe sdang gi gnod pa byed pa dang / sdig pa'i rang bzhin mi shes pa pha dang ma la sems mi brtse ba dang / byang chub kyi sems</text></item>
<item><p>132a6</p><section>rgyud</section><text>la mi brten pa dang / /'dod chags dang bral ba bsad pa dang / lha dang / sangs rgyas dang / chos dang / dge 'dun dang / sngags dang / phyag rgya'i tshogs la sogs pa rnams la med pa nyid du lta ba la sogs pa'i sdig pa can rnams la de lta bu'i shes rab dang thabs med na grol ba med</text></item>
<item><p>132a7</p><section>rgyud</section><text>do zhes pa/ bde bar gshegs pa rgyal ba rnams kyis gsungs so/ /de nas brgya byin la sogs pa spyan pad+ma rgyas pa rnams legs so zhes bya bas mnyes par mdzad do/ /mnyes par mdzad nas mchod pa mdzad do/ /brgya byin gzhan la phan par brtson pas kyang ji ltar bka' stsal pa</text></item>
<item><p>132b1</p><section>rgyud</section><text>bzhin du byas so/ /'bras bu de bzhin du thob par gyur to/ /dbang ldan du mgrin pa sngon po glang khyu mchog la zhon pa/ sku mdog dkar po phyag bzhi pa/ g.yas pa'i dang po dang gnyis pa rdo rje rtse gsum pa dang mchog sbyin du bcas pa/ g.yon pa'i gcig gis rtse gsum pa 'dzin cing</text></item>
<item><p>132b2</p><section>rgyud</section><text>gnyis pas ral gri 'dzin pa sbrul gyi mchod phyir thogs pa can bris te/ o~M pa shu pa ti nI la kaN+Da u mA prI ya swA hA zhes pa 'dis so/ /de nas phyag rgya 'di yin te/ lag pa rdo rje khu tshur byas la mthe'u chung mthe bong gis mnan te sor mo lhag ma rnams rdo rje'i mtshan nyid du byas shing ming med</text></item>
<item><p>132b3</p><section>rgyud</section><text>dang mdzub mo'ang rdo rje'i rnam par cung zad 'dud par bya'o/ /'di ni phyugs bdag gi phyag rgya'o/ /khyab 'jug khyung la zhon pa/ mdog nag po phyag bzhi pa/ phyag g.yas pa dag na dbyug to dang rdo rje 'dzin cing / g.yon pa dag na dung dang 'khor lo 'dzin pa'o/ /gser gyi rdo rje ma</text></item>
<item><p>132b4</p><section>rgyud</section><text>khyab 'jug lta bu gser gyi mdog can du shes par bya'o/ /rdo rje dril bu ma rma bya la zhon pa/ zhal drug pa/ dmar po g.yas pa dag na shak+ti dang rdo rje/ g.yon pa dag na khyim bya dang dril bu 'dzin pa'o/ /rdo rje gzhon nu ma rdo rje dril bu lta bur shes par bya'o/ /mi smra ba rdo rje dang pa la</text></item>
<item><p>132b5</p><section>rgyud</section><text>la zhon pa/ gser mdog can zhal bzhi pa/ phyag bzhi pa phyag g.yas pa dag na rdo rje dang bgrang phreng 'dzin cing / g.yon pa dag na dbyug tho dang spyi blugs 'dzin pa'o/ /rdo rje zhi ba ma tshangs pa lta bur shes par bya'o/ /rdo rje mtshon cha glang po che dkar po la zhon pa/ phyag g.yon</text></item>
<item><p>132b6</p><section>rgyud</section><text>pas rang gi rdo rje 'dzin cing g.yas pas 'jig rten las 'das pa'i rdo rje 'dzin pa'o/ /rdo rje khu tshur rdo rje mtshon cha ltar shes par bya'o/ /rdo rje 'khyil ba khro bo yang shing rta la zhon pa/ mdog dmar po/ g.yas pa dang g.yon pa na pad+ma dang / nyi ma'i dkyil 'khor 'dzin pa'o/ /</text></item>
<item><p>132b7</p><section>rgyud</section><text>rdo rje bdud rtsi ma dang rdo rje 'khyil pa khro bo lta bu nyid do/ /rdo rje 'od zer khro bo dkar po ngang pa la zhon pa g.yas pas rdo rje 'dzin cing / g.yon pas pad+ma dang zla ba 'dzin pa'o/ /rdo rje 'od zer ma rdo rje khro bo lta bu'o/ /rdo rje dbyug pa khro bo rus sbal la zhon pa mdog sngon po phyag g.yas na rdo rje 'dzin</text></item>
<item><p>133a1</p><section>rgyud</section><text>cing / g.yon pas dbyug pa 'dzin pa'o/ /dbyug pa rdo rje mchog ma rdo rje dbyug pa khro bo lta bu'o/ /rdo rje dmar ser khro bo glang po che la zhon pa mdog dmar po/ phyag g.yas na rdo rje 'dzin cing / g.yon pas mi bzung nas za zhing gnas pa'o/ /</text></item>
<item><p>133a2</p><section>rgyud</section><text>rdo rje ska rags ma rdo rje dmar ser khro bo lta bu'o/ /rdo rje tshogs bdag glang sna glang po che la zhon pa can/ phyag g.yas pas rdo rje 'dzin cing / g.yon pas gshol 'dzin cing gnas pa mdog dkar po'o/ /rdo rje 'dul ba ma rdo rje glang sna lta bu'o/ /'di ni khyad par te gang zhe</text></item>
<item><p>133a3</p><section>rgyud</section><text>na/ phyag g.yon gyis kha T+wA~M ga 'dzin pa'o/ /rdo rje phreng ba tshogs kyi bdag po mdog ljang gu/ bya ku li ka'i shing rta la zhon pa/ phyag g.yas kyis rdo rje 'dzin pa/ g.yon pas me tog gi phreng ba 'dzin pa'o/ /rdo rje gdan ma rdo rje phreng ba lta bu'o/ /'di ni khyad par</text></item>
<item><p>133a4</p><section>rgyud</section><text>te gang zhe na/ phyag g.yon gyis shak+ti 'dzin pa'o/ /rdo rje dbang can ne tso'i shing rta la zhon pa mdog dkar ser/ phyag g.yas pas rdo rje 'dzin pa/ g.yon pas chu srin gyi rgyal mtshan bsnams pa'o/ /rdo rje dbang can ma rdo rje dbang can lta bu ste 'di ni khyad par ro/ /gang</text></item>
<item><p>133a5</p><section>rgyud</section><text>zhe na/ mdog dmar po'o/ /rnam rgyal rdo rje tshogs kyi bdag po sbal pa la zhon pa/ mdog dkar po'o/ /phyag g.yas pas rdo rje 'dzin pa/ g.yon pas ral gri 'dzin pa'o/ /rdo rje gdengs pa ma rnam rgyal rdo rje lta bu'o/ /rdo rje gtun shing pho nya mo me tog gi shing rta'i khar bu</text></item>
<item><p>133a6</p><section>rgyud</section><text>zhon pa mdog dkar ser/ phyag g.yas pas rdo rje 'dzin pa/ g.yon pas gtun shing 'dzin pa'o/ /rdo rje gtun shing pho nya mo rdo rje gtun shing lta bu ste 'di ni khyad par ro/ /gang zhe na/ g.yon gyis kha T+wA~M ga 'dzin pa'o/ /rdo rje rlung gi pho nya mdog sngon po la zhon pa phyag</text></item>
<item><p>133a7</p><section>rgyud</section><text>g.yas pas rdo rje 'dzin pa/ g.yon pas dar 'dzin pa'o/ /mgyogs pa'i rdo rje ma rdo rje rlung gi pho nya lta bu'o/ /rdo rje me'i pho nya mor skyes la zhon pa mdog dmar po gyen du 'bar ba'i 'od rtse gsum pa 'bar ba'i phyag g.yas dag na rdo rje dang go cha 'dzin pa/ g.yon pa dag na dbyug pa</text></item>
<item><p>133b1</p><section>rgyud</section><text>dang spyi blugs 'dzin pa'o/ /rdo rje 'bar ma rdo rje me lta bu'o/ /rdo rje 'jigs byed pho nya ma sngon po ro langs la zhon pa phyag g.yas pas rdo rje 'dzin pa/ g.yon pas rtse gsum 'dzin pa'o/ /rdo rje gtsigs pa pho nya mo rdo rje 'jigs byed lta bu ste/ 'di ni khyad par ro/ /gang zhe na/</text></item>
<item><p>133b2</p><section>rgyud</section><text>g.yon pas zhags pa 'dzin pa'o/ /rdo rje lcags kyu bran klu lhag pa la zhon pa/ sngon po phag gi gdong pa can/ g.yas pas rdo rje 'dzin pa/ g.yon pas lcags kyu 'dzin pa'o/ /rdo rje nag mo bran mo ro langs kyi bzhon pa can/ phyag g.yon gyis kha T+wA~M ga 'dzin pa/</text></item>
<item><p>133b3</p><section>rgyud</section><text>phyag g.yas kyis rdo rje 'dzin pa mdog nag mo'o/ /rdo rje log 'dren phran bra ba byi ba zhon pa/ mdog dkar po/ glang po che'i gdong pa can/ phyag g.yas dag na rdo rje dang dgra sta 'dzin pa/ g.yon dag na rtse gsum dang ni dbyug pa 'dzin pa/ sbrul gyi mchod phyir thogs</text></item>
<item><p>133b4</p><section>rgyud</section><text>pa'o/ /rdo rje srul mo bran mo mdog sngon mo g.yas na rdo rje 'dzin pa g.yon pa phyags ma 'dzin pa bra ba byi ba zhon pa'o/ /klu rdo rje'i chu srin zhon pa gdengs ka brgyad pa/ mdog dkar po g.yas pas rdo rje 'dzin pa/ g.yon pas klu'i zhags pa 'dzin pa'o/ /rdo rje chu srin</text></item>
<item><p>133b5</p><section>rgyud</section><text>ma bran mo chu srin la zhon pa/ mdog dkar mo/ gdengs ka brgyad ma/ g.yas pas rdo rje 'dzin pa/ g.yon pas rdo rjes mtshan pa'i chu srin 'dzin pa'o/ /'jigs mdog ma ljang gu g.yas pas rdo rje 'dzin cing / g.yon pas ral gri phe Ta ka 'dzin pa'o/ /dpal mo</text></item>
<item><p>133b6</p><section>rgyud</section><text>mdog dkar ser g.yas pas rdo rje 'dzin cing / g.yon pas pad+ma 'dzin pa'o/ /dbyangs can ma mdog dkar mo/ phyag g.yon pas pi bang g.yas pas rdo rje ma'o/ /bgrod ka mdog ljang gu seng ge la zhon pa/ phyag g.yas pa dag na rdo rje dang 'khor lo 'dzin pa/ g.yon</text></item>
<item><p>133b7</p><section>rgyud</section><text>pa dag na lde men dang ral gri 'dzin pa'o/ /ma mo thams cad dang / drag po la sogs pa dang / chu bdag gi mthar thug pa rnams kyi dang / gang phyag g.yas su rdo rje gsungs pa de ni rdo rje rtse gsum par shes par bya'o/ /'jig rten dang 'jig rten las 'das pa'i lha thams</text></item>
<item><p>134a1</p><section>rgyud</section><text>cad rnam par snang mdzad la mngon du bltas pa'o/ /de nas thun mtshams kyi dus su rdo rje ti rin+ti ris dag par bcings te me tog sngon po'i phreng ba bzung la dkyil 'khor du 'jug go/ /yi ge hU~M bzhi pa brjod cing rdo rje rnam par snang mdzad la bskor ba bdun</text></item>
<item><p>134a2</p><section>rgyud</section><text>dang dung dang dril bu'i sgra bsgrag par bya'o/ /dkyil 'khor thams cad kyi yang lhag pa dang chad pa'i nyes pa zhi bar bya ba'i nges par bltas te phreng ba bcom ldan 'das la phul nas rdo rje'i gar byas la blangs te yi ge hU~M bzhi pa nyid kyis rang gi mgo bor bcing ngo / /ji ltar cho ga</text></item>
<item><p>134a3</p><section>rgyud</section><text>bzhin du yang / /gang zhig chad pa yongs su bskang / /mkhas pas lhag pa rnams spang phyir/ /rdo rje dril bu kun rtog bya/ /'grub 'gyur nyes pa spang mi bya/ /zhes gsungs so/ /de nas 'dug par gyur pa yi/ /rdo rje slob dpon mnyam gzhag pas/ /rdo</text></item>
<item><p>134a4</p><section>rgyud</section><text>rje sgo ni bzhi po rnams/ /yid kyis dbye bar bya ba nyid/ /o~M badzro t+g+ha Ta ya sa ma ya pra be sha hU~M zhes bya'o/ /phyag rgya yang 'di yin te/ rdo rje khu tshur gnyis gshibs te/ /mdzub mo gan rkyal yang dag gzung / /legs par drag tu rnam par dbye/ /sgo dbye ba yi cho ga</text></item>
<item><p>134a5</p><section>rgyud</section><text>yi/ /zhes pa'o/ /de nas lcags kyu la sogs pas las rnams byas la rin po che bdun las byas pa'am sa las byas pa'i bum pa nag po la sogs pa med pa/ mgrin pa ring ba/ mchu 'phyang ba/ lto ba che ba/ lha rdzas kyi dri'i chu dang / rin po che dang / sman thams</text></item>
<item><p>134a6</p><section>rgyud</section><text>cad dang / 'bru thams cad kyis yongs su rdzogs pa/ yal 'dab dang bcas pa/ mgrin pa la gos dam pas legs par bcings la bsrung ba byas pa/ phyi rol kun du lha rdzas kyi dri rjes su byugs pa me tog gi phreng ba btags pa'i rdo rjes steng du mtshan pa/ rdo rje chen po'i</text></item>
<item><p>134a7</p><section>rgyud</section><text>byin gyis brlabs pa/ khro bo ti rin+ti ris yongs su bzung ba'i rdo rje dang me tog gi yal 'dab kyis/ /o~M badzro da ka hU~M zhes bya ba 'di stong rtsa brgyad mngon par bsngags pa'i yi ge hU~M bzhi pa brgya rtsa brgyad mngon par bsngags pa byas la/ bcom ldan 'das rdo rje hU~M mdzad kyi spyan sngar</text></item>
<item><p>134b1</p><section>rgyud</section><text>legs par bzhag go/ /'jug pa'i sgo la mngon par phyogs pa'i phyi rol du bum pa gnyis pa la yi ge hU~M bzhi pa brgya rtsa brgyad bzlas pa bzhag go/ /de'i chus bdag nyid dang slob ma dbang bskur ba bya ste gzhug pa'i phyag rgya bcings nas sam ma bcings pa yang ngo / /byi</text></item>
<item><p>134b2</p><section>rgyud</section><text>ru de bzhin sa le sbram/ /dung dang de bzhin nor bu ni/ /rin chen kun te sing g+h+ri dang / /byA g+h+ri gi ri be be re/ /sman kun til nas sran ma sha/ /'bras dang gro ni lnga pa ste/ /sman lnga 'bru kun sgras mtshon pa'o/ /de'i rjes la phyag bzhi la sogs pa sngon du 'gro ba'i sdom</text></item>
<item><p>134b3</p><section>rgyud</section><text>pa 'dzin du bcug nas rdo rje gnod sbyin gyi gos sngon po la yang yongs su bzlas te sems dpa'i gtsug tor gyis gtsug tor bcing ba dang / sgo skyong gis gdong bcing ba dang / rdo rje go chas stod g.yogs dang / gtsug tor la sogs pa can gyis slob dpon gyis khro bo ti rin+ti ris me</text></item>
<item><p>134b4</p><section>rgyud</section><text>tog sngon po'i phreng ba bzung nas/ o~M badzra sa ma ya pra be shA mi zhes brjod cing zhugs la/ /de bzhin gshegs pa thams cad la gsol ba gdab ste/ bcom ldan 'das zhes bya ba la sogs pas so/ /de nas rdo rje'i chu 'thungs nas bdag nyid 'jug par byas la/ phreng ba de</text></item>
<item><p>134b5</p><section>rgyud</section><text>dkyil 'khor chen por dor la rang rang gi mgo la bcings te gdong bcings pa bkrol la/ ji lta ba bzhin du dkyil 'khor la bltas te/ /tiSh+Tha badzra zhes pa la sogs pas gzhug pa'i phyag rgya dgrol ba yang byas la chu'i dbang bskur ba dang / sangs rgyas lnga'i cod pan dang dar</text></item>
<item><p>134b6</p><section>rgyud</section><text>dpyangs dang / rdo rje dang / phreng ba dang / bdag po la sogs pas dbang bskur ba dgu bcom ldan 'das kyi spyan snga nas bcom ldan 'das la phyag 'tshal nas blangs pa de kho na nyid dang / chos dang / dam tshig dang / dngos grub dang / rdo rje brtul zhugs kyang bzung la/ me tog</text></item>
<item><p>134b7</p><section>rgyud</section><text>la sogs pas kyang bdag nyid legs par mchod de tshigs su bcad pa lnga pas rjes su gnang ba dang / yi ge hU~M gis gzengs bstod pa dang / lung bstan pa yang smos la/ slar yang byin gyis brlab pa la sogs pa byas la ji ltar mngon par 'dod pa'i bzlas pa yang ste/ hU~M kA ra</text></item>
<item><p>135a1</p><section>rgyud</section><text>badzra ha~M zhes pa'o/ /rang gi mtshan brjod par bya zhing rnam par snang mdzad kyi phyag rgya chen po bcings la de'i sngags aH'i rnam pa'i mtha' can gyi rnam par snang mdzad kyi gnas su de bzhin gshegs pa rdo rje'i bdag nyid dbab bo/ /badzro ha~M zhes bya ba</text></item>
<item><p>135a2</p><section>rgyud</section><text>yis rdo rje'i nga rgyal rnam par bsgoms la de rdo rje rnam par snang mdzad du bsgoms te/ badzra d+hA tu a ha~M zhes pa'o/ /de ltar rdo rje 'bebs pa'i bar gyi phyag rgya chen po bcings la byang gi sgor de'i sngags aH'i rnam pa'i mtha' can gyi rdo rje rdo rje dril bu'i bdag nyid dbab pa'o/ /</text></item>
<item><p>135a3</p><section>rgyud</section><text>badzra g+ha N+Do ha~M zhes pa'i nga rgyal bskyed la de badzra A be sha kro d+ho ha~M zhes bsgom mo/ /de lta bus rdo rje re bsgrub pa yin no/ /de nas yang rdo rje slob dpon gyis sems dpa' rdo rje lcags kyus bcings la se gol legs par gtogs par byed cing sangs rgyas thams cad 'dus par bya ste/ /o~M</text></item>
<item><p>135a4</p><section>rgyud</section><text>badzra sa mA ya dzaH/ dzaHhU~M ba~M hoHzhes pa lan nyi shu rtsa gcig rab tu brjod do/ /de nas myur du phyag rgya chen po dang / rdo rje khro bo'i dam tshig brjod do/ /de ma thag tu mtshan brgya rtsa brgyad pa mchog go/ /de nas rdo rje lcags kyu la sogs pas rang gi sgo nas spyan drangs la bcug ste/</text></item>
<item><p>135a5</p><section>rgyud</section><text>bcings nas dbang du byas la ji lta ba bzhin du yi ge hU~M bzhi pas mchod yon phul te dpal rnam par snang mdzad la sogs pa'i dam tshig gi phyag rgya rnams dang / bskal ba bzang po'i mthar thug pa rnams bsgrubs te rang gi sngags brjod pa ji lta bur brjod cing dzaHhU~M baM hoHsa ma</text></item>
<item><p>135a6</p><section>rgyud</section><text>ya s+t+wa~M a ha~M/ de nas rang gi sngags brjod do/ /de lta bus 'grub par 'gyur ro/ /de nas dam tshig gi phyag rgya rnams dbyung ste/ rdo rje las gsang dam pa byung / /dam tshig mchog rnams nyid du grags/ /khro bo'i bcing ba bla med pa/ /de rnams bcing bar rab bshad bya/ /</text></item>
<item><p>135a7</p><section>rgyud</section><text>lag ngar rdo rje kun du bsnol/ /mthe chung lcags kyu bcing ba nyid/ /mdzub mo dag ni rab tu brkyang / /'jig rten gsum po rnam rgyal zhes/ /de bzhin mdzub mo kha sprad cing / /nor bu nyid ni bar ma bskum/ /bsnyams la dbu ma pad+ma nyid/ /gung mo mdzub mo gnyis</text></item>
<item><p>135b1</p><section>rgyud</section><text>sdigs mdzub/ /sdigs mdzub gnyis ni rdo rje yang / /g.yas pa bkug pa lcags kyu'o/ /de dag nyid sbyar yi ge hU~M/ legs pa'i rnam pa de bzhin yang / /mdzub gnyis logs gnas khro gnyer du/ /snying gar nyi ma mdzub gnyis zlum/ /lag pa mgo</text></item>
<item><p>135b2</p><section>rgyud</section><text>bor rab tu brkyang / /mdzub mo kha ru dgod pa can/ /mdzub mo sen mo kun du rig /g.yas pa mdzod kyi khu tshur yang / /gung mo'i mgo bcas 'khor lo nyid/ /kha las rab mchog thon pa yi/ /mdzub mo dbu ma rdo rje yang / /mdzub mo mgrin pa bskor ba dang / /</text></item>
<item><p>135b3</p><section>rgyud</section><text>mdzub mo lhag ma mche ba che/ /rdo rje khu tshur mthe bong bsdam/ /sgeg mo la sogs pa rnams ni rdo rje dbyings su bshad pa bzhin du bya ba 'di lta ste/ /rdo rje bsdams pa bcings nas su/ /snying gar yang na mthe bong mnyam/ /legs par rab brkyang phreng ba ma/ /thal</text></item>
<item><p>135b4</p><section>rgyud</section><text>mo sbyar mchog kha nas dbyung / /gar las spyi bor thal mo sbyar/ /rdo rje bsdams pa thur du sbyin/ /thal mo legs sbyar gyen du gtor/ /mthe bong bsnyams te nges par bsdams/ /rab tu brkyang ba byug pa yi/ /mdzub mo gcig ni bkug pa dang / /mthe bong gnyis ni mdud</text></item>
<item><p>135b5</p><section>rgyud</section><text>pa bcings/ /mthe bong mdzub mo bsnol ba bcing / /rdo rje khu tshur mchog bsdams nyid/ /ces pa'o/ /snying po'i dkyil 'khor la rdo rje rtse lnga pa rnam par bsams la hU~M gi rnam pa nyid brjod cing phyag rgya thams cad bcing bar bya'o/ /de nas phyag rgya'i nges par 'byung ba ste/</text></item>
<item><p>135b6</p><section>rgyud</section><text>rdo rje hU~M mdzad kyi phyag rgya ni/ rnam par snang mdzad/ rdo rje hU~M mdzad rin chen hU~M mdzad/ chos kyi hU~M mdzad/ las kyi hU~M mdzad kyi gnas su yang ngo / /de nas rin chen hU~M mdzad la sogs pa rnams kyi sngags rnams 'byung ste/ /o~M badzra b+h+r-i ku Ti kro d+hA na ya sarba rat+nA ni hrIHhU~M phaT/ o~M badzra</text></item>
<item><p>135b7</p><section>rgyud</section><text>twIHTh+TIHkro d+ha duSh+Ta mA ra ya hU~M phaT/ o~M badzra bi shwa kro d+ha ku ru sarba bi shwa rU pA ya sA d+ha ya hU~M phaT/ phyag rgya gzhan rnams ni sems dpa' rdo rje ma nas brtsams par blta'o/ /de nyid kyi phyir rig pa thams cad kyi mchog rnams kyis rnam par rgyal ba'i sngags su bshad do/ /rdo rje hU~M</text></item>
<item><p>136a1</p><section>rgyud</section><text>mdzad dang bcas pa'i phyag rgya bsdu bas yang bcom ldan 'das rdo rje hU~M mdzad bklag par bya'o/ /gzhan rnams rdo rje hU~M mdzad du 'gyur ba rigs pa yang ma yin te/ rgyud thams cad du hU~M mdzad nges par bstan par yang ma yin no/ /de'i rjes su de kho na bzhin</text></item>
<item><p>136a2</p><section>rgyud</section><text>lce la rdo rje bkod de rim pa bzhin du sangs rgyas rdo rje 'chang la sogs pa'i chos kyi yi ge rnams dgod do/ /de rnams kyang hU~M yig sangs rgyas rdo rje can/ t+r+wa~M yig rdo rje'i snying po yi/ /hrIHyi rnam par rdo rje'i sde'i/ /aHyig rdo rje sna tshogs kyi/ /hU~M sems dpa' rdo rje ma yi/ /</text></item>
<item><p>136a3</p><section>rgyud</section><text>twA~M rin chen rdo rje ma yi/ /hrIHchos kyi rdo rje ma yi/ /aHlas kyi rdo rje ma yi/ /hU~M hU~M/ trA~M trA~M/ hrIHhrIH/ aHaHzhes bya'o/ /rdo rje sems dpa' la sogs pa dga' ba chen po la hU~M/ gzugs mdzes pa la hU~M/ mchod pa thams cad la hU~M/ rab tu</text></item>
<item><p>136a4</p><section>rgyud</section><text>dga' ba la hU~M/ dbus su bgrod pa la hU~M/ legs par gzi mchog la hU~M/ dri mchog la hU~M/ A yA hi dza hU~M/ A hi hU~M hU~M hU~M hi spo Ta baM hU~M g+ha N+Ta a aHhU~M/ rdo rje sgeg mo la sogs pa nas rdo rje 'bebs pa'i mthar thug pa rnams kyi'o/ /de ma thag tu a'i yi ge</text></item>
<item><p>136a5</p><section>rgyud</section><text>las snying gar sna tshogs rdo rje bskyed pa las kyi phyag rgya bcing ngo / /de la khro bo'i khu tshur rnam pa gnyis byas la g.yon pa'i rdo rje sor mo g.yas pas bzung zhing bsgreng ba byang chub mchog ces bya ba'i phyag rgya 'di ni sangs rgyas kyi byang chub rab tu ster ro/ /gnyis po de dag gis 'gying</text></item>
<item><p>136a6</p><section>rgyud</section><text>ba dang bcas pas gsal bar byed pa ni rdo rje hU~M mdzad dang rdo rje sems dpa' dang sems dpa' rdo rje ma rnams kyi'o/ /lcags kyu 'dzin par yang dag gnas/ /mda' gsor ba yi sbyor ba dang / /legs so zhes bya snying gar gnas/ /rdo rje gnyis nyid dbang bskur ba/ /rin chen</text></item>
<item><p>136a7</p><section>rgyud</section><text>hU~M mdzad dang / rdo rje khro gnyer dang / khro bo dang / rin chen rdo rje ma rnams kyi'o/ /snying gar nyi ma rab tu blta/ /g.yon gnas lag ngar dbyug pa dang / /de bzhin 'di ni yongs su bzlog /g.yas dang g.yas min rnam par bsnol/ /chos kyi hU~M mdzad dang / rdo rje</text></item>
<item><p>136b1</p><section>rgyud</section><text>chos dang / chos kyi rdo rje ma rnams kyi'o/ /snying gar nyi ma la ral gri'o/ /mgal me'i 'khor lo bskor ba nyid/ /rdo rje gnyis ni khar gnas shing / /rdo rje'i gar ni bkrol bas ni/ /'gram pa spyi gtsug yang dag gnas/ /las kyi hU~M mdzad dang / rdo rje</text></item>
<item><p>136b2</p><section>rgyud</section><text>las dang / las kyi rdo rje ma rnams kyi'o/ /go cha mthe chung mche ba mchog /khu tshur gnyis ni nges par bcing / /rdo rje bgyings pa'i rab sbyor bas/ /bsam pa g.yos pas 'dud par bya/ /phreng ba bcings te kha nas dbyung / /gar las spyi bor thal mo sbyar/ /</text></item>
<item><p>136b3</p><section>rgyud</section><text>'og tu 'phyang dang gyen du 'thor/ /mthe bo bsnyams te nges par gshibs/ /dri byug pa yi sbyor ba las/ /mchod pa'i phyag rgya rab tu grags/ /mdzub mo lcags kyu bcings pa yis/ /mthe chung las ni lcags kyu che/ /mkhrig ma mdud pa mchog dag bsnol/ /</text></item>
<item><p>136b4</p><section>rgyud</section><text>rgyab dag kyang ni nges par gshibs/ /zhes sgo skyong rnams kyi phyag rgya'o/ /las kyi phyag rgya thams cad kyang gar las 'byung ba yin no/ /de nas rnam par snang mdzad la sogs pa rnams kyi bcing bar bya'o/ /rdo rje sems ma dang / rin chen dang / chos dang / las kyi rdo rje</text></item>
<item><p>136b5</p><section>rgyud</section><text>ma rnams kyi yang ste rdo rje dang po dang / /mthar gnas pa yi skyes pa dang / bud med kyi gzugs 'dzin pa de rnams kyi bdag nyid chen po gang dang gang gi phyag rgya gang dang gang yin pa rnams bcing ngo / /thams cad kyi phyag rgya dam tshig phyag rgya yang yin te/ g.yon pa de bzhin</text></item>
<item><p>136b6</p><section>rgyud</section><text>gshegs pa'i khu tshur gan rkyal du byas la lag pa g.yas pa'i mdzub mo dang mthe bong dag dang mthe chung nas brtsams te kha phye ba'i thal mo kha sbyar ba'o/ /'di ni byams pa'i dam tshig gi phyag rgya'o/ /de rnams kyi rig pa ni sngar bshad pa nyid de/ de rnams kyi rig pa ljags</text></item>
<item><p>136b7</p><section>rgyud</section><text>rnams la dgod do/ /'di ni de rnams kyi chos kyi phyag rgya'o/ /yi ge a las rang gi thugs kar sna tshogs rdo rje bskyed la de rnams 'dri bya'i rjes su 'brangs nas phyag rgya chen po bcings pa ni las kyi phyag rgyar 'gyur ro/ /rang gi thugs kar rdo rje rtse lnga pa bsams la bri bya'i rjes su</text></item>
<item><p>137a1</p><section>rgyud</section><text>'brangs pa nyid las de rnams kyi phyag rgya chen po bcing ngo / /de nyid kyis yang rig pa'i thun mong ba'o/ /mthe'u chung dang / mthe bong bcings nas kyang g.yon pa'i sor mo dbus ma gsum po rtse gsum pa la dbus ma rtse mo yang rdo rje'i phyag rgya yongs su bzung zhing rdo rje'i rig pa</text></item>
<item><p>137a2</p><section>rgyud</section><text>mchog 'di ni rdo rje'i dpal zhes grags so/ /de las gzhan ni rab bshad bya/ /sgyu ma rdo rje sogs ming can/ /rdo rje bsdams pa brtan byas la/ /g.yon pa rdo rje yang bcing bya/ /rdo rje khu tshur zhes grags pa/ /rdo rje'i rigs rnams kun la 'di/ /rdo rje rnam gnyis dang yang</text></item>
<item><p>137a3</p><section>rgyud</section><text>byas/ /mtshan ma thams cad bkod pa ni/ /rdo rje'i rigs ni thams cad kyi/ /phyag rgya rnams su'ang dgod par bya/ /mdun dang rgyab gnas rab tu brkyang / /mthe bong rgan po 'dzin pa chos/ /o~M gyi rnam pa spyi bor gnas/ /rdo rje shugs kyi rab tu gnas/ /rig</text></item>
<item><p>137a4</p><section>rgyud</section><text>pa'i rgyal po'am phyag rgya chen po'i tshogs so/ /lag pa'i mdun nyid rab tu brkyang / /lag pa'i mdun yang de bzhin du/ /lag pa gnyis kyang khu tshur gnas/ /kha las yongs su bskor ba nyid/ /rdo rje khro bo'i phyag rgya'i tshogs so/ /g.yon pa'i mthe bo legs gnas kyang / /</text></item>
<item><p>137a5</p><section>rgyud</section><text>phreng ba 'dzin pa nges rgyal nyid/ /g.yas pas nor ni sbyin pa dang / /ral gri'i phyag rgya khu tshur son/ /tshogs kyi bdag po chen po'i phyag rgya'i tshogs so/ /g.yas pa gshol ni gzung ba dang / /de bzhin lag pa rab tu brkyang / /g.yas pas 'bar ba kun du ston/ /rdo rje khu</text></item>
<item><p>137a6</p><section>rgyud</section><text>tshur rab tu 'dar/ /pho nya chen po'i phyag rgya'i tshogs so/ /bsnyems bcas kha dang mche ba rtse/ /byugs pas 'joms pa rab tu sbyor/ /lag pa bskum pa sbyar ba dang / /rdo rje g.yas pa 'phrog pa'o/ /bran gyi phyag rgya'i tshogs so/ /de nas u ma la sogs pa ma mo'i</text></item>
<item><p>137a7</p><section>rgyud</section><text>tshogs kyi phyag rgya 'byung ste/ g.yon pa rdo rje bsdams pa yis/ /rtse gsum mtshan ma bcing bar bya/ /'di bcing ba yi yang dag pa'i/ /dngos grub rig pa mchog rang nyid/ /rdo rje'i rigs rnams thams cad kyi/ /g.yon pa rdo rje mchog bsrungs pa/ /cho ga ji bzhin dam tshig</text></item>
<item><p>137b1</p><section>rgyud</section><text>gi/ /phyag rgya bcing bar rab bshad bya/ /'khor lo thams cad mchog kun bsdam/ /de bzhin bu yi phyag rgya dang / /o~M yig phyag rgya'ang de bzhin nyid/ /yi ge rna can yongs su gzung / /phyag rgya mdzes pa can dang ni/ /'bar ba yongs su gzung ba nyid/ /'od zer bsdus</text></item>
<item><p>137b2</p><section>rgyud</section><text>pa kho na yang / /dbyug pa khu tshur gzung ba nyid/ /kha las yongs su bskor ba dang / /khro bo'i dam tshig gdengs ka yis/ /phyag rgya phreng ba rdo rje bcings/ /ming med spyi bor gnas pa nyid/ /rtsibs can dkyil 'khor bzhin du bza'/ /'od can rtsibs can dam tshig rnams/ /</text></item>
<item><p>137b3</p><section>rgyud</section><text>lag ngar bskum zhing kha phyogs dang / /rgyab nas yongs su bskor ba nyid/ /'od zer 'bar ba grol ba dang / /mdun du dul bar gnas pa nyid/ /pho nya'i dam tshig rnams so/ /gnyis mthar zhugs pa rtse mo sbyar/ /bcings pa nyid dang rab ltung byed/ /lag ngar bsnol dang ma</text></item>
<item><p>137b4</p><section>rgyud</section><text>bsnol dang / /de bzhin stobs ni 'phrog pa'o/ /bran mo rnams kyi dam tshig yin no/ /de nas lha chen po la sogs pa'i ljags rnams la sngags bkod la yi ge a las rang gi snying gar de bzhin du rdo rje bskyed la de rnams kyi phyag rgya bcings te las kyi phyag rgyar 'gyur ro/ /rang gi</text></item>
<item><p>137b5</p><section>rgyud</section><text>snying gar rdo rje rtse lnga pa bsgoms la phyag rgya chen po bri bya'i rjes su 'brangs te bcing bar bya'o/ /de nas bcom ldan 'das rnam par snang mdzad dang / bskal pa bzang po pa dang phyi rol rdo rje'i rigs rnams la rdo rje rin po che'i dbang bskur ma dpal rdo rje hU~M mdzad la sogs sangs rgyas lnga'i cod pan</text></item>
<item><p>137b6</p><section>rgyud</section><text>dang phreng ba dang / dar dpyangs kyi dbang bskur bas dbang bskur ro/ /de nas mchod yon phul la mchod pa bya'o/ /de nas rin po che'i rang bzhin gyi bum pa sngar bshad pa'i mtshan nyid can rdo rje la sogs rang gi mtshan mas mtshan pa rnam par snang mdzad la sogs pa'i sngags brgya rtsa brgyad</text></item>
<item><p>137b7</p><section>rgyud</section><text>bzlas pa rnams phyi'i dkyil 'khor gyi phyi rol du dgod par bya'o/ /bum pa gang ba rnams dang / gos zung 'bum dang / stong phrag bcu dang / stong dang / brgya'am/ re re la re re'am/ thun mong ba'am/ rnam pa sna tshogs pa'i bla re dang / zur bzhir rnam par bkra ba'i ba dan</text></item>
<item><p>138a1</p><section>rgyud</section><text>bcings pa'i gdugs dang / rgyal mtshan dang / ba dan rnams kyang yi ge o~M dang / dpal rdo rje hU~M mdzad yongs su bzlas la/ badzra s+pha ra Na kha~M zhes pa 'dis lha thams cad la nges par dbul lo/ /me tog gi shing brgya dang / bzhi'am ljon</text></item>
<item><p>138a2</p><section>rgyud</section><text>shing rnams dang me tog thams cad la rdo rje me'i phyag rgya dang bcas pa dang / /o~M badzra puSh+pe hU~M/ zhes pas me tog gi phyag rgya mngon par bsngags so/ /dri thams cad dang / ngad zhim pa rnams dang / dri ma med pa'i dri bzang po rnams la de kho na bzhin du rdo rje me dang / /o~M badzra gan+d+he hU~M/</text></item>
<item><p>138a3</p><section>rgyud</section><text>zhes pa 'di dri'i phyag rgya dang bcas pa yis so/ /ga bur dang / a ka ru dang / du ru ska dang / tsan+dan la sogs pa legs par bsres la/ de kho na bzhin du rdo rje me dang / /o~M badzra d+hU be hU~M/ zhes pa 'dis bdug pa'i phyag rgya dang bcas pas spos phor 'bum dang / stong phrag</text></item>
<item><p>138a4</p><section>rgyud</section><text>bcu dang stong dang brgya'am/ ji ltar rnyed pa la'o/ /sgron ma 'bum dang / stong phrag bcu dang / stong dang / brgya'am/ sgron ma thams cad sgron ma'i sdong bu 'bar ba dang ldan pa'i kong bu stong dang / bcu'am bcu gcig la de kho na bzhin du rdo rje me dang / /o~M badzra A lo ke hU~M zhes pa</text></item>
<item><p>138a5</p><section>rgyud</section><text>'di mar me'i phyag rgya dang ldan pas yongs su bzlas la/ /o~M s+phA ra Na kha~M zhes pa brjod cing dbul bar bya'o/ /gtor ma'i nye bar spyod pa 'bum dang / stong phrag bcu dang / stong dang / brgya'am/ /bcu'i grangs sam/ bkra shis can dang por bya ste/ rnam pa sna tshogs pa'i bza'</text></item>
<item><p>138a6</p><section>rgyud</section><text>ba rnams la de bzhin du rdo rje me yongs su bzlas te/ a kA ro mu kha~M sarba d+ha rmA NA mA d+ya nu t+pa n+na twA ta zhes pa brjod cing dbul bar bya'o/ /rol mo bcu dang / brgya dang / stong dang / stong phrag bcu dang / rol mo 'bum dang gang yang rung ba la yi ge hU~M dang / rol mo'i phyag rgya rdo rje khu tshur</text></item>
<item><p>138a7</p><section>rgyud</section><text>dag gi lag pa'i sor mo rnams kyis rol mo'i stang stabs rnam pa bcu bzhi 'di lta ste/ pi bang dang / gling bu dang / rnga mu ra dza dang / rnga mu kun+da dang / 'khar rnga dang / rnga b+hi ri dang / rnga pa Ta ha dang / rnga kun dzA dang / rnga ti mi la yi stang stabs so/ /rol mo dang / zlos gar dang /</text></item>
<item><p>138b1</p><section>rgyud</section><text>gar dang / rna rgyan dang / cod pan la sogs pa'i mchod pa rnams kyang yi ge o~M gyis mngon par bsngags te'o/ /de bzhin du dar dpyangs 'phyang bar bya zhing me tog gi phreng ba dang / rnga yab kyis rnam par brgyan pa dang / dra ba dang dra ba phyed pas spras pa dang / zla ba phyed pas</text></item>
<item><p>138b2</p><section>rgyud</section><text>nye bar mdzes pa dang / rta dang glang po che dang / ba lang dang / shing rta rnams 'bul te/ brtags pa dang bcas pa yang ngo / /rta babs nyams dga' ba'i dril bu dang / bcas pa rnams kyang badzra s+pha ra Na kha~M zhes pa 'dis so/ /o~M badzra sa twa su sa~M gra hA ta dang / badzra rat+nam</text></item>
<item><p>138b3</p><section>rgyud</section><text>nut+ta ra~M/ badzra d+harma gA ya naiH/ badzra karma ka rod+b+ha be zhes brjod cing gar byas la/ rdo rje sgeg mo la sogs pa mchod pa rnam pa brgyad po rnams kyis khro bo'i khu tshur gnyis dang ldan pa'i las kyi phyag rgya rnams kyis dkyil 'khor thams cad mchod par bya'o/ /rdo rje khu tshur gnyis</text></item>
<item><p>138b4</p><section>rgyud</section><text>bcings nas/ mdzub mo gnyis rab tu brkyang ba khro bo'i khu tshur gnyis yin no/ /slar rdo rje rigs kyi dkyil 'khor du bshad pa'i las kyi phyag rgya bcu drug pa rnams kyis kyang legs par mchod la/ /khro bo'i rigs thams cad la gsol ba gdab par bya ste/ sems can thams cad</text></item>
<item><p>138b5</p><section>rgyud</section><text>kyi don du dngos grub thams cad 'grub par mdzad du gsol zhes pa'o/ /de nas phyi rol gyi mchod pa dbul te/ sgrub pa'i grogs mchog dkyil 'khor du bzhag la/ /'bras yos bcas shing til dang bcas/ /chu bcas zas bcas me tog bcas/ /sran chan bcas shing</text></item>
<item><p>138b6</p><section>rgyud</section><text>snum khu tshur la/ /sogs pa'i bza' ba rnams la ni/ /yang a kA ro mu kha~M zhes pa la sogs bzlas nas shar phyogs kyi cha nas brtsams te gsum gsum gtor bar byas te/ dri dang / me tog dang / bdug pa dang / mar me dang / mchod yon rnams kyang thog ma dang tha</text></item>
<item><p>138b7</p><section>rgyud</section><text>mar dbul bar bya'o/ /de la dang po re zhig maN+Dal rnams byed du gzhug par bya'o/ /de nas spyan drang ngo / /de nas dam tshig bstan no/ /de nas mchod yon yang phul te dri la sogs pas legs par mchod la/ gtor ma dbul lo/ /de nas gshegs su gsol lo/ /</text></item>
<item><p>139a1</p><section>rgyud</section><text>de la sngags dang phyag rgya ni 'di yin te/ shar phyogs su kha bltas te g.yas brkyang gi gom pas 'dug cing / lag pa g.yon pas rdo rje bstan la/ g.yas pa dku'i phyogs su bzhag ste/ g.yas pa'i mdzub mo lcags kyus spyan drang ngo / /de'i</text></item>
<item><p>139a2</p><section>rgyud</section><text>mdzub mo lcags kyu dang bral ba ni brgya byin gyi dam tshig gi phyag rgya'o/ /g.yon brkyang gi gom pas 'dug la spyan drang ba'i phyag rgya las mdzub mo brkyang ba ni gshegs su gsol ba'i phyag rgya'o/ /de nas de'i sngags ni/ na mo badzra s+ya di shi di shi badzra pA Ni rok+Sha rak+Sha swA hA/ me'i</text></item>
<item><p>139a3</p><section>rgyud</section><text>phyogs su bltas te lag pa g.yas pa'i mdzub mo zlum po'i rnam par bkug ste gung mo bsgreng ba'i tshigs gsum par btsugs la mthe bong lag mthil du bzhag pa ni me lha spyan drang ba'i phyag rgya'o/ /spyan drang ba'i phyag rgya las mthe bong mdzub mo'i gzhogs la bstan pa ni me lha'i dam</text></item>
<item><p>139a4</p><section>rgyud</section><text>tshig gi phyag rgya'o/ /phyag rgya de nyid lag pa'i dbus su mngon du phyogs te/ gcig tu sbyar ba ni gshegs su gsol ba'i phyag rgya'o/ /de'i sngags ni ag+na e hi e h+yo hi ka pi la dz+wa la dz+wa la da ha da ha shi khi to li bi rU pA k+Sha swA hA/ gshin rjer bltas te lag pa mdun du phyogs par</text></item>
<item><p>139a5</p><section>rgyud</section><text>byas la nang du rdo rje bsdams pa'i dbus su mthe bong gnyis dang phyi ru ming med gnyis sbyar zhing bsgreng ste slar nang du bzung ba ni gshin rje spyan drang ba'i phyag rgya'o/ /srin lag gnyis yang phyi rol du gshibs te bsgreng ba snying gar bzung ba ni dam tshig gi phyag rgya'o/ /de nyid las srin</text></item>
<item><p>139a6</p><section>rgyud</section><text>lag sbyar ba ni gshegs su gsol ba'i phyag rgya'o/ /de'i sngags ni ya mA ya swA hA/ bden bral du bltas te mnyam pa'i gom pas 'dug la lag pa g.yas pa'i khu tshur bcangs pa mdzub mo dang gung mo bkug ste bzung zhing dri'i rnam par bzhag la/ lag pa g.yon pa sta zur phyogs</text></item>
<item><p>139a7</p><section>rgyud</section><text>su g.yon pa'i mdzub mo bkug nas gzhag pa ni bden bral spyan drang ba'i phyag rgya'o/ /phyag rgya de nyid lag pa g.yon pa sta zur phyogs su gnas par ral gri'i phyag rgya ni bden bral gyi dam tshig gi phyag rgya'o/ /spyan drang ba'i phyag rgya las mdzub mo brkyang ba ni gshegs su gsol ba'i</text></item>
<item><p>139b1</p><section>rgyud</section><text>phyag rgya'o/ /de'i sngags ni sarba b+hU ta b+ha yaM ka ra ku ru ku ru swA hA/ chu lha'i phyogs su mnyam pa'i gom pas 'dug la lag pa g.yas pa'i khu tshur bcangs nas mthe bong dang mdzub mo gcig tu sbyar te g.yon pa'i khu tshur snying gar bzhag la g.yon pa'i mdzub mo lcags kyus spyan</text></item>
<item><p>139b2</p><section>rgyud</section><text>drang ba ni chu bdag spyan drang ba'i phyag rgya'o/ /phyag rgya de nyid g.yon pa'i mdzub mo khu tshur la sbyar te bzung ba zhags pa'i phyag rgya chu bdag gi dam tshig gi phyag rgya'o/ /spyan drang ba'i phyag rgya las mdzub mo brkyang ba ni gshegs su gsol ba'i phyag rgya'o/ /de'i sngags ni tr-i tr-i phu Ta tr-i tr-i shi</text></item>
<item><p>139b3</p><section>rgyud</section><text>khi to li bi rU pA k+Sha swA hA/ rlung lha'i phyogs su bltas te 'dug pa g.yon pa'i khu tshur bcangs te gung mo bsgreng ba'i tshigs gsum bar mdzub mo bkug pa'i rtse mo btsugs la mngon du phyogs te brkyang ngo / /lag pa g.yas pa yang de bzhin du byas te sta zur logs su bzhag cing mthe</text></item>
<item><p>139b4</p><section>rgyud</section><text>bos bskul ba ni rlung lha spyan drang ba'i phyag rgya'o/ /de nyid mthe bong snga ma bzhin du bzhag pa ni rlung lha'i dam tshig gi phyag rgya'o/ /spyan drang ba'i phyag rgya las mthe bong brkyang ba ni gshegs su gsol ba'i phyag rgya'o/ /sngags ni o~M swA sa khA kha kha kha swA hA/ ku be ral mngon du</text></item>
<item><p>139b5</p><section>rgyud</section><text>bltas te 'dug nas lag pa gnyis kha sbyar la rdo rje bcing ba nang du byas la mthe chung gnyis gshibs te brkyang / de'i rgyab tu srin lag gnyis so sor bzhag nas gung mo dag bsgreng ba rdo rje'i mdud pa bya ba ni ku be ra spyan drang ba'i phyag rgya'o/ /phyag rgya de nyid kyis gung mo gnyis nang du rdo rje gung mo</text></item>
<item><p>139b6</p><section>rgyud</section><text>bcing ba'i sbyor bas gzhag pa ni ku be ra'i dam tshig gi phyag rgya'o/ /spyan drang ba'i phyag rgya las gung mo gnyis brkyang ba ni gshegs su gsol ba'i phyag rgya'o/ /de'i sngags ni o~M ku be rA ya swA hA/ dbang ldan gyi phyogs su bltas te 'dug la lag pa dag gcig tu sbyar te thal mo</text></item>
<item><p>139b7</p><section>rgyud</section><text>sbyar ba bya ste srin lag dang mthe'u chung lag mthil du rdo rje bcing ba byas te mthe bo zung dag gzhan la brten cing nang du bkug ste bsnol la gung mo gshibs te bsgreng ba'i rgyab tu mdzub mo gnyis rdo rje'i rnam par gzhag la de nyid bkug ste steng du phan tshun sen mo sprad par bya ba ni dbang ldan</text></item>
<item><p>140a1</p><section>rgyud</section><text>spyan dang pa'i phyag rgya'o/ /de nyid kyi mdzub mo sngar bzhin rdo rje'i rnam par bzung ba ni dbang ldan gyi dam tshig gi phyag rgya'o/ /spyan drang ba'i phyag rgya las mdzub mo gnyis brkyang ba ni gshegs su gsol ba'i phyag rgya'o/ /sngags ni dzuM dzuM shi ba swA hA/ g.yon</text></item>
<item><p>140a2</p><section>rgyud</section><text>brgyad ba'i gnas pas 'dug la lag pa thal mo khong stong du sbyar te bzhag la steng du bltas te mdzub mo gnyis kyi lcags kyu ni tshangs pa la sogs pa spyan drag ba'i phyag rgya'o/ /de nyid kyi mdzub mo gnyis snga ma ltar gzhag pa ni dam tshig gi phyag rgya'o/ /spyan drang ba'i phyag rgya las</text></item>
<item><p>140a3</p><section>rgyud</section><text>mdzub mo gnyis brkyang ba ni gshegs su gsol ba'i phyag rgya'o/ /de rnams kyi sngags ni o~M Ur+d+hAM brah+ma Ne swA hA/ sUR+Ya gra hA d+hi pa ta ye swA hA/ o~M tsan+d+ra nak+Sha trA d+hi pa ta ye swA hA/ mnyam pa'i gom pa'i gnas pas 'dug la lag pa gnyis gcig tu sbyar ba ste sor mo'i rtse mo rnams</text></item>
<item><p>140a4</p><section>rgyud</section><text>bar mtshams med par phan tshun sbyar te/ mthe bong zlum po byas la 'og tu bltas te sa'i lha mo la sogs pa mdzub mo lcags kyus spyan drang ba ni 'og gi lha mo spyan drang ba'i phyag rgya'o/ /spyan drang ba'i phyag rgya las sngar bzhin du mdzub mo dag gzhag pa ni dam tshig gi phyag rgya'o/ /mdzub</text></item>
<item><p>140a5</p><section>rgyud</section><text>mo dag brkyang ba ni gshegs su gsol ba'i phyag rgya'o/ /sngags rnams ni a d+ho pr-i thi bye swA hA/ a su re b+h+yaHswA hA/ nA ge b+h+yaHswA hA/ de nas rang gi sngags kyis thams cad la 'thor 'thung phul la/ bdag dang slob ma'i tshogs su bcas pa la bgegs med par mdzod cig /las</text></item>
<item><p>140a6</p><section>rgyud</section><text>kyi dngos grub kyang bdag la stsol cig ces brjod la/ thams cad gshegs su gsol lo/ /yang na dpung bzang gi ched du gsungs pa'i tshigs bcad rnams kyis gtor ma dbul te/ lha dang lha min gnod sbyin lto 'phye grul/ /nam mkha'i lding dang 'dab bzang lus srul po/ /</text></item>
<item><p>140a7</p><section>rgyud</section><text>dri za srin po gdon gyi tshogs rnams dang / /gang su sa la gnas pa'i rdzu 'phrul can/ /bu smad bcas shing g.yog 'khor bcas pa la/ /bdag gi pus mo sa stengs 'dir btsugs nas/ /thal mo sbyar nas khyed la gsol 'debs kyis/ /gsan nas phan gdags slad</text></item>
<item><p>140b1</p><section>rgyud</section><text>du 'dir spyon cig /'byung po gang dag ri rab steng gnas dang / /dga' ba'i tshal dang lha yi gnas rnams dang / /shar nub ri dang nyi zla'i khyim gnas dang / /ri bo kun la gang dag gnas pa dang / /chu bo kun dang chu bo'i mdo rnams dang / /rin chen gnas na lhag</text></item>
<item><p>140b2</p><section>rgyud</section><text>par gnas pa dang / /mtsho dang rdzing bu lteng ka chu ngogs dang / /g.ya' chu sil ma can dang khron par gnas/ /grong dang phyugs lhas grong khyer stong pa dang / /khang stong dang ni lha yi khang par yang / /gtsug lag khang dang mchod rten gnas dag dang / /dka' thub gnas dang glang</text></item>
<item><p>140b3</p><section>rgyud</section><text>chen bres dang ni/ /rgyal po'i dkor khang dag na gang gnas dang / /lam srang bzhi mdo dag dang sum mdo dang / /gang dag lam po che dang shing gcig drung / /dur khrod chen po nags tshal chen po dang / /seng ge dred dang gcan gzan gnas dag dang / /'brog chen 'jigs su</text></item>
<item><p>140b4</p><section>rgyud</section><text>rung bar gang gnas dang / /gang dag gling mchog dag na gnas pa dang / /lhun po dur khrod dag na gang gnas rnams/ /dgyes shing mgu bas phreng ba byug pa dri/ /bdug pa gtor ma mar me bstod pa 'dis/ /gus 'bul snoms mdzod gsol mdzod 'thung mdzod cig /</text></item>
<item><p>140b5</p><section>rgyud</section><text>las 'di rnams kyi 'bras bu mchis par mdzod/ /de ltar gdon la mchod pa byas nas ni/ /rtse gcig yid kyis phyogs skyong mchod par bya/ /dbang po rdo rje can gyi lha tshogs 'khor dang bcas/ /gtor ma khyad 'phags 'di dag bzhes su gsol/ /me dang gshin rje bden</text></item>
<item><p>140b6</p><section>rgyud</section><text>bral srin po'i bdag /chu bdag rlung bdag nor gyi bdag po dang / /dbang ldan lha ste 'byung po'i bdag po dang / /steng gi nyi zla tshangs pa chen po dang / /lha rnams kun dang sa yi klu rnams dang / /ri yi lha dang gsang ba'i tshogs 'dus rnams/ /dpung bcas sde bcas bu dang</text></item>
<item><p>140b7</p><section>rgyud</section><text>bshes gnyen bcas/ /rang gi skye bo'i tshogs shing mnyes pa rnams/ /so sor so so'i thugs dgongs gcig mdzad nas/ /rang rang phyogs su legs par byon nas ni/ /rang gi bu smad mdza' bshes gnyen 'dun dang / /nang mi dmag dang dpung bcas thabs cig tu/ /me</text></item>
<item><p>141a1</p><section>rgyud</section><text>tog dri dang byug pa mar me dang / /zhal zas gtor ma 'di dag bzhes nas kyang / /gsol mdzod snoms mdzod legs par 'thung mdzod cig /las 'di rnams kyi 'bras bu mchis par mdzod/ /de la 'di ni phyi dang nang thams cad du gtor ma rab tu</text></item>
<item><p>141a2</p><section>rgyud</section><text>dbul ba'i sngags te/ a kA ro mu kha~M sa rba d+ha rmA NA mA d+ya nu twan twA ta zhes pa'o/ /de nas nye reg bya ste shar sgor mngon par phyogs te gnas pa la/ las thams cad pa'i thab khung gi dbus su dpal 'jig rten gsum rnam par rgyal ba'i dkyil 'khor gyi lha thams cad kyi sngags</text></item>
<item><p>141a3</p><section>rgyud</section><text>brjod cing me tog dmar pos nges par bkod la sbyin sreg gi tshogs dpal rdo rje hU~M mdzad kyi sngags kyis ba'i mar gyis sreg blugs brgya rtsa brgyad dbul lo/ /dpal rnam par snang mdzad la sogs pa'i sngags nas rdo rje 'bebs pa khro bo'i mthar thug par kyang sreg blugs bdun bdun</text></item>
<item><p>141a4</p><section>rgyud</section><text>slar yang ngo / /de nas ji lta ba bzhin du thab khung gi rnam par snang mdzad la sogs pa rnams me tog kho nas spyan drangs la rnam par snang mdzad la sogs pa'i sngags kyis bris pa'i dkyil 'khor gyi rang gi gnas su dgod do/ /de nas de bzhin gshegs pa thams cad la phyag byas la</text></item>
<item><p>141a5</p><section>rgyud</section><text>bdag ming che ge zhes bgyi ba'i/ /rdo rje slob dpon dka' thub ches/ /sems can kun la phan pa'i phyir/ /slob ma rnams ni gzhug par bgyi/ /'dir yang dkyil 'khor chen por 'jug pa la snod dang snod ma yin pa brtag par mi bya ste/ de ci'i slad du zhe na/ btsun pa bcom</text></item>
<item><p>141a6</p><section>rgyud</section><text>ldan 'das sems can kha cig ni sdig pa chen po bgyid pa de rdo rje hU~M mdzad kyi dkyil 'khor chen po 'di mthong ste zhugs nas ngan song thams cad dang bral bar 'gyur ro/ /bcom ldan 'das nor dang bza' ba dang / btung ba dang / 'dod pa'i yon tan thams cad la chags pa dang /</text></item>
<item><p>141a7</p><section>rgyud</section><text>dam tshig la mi 'da' ba dang / sngags spyod pa la sogs pa 'dod cing mi nus pa'i sems can dag mchis te/ de dag kyang 'dir ji ltar bya bar 'dod pa bya ba'i phyir zhugs pa rnams kyi bsam pa thams cad rdzogs par 'gyur ro/ /bcom ldan 'das sems can kha cig ni gar dang /</text></item>
<item><p>141b1</p><section>rgyud</section><text>glu dang / gad mo dang / rtsed mo dang / kha zas la spyod pa la dga' ba nyid kyis de bzhin gshegs pa thams cad kyi theg pa chen po chos nyid khong du ma chud pas lha'i rigs dang dkyil 'khor gzhan du 'jug par 'gyur gyi/ de bzhin du rigs thams cad kyi dkyil 'khor re ba</text></item>
<item><p>141b2</p><section>rgyud</section><text>thams cad yang dag par rdzogs par 'gyur ba bla na med pa'i dga' ba dang / mgu ba dang / rangs pa rnams 'byung bar mdzad pa der ni bslab pa'i gnas la 'jigs shing skrag nas mi 'jug pa dag kyang mchis te/ ngan song gi dkyil 'khor gyi lam du ji ltar gnas pa'i bde ba'i</text></item>
<item><p>141b3</p><section>rgyud</section><text>bdag nyid kyi gnas skabs can de dag kyang dga' ba dang / mgu ba dam pa dang / bde ba dang / yid bde ba myong bar bgyi ba dang / ngan song gi rgyud thams cad du 'jug par kha bltas pa'i lam las bzlog par bgyi ba'i slad du rdo rje hU~M mdzad kyi dkyil 'khor du 'jug tu rung ngo / /</text></item>
<item><p>141b4</p><section>rgyud</section><text>bcom ldan 'das chos ldan gyi sems can de bzhin gshegs pa thams cad kyi tshul khrims dang / ting nge 'dzin dang / shes rab dam pa 'grub pa'i thabs kyis sangs rgyas kyi byang chub 'tshol ba na/ bsam gtan dang rnam par thar pa la sogs pa dang / sa rnams la 'bad pas nyon</text></item>
<item><p>141b5</p><section>rgyud</section><text>mongs par 'gyur bdag kyang mchis te/ de dag kyang rdo rje hU~M mdzad kyi dkyil 'khor 'di nyid du zhugs ma thag tu de bzhin gshegs pa nyid thams cad kyang rnyed par dka' ba yang ma lags na/ dngos grub gzhan lta smos kyang ci 'tshal zhes gsol bar bya'o/ /de nas slob ma gzhug par</text></item>
<item><p>141b6</p><section>rgyud</section><text>bya ste/ de la bslab pa'i gzhi lnga yongs su bzung ba'i dge bsnyen nam/ dge slong ngam dge slong gi sdom pa yongs su gzung zhing slob dpon du dbang bskur bar 'os pa/ slob dpon gyi zhabs dag la phyag byas te/ 'di skad ces brjod de/ bdag gi ston pa dga' chen khyod/ /byang chub</text></item>
<item><p>141b7</p><section>rgyud</section><text>chen po'i tshul bstan pa/ /mgon po chen po bdag 'tshal lo/ /dam tshig de nyid bdag la stsol/ /byang chub sems kyang bdag la stsol/ /skyabs gsum dag kyang bdag la stsol/ /zhes pa'o/ /de nas slob ma la rdo rje gnod sbyin yongs su bzlas pa'i gos dmar po'i stod</text></item>
<item><p>142a1</p><section>rgyud</section><text>g.yogs smad g.yogs dang / rdo rje lcags kyu la sogs pa'i sgo skyong bzhi bzlas pa'i gdong g.yogs bcing bar byas la phyag bzhi byed du gzhug go/ /yang lag na me tog thogs pa'i slob mas slob dpon la phyag byas la lag na me tog thogs pa nyid kyis</text></item>
<item><p>142a2</p><section>rgyud</section><text>bshags pa dang / rjes su yi rang ba dang / bskul ba dang / gsol ba gdab pa byas la 'di skad ces brjod do/ /gtso bo bdag la sdom pa stsol/ /thub pa nyi ma ma lus pa'i/ /sangs rgyas rnams ni bdag la dgongs/ /bdag ming che ge zhes bgyi ba/ /slob dpon</text></item>
<item><p>142a3</p><section>rgyud</section><text>dbang du gnas pa la/ /sangs rgyas rol mo 'byung ba yi/ /phyir mi ldog pa'i dge 'dun can/ /thar pa chen po'i grong khyer mchog /gsang ba chen por 'jug par bgyi'o/ /gsang ba thams cad rigs bsdus pa/ /slob dpon chen po bdag 'jug mdzod/ /phyir mi ldog pa'i</text></item>
<item><p>142a4</p><section>rgyud</section><text>dbang bskur ba/ /skal ba chen po bdag la stsol/ /mtshan rnams rjes su gsol btab pa/ /dpe byad rnams dang yang dag ldan/ /sangs rgyas sku ni yid 'ong ba/ /slob dpon chen po bdag la stsol/ /dbang bskur ba ni rmad byung che/ /sems can kun gyi don bgyid phyir/ /bdag</text></item>
<item><p>142a5</p><section>rgyud</section><text>ni rtag tu slob dpon 'gyur/ /slob dpon chen po bdag la gsol/ /de nas slob dpon gyi rigs thams cad la gsol ba gdab par bya ste/ che ge mo zhes bya 'di nyid ni/ /byang chub sems ni yongs 'dzin pa/ /gsang ba yis ni 'khor lo 'dir/ /'jug cing byang chub sdom pa 'tshal/ /</text></item>
<item><p>142a6</p><section>rgyud</section><text>de nas slob dpon gyis 'di skad ces brjod do/ /sangs rgyas chos dang dge 'dun te/ /dkon mchog gsum la skyabs su song / /'di ni sangs rgyas rigs dag pa'i/ /dam tshig sdom pa brtan por gyur/ /rdo rje dril bu phyag rgya yang / /blo gros chen po khyod kyis zung / /byang chub</text></item>
<item><p>142a7</p><section>rgyud</section><text>sems gang de rdo rje/ /shes rab dril bu zhes bshad do/ /slob dpon dag kyang gzung bar gyis/ /bla ma sangs rgyas kun dang mnyam/ /'di ni rdo rje rigs dag pa'i/ /sdom pa dam tshig yin par gsungs/ /rin chen rigs ni bsdus pa ni/ /nyin mo gsum dang mtshan mo</text></item>
<item><p>142b1</p><section>rgyud</section><text>gsum/ /zang zing mi 'jigs chos dang byams/ /sbyin pa rnam bzhi rab sbyin bya/ /phyi dang gsang ba theg pa gsum/ /dam chos khyod kyis gzung bar bya/ /'di ni pad+ma'i rigs dag pa'i/ /dam tshig sdom pa yin par gsungs/ /las chen rigs ni bsdus pa la/ /</text></item>
<item><p>142b2</p><section>rgyud</section><text>sdom pa gsum po yang dag ldan/ /mchod pa'i las kyang ci nus bzhin/ /yang dag nyid du nges gzung gyis/ /de las gzhan pa bzhi po yang / /'di dag phas pham par ni bshad/ /mi spang dor bar yang mi bya/ /rtsa ba'i ltung bar 'di bshad do/ /nyin mo gsum dang</text></item>
<item><p>142b3</p><section>rgyud</section><text>mtshan gsum du/ nyin re zhing ni brjod par bya/ /gang tshe nyams na rnal 'byor pa/ /ltung ba sbom po dag tu 'gyur/ /khyod kyis srog chags gsad mi bya/ /ma byin par yang mi blang ngo / /'dod pa log par mi spyad cing / /yang smra bar mi bya'o/ /phung khrol kun</text></item>
<item><p>142b4</p><section>rgyud</section><text>gyi rtsa ba yi/ /chang ni btung ba rnam par spang / /sems can gdul phyir ma gtogs pa/ /bya ba ma yin thams cad spang / /dam pa'i drung du gnas bya zhing / /rnal 'byor pa rnams bsnyen bkur bya/ /lus kyi las ni rnam pa gsum/ /ngag gi rnam pa bzhi rnams dang / /yid kyi</text></item>
<item><p>142b5</p><section>rgyud</section><text>rnam pa gsum dag ni/ /ci nus pas ni rjes su bskyang / /theg pa dman la dga' mi bya/ /sems can don la rgyab phyogs min/ /'khor ba dag kyang yongs mi spang / /rtag tu mya ngan 'das mi chags/ /lha dang lha min gsang ba pa/ /khyed kyis brnyas pa mi bya zhing / /phyag rgya</text></item>
<item><p>142b6</p><section>rgyud</section><text>bzhon pa mtshon cha dang / /mtshan ma 'gom pa yang mi bya/ /'di dag dam tshig zhes bshad do/ /de dag ni/ /blo gros khyed kyis bsrung bar bya/ /des kyang 'di skad brjod par bya/ /slob dpon khyod ni bdag la gson/ /gtso bo ji ltar bka' bsgo ba/ /de ltar bdag ni bgyid</text></item>
<item><p>142b7</p><section>rgyud</section><text>par 'tshal/ /ji ltar dus gsum mgon po rnams/ /byang chub tu ni nges mdzad pa'i/ /zhes pa nas sems can mya ngan 'das la dgod ces bya ba'i bar du brjod par bya'o/ /gang zhig sdom pa mi 'dzin pa de la ni gzhug pa tsam sbyin par bya zhing deng khyod bya ba la sogs pa brjod par mi</text></item>
<item><p>143a1</p><section>rgyud</section><text>bya ste/ slob dpon du dbang bskur ba yang mi bya'o/ /de nas o~M sarba yo ga tsi ta mut+pA da yA mi zhes pa 'dis/ byang chub sems ni bla na med/ /dam pa bdag gis bskyed par bgyi/ /de yi snying gar snying pos ni/ /rdo rje rab tu gzhag par bya/ /su ra ta sa</text></item>
<item><p>143a2</p><section>rgyud</section><text>ma ya s+t+wa~M hoHbadzra sid+d+hi ya thA su kha~M zhes pa 'dis so/ /de nas rdo rje hU~M mdzad du byin gyis brlabs la dri dang me tog la sogs pas mchod de me tog gi phreng ba gdags shing / gdong dri zhim pos byugs la yon gyi mchog bzung ste/ phyi rol na gnas pa la bum pa'i chus dbang bskur la/</text></item>
<item><p>143a3</p><section>rgyud</section><text>o~M gr-ih+Na badzra sa ma ya hU~M ba~M zhes pa 'dis khro ti rin+ti ri rang nyid bcings la slob ma 'ching du gzhug go/ /rdo rje bsdams pa na nga byas la/ /mthe bong rdo rje dam po yis/ /yid kyi khro bas dga' bya bas/ /khro bo ti rin+ti ri dran/ /de nas de nyid kyi mthe bong dag gis me tog gi phreng ba 'dzin</text></item>
<item><p>143a4</p><section>rgyud</section><text>du bcug la snying po 'dis gzhug par bya ste/ badzras ma ya~M bra ti sh+yA mi zhes pa'o/ /shar gyi sgor yang rdo rje lcags kyus de dgug cing lhor zhags pas gzhug go/ /nub tu lcags sgrog gis bcing zhing / byang du rdo rje 'bebs pas dbab bo/ /yang shar gyi sgo nas de bzhin du bcug la 'di</text></item>
<item><p>143a5</p><section>rgyud</section><text>skad ces brjod do/ /deng khyod de bzhin gshegs pa thams cad kyi rdo rje'i rigs kyis deng nas ngas khyod la rdo rje'i ye shes bskyed par bya'i/ ye shes gang gis de bzhin gshegs pa thams cad kyi dngos grub kyang thob par 'gyur na/ dngos grub gzhan rnams lta ci smos/ khyod kyis dkyil</text></item>
<item><p>143a6</p><section>rgyud</section><text>'khor ma mthong ba rnams kyi mdun du smra bar mi bya'o/ /khyod dam tshig nyams par 'gyur ta re/ de nas rdo rje slob dpon rang nyid khro bo ti rin+ti ri kha gyen du blta ba dang bcas pas bcings la/ rdo rje slob ma'i spyi bor bzhag ste 'di skad ces smras te/ 'di ni khyod kyi dam tshig gi rdo rje yin te/ gal</text></item>
<item><p>143a7</p><section>rgyud</section><text>te khyed 'ga' zhig la smras na spyi bo 'gems par 'gyur ro/ /de nas dam tshig gi phyag rgya de nyid dang / mna'i snying po lan cig bzlas pa'i chu rdo rje slob ma de 'thung du gzhug go/ /de la mna'i snying po 'di yin te/ rdo rje sems dpa' deng khyod kyi/ /snying la yang dag zhugs par mdzod/ /</text></item>
<item><p>143b1</p><section>rgyud</section><text>gal te tshul 'di smras na ni/ /de ma thag tu dral te gshegs/ /badzra ung+ka ThaHzhes bya'o/ /de nas slob ma la 'di skad ces smra'o/ /deng nas brtsams nas khyod kyi phyag na rdo rje nga yin gyi/ ngas 'di gyis shig ces gang bsgo ba de bya dgos so/ /khyod kyis nga la brnyas par ma</text></item>
<item><p>143b2</p><section>rgyud</section><text>byed cig /khyod ya nga ba ma spangs par tshe'i dus byas nas dmyal bar ltung bar 'gyur ta re zhes pa'o/ /de'i rjes la rang gi snying gar yi ge a rdo rje'i 'od zer gyi phreng ba dang ldan par bsam mo/ /de nas slob ma'i snying ga dang / mdzod spu dang / mgrin pa dang / spyi bo rnams su zla</text></item>
<item><p>143b3</p><section>rgyud</section><text>ba'i dkyil 'khor la gnas pa'i rdo rje rtse lnga pa 'bar ba dang / rin po che dang / pad+ma dang / sna tshogs rdo rje bsams te/ hU~M trA~M hrIHaHzhes pa 'di dag gi bzhin du'o/ /sgo dbye ba'i phyag rgyas rang dang slob ma'i snying gar phye la rang gi snying gar yi ge ya~M las yi ge phyung la slob</text></item>
<item><p>143b4</p><section>rgyud</section><text>ma'i snying gar gnas pa'i rdo rje dbus su blos bcug la lus thams cad gang bar bsam mo/ /'di skad ces brjod do/ /de bzhin gshegs pa thams cad kyis kyang byin gyis rlobs la/ rdo rje sems dpa' bdag la 'bab tu gsol zhes smros shig /de nas myur du rdo</text></item>
<item><p>143b5</p><section>rgyud</section><text>rje slob dpon gyis khro bo ti rin+ti ri bcings la 'di skad brjod par bya ste/ 'di de dam tshig rdo rje yin/ /rdo rje sems dpa' zhes byar grags/ /rdo rje ye shes bla na med/ /khyod la de nyid 'bab gyur cig /badzra A be sha AHzhes pa bcu dang / nyi shu dang / sum cu dang / bzhi bcu dang /</text></item>
<item><p>143b6</p><section>rgyud</section><text>lnga bcu dang / drug cu dang / bdun cu dang / brgyad cu dang / dgu bcu dang / lan brgyar brjod de nges par 'bab par 'gyur ro/ /de nas rdo rje'i khu tshur bcings la sems ma rdo rje ma'i phyag rgya dral bar bya zhing 'di dag brjod de/ o~M sum+b+ha ni sum+b+ha hU~M/ gr-ih+Na gr-ih+Na hU~M/ gr-i h+NA pa ya gr-ih+NA</text></item>
<item><p>143b7</p><section>rgyud</section><text>ba ya hU~M/ A na ya ho b+ha ga bA na badzra bi d+yA rA dza hU~M phaT/ aHaHaHaHaH/ bcu dang / nyi shu dang / sum cu dang / bzhi bcu dang / lnga bcu dang / drug cu dang / bdun cu dang / brgyad cu dang / dgu bcu dang / lan brgyar brjod par bya'o/ /bcom ldan 'das kyis kyang rdo rje rlung</text></item>
<item><p>144a1</p><section>rgyud</section><text>gi dkyil 'khor la rdo rje hU~M gi rnam pa'i 'od zer gyi mdog dmar po 'bar ba gang bzhin par bsam mo/ /slar yang gal te 'bab par ma gyur na/ de'i tshe dril bu dang bcas pas rdo rje 'bebs pa'i dam tshig gi phyag rgya bcings la rkang pa g.yon pas de'i rkang pa</text></item>
<item><p>144a2</p><section>rgyud</section><text>mnan la steng gi nam mkha'i phyogs su rnam par snang mdzad dpal rdo rje hU~M mdzad kyi steng du de nyid la dbab pa'i phyir khro bo hU~M gi rnam pa'i 'od zer gyi tshogs kyis mnan bzhin pa dang / 'og nas kyang rdo rje rlung gi dkyil 'khor dang / hU~M gi rnam pas brdeg bzhin pa dang / de bzhin</text></item>
<item><p>144a3</p><section>rgyud</section><text>du shar la sogs pa'i phyogs su bzhugs pa'i mi bskyod pa la sogs pa rnams kyis hU~M trA~M hrIHaHzhes bya ba rang gi sa bon gyi 'od zer gyi tshogs kyis yang dag par 'bebs par mdzad par bsam zhing de la dbab ste/ hU~M badzra A be sha ya aHzhes rnam pa brgyar brjod par bya'o/ /gal</text></item>
<item><p>144a4</p><section>rgyud</section><text>te sdig pa mang ba nyid kyis 'bab par ma gyur na de'i tshe sdig pa dral ba'i phyag rgyas de'i sdig pa rnams yang dang yang du dral bar bya'o/ /yam shing 'jag ma rnams kyi me/ /rab 'bar rdo rje khro bo yi/ /mnyam par bzhag pas dbul ba yis/ /de yi sdig pa thams cad ni/ /</text></item>
<item><p>144a5</p><section>rgyud</section><text>til gyi sbyin sreg des nges bsreg /o~M sarba pA pa~M da ha na badzrA ya swA hA zhes bya ba dang / lag pa g.yas pa'i mthil du til nag po las sdig pa'i gzugs brnyan byas la/ yi ge hU~M dbus su bsams te/ mdzub mo dang mthe bong dag gis sbyin sreg bya'o/ /de nas sbyin sreg</text></item>
<item><p>144a6</p><section>rgyud</section><text>gi thab khung las 'byung ba'i 'bar ba'i phreng ba kun du 'khrugs pa'i rdo rje rnams kyis de'i lus kyi sdig pa sreg bzhin par bsams la de nas yang rdo rje babs pa de kho na bzhin du bcings la dbab par bya ste/ nges par 'bebs par 'gyur/ de lta bus kyang gang la bab par ma gyur pa de</text></item>
<item><p>144a7</p><section>rgyud</section><text>la dbang bskur bar mi bya'o/ /babs na skad cig ma de nyid de'i mngon par shes pa lnga la sogs pa rdzogs par 'gyur ro/ /de nas yang dag par babs par shes nas yang o~M badzra sa twa su sa~M gra hA ta zhes pa la sogs pa'i glu brjod la/ khro bo'i khu tshur dang de bzhin gshegs pa rdo rje</text></item>
<item><p>144b1</p><section>rgyud</section><text>me'i phyag rgya dral bar bya'o/ /de phebs na rdo rje sems dpa' khro bo'i phyag rgya bcing bar bya'o/ /de'i tshe slob dpon gyis rdo rje khu tshur khro bo'i phyag rgyas bcing bar bya'o/ /de bzhin du ji srid du gyur na de'i tshe rdo rje bzhad pa'i phyag rgya bcing ngo / /de'i tshe rdo rje chos khro bo'i phyag rgya bcing ngo / /de lta</text></item>
<item><p>144b2</p><section>rgyud</section><text>bus nye bar byon cing dgongs par 'gyur ro/ /de nas de'i lce la rdo rje bsams la bru hi badzra zhes pa brjod do/ /de nas thams cad smra bar 'gyur/ de nas phreng ba de dkyil 'khor chen por dor te/ /bra tI ts+tsha hoHzhes bya'o/ /de nas gang du babs pa de 'dis 'grub bo/ /de nas o~M pra ti gr-ih+Na twa~M i ma~M sa twa</text></item>
<item><p>144b3</p><section>rgyud</section><text>ma hA ba la zhes bya bas phreng ba de nyid kyi mgo bor bcing ngo / /de nas o~M de ring rdo rje sems dpa' rang / /khyod kyi mig ni 'byed par brtson/ /rdo rje'i mig ni bla na med/ /thams cad mig ni bye bar 'gyur/ /he badzra pA sh+ya zhes pa 'dis gdong g.yogs dgrol lo/ /de nas dkyil 'khor chen po'i rdo rje</text></item>
<item><p>144b4</p><section>rgyud</section><text>lcags kyu nas brtsams te ji srid rnam par snang mdzad kyi mthar thug par bstan no/ /de nas tiSh+Tha badzra zhes pa la sogs pas slob ma snying gar gzhug pa'i phyag rgya dgrol lo/ /de nas phyi rol gyi dkyil 'khor du'am/ phyi rol du zla ba'i dkyil 'khor shar sgo la mngon par phyogs pa legs par bris la slob ma dpal rdo rje</text></item>
<item><p>144b5</p><section>rgyud</section><text>hU~M mdzad kyi phyag rgya sems ma rdo rje la sogs pas kyang byin gyis brlabs la/ phyag rgya chen po de la bzhag ste dbang bskur ro/ /dri dang me tog la sogs pas mchod de/ mchod yon dbul/ gdugs dang / rgyal mtshan dang / ba dan la sogs pa dang / dung dang rol mo la sogs pa'i sgra bsgrag pa dang / de nas bkra</text></item>
<item><p>144b6</p><section>rgyud</section><text>shis kyi tshigs bcad rnams kyis mngon par dga' bas dang po re zhig chu'i dbang bskur ba dang / cod pan dang / dar dpyangs dang / rdo rje dang / bdag po dang / ming gis dbang bskur bdag gis dbang bskur la yang me tog la sogs pa dang sgeg mo la sogs pa mchod pa rnam pa brgyad kyis mchod do/ /slob ma rnams</text></item>
<item><p>144b7</p><section>rgyud</section><text>kyis rdo rje thal mo sbyar bas slob dpon la rab tu btud la yon gyi mchog phul la me tog la sogs pa'i dbang bskur ba yang gzung bar bya'o/ /slob dpon gyis dbang bskur ba ni dpal rdo rje hU~M mdzad kyi phyag rgyas de kho na bzhin du ji ltar nges par bstan pa'i gnas su bzhag la de tshig gi phyag rgya rnams kyis de'i lus</text></item>
<item><p>145a1</p><section>rgyud</section><text>la dpal rdo rje hU~M mdzad la sogs pa bkod de slar yang / o~M badzra a d+hi pa ti s+t+wa~M a b+hi Shiny+tsA mi dr-i D+ho me b+h+ya ba dzaHhU~M ba~M hoHhU~M phaT zhes pa 'di rnam par rgyal ba'i bum pa la brgya rtsa brgyad dam stong yongs su bzlas pa byas la/ de nas o~M badzra a b+hi Shiny+tsa zhes pa 'di brjod cing rdo rje khu tshur gyis</text></item>
<item><p>145a2</p><section>rgyud</section><text>rnam par rgyal ba'i bum pa nas chu blangs la chu'i dbang bskur ba byin no/ /'di yang brjod de/ 'di ni khyod kyi dmyal ba'i chu/ /dam tshig 'das na sreg par byed/ /dam tshig bsrungs na dngos grub ni/ /rdo rje bdud rtsi'i chus 'grub bo/ /rdo rje dril bu'i phyag rgya yang / /dkyil 'khor can min na mi smra/ /skye bo</text></item>
<item><p>145a3</p><section>rgyud</section><text>'dus pa gnas pa ni/ /dgod dang ma dad pa la min/ /de nas cho ga thams cad nyams su blangs la mtshan brgya rtsa brgyad pas legs par bstod de tshigs bcad lngas rjes su gnang ba byin nas gzengs bstod pa dang lung bstan pas slob ma thams cad lung bstan no/ /de nas gsang ba'i dbang bskur ba 'byung ste/</text></item>
<item><p>145a4</p><section>rgyud</section><text>slob dpon du dbang bskur bar 'os pa dkyil 'khor thams cad du bcug pa de ltar mdzod cig ces bya'o/ /'di yi las kyi dngos grub ni/ /ji ltar 'dod pa'i dngos grub kyang / /tha ma 'bring dang mchog rnams ni/ /ma lus nges par 'thob par 'gyur/ /mchog gi sa rnams bgegs med 'grub/ /dngos grub phran tshegs</text></item>
<item><p>145a5</p><section>rgyud</section><text>slar ci zhig /sangs rgyas nyid kyang sems can nyid/ /rdo rje sems nyid rnyed mi dka'/ /gang la dngos grub nges 'byung dang / /gang la sdig pa gdon chen dang / /bgegs dang log 'dren rnams dang yang / /'chi bdag dang ni bdud sde rnams/ /'jigs pa sna tshogs bstan bcos rno/ /dngos grub las 'joms de dag ni/ /bdag</text></item>
<item><p>145a6</p><section>rgyud</section><text>nyid chen po de la ni/ /mi 'byung skye bar mi 'gyur ro/ /sbyin sreg las kyi cho ga yis/ /nges par dngos grub myur rab 'byung / /lha rnams kyang ni cher mnyes shing / /skad cig gis kyang rab rnyed 'gyur/ /yams dang nyer 'tshe skyon la sogs/ /ches lci nges par ring du 'gyur/ /de yi yul du nad dang gdon/ /rims la sogs pa</text></item>
<item><p>145a7</p><section>rgyud</section><text>mi 'byung zhing / /mu ge ca co che rnams dang / /pha rol dmag tshogs nyams par 'gyur/ /lha dang klu rnams spro chen gyis/ /bde bar yang ni skyong bar 'gyur/ /rgyal po chen po bzhi rnams dang / /'jig rten skyong ba rgyu skar bcas/ /gnod sbyin rnams dang gza' la sogs/ /rdzu 'phrul chen po rnams kyis skyong / /de nas brgya</text></item>
<item><p>145b1</p><section>rgyud</section><text>byin la sogs lhas/ /yang dang yang du phyag btsal nas/ /rin chen gdugs sogs mchog rnams ni/ /rnam pa sna tshogs mchod byas te/ /phyag na rdo rje rgyal dbang la/ /dag pa'i bsam pas yang dag bstod/ /sangs rgyas kun pas sngar sangs rgyas/ /mi shes dri ma kun bcom pa/ /rdo rje rdo rje 'dzin rgyal po/ /rdo rje</text></item>
<item><p>145b2</p><section>rgyud</section><text>rdo rje rdo rje 'dzin/ /rdo rje'i sku ste sku che ba/ /phyag na rdo rje phyag 'tshal 'dud/ /rdo rje yan lag rdo rje mchog /rdo rje 'bar ba cher 'bar ba/ /rdo rje shugs te shugs che ba/ /rdo rje mtshon cha mtshon cha che/ /phyag na rdo rje phyag chen po/ /rdo rje mda' ste rab 'bigs pa/ /rdo rje rnon po rnon po che/ /che ba'i che ba rgya mtsho che/ /rdo rje pad+ma</text></item>
<item><p>145b3</p><section>rgyud</section><text>byang chub che/ /byang chub sangs rgyas rang byung ba/ /rdo rje rgya chen rgya chen che/ /rdo rje sgyu ma rnam sbyong ba/ /rdo rje rgyu ste gnod sbyin che/ /rdo rje pad+ma rnam sbyong ba/ /rdo rje khro bo gtum po che/ /rdo rje dgra sdang 'joms pa'i gtso/ /rdo rje 'jigs byed srung ba che/ /rdo rje lcags kyu don yod byed/ /rdo rje ro langs ro langs che/ /rdo rje srin po za ba</text></item>
<item><p>145b4</p><section>rgyud</section><text>po/ /rdo rje gnod sbyin gnod sbyin che/ /rdo rje gdon te gdon gyi mchog /'jigs rung skrag byed ma rungs pa/ /drag po 'jigs byed rngam byed pa/ /bsgrub dka' sgrub pa legs pa ste/ /rdo rje legs pa dgyes mdzad pa/ /rdo rje dga' ba dga' ba che/ /dga' ba'i rdo rje dbang byed pa/ /rdo rje gzi brjid gzi brjid che/ /'bar 'od gshin rje</text></item>
<item><p>145b5</p><section>rgyud</section><text>mthar byed pa/ /rdo rje drag po drag po che/ /'od mthug pa ni mthug pa che/ /nam mkha' dang ni mnyam pa yi/ /re ba thams cad rdzogs mdzad pa/ /rdo rje dbang bskur rin chen mchog /rdo rje rgyal mtshan yon tan mtsho/ /rdo rje ye shes ye shes che/ /rig pa bye ba'i tshogs kyis mchod/ /ha la ha la nag po che/ /sgra chen rnam par sgeg pa po/ /</text></item>
<item><p>145b6</p><section>rgyud</section><text>rdo rje 'dod pa 'dod pa che/ /snyigs ma'i rnyog ma 'joms pa po/ /dus kyi g.yo ba gcod pa'i mchog /zhal ni ljags kyi glog 'phro ma/ /rdo rje me ste rab tu gtum/ /gtum pa'i rab snang 'joms pa po/ /nyi ma stong gi 'od zer zhal/ /spyan dmar 'jigs par mdzad pa po/ /khro bo du ma'i 'od 'phro ba/ /phyag ni du ma'i mtshon cha brgya/ /du ma'i zhal</text></item>
<item><p>145b7</p><section>rgyud</section><text>te sku yang stong / /'khyil zhing sku yang 'khyil pa lags/ /thugs chos bdag nyid sku mi mnga'/ /rnam par rtog pa ma lus spangs/ /ma rig 'joms pa tshangs pa ste/ /'dod chags zhe sdang dri mthar mdzad/ /sgyu ma khyab 'jug rdo rje can/ /mdung can rtse gsum 'chang 'phrog byed/ /'dod chags zhe sdang gti mug che/ /srid dang srid min</text></item>
<item><p>146a1</p><section>rgyud</section><text>rnam sbyong ba/ /zhi zhing dul la dag pa che/ /sangs rgyas sangs rgyas rab rtogs mdzad/ /sangs rgyas bdag nyid sangs rgyas sku/ /rdo rje legs skyes rdo rje sems/ /kun du bzang po cher bzang ba/ /mtshan rnams kun gyis mtshan pa po/ /khams kun bdag nyid khyab pa po/ /thams cad rdo rje'i bdag nyid gtsang / /</text></item>
<item><p>146a2</p><section>rgyud</section><text>gang gis 'di bris klog pa dang / /rtag tu don ni 'chang byed dam/ /dran nam nyan par byed kyang rung / /phyag na rdo rje mnyam par 'gyur/ /bcom ldan 'das kyis de skad ces bka' stsal pa dang / brgya byin dang tshangs pa la sogs pa lha'i 'khor dang bcas pa'i lha dang mi dang / lha ma yin dang / dri za dang / gnod sbyin dang / srin po la sogs pa</text></item>
<item><p>146a3</p><section>rgyud</section><text>phan pa dang bde ba thob pa'i phyir bcom ldan 'das kyis gsungs pa la mngon par dga'o/ /de bzhin gshegs pa dgra bcom pa yang dag par rdzogs pa'i sangs rgyas ngan song thams cad yongs su sbyong ba gzi brjid kyi rgyal po'i brtag pa phyogs gcig pa rdzogs so// //rgya gar gyi mkhan po</text></item>
<item><p>146a4</p><section>rgyud</section><text>bla ma rje btsun chen po de ben+d+ra de ba'i zhabs dang / bla ma paN chen skyes bu chen po mA Ni ka shrI dz+nyA na'i zhal snga nas gus par mnyan te chag lo tsA ba shAkya'i dge slong chos rje dpal gyis bsgyur zhing zhus te gtan la phab pa// //spre'u lo dbyug gu zla ba'i mar ngo'i tshes</text></item>
<item><p>146a5</p><section>rgyud</section><text>bcu gsum la/ gtsug lag khang chen po dpal thang po cher dbu btsugs nas/ smin drug zla ba'i yar ngo'i tshes bcu gnyis kyi snga dro'i bar zhag bco lngar 'gro ba'i tshe dpal 'dren gyi lha'i gdings su tshar bar bgyis so/ /dpal ldan rgyud rgyal ngan song sbyong ba yi/ /brtag pa phyogs</text></item>
<item><p>146a6</p><section>rgyud</section><text>gcig sngar grags kha che nas/ /chos rgyal sku drin paN chen sgra bsgyur mchog /skyes chen rnams kyis legs par dar bar mdzad/ /'di ni dpal ldan kun dga' snying po dang / rje btsun 'jigs med 'byung gnas sbas pa yi/ /man ngag la brten rgya gar bal po na/ /yongs grags bla</text></item>
<item><p>146a7</p><section>rgyud</section><text>ma'i drin las kho bos bsgyur/ /sgra gzhung bla ma'i gsung bzhin du/ /gus bsgyur nongs pa mkhas chen rnams/ /bzod mdzad de dges 'gro ba kun/ /'gro mgon thub chen nyid gyur cig/ //</text></item>
<item><p>146b1</p><section>rgyud</section><text>@##/ /rgya gar skad du/ su pra tiSh+Tha tan+t+ra sa~M gra ha/ bod skad du/ rab tu gnas pa mdor bsdus pa'i rgyud/ dpal rdo rje sems dpa' la phyag 'tshal lo/ /'di skad bdag gis thos pa dus gcig na/ bcom ldan 'das de bzhin gshegs pa thams cad kyi dam</text></item>
<item><p>146b2</p><section>rgyud</section><text>tshig rdo rje byin gyis rlob pa zhes bya ba'i ting nge 'dzin la snyoms par zhugs nas brdungs pa dang / bris pa dang / 'bur du byas pa la sogs pa rab tu gnas pa'i cho ga gsungs pa/ slob dpon de nyid bcu shes shing / /mtshan nyid kun dang yang dag ldan/ /phyag rgya sngags dang cho ga shes/ /</text></item>
<item><p>146b3</p><section>rgyud</section><text>las rnams kun la mkhas pas so/ /sku gzugs mtshan nyid ldan pa ste/ /zhi ba la sogs ro yis ldan/ /tshad kyis tshad la bab cing bzang / /de 'dra rab tu gnas par 'gyur/ /yang thog mchod rten sogs gnas dang / /khyim dang lha yi gnas rnams su/ /sangs rgyas</text></item>
<item><p>146b4</p><section>rgyud</section><text>la sogs rab gnas ni/ /cho ga dag dang ldan byas la/ /cho ga dman pas mi bya ste/ /rab gnas rtag par bkra mi shis/ /'jig rten 'dir yang sdug bsngal la/ /'jig rten pha rol 'jigs pa che/ /de bas 'bad pa thams cad kyis/ /dngos grub 'dod pas nan tan bya/ /</text></item>
<item><p>146b5</p><section>rgyud</section><text>cho ga bdag nyid nus pa yis/ /brtag pa las gsungs tshul legs pa/ /des byas bsod nams che ba yin/ /mthong dang mi mthong rnams su skye/ /sku gzugs sngags kyi mtshan nyid kyis/ /de la byin rlabs 'jug par 'gyur/ /gang du sku gzugs rdzogs pa la/ /byin ma</text></item>
<item><p>146b6</p><section>rgyud</section><text>brlabs par ring gnas na/ /de la bkra mi shis 'byung zhing / /ji srid mchod pa der mi 'os/ /dper na skyes bu la la zhig /rig pa'i mtshan nyid spangs pa na/ /'jig rten kun gyis mchod mi byed/ /de de bzhin du gzugs brnyan de/ /rab gnas ma byas gzugs brnyan la/ /</text></item>
<item><p>146b7</p><section>rgyud</section><text>gang gis mchod cing phyag byed pa/ /dam tshig bral zhing sngags dman pas/ /sbyin sreg thal ba 'bras med mtshungs/ /de bzhin du yang sngags gnas pas/ /chos ldan mchod pa byed pa gang / /de yi las kyi rnam smin gyis/ /skye ba ru ni mchod par 'gyur/ /byang chub sems</text></item>
<item><p>147a1</p><section>rgyud</section><text>dpa' rnams kyis gsol pa/ bcom ldan 'das chos thams cad rab tu mi gnas pa la ji ltar na rgyal ba rnams kyis rab tu gnas pa lags/ bcom ldan 'das kyis bka' stsal pa/ sangs rgyas kun ni rab tu bzhugs/ /rab tu gnas pa gang na'ang</text></item>
<item><p>147a2</p><section>rgyud</section><text>med/ /kun du mkha' ltar gnas pa la/ /cig shos kyis ni rab tu brtags/ /'jig rten kun rdzob la brten nas/ /rab tu gnas pa rab tu brtag /dam pa'i don du dpyad pa na/ /gang zhig gang gis gang du brlab/ /gzod ma nas ni skye med la/ /ci 'dra ji ltar rab tu gnas/ /</text></item>
<item><p>147a3</p><section>rgyud</section><text>dang po'i las can sems can rnams/ /rtogs pa'i rgyu ru mdzad par zad/ /dang po re zhig yongs su brtags pa'i gnas yongs su sbyangs par gdugs dang / rgyal mtshan dang / bla re dang / ba dan bsgreng ba rnams su mchog tu gsol ba 'debs pas gsol ba btab pa'i bla ma spos</text></item>
<item><p>147a4</p><section>rgyud</section><text>dang me tog la sogs pa dang ldan pas tshes dang rgyu skar shis pa la slob dpon legs par mnyam par gzhag pas rab tu gnas pa'i sar 'khod do/ /sangs rgyas dang byang chub sems dpa' la sogs pa rigs lnga dang rab tu 'brel pa yin la/ de dang rab tu 'brel ba'i dkyil 'khor gyi cho gas</text></item>
<item><p>147a5</p><section>rgyud</section><text>sa yongs su gzung zhing thig gdab pa dang / rdul tshon gyi las dang / gsol ba gdab pa la sogs pa byas la rtsa ba'i sngags sam/ rgyud kyi dgongs pas sa'i gter du nor bu'am/ sor gdub bcug la/ de nas lha'i khang par rang gi slob ma dang por bcug la/ rnam pa kun gyi mchog</text></item>
<item><p>147a6</p><section>rgyud</section><text>dang ldan pa'i de bzhin gshegs pa la sogs pa'i skur bltas la/ lha la mngon par phyogs te phyag 'tshal zhing / ji ltar 'byor pa'i me tog gi thal mo dang dri chu gtsang mas cho ga bzhin du brtags la/ ting nge 'dzin la legs gnas pas/ /zhal bsil me tog spos sogs ldan/ /</text></item>
<item><p>147a7</p><section>rgyud</section><text>rnam par mi rtog sems kyis ni/ /mchod yon rnams ni phul byas la/ /mnyam par gzhag pas sngags 'di yis/ /lan gsum bar du brjod par bya'o/ /o~M sa ma ya s+t+wa~M sa ma ya ho a ha~M/ ji ltar sangs rgyas thams cad ni/ /dga' ldan du ni gnas pa las/ /lha mo sgyu</text></item>
<item><p>147b1</p><section>rgyud</section><text>'phrul lhums zhugs ltar/ /de bzhin gzugs brnyan 'dir bzhugs shig /'di ru mgon po rtag bzhugs nas/ /byang chub sems ni bskyed pa dang / /che ge mo yi don slad du/ /bdag gi 'byor pa nyid kyis ni/ /ci 'byor pa yi mchod pa rnams/ /me tog la sogs 'di</text></item>
<item><p>147b2</p><section>rgyud</section><text>bzhes shig /bdag dang slob mar bcas pa la/ /rjes su brtse bar dgongs su gsol/ /kun gyis 'di la byin brlab cing / /de nyid du ni bzhugs par rigs/ /sku gzugs sta gon legs byas la/ /de nas rtag par mnyam par brtsam/ /slob ma smyung bar gnas pa</text></item>
<item><p>147b3</p><section>rgyud</section><text>yis/ /de ltar thams cad spyad byas la/ /sngags pas mchod pa'i cho ga sogs/ /bla ma yis ni gang bsgo ba/ /ma tshogs pa kun bsgrub par bya/ /mchod sbyin 'bras bu chen por 'gyur/ /de nas sngags pas snyan gsan dbab/ /gdan la bstim byas mchod yon dang / /</text></item>
<item><p>147b4</p><section>rgyud</section><text>mchod pa gtor ma spos me tog /de bzhin du ni mar me dag /sngags dang ldan pas dbul bar bya/ /sku gzugs mdun du phyag byas la/ /na bza' ser pos g.yog bya zhing / /de nas sngags pas 'du bya ba/ /khyad par du ni bdug par bya/ /de dag bsgrub phyir de la ni/ /de</text></item>
<item><p>147b5</p><section>rgyud</section><text>la lan cig gtor bya ba/ /de dang de la sngags 'dis ni/ /me dang de nas chu la gtor/ o~M sarba pa pa~M da ha na badzrA ya swA hA zhes bya bas so/ /de nas/ rnam pa kun gyi mchog ldan pa'i/ /don bzhin du ni bsgom bya ste/ /de nas gnas gsum rnams su bstim/ /o~M hU~M AHyi yi</text></item>
<item><p>147b6</p><section>rgyud</section><text>ge gsum/ o~M ni spyi bor bstim bya zhing / /snying gar hU~M gi yi ger 'gyur/ /ngag gi phyogs su AHyig go/ /sku gsung thugs ni bsgrub par bya/ /yang na/ gang gi sa bon gang yin pa/ /de yi thugs kar de dgod do/ /phyag rgya sngags kyis rab bskul zhing / /ci rigs par ni snyan</text></item>
<item><p>147b7</p><section>rgyud</section><text>gsan dbab/ /gser ram dngul lam zangs ma'am/ /rdo dang de bzhin shing dang ni/ /sa'am dung chos de bzhin te/ /yang na shing lo'i 'dab ma rnams/ /mchod yon snod du sbyar bar bya/ /de bzhin bum pa gser la sogs/ /zangs ma'i snod kyi mchod yon ni/ /mchod yon snod la rab</text></item>
<item><p>148a1</p><section>rgyud</section><text>tu shis/ /gal te nus pas ma rnyed na/ /ji ltar rnyed pas kun du bya/ /de nas dri yi til mar sogs/ /dU ra ba'i phon gyi pir gyis sbyang / /bkra shis rnga la sogs pa'i sgra/ /na chung rnams kyis de bzhin brjod/ /til mar la sogs sngags kyis ni/ /</text></item>
<item><p>148a2</p><section>rgyud</section><text>o~M sarba ta thA ga ta kA ya bi sho d+ha ne swA hA/ bum pa lnga'am yang na brgyad/ /tsan+dan la sogs rnams kyis byug /sna tshogs dri chus dgang ba dang / /'khor lor byas la mngon par bsngags/ /bu mos bkal ba'i srad bu'am/ /yang na ras bal skud pa'ang rung / /tshon chen</text></item>
<item><p>148a3</p><section>rgyud</section><text>pos ni bsgyur byas la/ /de la sngags kyis dkri bar bya/ /sman lnga rin chen lnga dang ni/ /me tog 'bras bur ldan pa de/ /me tog yungs kar dang ldan zhing / /bum pa mngon par bsngags par bya/ /gtsug tor rnam rgyal zhes bya dang / /gzi brjid gzhan gyis mi rdzi dang / /bkra shis</text></item>
<item><p>148a4</p><section>rgyud</section><text>zhi rnams sngags kyis ni/ /khrus kyi ched du mngon par bsngags/ /'jam pa'i til mar dag dang ni/ /u dum bA ra'i lcug ma bzang / /'khar ba'i snod kyi nang dag tu/ /bkod la rab tu dbul bar bya/ /dri lnga yis ni de dag byug /sa bon gyis ni de dag byug /slob ma tshogs dang</text></item>
<item><p>148a5</p><section>rgyud</section><text>bcas pa yis/ /sngags kyi gtsang sbras bkru bar bya/ /bkra shis zhes bya yid 'ong ba'i/ /blo dang ldan pas tshigs bcad brjod/ /cho ga bzhin du mngon dbang bskur/ /sngags ni/ ji ltar bltams pa tsam gyis ni/ /de bzhin gshegs kun khrus gsol ltar/ /lha yi chu ni dag</text></item>
<item><p>148a6</p><section>rgyud</section><text>pa yis/ /de bzhin bdag gis khrus gsol lo/ /zhes bya ba la sogs pas so/ /o~M sarba ta thA ga ta a b+hi She ka ta sa ma ya shri ye hU~M/ lugs ma rnams ni dngos su bkru/ /ri mo rnams ni me long la'o/ /ngag byed lngas ni sngon du bsgo/ /dUr pa yis ni mnye bar bya/ /ras sam</text></item>
<item><p>148a7</p><section>rgyud</section><text>lag pa dag gis ni/ /blo dang ldan pas sku lus phyi/ /gur gum mar dang bcas pas bsku/ /gos zung dag kyang sku la gsol/ /blo dang ldan pas sngags 'di yis/ /dkyil 'khor dbus su bzhugs su gsol/ /o~M badzra d+hi ba sa se swA hA/ o~M badzra gan+d+he swA hA/ o~M badzra A ba</text></item>
<item><p>148b1</p><section>rgyud</section><text>ra Na bi shud+d+he swA hA/ /blo ldan gyis rang dam tshig bskul/ /phyag rgya sngags kyis dbang bskur la/ /ji ltar 'os par mngon dbang bskur/ /o~M hU~M a~M dzrI~M kha~M/ de ltar cod pan bcing byas la/ /gdan la legs par bzhugs gsol te/ /brtag pa las gsungs</text></item>
<item><p>148b2</p><section>rgyud</section><text>tshul gyis so/ /mdun phyogs su ni ma bu bcing / /yob min zhing drang ba yis/ /de ltar sku gzugs mdzes par dgod/ /de ltar min na skyon 'byung 'gyur/ /me tog spos dang de bzhin dri/ /mar me na bza' sogs 'byor dri/ /de kun sngags dang ldan pa yis/ /lha</text></item>
<item><p>148b3</p><section>rgyud</section><text>rnams la ni dbul bar bya/ /o~M badzra puSh+pe AHhU~M zhes bya ba 'di la sogs pas so/ /mchog gi me tog 'di de ni/ /chu dang thang las de bzhin skyes/ /mchog tu dad pas khyed la 'bul/ /ci bde bar ni so sor bzhes/ /lhan cig skyes dang sbyar las byung / /mchog tu bdug</text></item>
<item><p>148b4</p><section>rgyud</section><text>pa 'di de ni/ /bdag gi dad pas 'bul lags kyis/ /ci bde bar ni bzhes su gsol/ /lhan cig skyes dang sbyar las byung / /mchog tu gyur pa'i dri 'di ni/ /bdag gi dad pas 'bul lags kyis/ /ci bde bar ni bzhes su gsol/ /mun pa 'joms byed snang ba'i</text></item>
<item><p>148b5</p><section>rgyud</section><text>mchog /mar dang til gyi mar me 'di/ /yang dag ye shes spel bya'i phyir/ /dad pas bdag gis dbul bar bgyi/ /bza' dang bca' ba phun sum tshogs/ /kha dog dri ro rnams dang ldan/ /thams cad ldan pa'i lha yi bshos/ /bdag gis dbul gyis so sor bzhes/ /de</text></item>
<item><p>148b6</p><section>rgyud</section><text>la sogs pa gang yang rung / /cung zad ci 'byor sku gzugs la/ /de dag thams cad 'di nyid kyis/ /rim pa yis ni dbul bar bya/ /sngags kyi gtsang sbra tsA ru bya/ /der ni gser gyi rang bzhin gyi/ /thur mas spyan ni dbye bar bya/ /zhal zas der dbul blo ldan pas/ /o~M</text></item>
<item><p>148b7</p><section>rgyud</section><text>tsak+Shu sh+tsak+ShuHsa man+ta tsak+Shu bi sho d+ha ni swA hA/ o~M d+h+yA na sa mA d+hi prI Na ne swA hA/ /de ltar bzlas nas de nas yang / /slob ma rab tu bcug byas la/ /khyod kyis nga la gang gsol ba'i/ /sku gzugs dag ni khyad par du/ /ji ltar gsungs pa'i rab gnas par/ /de dag don ni ngas byas te/ /</text></item>
<item><p>149a1</p><section>rgyud</section><text>de rnams don ni grub zin gyis/ /ci bde bar ni mchod par byos/ /de nas dam tshig dbang bskur bar/ /khyod la byas kyis sreg blugs ni/ /stong ngam yang na de yi phyed/ /sngar gsungs bar mas 'bru rnams kyis/ /'o ma can gyi bud shing la/ /sreg khung</text></item>
<item><p>149a2</p><section>rgyud</section><text>gru bzhir sreg blugs bya/ /de nyid mar dang 'o ma yis/ /lhag ma tsA rur phul byas la/ /bdag dang slob ma thams cad ni/ /zhi dang rgyas pa 'phel bar bya/ /o~M badzra A yu She swA hA/ /A gats+tsha ha ri ping+ga le te dza te dza ha lo hi ta k+Sha de hi da pa ya i daM tsa l+ye kAr+yan ku ru swA hA/</text></item>
<item><p>149a3</p><section>rgyud</section><text>o~M badzra puSh+TA ya swA hA/ /de ltar byas la 'bad pa yis/ /khri yi steng du bzhugs par bya/ /sku gzugs kyi ni sum 'gyur cha'i/ /tshad tsam du ni rab tu brtag /o~M su pra tiSh+Tha badzra swA hA/ /me tog spos sogs sngon 'gro ba'i/ /phyogs skyong rnams kyang mchod par bya/ /o~M in+d+rA ya</text></item>
<item><p>149a4</p><section>rgyud</section><text>swA hA zhes bya bas dbang ldan la thug gi bar du rol mo'i sgra byas la yang dag par mchod de/ gshegs su gsol bar bya ba ni/ /rdzogs sangs rgyas dang de yi sras/ /tshangs sogs lha yi tshogs rnams la/ /gang dag cho ga ma tshang ba/ /de dag bzod pa mdzad par rigs/ /kun</text></item>
<item><p>149a5</p><section>rgyud</section><text>du zhi dang rgyas pa ru/ /yon bdag tshe la rab mdzad nas/ /sangs rgyas yul du gshegs nas ni/ /slar yang 'byon par mdzad du gsol/ /sa dang chu dang me rlung gi/ /lha rnams kun gyis sku gzugs la/ /bskal pa brgya ru bsrung gnas mdzod/ /dgyes shing yid</text></item>
<item><p>149a6</p><section>rgyud</section><text>bzang gyur nas su/ /slob dpon slob mar bcas pa yi/ /bu dang tsha bo bsrung mdzad nas/ /rang gnas bde bar gshegs su gsol/ /dpyid zla ra ba'am dpyid zla 'bring / /dgun dang dpyid kyi tha la/ /dbyar ra de bzhin dbyar 'bring po/ /nyi ma byang du bltas pa yi/ /</text></item>
<item><p>149a7</p><section>rgyud</section><text>dkar po'i phyogs ni gnyis pa'o/ /rim bzhin de ltar gsum pa'am/ /gang tshe gza' dang rjes mthun na/ /nag po'i phyogs la'ang brtsam par bya/ /gang tshe thams cad mthun gyur na/ /mi rnams yun du 'phel bar byed/ /bco lnga de bzhin brgyad dang ldan/ /bcu gsum</text></item>
<item><p>149b1</p><section>rgyud</section><text>pa yang de bzhin no/ /gnam stong dang ni de bzhin du/ /bcu bzhi pa la'ang bya ba min/ /thams cad du ni chu smad dang / /snar ma gro bzhin de bzhin te/ /lag pa snrubs dang snron dang ni/ /rgyal dang chu smad de bzhin no/ /khrums smad kyang ni de bzhin te/ /rgyu skar 'di rnams</text></item>
<item><p>149b2</p><section>rgyud</section><text>thams cad du/ /skye dgu 'phel zhing de yis ni/ /rab tu gnas pa'i mchog tu byed/ /skar ma dbo la rab gnas bya/ /des ni shes rab chen por 'gyur/ /yid la 'dod pa gang ci'ang rung / /dngos grub me bzhis ster bar 'gyur/ /lus las shes pa yang dag pa/ /snrubs</text></item>
<item><p>149b3</p><section>rgyud</section><text>sam yang na gro bzhin gyis/ /lag gis skal bzang snar mas ni/ /gzhan dag las ni rgyal bar byed/ /mgo yis zhi ba nye bar ston/ /chu stod kyis ni bu dag gson/ /rtag par dngos grub khrums smad kyis/ /rgyal gyis rtag par tshe ring 'gyur/ /snron gyis mchog tu bde bar byed/ /lha mtshams</text></item>
<item><p>149b4</p><section>rgyud</section><text>kyis ni mchog ster 'gyur/ /phur bu lag dang pa ba sangs/ /zla ba gza' sogs shes bya ste/ /'di rnams gza' ldan las byas na/ /rab tu gnas pa mchog tu dge/ /gsum pa drug pa bdun pa dang / /bcu dang bcu gcig la zla ba/ /gnyis pa bzhi pa de bzhin brgyad/ /bcu dang bcu gcig</text></item>
<item><p>149b5</p><section>rgyud</section><text>rnams la lag /gnyis dang de bzhin bdun pa dgu/ /de bzhin phur bu bcu gcig la/ /dus sbyor zhi ba la brten nas/ /de la lhag par gnas par bya/ /drug bdun bcu pa dor ba yis/ /pa ba sangs nyid dge ba yin/ /de ltar gza' rnams thams cad kyi/ /stobs ldan mi ldan der</text></item>
<item><p>149b6</p><section>rgyud</section><text>shes bya/ /gang tshe zhi ba'i gza' rnams dang / /zhing rnams dge ba gang yin pa/ /dang po lnga pa gsum de yin/ /nor 'joms rnams ni spang bar bya/ /rjes su mthun par byed pa pos/ /skad cig de la yongs 'grub cing / /ji ltar gsungs bzhin kun byas na/ /rab tu gnas pa mchog</text></item>
<item><p>149b7</p><section>rgyud</section><text>'gyur zhing / /'khor los sgyur rgyal dbang phyug ni/ /thob 'gyur de la the tshom med/ /gza' dang rgyu skar der med de/ /bgegs dang log par 'dren pa'ang med/ /gza' rnams thams cad rjes mthun zhing / /bgegs dang rgyu skar lha rnams nyid/ /de ru grub par kun gnas shing / /</text></item>
<item><p>150a1</p><section>rgyud</section><text>gzugs brnyan mchod rten la sogs kyi/ /dngos grub dag ni ster bar byed/ /yid kyis cung zad gang bsams pa/ /skye dang skye bar 'grub par 'gyur/ /rgyan rnams ma lus pa yis ni/ /phyi nas bzo bo rnams la mchod/ /gang dag de la grogs byed</text></item>
<item><p>150a2</p><section>rgyud</section><text>pa/ /gzhan dag kyang ni mchod par bya/ /de nas de dag thams cad la/ /dga' bas 'di dag brjod par bya/ /ji ltar gsungs pa'i mchod pa rnams/ /bdag la mthun pa'i nus pa med/ /de phyir bdag la khyed bzod mdzod/ /sngags kyi gtsang sbra bza' bca' dag /</text></item>
<item><p>150a3</p><section>rgyud</section><text>gzugs brnyan dag la sbyin par bya/ /bde gshegs lhag ma 'di dag ni/ /zo zhig sdig pa 'byang bar 'gyur/ /zhes bya bas so/ /glang po rta glang shing rta nor/ /yon gyi dam pa dbul bar bya/ /de nas de la nan tan gyis/ /longs spyod g.yo ba dbul bar bya/ /</text></item>
<item><p>150a4</p><section>rgyud</section><text>gal te lha nyid dgyes 'dod na/ /bla ma gus pas dgyes bya zhing / /de ltar rnam pa thams cad du/ /bla ma yang dag mnyes par bya/ /de nas yang dag brtul zhugs can/ /dge slong dge bsnyen dge slong ma/ /mchog tu gus pas mchod byas la/ /ji ltar 'os pa'i</text></item>
<item><p>150a5</p><section>rgyud</section><text>yon yang dbul/ /dung dang rol mo'i sgra la sogs/ /bzang po'i glu dang gar rnams kyis/ /gnyen dang rigs rgyud 'khor rnams kyis/ /rol mo chen po mtshan mo dbul/ /de ltar thams cad byas zin nas/ /gang rung mchod sbyin dkyil 'khor la/ /phul lam 'bul</text></item>
<item><p>150a6</p><section>rgyud</section><text>bar byed pa rnams/ /slob dpon la ni dbul bya yi/ /bzo bo la ni mi sbyin zhing / /dge slong rnams la'ang sbyin mi bya/ /slob dpon mchog gi lha yin te/ /nor rnams thams cad de la dbul/ /de nas dkyil 'khor byug bya ste/ /ba yi lci bas byug bya zhing / /rdul tshon chu bor</text></item>
<item><p>150a7</p><section>rgyud</section><text>dor bar bya/ /dri yis yang dag legs par byug /rab tu gnas pa mdor bsdus pa'i cho ga'i rgyud rdzogs so// //kha che'i paN+Di ta chen po dz+nyA na badzra dang / lo tsA ba 'bro dge slong shes rab grags pas bsgyur ba'o// //</text></item>
<item><p>150b1</p><section>rgyud</section><text>@##/ /rgya gar skad du/ shrI pa ra mA di nA ma ma hA yA na ka lA rA dzA/ bod skad du/ dpal mchog dang po zhes bya ba theg pa chen po'i rtog pa'i rgyal po/ bcom ldan 'das ma shes rab kyi pha rol tu phyin pa la phyag 'tshal lo/ /'di skad bdag gis thos pa</text></item>
<item><p>150b2</p><section>rgyud</section><text>dus gcig na/ bcom ldan 'das de bzhin gshegs pa thams cad kyi rdo rje'i byin gyis brlabs dang / dam tshig dang mkhyen pa'i bye brag rnam pa tha dad pa thams cad dang ldan pa/ de bzhin gshegs pa thams cad kyi rin po che thams cad kyi cod pan gyis khams gsum du dbang bskur ba brnyes pa/ de bzhin</text></item>
<item><p>150b3</p><section>rgyud</section><text>gshegs pa thams cad kyi thams cad mkhyen pa'i ye shes dang ldan pa/ rnal 'byor can chen po'i dbang phyug /de bzhin gshegs pa thams cad kyi phyag rgya thams cad kyi mnyam pa nyid thugs su chud pa sna tshogs kyi bya ba mdzad de/ sems can gyi khams ma lus shing lus pa med pa thams cad kyi re</text></item>
<item><p>150b4</p><section>rgyud</section><text>ba thams cad yongs su skong ba'i phrin las mdzad pa thugs rje che ba/ rnam par snang mdzad chen po rtag pa/ dus gsum gyi mnyam pa nyid la bzhugs pa/ sku dang gsung dang thugs thams cad rdo rje de bzhin gshegs pa thams cad bzhugs shing / bsngags pa/ bstod pa/ nor bu chen</text></item>
<item><p>150b5</p><section>rgyud</section><text>po dang / rin po ches spras pa/ kha dog sna tshogs pa'i dril bu btags pa/ dar gyi ba dan dang me tog gi phreng ba dang rnga ma dang dra ba dang dra ba phyed pa dang / zla ba rlung gis bskyod pa rnams kyis nye bar mdzes par byas pa'i 'dod pa'i khams thams cad kyi gzhan 'phrul dbang byed kyi lha'i rgyal</text></item>
<item><p>150b6</p><section>rgyud</section><text>po'i gnas na/ byang chub sems dpa' bye ba phrag brgyad dang / thabs cig tu bzhugs pa la 'di lta ste/ byang chub sems dpa' sems dpa' chen po lag na rdo rje dang / byang chub sems dpa' sems dpa' chen po spyan ras gzigs dbang phyug dang / byang chub sems dpa' sems dpa' chen</text></item>
<item><p>150b7</p><section>rgyud</section><text>po nam mkha'i snying po dang / byang chub sems sems dpa' chen po rdo rje khu tshur dang / byang chub sems dpa' sems dpa' chen po 'jam dpal dang / byang chub sems dpa' sems dpa' chen po sems bskyed ma thag tu chos kyi 'khor lo bskor ba dang / byang chub sems dpa' sems</text></item>
<item><p>151a1</p><section>rgyud</section><text>dpa' chen po nam mkha'i mdzod dang / byang chub sems dpa' sems dpa' chen po bdud kyi stobs thams cad rab tu 'joms pa dang / de dag la sogs pa byang chub sems dpa' sems dpa' chen po bye ba phrag brgyad dang thabs cig ste/ yongs su bskor cing</text></item>
<item><p>151a2</p><section>rgyud</section><text>mdun gyis bltas nas chos ston te/ thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su byang ba/ chos thams cad kyi ngo bo nyid rnam par dag pa'i sgo zhes bya ba</text></item>
<item><p>151a3</p><section>rgyud</section><text>shes rab kyi pha rol tu phyin pa'i tshul 'di yang dag par ston te/ 'di ltar rab tu dga' ba rnam par dag pa'i gnas de ni 'di lta ste/ byang chub sems dpa'i gnas so/ /'dod chags kyi mda' rnam par dag pa'i gnas de ni 'di lta ste/ byang chub sems dpa'i gnas so/ /reg</text></item>
<item><p>151a4</p><section>rgyud</section><text>pa rnam par dag pa'i gnas de ni 'di lta ste/ byang chub sems dpa'i gnas so/ /sdug pa'i 'ching ba rnam par dag pa'i gnas de ni 'di lta ste/ byang chub sems dpa'i gnas so/ /thams cad la dbang phyug dang dbang rnam par dag pa'i gnas de ni 'di lta ste/ byang chub sems</text></item>
<item><p>151a5</p><section>rgyud</section><text>dpa'i gnas so/ /lta ba rnam par dag pa'i gnas de ni 'di lta ste/ byang chub sems dpa'i gnas so/ /dga' ba rnam par dag pa'i gnas de ni 'di lta ste/ byang chub sems dpa'i gnas so/ /sred pa rnam par dag pa'i gnas de ni 'di lta ste/ byang chub sems dpa'i gnas so/ /</text></item>
<item><p>151a6</p><section>rgyud</section><text>bsnyems pa rnam par dag pa'i gnas de ni 'di lta ste/ byang chub sems dpa'i gnas so/ /rgyan rnam par dag pa'i gnas de ni 'di lta ste/ byang chub sems dpa'i gnas so/ /yid tshim par byed pa rnam par dag pa'i gnas de ni 'di lta ste/ byang chub sems dpa'i gnas so/ /snang</text></item>
<item><p>151a7</p><section>rgyud</section><text>ba rnam par dag pa'i gnas de ni 'di lta ste/ byang chub sems dpa'i gnas so/ /lus bde ba rnam par dag pa'i gnas de ni 'di lta ste/ byang chub sems dpa'i gnas so/ /gzugs rnam par dag pa'i gnas de ni 'di lta ste/ byang chub sems dpa'i gnas so/ /sgra rnam par dag</text></item>
<item><p>151b1</p><section>rgyud</section><text>pa'i gnas de ni 'di lta ste/ byang chub sems dpa'i gnas so/ /dri rnam par dag pa'i gnas de ni 'di lta ste/ byang chub sems dpa'i gnas so/ /ro rnam par dag pa'i gnas de ni 'di lta ste/ byang chub sems dpa'i gnas so/ /de ci'i phyir zhe na/ 'di ltar chos</text></item>
<item><p>151b2</p><section>rgyud</section><text>thams cad ni ngo bo nyid kyis rnam par dag pa ste/ chos thams cad ngo bo nyid kyis stong pa nyid pas shes rab kyi pha rol tu phyin pa yongs su dag pa'o/ /badzra hU~M/ lag na rdo rje su la las chos thams cad kyi ngo bo nyid rnam par dag pa'i gnas bsgrub pa/ shes rab kyi pha rol tu phyin pa'i tshul</text></item>
<item><p>151b3</p><section>rgyud</section><text>'di lan cig thos na yang / de byang chub kyi snying po'i bar du shes bya'i sgrib pa thams cad chod pa dang / nyon mongs pa'i sgrib pa dang / chos kyi sgrib pa dang / las kyi sgrib pa chen po bsags kyang / sems can dmyal ba la sogs pa ngan song rnams su nam yang skye bar mi 'gyur ro/ /sdig pa yang</text></item>
<item><p>151b4</p><section>rgyud</section><text>byas ma thag tu sdug bsngal med par byang bar 'gyur ro/ /su zhig 'dzin pa'am nyin re bzhin klog pa dang / kha ton du byed pa dang / tshul bzhin yid la byed pa de tshe 'di nyid la chos thams cad kyi mnyam pa nyid rdo rje'i ting nge 'dzin thob pas chos thams cad la dbang phyug tu 'gyur ro/ /chos</text></item>
<item><p>151b5</p><section>rgyud</section><text>thams cad la dga' ba dang / mgu ba dang / mchog tu dga' ba myong bar 'gyur ro/ /byang chub sems dpa' sems dpa' chen po'i chos bcu drug gis de bzhin gshegs pa nyid dam/ rdo rje 'dzin pa nyid 'thob par 'gyur ro/ /de nas bcom ldan 'das lag na rdo rje de bzhin</text></item>
<item><p>151b6</p><section>rgyud</section><text>gshegs pa thams cad kyi theg pa chen po mngon par rtogs pa'i dkyil 'khor thams cad pa/ rdo rje dbyings mtha' dag gis sems pa'i mchog /khams gsum po mtha' dag na 'jig rten gsum po ma lus pa las rnam par rgyal ba/ sems can gyi khams ma lus shing lus pa med pa</text></item>
<item><p>151b7</p><section>rgyud</section><text>'dul bar spyod pa/ don thams cad grub pa/ lag na rdo rje mtha' yas pa thams cad pa dam tshig chen po ba/ /rdo rje gsang ba'i sems can chen po du mas g.yog byas pa de/ shes rab kyi pha rol tu phyin pa'i tshul gyi don 'di ston te/ bzhin rab tu 'dzum zhing lag pa g.yon pa rdo rje bsgyings te</text></item>
<item><p>152a1</p><section>rgyud</section><text>thog ma'i rdo rje chen po gsor nas rang gi snying gar stod pa'i tshul gyis 'dzin cing bde ba chen po rdo rje don yod pa'i dam tshig ces bya ba rang gi de kho na nyid kyi snying po 'di smras so/ /hU~M/ de nas 'di gsungs pa tsam gyis de bzhin gshegs pa thams cad kyi rdo rje 'dzin pa</text></item>
<item><p>152a2</p><section>rgyud</section><text>dang bcas pa 'jig rten gyi khams thams cad nas rjes su mnyes pa brtan pos mnyes par byas te bkug nas bcom ldan 'das rnam par snang mdzad kyi dkyil 'khor chen por bcug ste/ dam tshig gis bcings nas dbang du byas te dngos grub thams cad grub bo/ /</text></item>
<item><p>152a3</p><section>rgyud</section><text>de nas bcom ldan 'das rnam par snang mdzad kyis bde ba chen po'i bsnyems pa'i phyag rgya bcings nas de bzhin gshegs pa thams cad kyi gsang ba'i rdo rje zhes bya ba'i ting nge 'dzin la snyoms par zhugs pas bzhugs so/ /de nas phyag na rdo rje gsang ba chen po rdo rje'i dam tshig 'byung</text></item>
<item><p>152a4</p><section>rgyud</section><text>ba dkyil 'khor byin gyis rlob pa'i ye shes rdo rje zhes bya ba'i ting nge 'dzin la snyoms par zhugs nas/ dam tshig chen po'i de kho na nyid rdo rje dbyings kyi byin gyis brlabs pa chen po zhes bya ba'i dkyil 'khor chen po 'di gsungs so/ /de nas yang dag bshad bya ba/ /dkyil 'khor chen</text></item>
<item><p>152a5</p><section>rgyud</section><text>po dam pa ste/ /de nyid dang po dam tshig che/ /rdo rje byin brlabs zhes bya'o/ /gru bzhir bgyi zhing sgo bzhi dang / /khyams rnams kyis ni yongs bskor ba/ /rta babs bzhi dang yang dag ldan/ /'od zer 'bar ba 'khrigs pa'i 'od/ /dkyil 'khor gyi ni grwa rnams dang / /sgo khyud</text></item>
<item><p>152a6</p><section>rgyud</section><text>kyi ni mtshams rnams su/ /zla ba phyed la rab gnas pa'i/ /rin chen kun gyis nye bar mdzes/ /rtse mo sna tshogs ba dan ni/ /dril bu mchog btags rlung gis bskyod/ /me tog chun 'phyang me long spras/ /phyi yi dkyil 'khor bri bar bya/ /de yi nang du 'khor lo ni/ /dkyil</text></item>
<item><p>152a7</p><section>rgyud</section><text>'khor brgyad dang mnyam pa ru/ /rdo rje thig gis thig btab la/ /rdo rje 'khor lo zhes byar bshad/ /de yi dbus su ci rigs par/ /sangs rgyas sku ni gzhag bya ste/ /'dzum bcas zla ba'i mdog can la/ /rdo rje bsnyems pa 'dzin pa'i mchog /rdo rje phreng sogs kyis spras</text></item>
<item><p>152b1</p><section>rgyud</section><text>shing / /sna tshogs 'bar ba 'khrigs pa'i 'od/ /pad+ma'i gdan la bzhugs par ni/ /lugs ma'am mngon par 'dus byas pa'o/ /rang gi snying po kun bzlas te/ /de tshe dkyil 'khor brtag par bya/ /rdo rje sems sogs sems dpa' rnams/ /snying po nyid kyis</text></item>
<item><p>152b2</p><section>rgyud</section><text>yang dag dgod/ /rdo rje shugs kyis rgal nas ni/ /dkyil 'khor thams cad yang dag bsdus/ /gzhag gam yang na bri bar bya/ /tshogs rnams kun du ston pa'o/ /mdun du rdo rje sems dpa' ni/ /sangs rgyas kun gyi dbu rgyan can/ /rdo rje mtshon ni gsor bar brtson/ /</text></item>
<item><p>152b3</p><section>rgyud</section><text>dmar skya dag ni nges par dgod/ /sangs rgyas kyi ni g.yas logs su/ /rdo rje kI li kI la ni/ /yan lag kun gyis yongs 'khyud pa/ /rdo rje'i gzugs can nyi ma'i 'od/ /rgyab tu rdo rje 'dod pa ni/ /chu srin gyi ni rgyal mtshan thogs/ /sngo skya'i mdog can ci rigs par/ /blo</text></item>
<item><p>152b4</p><section>rgyud</section><text>dang ldan pas gzhag par bya/ /g.yon du rdo rje bsnyems pa ni/ /bsnyems pa'i rdo rje gnyis kyis ni/ /rdo rje bsnyems pa gnyis 'dzin pa/ /btso ma'i gser dang 'dra bar dgod/ /sangs rgyas kyi ni mtshams rnams su/ /me tog la sogs kyis mtshan cing / /thal mo spyi bor legs</text></item>
<item><p>152b5</p><section>rgyud</section><text>'jog pa'i/ /mchod pa chen po gzhag par bya/ /phyi yi dkyil 'khor mtshams rnams su/ /lha mo'i tshogs rnams dgod par bya/ /sgo yi dbus ni thams cad du/ /gzugs mtshan la sogs bsdus pa dgod/ /sangs rgyas dkyil 'khor can brgyad ni/ /rdo rje 'dzin sogs bri</text></item>
<item><p>152b6</p><section>rgyud</section><text>bar bya/ /rdo rje 'khor lo thams cad du/ /sangs rgyas rdo rje 'dzin gyis bskor/ /phyi yi dkyil 'khor gnas rnams su/ /'dod pa'i dbang phyug bri bya ste/ /mdun du 'jig rten gsum rgyal po/ /'dod pa'i tshangs pa zhi byed mchog /de nas dkyil 'khor chen po 'dir 'jug pa la</text></item>
<item><p>152b7</p><section>rgyud</section><text>sogs pa'i cho ga rgyas pa 'byung ste/ de la dang po nyid du ci skad bshad pa'i cho ga 'dir zhugs pa'i slob dpon ni/ rdo rje chen po'i slob dpon dang / dkyil 'khor thams cad kyi slob dpon dang / dam tshig thams cad shes pa dang / chos thams cad rig pa dang / las thams cad sgrub</text></item>
<item><p>153a1</p><section>rgyud</section><text>pa dang / dngos grub thams cad grub pa dang / bcom ldan 'das rdo rje sems dpas byin gyis brlabs pa dang / dbang bskur ba thams cad thob pa dang / thams cad shes pa dang ldan pa dang / mchod pa thams cad dang 'jig rten dang 'jig rten las</text></item>
<item><p>153a2</p><section>rgyud</section><text>'das pa'i dkyil 'khor thams cad 'di'i dbang du 'gyur ba dang / 'grub par 'gyur ba dang / 'di'i phyag rgya thams cad kyang rang nyid kyis bcings pas 'grub par 'gyur ro/ /dam tshig thams cad kyi lam la nyes pa dang bcas kyang nyams par mi 'gyur zhing / byin gyis brlab</text></item>
<item><p>153a3</p><section>rgyud</section><text>par rtog par 'gyur ro/ /ma bslabs par yang thams cad shes par 'gyur ro/ /mchod pa la sogs pa'i bya ba thams cad 'grub par 'gyur ro/ /mdor bsdus na tshe 'di nyid la dngos grub kyi mchog ci ltar mngon par 'dod pa de lta bur sangs rgyas nyid dam/ rdo rje 'dzin pa nyid</text></item>
<item><p>153a4</p><section>rgyud</section><text>'thob par 'gyur ro/ /de ci'i phyir zhe na/ 'di ltar bcom ldan 'das rdo rje sems dpa' 'di'i snying la bzhugs shing don yod pa'i phyir bkug cing dam tshig gis bcings la dbang du byas te/ rjes su mnyes pas bdag nyid slob dpon du gyur nas 'jug cing bsgrubs na 'grub par</text></item>
<item><p>153a5</p><section>rgyud</section><text>'gyur ro/ /de nas rdo rje'i phyag rgya bcings la/ dang po'i rdo rje'i lta bas bltas te snying po lan cig brjod nas dkyil 'khor chen po bsgrub par bya'o/ /de nas rdo rje rnam par sgeg pa'i phyag rgyas bzlas brjod lan cig byas la phyag byas nas gos dmar po gyon la/ me tog gi phreng</text></item>
<item><p>153a6</p><section>rgyud</section><text>ba thogs te gdong dris byugs pa dang rdo rje thal mos rdo rje'i gar byed cing skor bas snying gar me tog thogs te bdag nyid 'jug par bya'o/ /zhugs nas kyang yang rnam par sgeg pa dang skor bas gdung cing snying po yang bzlas brjod bya'o/ /de nas bcom ldan 'das la rdo rje'i lta bas</text></item>
<item><p>153a7</p><section>rgyud</section><text>bltas te de bzhin du 'dug nas bcom ldan 'das bsgrub par bya'o/ /de nas bcom ldan 'das rdo rje 'dzin pa bdag nyid la dgyes pas mthong ba stsol bar 'gyur zhing smin ma bskyod la sku thams cad dam yan lag rnams bskyod cing kha dog dmar por 'gyur ro/ /'od zer gyi rang</text></item>
<item><p>153b1</p><section>rgyud</section><text>bzhin gyi zhal lam/ sku thams cad ston par 'gyur ro/ /cho 'phrul dpag tu med pa yang ston par 'gyur ro/ /de nas bcom ldan 'das bdag nyid mthong ba stsol ba'am dngos grub mchog kyang stsol bar 'gyur ro/ /de nas brtsams te nyin re zhing dngos grub thams cad 'thob</text></item>
<item><p>153b2</p><section>rgyud</section><text>par 'gyur ro/ /gang du zhugs pa tsam nyid kyis mi tshugs pa dang / mi gsod par 'gyur ro/ /dngos grub thams cad dang / phun sum tshogs pa thams cad dang / ye shes thams cad dang / bya ba thams cad bcom ldan 'das phyag na rdo rjes sgrub par mdzad do/ /de</text></item>
<item><p>153b3</p><section>rgyud</section><text>nas de yang dag par mchod de rdo rje'i ming gis dbang bskur zhing / dpa' bo'i rdo rje bcom ldan 'das la mnos la/ snying po bzlas na bcom ldan 'das mthong ba stsal nas/ rang nyid kyis stsol cig ces brjod la rang gis blang bar bya'o/ /de nas skad cig de nyid la dngos grub</text></item>
<item><p>153b4</p><section>rgyud</section><text>mchog yid la 'dod pa 'grub par 'gyur ro/ /yang na bdag nyid kyis zla ba drug gis yid la 'dod pa'i dngos grub mchog 'grub par 'gyur ro/ /zhes bcom ldan 'das phyag na rdo rjes gsungs so/ /de nas rdo rje ming gi dbang bskur ba la sogs pa yang de bzhin no/ /de nas</text></item>
<item><p>153b5</p><section>rgyud</section><text>byin gyis brlab pa la sogs pa yang byas nas yang ji ltar 'dod pa'i cho gas bsgrubs la 'byung bar bya zhing dkyil 'khor chen po'i gsang ba bsgrub pa lan cig bya'o/ /de nas slob ma gzhug par bya ste/ de la dang por rdo rje slob dpon gyis dang po'i rab tu dga' ba'i rdo rje'i phyag rgya</text></item>
<item><p>153b6</p><section>rgyud</section><text>bcings la 'jug par bya'o/ /zhugs nas de bzhin du phyag byas la snying pos ci ltar mngon par 'dod pa'i tshig dang / bcom ldan 'das bsgrubs pas phyag rgya chen pos bsgrub par bya'o/ /de nas bcom ldan 'das bsgrubs pas mtshan ma de nyid 'byung ste shes nas phyag rgya</text></item>
<item><p>153b7</p><section>rgyud</section><text>chen po nyid 'grub par 'gyur ro/ /dngos grub thams cad kyang 'grub par 'gyur te/ zhugs pa 'dis ni rdo rje slob dpon bdag nyid de bzhin du 'grub par 'gyur ro/ /de nas de bzhin du rdo rje blang ba la sogs pa byas nas/ rdo rje slob ma la cho ga rgyas pa 'di bzhin du byas te/</text></item>
<item><p>154a1</p><section>rgyud</section><text>phyag rgya bcing ba yang bslab par bya'o/ /gang yang de bzhin gshegs pa thams cad la sogs pa'i dam tshig la mos pa de rnams la yang rang gi lhag pa'i lha'i 'jug pa'i cho ga rgyas pa dang / de bzhin du yid la 'dod pa'i dngos grub thams cad 'grub</text></item>
<item><p>154a2</p><section>rgyud</section><text>par 'gyur ro/ /de nas lha gzhan dag la dad pa rnams la de bzhin du 'jug pa'i cho ga rgyas par byas nas de bzhin du 'grub par 'gyur ro/ /de nas ci ltar zhugs pa rnams zas dang / ro bcud dang gnas pa la sogs pa thams cad kyis yang dag par tshim par byas la ci</text></item>
<item><p>154a3</p><section>rgyud</section><text>ltar shes pa'i gar dang glu dang dgod pa dang bu dang bu mo dang mdza' bshes dang nye du dang gnyen mtshams dang bcas pas kyang mchod par bya'o/ /de la 'dir ni snod dang snod ma yin pa brtag par mi bya ste sems can gyi khams ma lus shing lus pa med pa rnams bde ba chen po rdo rje'i dam</text></item>
<item><p>154a4</p><section>rgyud</section><text>tshig 'di dang / 'dod pa'i bsam pa yongs su rdzogs par byed pa'i rdo rje sbyor bas rdo rje chos kyi mnyam pa nyid kyi phyag rgyas rgyas btab pa yin pa'i phyir ro/ /dkyil 'khor chen po'o/ /de nas cho ga 'byung ste/ zla ba nya nas brtsams nas phyag na rdo rje'i spyan sngar rab tu dga' ba'i rdo</text></item>
<item><p>154a5</p><section>rgyud</section><text>rje'i phyag rgya bcings la ci ltar skyo bar ma gyur par dang po byin gyis brlab pa la sogs pa byas la rdo rje'i tshig gis brjod cing ci srid zla ba gcig gi bar de srid du bzlas brjod byas na sngon du bsnyen pa byas par 'gyur ro/ /de nas brtsams te phyag na rdo rje'i bka' ci lta ba bzhin du dngos grub</text></item>
<item><p>154a6</p><section>rgyud</section><text>thams cad 'grub par 'gyur ro/ /de nas ras ris 'dri ba'am 'drir gzhug par 'dod na/ dang por rdo rje bri ba'i phyag rgyas bris la de'i 'og tu ni ci bder bya'o/ /dkyil 'khor thams cad du yang de nyid kyis dang po brtsam par bya ste/ dbus su bcom ldan 'das cho ga ci lta ba bzhin du</text></item>
<item><p>154a7</p><section>rgyud</section><text>bri zhing / dkyil 'khor chen po'i tshul gyis sems dpa' chen po brgyad bri bar bya'o/ /de nas zla ba nya nas brtsams te phyag rgya chen po bcings la/ de bzhin du sngon du bsnyen pa'i tshul ltar bzlas nas zla ba nya'i mtshan mo thog thag tu ci lta ba bzhin du skyo bar ma gyur pas phyag rgya ma bkrol</text></item>
<item><p>154b1</p><section>rgyud</section><text>par bzlas brjod bya'o/ /de nas nang par bcom ldan 'das kyi zhal 'dzum zhing zla ba dang mnyam pa'i mdangs can mthong ba stsol cing / sangs rgyas nyid dang rdo rje 'dzin pa nyid la sogs pa'i dngos grub mchog rnams stsol bar 'gyur ro/ /cho ga gzhan yang bcom ldan</text></item>
<item><p>154b2</p><section>rgyud</section><text>'das de bzhin gshegs pa byang chub sems dpa' chen po brgyad kyis yongs su bskor ba dang / phyogs thams cad du de bzhin gshegs pa rnams dang / rdo rje 'chang thams cad bri bar bya'o/ /de nas de bzhin du bsgrubs pas sangs rgyas nyid la sogs pa dngos grub</text></item>
<item><p>154b3</p><section>rgyud</section><text>thams cad 'grub bo/ /ras la bcom ldan 'das phyag na rdo rje bsnyems pa dang bcas pa bris la/ de'i spyan sngar dang po'i phyag rgya chen pos gnas nas bzlas brjod 'bum byas te/ 'bum rdzogs na phyag na rdo rje nyid thob par 'gyur ro/ /de bzhin gshegs pa dpa' bo</text></item>
<item><p>154b4</p><section>rgyud</section><text>gcig pu bris nas yang mthar 'tshang rgya bar 'gyur ro/ /de nas bklags pa tsam gyis 'grub pa'i las rnams dkyil 'khor du zhugs pa tsam gyis 'grub par 'gyur ba ni 'di lta ste/ de bzhin gshegs pa thams cad rjes su mnyes par bya ba la ni 'dod chags la sogs</text></item>
<item><p>154b5</p><section>rgyud</section><text>pa bde ba thams cad phul bas so/ /rdo rje 'dzin pa chen po mnyes par bya ba la ni rdo rje sems dpa' dang 'khyud cing 'o byed pas so/ /byang chub sems dpa' thams cad rjes su mnyes par bya ba la ni dpag tu med pa'i bzlas pas so/ /rdo rje thams cad rjes su mnyes par bya ba</text></item>
<item><p>154b6</p><section>rgyud</section><text>la ni rang gi snying po bzlas pas so/ /lha la sogs pa sems can thams cad rjes su chags par bya ba la ni thams cad du 'bum bzlas pas so/ /bdag bsrung ba la ni yungs kar la lan cig bzlas pas so/ /gzhan bsrung ba la ni rdo rje skor bas so/ /thams cad bsrung ba la</text></item>
<item><p>154b7</p><section>rgyud</section><text>ni yid kyis lan cig go/ /mtshams dang phyogs dang dkyil 'khor thams cad bcing ba la ni blta ba'am yungs kar la sogs pas so/ /sems can thams cad rengs par bya ba la ni dbugs mi 'byin par bzlas pas so/ /sems can thams cad rmugs par bya ba la ni</text></item>
<item><p>155a1</p><section>rgyud</section><text>rdo rje btsir bas so/ /sems can thams cad rmongs par bya ba la ni mig btsums nas bzlas pas so/ /thams cad gsad pa la ni rdo rje dral bas so/ /sems can thams cad rgyas gdab pa la ni rdo rje mkha' 'gro ma'i phyag rgyas so/ /snying thams</text></item>
<item><p>155a2</p><section>rgyud</section><text>cad 'dren cing 'byin pa la ni yid kyis bzlas pas so/ /sems can thams cad za ba la ni ldang zhing myur bar zlos pas so/ /sems can thams cad skrag par bya ba la ni rdo rje 'jigs byed kyi phyag rgyas so/ /nor thams cad dgug pa la ni gser gyis bzlas pas so/ /nor</text></item>
<item><p>155a3</p><section>rgyud</section><text>dang 'bru thams cad dgug pa la ni rdo rje rnal 'byor ma'i phyag rgyas so/ /thams cad rjes su chags par bya ba la ni pi bang brdung ba dang bcas pa'i ka ka la'i glu len pas bzlas brjod bya'o/ /thams cad 'bigs pa dang rjes su chags par bya ba la ni rdo rje mda'i phyag rgyas so/ /thams</text></item>
<item><p>155a4</p><section>rgyud</section><text>cad phyags par bya ba la ni phyogs thams cad kyi de bzhin gshegs pa mnyes pas so/ /gdug pa'i 'ching ba brtan par bya ba la ni snying brtan por nges par 'tshir bas so/ /ma rungs pa rab tu bsgrub pa la ni rdo rje bsnyems pas so/ /rgyan thams cad dbrog pa la ni 'bar ba'i</text></item>
<item><p>155a5</p><section>rgyud</section><text>blta bas dbrog pas so/ /thams cad yid tshim pa la ni rdo rje khu tshur snying gar bzhag pas so/ /mun pa snang bar bya ba la ni rdo rje kha shar du bltas te bskor bas so/ /lus bde bar bya ba la ni rang gi mtshan gyi bzlas pas so/ /gzugs thams cad snang bar bya ba la ni rdo rje gzugs</text></item>
<item><p>155a6</p><section>rgyud</section><text>kyi mchog gi phyag rgyas so/ /sgra thams cad thos par bya ba la ni rdo rje pi bang gis so/ /dri zhim po sna tshogs pa'i phyir ni sna'i dbugs 'byin pa'i glu yis so/ /zas dang skom thams cad dang bcud thams cad spo ba la ni rdo rje spo bar bya'o/ /dbab pa thams cad la ni mnyam pa'i thal mo</text></item>
<item><p>155a7</p><section>rgyud</section><text>dang se gol dang glu'i bzlas pas so/ /thams cad gar byed du gzhug pa la ni bdag nyid gar byed cing bzlas pas so/ /thams cad glu len du gzhug pa la ni lce bskyod cing bzlas pas so/ /thams cad smrar gzhug pa la ni rdo rje mchu yis so/ /thams cad babs nas lan</text></item>
<item><p>155b1</p><section>rgyud</section><text>ston pa la ni rdo rje 'bebs pas so/ /gdon thams cad las thar bar bya ba la ni rdo rje myu gu'i phyag rgyas so/ /gdon thams cad 'dzin du gzhug pa la ni tshogs kyi bdag po rab tu dga' ba'i khro bos bzlas pas so/ /rims nad thams cad 'dzin du gzhug pa la ni rdo rje'i</text></item>
<item><p>155b2</p><section>rgyud</section><text>rigs kyi gdon gyis so/ /rims thams cad bsal ba la ni rdo rje'i lta bas bsal bas so/ /dug thams cad spar ba la ni rdo rje lta ba'i dug gi phyag rgyas so/ /dug thams cad gzhig pa la ni rma bya'i chun pos so/ /dug thams cad bza' ba la ni rdo rje bdud rtsis phyag rgyas so/ /</text></item>
<item><p>155b3</p><section>rgyud</section><text>bdud la sogs pa ma rungs pa thams cad brlag pa la ni 'khrugs pas dpag tu med par bzlas pas so/ /mkha' 'gro ma'i gdon thams cad las grol bar bya ba la ni rdo rje chen po gsor ba'i phyag rgyas so/ /phyag rgya thams cad gzhig pa la ni rdo rje 'phen pas so/ /mkha' 'gro ma</text></item>
<item><p>155b4</p><section>rgyud</section><text>thams cad dgug pa dang / gzhug pa dang / gdul ba la ni rdo rje kha T+wA~M ga'i phyag rgya 'dzin pas so/ /ma mo thams cad kyi dkyil 'khor dang / dam tshig dang / snying po dang / phyag rgya dang / gsang sngags dang / rig pa dang / gsang ba gzhig pa la ni rdo rje khro bo'i yi ge phaT kyis</text></item>
<item><p>155b5</p><section>rgyud</section><text>so/ /ma mo dang mkha' 'gro ma thams cad mngag gzhug mar bya ba la ni ma mo'i gnas su khros pas bzlas brjod 'bum bya'o/ /bdud thams cad kyi stobs gzhom pa la ni rdo rje drag po'i ha ha zhes bya ba'i gad rgyangs kyis so/ /gzhan gyi dpung thams cad gzhom pa la ni rdo rje la yongs</text></item>
<item><p>155b6</p><section>rgyud</section><text>su bzlas la 'phang ngo / /'thab pa thams cad las thar bar bya ba la ni rdo rje rgyal mtshan gyi phyag rgyas so/ /thams cad bcing ba la ni gos la mdud pa bya'o/ /thams cad dgrol ba la ni yi ge mu yis so/ /ro langs dang 'khrul 'khor thams cad gzhig pa la ni rdo rje 'jigs byed</text></item>
<item><p>155b7</p><section>rgyud</section><text>kyis so/ /lcags sgrog thams cad dgrol ba la ni rdo rje khab long gis so/ /me yang dag par bskyed pa la ni rdo rje me shel gyis so/ /chu med par chu yang dag par bskyed pa la ni rdo rje chu shel gyis so/ /nam mkha' las zas dang skom dang gos dang rgyan thams cad la sogs pa yo byad</text></item>
<item><p>156a1</p><section>rgyud</section><text>mang po 'byung ba la ni nam mkha' la lta zhing bzlas brjod 'bum bya'o/ /nam mkha' las sangs rgyas kyi sku la sogs pa gzugs thams cad ston pa la ni sangs rgyas rjes su dran pa la nam mkhar lta zhing bzlas pas so/ /nam mkha' las yi ges 'das</text></item>
<item><p>156a2</p><section>rgyud</section><text>pa dang ma 'ongs pa dang da ltar byung ba'i lung bsgo ba'i bden par ston pa la ni yi ge a bris la bzlas brjod 'bum byas pas so/ /pra se na thams cad las 'das pa dang / ma 'ongs pa dang / da ltar byung ba'i lung bsgo ba bden par ston pa la ni rdo rje pra sen thams cad dbab pas so/ /de</text></item>
<item><p>156a3</p><section>rgyud</section><text>bzhin du mig gis bden pa thams cad mthong ba la ni rang gi mig la bzlas pa 'bum byas pas so/ /rna bas thos par bya ba la ni rang gi rna ba la bzlas pa 'bum byas pas so/ /snas mnam par bya ba la ni snal bzlas pas so/ /lces rang nyid smra ba la ni lce la bzlas pas so/ /lus kyis</text></item>
<item><p>156a4</p><section>rgyud</section><text>reg par bya ba la ni lus la bzlas pas so/ /yid kyis shes par bya ba la ni yid la 'bum bzlas pas so/ /rmad du byung ba thams cad bstan pa la ni sangs rgyas kyi sku bsgrubs pas so/ /sgyu ma thams cad bstan pa la ni rma bya'i sgro'i chun po la 'bum bzlas pas so/ /thams cad</text></item>
<item><p>156a5</p><section>rgyud</section><text>g.yog par bya ba la ni zhi ba'i gnas su 'bum bzlas pas so/ /thams cad la lan ldon par bya ba la ni rdo rje hU~M mdzad kyi rdo rjes so/ /rdzu 'phrul thams cad bstan pa la ni rdo rje rdzu 'phrul gyi phyag rgyas so/ /cho 'phrul thams cad bstan pa la ni rdo rje ting nge 'dzin gyi phyag rgyas so/ /rang gi</text></item>
<item><p>156a6</p><section>rgyud</section><text>lus la sogs pa dngos po thams cad las sangs rgyas dang / rdo rje sems dpa' la sogs pa rgyu ba dang mi rgyu ba'i dngos po thams cad bstan pa la ni rdo rje rdzu 'phrul rnam par 'phrul pas so/ /lha thams cad dbab pa la ni rdo rje skor bas so/ /klu thams cad rjes su 'brang bar bya ba la ni klu'i</text></item>
<item><p>156a7</p><section>rgyud</section><text>rgyal po'i mtshor bzlas brjod bya'o/ /gnod sbyin thams cad mngag gzhug par bya ba la ni rdo rje'i bka' bsgo bas so/ /'byung po thams cad gdul ba la ni lha chen po mnan nas khros pas bzlas brjod bya'o/ /ser ba thams cad bzlog pa la ni rdo rje srid srung gi phyag rgyas so/ /glog</text></item>
<item><p>156b1</p><section>rgyud</section><text>'bab pa thams cad bzlog pa la ni rdo rje khro gnyer can gyi phyag rgyas so/ /char dbab pa la ni klu'i mtshor bzlas brjod bya'o/ /char gcad pa la ni dri ma med pa'i chu'i sbyin blug bya'o/ /sprin bskyed pa la ni klu bris nas bdug pas bdug par bya'o/ /sprin bshig pa la ni</text></item>
<item><p>156b2</p><section>rgyud</section><text>rdo rje nam mkha'i spyan gyis so/ /chu med pa'i phyogs su shin tu bsil ba'i chu'i tshogs rtag tu 'byung ba la ni rdo rje klu'i phyag rgyas so/ /gter thams cad shes par bya ba la ni snod du chu blug par bya'o/ /gter thams cad brko ba la ni rdo rje 'jor gyis so/ /gter thams cad rnyed pa</text></item>
<item><p>156b3</p><section>rgyud</section><text>la ni rdo rje nor gyis so/ /rgyal srid thams cad thob par bya ba la ni rdo rje dbang bskur ba'i phyag rgyas so/ /sa'i bdag por bya ba la ni rdo rje sems dpa'i dbang bskur ba'i phyag rgyas so/ /dkyil 'khor thams cad bsgrub pa la ni rdo rje 'khor lo'i phyag rgyas so/ /phyag rgya thams cad bsgrub pa</text></item>
<item><p>156b4</p><section>rgyud</section><text>la ni bde ba chen po'i dam tshig gi phyag rgyas so/ /dam tshig thams cad bsgrub pa la ni rab tu dga' ba'i rdo rje'i phyag rgyas so/ /dngos grub thams cad bsgrub pa la ni rdo rje bsnyems pa'i lcags kyu'i phyag rgyas so/ /ma grub pa thams cad grub par ston pa la ni rdo rje grub pa'i phyag</text></item>
<item><p>156b5</p><section>rgyud</section><text>rgyas so/ /rdo rje rig pa 'dzin pa thams cad bsgrub pa la ni rdo rje rig pa 'dzin gyi phyag rgyas so/ /rdo rje thams cad bsgrub pa la ni rdo rje thams cad kyi mchog gi phyag rgyas so/ /byang chub sems dpa' thams cad bsgrub pa la ni thugs kyi rdo rjes so/ /rdo rje 'dzin pa nyid bsgrub pa la ni rdo rje</text></item>
<item><p>156b6</p><section>rgyud</section><text>sems dpa'i phyag rgyas so/ /sangs rgyas nyid bsgrub pa la ni rdo rje ye shes kyi phyag rgyas so/ /bde ba chen po rdo rje don yod pa'i dam tshig thams cad kyi rtog pa'i rgyal po chen po las dam tshig chen po'i de kho na nyid rdo rje zhes bya ba rtog pa'i rgyal po chen po rdzogs so/ /rdo rje sems dpa'i</text></item>
<item><p>156b7</p><section>rgyud</section><text>rtog pa'o// //de nas bcom ldan 'das rnam par snang mdzad kyis/ yang de bzhin gshegs pa thams cad kyis zhi ba'i chos nyid mngon par rdzogs par byang chub par bsgrub pa zhes bya ba'i shes rab kyi pha rol tu phyin pa'i tshul 'di gsungs te/ rdo rje sra ba nyid kyi phyir rdo rje</text></item>
<item><p>157a1</p><section>rgyud</section><text>mnyam pa nyid mngon par rdzogs par byang chub pa ni byang chub chen po'o/ /don gcig pa nyid kyi phyir don gyi mnyam pa nyid mngon par rdzogs par byang chub pa ni byang chub chen po'o/ /ngo bo nyid rnam par dag pa nyid kyi phyir chos kyi mnyam pa nyid mngon par rdzogs par</text></item>
<item><p>157a2</p><section>rgyud</section><text>byang chub pa ni byang chub chen po'o/ /thams cad la rnam par mi rtog pa nyid kyi phyir thams cad mnyam pa nyid mngon par rdzogs par byang chub pa ni byang chub chen po'o/ /lag na rdo rje gang la la chos mngon par bsgrub pa bzhi po 'di dag nyan pa dang 'dzin pa dang klog pa dang /</text></item>
<item><p>157a3</p><section>rgyud</section><text>sgom pa de sdig pa thams cad la spyod kyang byang chub kyi snying po la thug gi bar du ngan song thams cad las yang dag par 'das par 'gyur ro/ /de nas de skad ces bka' stsal nas/ bcom ldan 'das ye shes kyi khu tshur yongs su 'dzin pa'i don gyi gnas 'di nyid rgya cher</text></item>
<item><p>157a4</p><section>rgyud</section><text>ston cing bzhin 'dzum pa dang bcas te chos thams cad kyi mnyam pa nyid kyi snying po 'di gsungs so/ /aH/ de nas 'di gsungs pa tsam gyis de bzhin gshegs pa thams cad yang dag par 'dus par mdzad nas/ bcom ldan 'das kyi phyogs thams cad du rdo rje</text></item>
<item><p>157a5</p><section>rgyud</section><text>sems dpa'i dkyil 'khor chen po'i tshul gyis bzhugs pa dang / sems dpa' chen po brgyad phyi'i dkyil 'khor du phyogs brgyad du bzhad pa chen pos bzhad cing bzhugs so/ /de nas bcom ldan 'das de bzhin gshegs pa rnam par snang mdzad de bzhin gshegs pa</text></item>
<item><p>157a6</p><section>rgyud</section><text>thams cad kyis rdo rje'i dkyil 'khor byin gyis rlob pa zhes bya ba'i ting nge 'dzin la snyoms par zhugs nas de bzhin gshegs pa thams cad kyi de kho na nyid rdo rje zhes bya ba'i dam tshig chen po'i dkyil 'khor chen po 'di gsungs so/ /rdo rje sems dpa'i dkyil 'khor chen po'i</text></item>
<item><p>157a7</p><section>rgyud</section><text>tshul du phyi'i dkyil 'khor bris la de'i dbus su thig gsum gyi 'khor lo bris nas bcom ldan 'das kyi thad kar sna tshogs pad+ma rab tu gnas pa de'i 'khor lo'i lte ba la bcom ldan 'das de bzhin gshegs pa rtag pa chen po sa la sogs pa las byas pa gzhag par bya'o/ /</text></item>
<item><p>157b1</p><section>rgyud</section><text>de'i phyogs thams cad dus la sogs pa las byas pa'i de bzhin gshegs pa brgyad gzhag gam bri bar bya'o/ /de nas tshon gyi thig le rnams kyis dkyil 'khor gyi 'khor lo la bzhugs pa'i de bzhin gshegs pa rnams rdo rje 'dzin pa dang bcas pa bri bar bya'o/ /phyi'i dkyil</text></item>
<item><p>157b2</p><section>rgyud</section><text>'khor gyi phyogs bzhi dang mtshams rnams su byang chub sems dpa' brgyad ci lta ba bzhin bzhag nas/ bum pa gang ba bzhi sgo rnams su dgod par bya zhing / byang chub kyi mtshan ma rnams gzhag par bya ste/ shar nas brtsams te ne'u gsings dang bcas pa'i dum bu dang / ro</text></item>
<item><p>157b3</p><section>rgyud</section><text>drug gis yongs su gang zhing dbyig dang gser dang rin po che dang / gos la sogs pas yongs su bkang ba'i snod dang / 'jam zhing shin tu bde ba'i stan dang / sangs rgyas kyi sku gzugs dgod do/ /de nas de bzhin du gos gyon la de bzhin gshegs pa thams cad kyi rdo rje'i</text></item>
<item><p>157b4</p><section>rgyud</section><text>phyag rgya bcings nas zhugs na bdag nyid slob dpon med par yang bcom ldan 'das de bzhin gshegs pa thams cad kyis byin gyis rlob par 'gyur ro/ /de nas brtsams te de bzhin gshegs pa thams cad kyi rtog pa dang dngos grub thams cad la mi tshugs pa dang / mi sod</text></item>
<item><p>157b5</p><section>rgyud</section><text>pa dang / sgrib pa thams cad dang bral ba 'thob par 'gyur ro/ /de nas slob ma yang de bzhin du gzhug go/ /zhugs nas rdo rje rtse lnga pa byin la rdo rje ming gis dbang bskur ba yang sbyin par bya'o/ /de nas dam tshig 'di dag bya bar bsgo bar bya'o/ /sems can kun la</text></item>
<item><p>157b6</p><section>rgyud</section><text>phan phyir dang / bstan pa thams cad bsrung ba'i phyir/ /rnam par mi rtog sbyor ba yis/ /ci bde bar ni thams cad kyis/ /zhes bya'o/ /de nas mtshan ma bzhi 'byor pa ci lta bas skal ba ci lta ba bzhin du sbyin par bya'o/ /dam tshig chen po'i dkyil 'khor ro/ /de nas</text></item>
<item><p>157b7</p><section>rgyud</section><text>sgrub pa ni/ ras la bcom ldan 'das rnam par snang mdzad 'dzum pa dang bcas shing / de bzhin gshegs pa thams cad kyi khu tshur gyi phyag rgya yongs su 'dzin par bya'o/ /gzhan thams cad ni dam tshig chen po'i dkyil 'khor gyi tshul du bya'o/ /de nas de bzhin du sems</text></item>
<item><p>158a1</p><section>rgyud</section><text>dpa' mchog bsgrub pa dang / dngos grub mchog rnams kyang de bzhin no/ /gzhan yang ras la bcom ldan 'das dpa' bo gcig pu bris te/ 'di'i mdun du rdo rje tshig gis bzlas brjod 'bum byas nas ye shes kyi khu tshur yongs su 'dzin pas mtshan</text></item>
<item><p>158a2</p><section>rgyud</section><text>mo thog thag bzlas na/ shes rab kyi pha rol tu phyin pa 'thob cing dngos grub thams cad grub pa'i byang chub sems dpar 'gyur la/ de nas de bzhin gshegs par 'gyur ro/ /de nas ma bsgrubs pas kyang dkyil 'khor du zhugs pa tsam nyid kyis las rnams 'grub par</text></item>
<item><p>158a3</p><section>rgyud</section><text>'gyur te/ 'di lta ste/ de bzhin gshegs pa thams cad mchod pa la ni/ ci snyed pa'i de bzhin gshegs pa'i bde ba thams cad phul bas so/ /sangs rgyas dang byang chub sems dpa' thams cad mchod pa la ni/ bdag phul bas so/ /dkon</text></item>
<item><p>158a4</p><section>rgyud</section><text>mchog gsum mchod pa la ni/ me tog la sogs pa la bzlas pas so/ /sems can thams cad mchod pa la ni/ thams cad la byams pa'i bzlas pas so/ /chos thams cad bsdu ba la ni shes rab kyi pha rol tu phyin pa'i tshig bzhi po gdon pas so/ /</text></item>
<item><p>158a5</p><section>rgyud</section><text>bdud thams cad 'dul ba la ni brtan zhing nges pa'i bzlas pas so/ /de bzhin gshegs pa thams cad kyi dbang bskur ba thob pa la ni rgyan thams cad phul zhing rang nyid bcings pas so/ /chos nyid thams cad thob pa la ni rdo rje pad+ma la blta bas so/ /de bzhin gshegs pa thams</text></item>
<item><p>158a6</p><section>rgyud</section><text>cad kyi las kyi dngos grub thob pa la ni thams cad rdo rje'i las kyi mchog gis so/ /sangs rgyas nyid rab tu 'thob pa la ni rdo rje ye shes kyi khu tshur gyi de kho na nyid kyi phyag rgya chen pos so/ /bde ba chen po rdo rje don yod pa'i dam tshig gi rtog pa'i rgyal po chen po las/ de bzhin gshegs</text></item>
<item><p>158a7</p><section>rgyud</section><text>pa thams cad kyi de kho na nyid kyi rdo rje dam tshig ces bya ba'i rtog pa'i rgyal po rdzogs so/ /de bzhin gshegs pa'i rtog pa'o// //de nas ma rungs pa thams cad 'dul ba de bzhin gshegs pa shAkya thub pas kyang yang chos thams cad kyi mnyam pa nyid kyis rnam</text></item>
<item><p>158b1</p><section>rgyud</section><text>par rgyal ba bsdu ba zhes bya ba shes rab kyi pha rol tu phyin pa bsgrub pa 'di gsungs so/ /'dod chags kyi spros pa med pa nyid kyis zhe sdang gi spros pa med pa nyid do/ /zhe sdang gi spros pa med pa nyid kyis gti mug gi spros pa med pa nyid do/ /gti mug gi spros pa</text></item>
<item><p>158b2</p><section>rgyud</section><text>med pa nyid kyis chos thams cad kyi spros pa med pa nyid do/ /chos thams cad spros pa med pa nyid kyis shes rab kyi pha rol tu phyin pa spros pa med pa nyid du rig par bya'o/ /lag na rdo rje gang la la shes rab kyi pha rol tu phyin pa'i tshul 'di nyan pa dang / 'dzin pa dang klog pa dang sgom pa</text></item>
<item><p>158b3</p><section>rgyud</section><text>des 'dul ba'i dbang gi phyir khams gsum du skyes pa'i sems can thams cad bsad kyang ngan song du skye bar mi 'gyur te myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /de nas bcom ldan 'das phyag na rdo rje chos nyid 'di'i don rgya</text></item>
<item><p>158b4</p><section>rgyud</section><text>cher ston cing / 'jig rten gsum las rnam par rgyal ba'i rdo rje zhes bya ba'i ting nge 'dzin gyi phyag rgya bcings nas/ khro gnyer dang bcas shing smin ma bteg ste 'bar bar blta la pad+ma'i gdong khro zhing dgod de/ mche ba gtsigs nas rkang pa g.yas pa bskum pa'i tshul du gnas pas gnas</text></item>
<item><p>158b5</p><section>rgyud</section><text>nas rdo rje hU~M zhes bya ba'i snying po 'di gsungs so/ /hU~M/ de nas 'di gsungs pa tsam gyis 'jig rten gsum po thams cad kyi 'dod pa'i dbang phyug la sogs pa 'jig rten gsum gyi bdag po rnams yang dag par bkug ste lhung bar mdzad nas dkyil 'khor du bcug nas rnam par rgyal bar</text></item>
<item><p>158b6</p><section>rgyud</section><text>mdzad la bcings te/ dbang du byas nas btul zhing rjes su btul te/ bslad nas yang dam tshig gis bcings nas 'jig rten gsum gyi bdag po dbang phyug chen po chung ma dang bcas pa zhabs gnyis su phab nas mnan par mdzad do/ /de nas de rnams kyis 'jig rten gsum po thams</text></item>
<item><p>158b7</p><section>rgyud</section><text>cad du sgra chen po bsgrags te/ kye rdo rje 'chang chen po yongs su skyob par mdzod cig /bdag cag rnams ma gzir cig /'dir khyod la bdag cag skyabs su mchi'o/ /dam tshig dang bka' bsgo ba yang bsgrub par bgyi'o/ /ma mo thams cad kyang btul zhing dam la btags nas</text></item>
<item><p>159a1</p><section>rgyud</section><text>dkyil 'khor yang rnam par bshig ste/ phyag rgya thams cad dang dam tshig kyang dral zhing rnam par bshigs pa dang / gdon thams cad kyang bzlog cing / /nad thams cad dang rims dang gnod pa dang dug dang ngan 'gro rnams dral zhing rnam par bshigs pas sgra chen</text></item>
<item><p>159a2</p><section>rgyud</section><text>po sgrogs shing 'jigs pa chen pos 'jigs par byed pa'i tshig rnams kyis bcom ldan 'das nyid la skyabs su song ngo / /bcom ldan 'das kyis kyang zhal rnam par bzhad nas/ de rnams dkyil 'khor du bcug ste/ dam tshig gis bcings nas/ rdo rje rin chen gyis dbang</text></item>
<item><p>159a3</p><section>rgyud</section><text>bskur nas rang gi mtshan ma rnams rdo rjes byin gyis brlabs te/ rdo rje ming gi dbang bskur ba yang rjes su stsal nas/ sems can ma lus pa'i don du phyi'i rdo rje'i rigs su rab tu bzhag go/ /de nas rdo rje khro bo'i rdo rje las phyag na rdo rje dang 'dra ba'i dngos po'i bdag nyid can kha dog dang rgyan</text></item>
<item><p>159a4</p><section>rgyud</section><text>dang mtshon cha rnam pa sna tshogs bsnams pa/ rnam par 'gyur ba'i rdo rje'i mche ba gtsigs pa/ tshems kyis sgros gnon pa smin ma mi bzad cing khro gnyer bsnyer ba/ spyan dang dbu skra dang ag tsom 'bar ba zhal 'jigs pa/ rdo rje dang lcags kyu dang zhags pa dang mtshon cha</text></item>
<item><p>159a5</p><section>rgyud</section><text>mda' dang dbyig pa dang ral gri dang kha T+wA~M ga dang gri ring dang chu gri phyag na bsnams pa/ khro bo chen po hU~M mdzad las phyung ste/ bcom ldan 'das phyag na rdo rje'i dang po'i dkyil 'khor gyi tshul gyis bzhugs so/ /lha la sogs pa de rnams kyang rang gi dkyil 'khor gyis byin gyis brlabs nas/ /</text></item>
<item><p>159a6</p><section>rgyud</section><text>phyi'i dkyil 'khor du bzhag go/ /gdon la sogs pa de dag kyang dkyil 'khor gyi phyi rim na gnas so/ /de nas bcom ldan 'das de bzhin gshegs pa thams cad thugs rje chen po'i thabs kyi khro bo'i rdo rje zhes bya ba'i ting nge 'dzin la snyoms par zhugs nas/ khams gsum po mtha'</text></item>
<item><p>159a7</p><section>rgyud</section><text>dag las rnam par rgyal pa rdo rje'i byin gyis brlabs pa zhes bya ba'i dkyil 'khor chen po 'di gsungs so/ /de nas yang dag bshad bya ba/ /rdo rje'i dkyil 'khor dam pa ste/ /khams gsum rnam par rgyal zhes bya/ /'dul ba chen po 'dul byed pa/ /dkyil 'khor dang po'i sbyor ba</text></item>
<item><p>159b1</p><section>rgyud</section><text>yis/ /phyi yi dkyil 'khor bri bar bya/ /de yi nang gi 'khor lo ni/ /dkyil 'khor brgyad pa dag dang mtshungs/ /de yi dbus su khro bo che/ /phyag na rdo rje gzhag par bya/ /sangs rgyas phreng la sogs pas spras/ /ut+pal sngon po'i mdog 'dra ba/ /zhal ni cung zad mche</text></item>
<item><p>159b2</p><section>rgyud</section><text>ba gtsigs/ /khro bcas bzhad pa'i zhal mnga' ba/ /g.yon brkyang ba yis legs bzhugs la/ /rdo rje hU~M mdzad bsdus pas so/ /g.yon gyi zhabs kyis legs gnon pa/ /de yi bya ba dbang phyug che/ /g.yas ni dka' thub zlog ma yi/ /nu ma'i steng du rab tu 'jog /</text></item>
<item><p>159b3</p><section>rgyud</section><text>'bar phreng 'khrigs pa'i 'od ldan pa/ /sa sogs bcas pa'i khams rnams kyis/ /khro bo kun du gzhag par bya/ /'bar phreng 'khrigs pa'i 'od ldan pa'i/ /'khor lo de yang mkhas pa yis/ /'bar phreng 'khrigs pa'i 'od can bri/ /phyi yi dkyil 'khor gnas rnams</text></item>
<item><p>159b4</p><section>rgyud</section><text>su/ /phyi yi dkyil 'khor tshogs rnams su/ /khro bo'i mtshan ma bzhi po ni/ /gzhu dang mda' dang ral gri dang / /'khor lo de bzhin rtse gsum bsgreng / /sgo rnams kun du bri bar bya/ /phyi rol gnas pa'i gdon rnams kyi/ /sna tshogs gtor mas bkang ba dang / /ba dan</text></item>
<item><p>159b5</p><section>rgyud</section><text>sngon po dril btags shing / /rtse mo kha dog sna tshogs pa'o/ /de nas 'dir 'jug pa la ni yan lag thams cad ras sngon po zung gis g.yogs shing khros pas rdo rje dam tshig gi phyag rgya dang bcas pas 'dzin par gyur pas zhugs na/ bcom ldan 'das kyis rdo rje'i rigs kyi slob dpon du</text></item>
<item><p>159b6</p><section>rgyud</section><text>byin gyis rlob pa mdzad do/ /de nas brtsams te sdig pa la sogs pa rnam par grol zhing / mi sod pa dang mi tshugs pa dang mu stegs thams cad la tshar gcod pa dang phan 'dogs nus shing thams cad las rgyal ba dang dngos grub thams cad 'grub par 'gyur ro/ /de nas slob ma de bzhin du</text></item>
<item><p>159b7</p><section>rgyud</section><text>bcug la snying po byin te dkyil 'khor thams cad du'ang bya'o/ /de nas rdo rje rnon po rtse bzhi pa 'bar ba byin la rdo rje ming gi dbang bskur bas dbang bskur nas rdo rje'i brtul zhugs sbyin par bya ste/ 'di ni gdug pa 'dul byed ba'i/ /lag na rdo rje'i rdo rje ste/ /ma rungs thams cad 'dul ba</text></item>
<item><p>160a1</p><section>rgyud</section><text>la/ /khyod kyis kyang ni rtag tu bcang / /de nas de bzhin du 'byung bar bya'o/ /rdo rje'i dkyil 'khor ro/ /de nas sgrub pa la ni ras la bcom ldan 'das khro bo'i dbang phyug byas la/ rdo rje'i dkyil 'khor gyi cho gas kyang sems dpa' chen po thams</text></item>
<item><p>160a2</p><section>rgyud</section><text>cad bya'o/ /phyogs thams cad du ni lha la sogs pa dang ma mo rnams bri bar bya ste/ de nas bsgrub pa chen po la yang de bzhin te/ de bzhin du dngos grub mchog rnams la ni ras la bcom ldan 'das ci lta ba bzhin du byas nas/ de'i mdun du lag pa gnyis kyis phyag rgya</text></item>
<item><p>160a3</p><section>rgyud</section><text>bcings te bzlas brjod 'bum bya'o/ /de nas yi ge hU~M tsam gyis 'jig rten dang 'jig rten las 'das pa'i las thams cad byed par 'gyur ro/ /ma bsgrubs par yang las thams cad dang / de bzhin du thams cad rjes su chags par bya ba dang / dgug pa dang / gzhug pa dang /</text></item>
<item><p>160a4</p><section>rgyud</section><text>bcing ba dang / dgrol ba dang / dbang du bya ba dang / lkugs par bya ba dang / rengs par bya ba dang / rmongs par bya ba dang / gnyid med par bya ba dang / rgyas gdab pa dang / ltung ba dang / brdeg pa dang / /gsang pa dang / gso bar bya ba la sogs pa yang lan cig</text></item>
<item><p>160a5</p><section>rgyud</section><text>bzlas pas byed par 'gyur ro/ /thams cad gsad pa la ni rdo rje khro bo mthar byed kyis so/ /thams cad rgyas gdab pa la ni khro bo'i lta ba'i bzlas pas so/ /thams cad gzhig pa la ni rdo rje khros pas gzhig par bya'o/ /thams cad nges par gnon pa la ni rdo rje dang khros pas</text></item>
<item><p>160a6</p><section>rgyud</section><text>phyogs der brdeg par bya'o/ /nad thams cad dbug pa la ni rdo rje phra mo 'bigs byed kyis so/ /thams cad kyi snying 'byin pa la ni khros pa'i yid kyis dbyung bar bya'o/ /gdug pa thams cad tshar gcad pa la ni khros pas rdo rje bskor bar bya'o/ /gdug cing khros pa dgos pa la ni khros pas</text></item>
<item><p>160a7</p><section>rgyud</section><text>lcags phye'i sbyin sreg gis so/ /bdud thams cad brlag pa la ni rang gi sa bon gyi sbyin sreg gis so/ /gnod sbyin thams cad bskrad pa la ni ha ha zhes dgod cing bzlas pas so/ /klu thams cad gdon pa la ni rdo rjes la brdebs shing bzlas pas so/ /lha thams cad ltung bar</text></item>
<item><p>160b1</p><section>rgyud</section><text>bya ba la ni lha mo rdo rje ltung byed kyis so/ /lha'i bdag po thams cad dbang du bya ba dang / gdul ba dang / bsnun pa dang / gsod pa dang / gdul bar bya ba la ni rdo rje srid pa gsum po gdul bar byed pas so/ /rnam thos sras rjes su 'brang bar bya ba la ni rnam thos sras mnan</text></item>
<item><p>160b2</p><section>rgyud</section><text>nas khros pas bzlas brjod bya'o/ /lus ngan po mnan nas dpal dbrog par bya ba la ni rdo rje skyes bus so/ /'dod pa'i lha dbang du bya ba la ni 'dod pa'i lha'i mdun du khros pas bzlas brjod bya'o/ /tshangs pa ltung bar bya ba la ni rdo rje rab tu dga' ba'i phyag rgyas so/ /khyab 'jug</text></item>
<item><p>160b3</p><section>rgyud</section><text>gzhig pa la ni rdo rje 'khor lo dral bas so/ /dbang phyug chen po gdul bar bya ba la ni rdo rje tri shU la dral bas so/ /ma mo thams cad gsad pa la ni rdo rje khro bo'i tshogs kyi srin mos so/ /phyi'i dkyil 'khor thams cad kyi phyag rgya dang dam tshig dang chos dang gsang ba'i dngos grub rnam</text></item>
<item><p>160b4</p><section>rgyud</section><text>par gtor zhing rnam par gzhig pa la ni rdo rje khro bo'i gdug pa'i dam tshig 'jigs par byed pas so/ /ri dang shing dang khyim dang gtsug lag khang dang grong khyer dang mchod rten dang lha'i khang pa dang / skyes pa dang bud med dang glang po dang bcas pa'i rta la sogs pa thams cad gzhom pa la</text></item>
<item><p>160b5</p><section>rgyud</section><text>ni rdo rje khro bo'i lta bas mig la reg pas so/ /ltung ba thams cad bslang ba la ni rdo rje khro bo bslang bas so/ /thams cad spo ba la ni rdo rje khros pa'i rnal 'byor mas so/ /thams cad dbrog pa la ni rdo rje khro bo'i khu tshur dang dbrog pas so/ /'jigs pa thams cad bskyed pa la ni rdo rje khro</text></item>
<item><p>160b6</p><section>rgyud</section><text>bo'i lta bas so/ /dpung thams cad gsad pa la ni rdo rje khro bo'i gnod sbyin mos so/ /gzhan gyi dpung thams cad gzhom pa dang gnon pa dang rmongs par bya ba dang long bar bya ba dang rgyas gdab pa dang gsad pa la ni rdo rje khro bo ma rungs pa'i srin mos so/ /rgyal po la sogs pa mi chen po</text></item>
<item><p>160b7</p><section>rgyud</section><text>thams cad gsad pa la ni dong ka'i shing la rang gi khrag gis sbyin sreg byas pas so/ /lha thams cad rnam par gzhig pa la ni lha thams cad kyi gzugs brnyan phur bus gdab pas so/ /lha'i bdag po thams cad bsreg pa la ni lha thams cad kyi gzugs brnyan gyi yam shing gis</text></item>
<item><p>161a1</p><section>rgyud</section><text>so/ /rang gi khrag gi rgyun dbab pas sa thams cad nub par bya ba la ni rdo rje khro bos 'og gi phyag rgyas so/ /khams gsum thams cad gsad pa la ni rdo rje 'jigs pa'i phyag rgyas so/ /'jig rten gsum po thams cad las rnam par rgyal ba la ni 'jig</text></item>
<item><p>161a2</p><section>rgyud</section><text>rten gsum las rnam par rgyal ba'i mchog gi rdo rje khro bos so/ /khams gsum thams cad dbab pa dang dgug pa dang gzhug pa dang / dbang du bya ba dang / nges par gnon pa la ni rdo rje sems dpa'i khro bo'i phyag rgyas so/ /khams gsum po thams cad rjes su chags par bya</text></item>
<item><p>161a3</p><section>rgyud</section><text>ba dang dgug pa dang gzhug pa dang bcing ba dang rgyas gdab pa dang dbang du bya ba dang gnon par bya ba dang bsgrub pa la ni bde ba chen po'i rdo rje khro bo rdo rje'i dam tshig gi khro bos so/ /bde ba chen po rdo rje don yod pa'i dam tshig gi rtog pa'i rgyal po chen po las khams gsum rnam par rgyal ba'i rdo</text></item>
<item><p>161a4</p><section>rgyud</section><text>rje dam tshig ces bya ba'i rtog pa'i rgyal po chen po rdzogs so/ /'jig rten gsum rgyal gyi rtog pa'o// //de nas bcom ldan 'das de bzhin gshegs pa ngo bo nyid dag pa'i chos nyid thob pas yang chos thams cad kyi mnyam pa nyid spyan ras gzigs dbang phyug gi ye shes kyi</text></item>
<item><p>161a5</p><section>rgyud</section><text>phyag rgya zhes bya ba shes rab kyi pha rol tu phyin pa'i tshul 'di gsungs te/ 'dod chags thams cad rnam par dag pa nyid kyis kyang 'jig rten na zhe sdang thams cad rnam par dag par 'gyur ro/ /dri ma thams cad rnam par dag pa nyid kyis 'jig rten na sdig pa thams cad rnam par dag par 'gyur</text></item>
<item><p>161a6</p><section>rgyud</section><text>ro/ /chos thams cad rnam par dag pas 'jig rten na sems can thams cad rnam par dag par 'gyur ro/ /shes pa thams cad rnam par dag pas 'jig rten na shes rab kyi pha rol tu phyin pa rnam par dag par 'gyur ro/ /lag na rdo rje gang la la shes rab kyi pha rol tu phyin pa'i tshul 'di</text></item>
<item><p>161a7</p><section>rgyud</section><text>nyan pa dang 'dzin pa dang klog pa dang sgom pa de 'dod chags dang dri ma thams cad kyi nang na 'dug kyang pad+mo lta bur 'dod chags kyi nyes pa rnams dang dri ma rnams dang glo bur gyi nyon mongs pa rnams kyis gos par mi 'gyur te/ myur du bla na med pa yang dag par rdzogs pa'i byang chub tu mngon par</text></item>
<item><p>161b1</p><section>rgyud</section><text>rdzogs par 'tshang rgya bar yang 'gyur ro/ /de nas byang chub sems dpa' sems dpa' chen po spyan ras gzigs dbang phyug don gyi gnas 'di nyid yang rgya cher ston cing bzhin rab tu 'dzum dmul te/ pad+ma'i 'dab ma kha 'byed pas 'dod chags la sogs pa'i dri mas mi</text></item>
<item><p>161b2</p><section>rgyud</section><text>gos pa la blta zhing 'gro ba thams cad kyi phyir pad+ma'i gzugs sna tshogs zhes bya ba'i snying po 'di gsungs so/ /hrIH/ de nas 'di gsungs pa tsam gyis pad+ma chen po de las de bzhin gshegs pa la sogs pa'i gzugs brnyan thams cad bcom ldan 'das dang 'dra ba'i/</text></item>
<item><p>161b3</p><section>rgyud</section><text>pad+mas mtshan pa'i gzugs can nges par byung nas bcom ldan 'das spyan ras gzigs dbang phyug gi rim pa dang po'i dkyil 'khor gyi tshul du bzhugs par gyur to/ /de nas bcom ldan 'das spyan ras gzigs dbang phyug chos thams cad la gzigs pa'i ye shes kyi dbang</text></item>
<item><p>161b4</p><section>rgyud</section><text>phyug gi ye shes kyi phyag rgya zhes bya ba'i ting nge 'dzin la snyoms par zhugs nas 'gro ba thams cad 'dul ba zhes bya ba'i dkyil 'khor chen po 'di gsungs so/ /phyi'i dkyil 'khor ci lta ba'i nang du gnyis pa ni zur bzhi pa la de bzhin du sgo dang mtshams su bcas par bri'o/ /</text></item>
<item><p>161b5</p><section>rgyud</section><text>de nas dkyil 'khor brgyad pa'i tshul du thig bzhis thig btab pa la tshon dmar pos pad+ma 'dab ma brgyad pa bri bar bya'o/ /de'i dbus su bcom ldan 'das dgod par bya'o/ /de'i mdun du bcom ldan 'das pad+ma chen po chags pa sku mdog dmar po pad+ma'i gzugs 'dzin pa/ pad+ma</text></item>
<item><p>161b6</p><section>rgyud</section><text>chen po dang mda' dang gzhu bsnams pa/ g.yas su bcom ldan 'das pad+ma chen po'i gtum po'i dbang phyug dbang phyug chen po'i gzugs 'dzin pa gzhag par bya'o/ /rgyab tu pad+ma chen po khyab 'jug gi gzugs 'dzin pa sku mdog nag po gzhag par bya'o/ /g.yon du</text></item>
<item><p>161b7</p><section>rgyud</section><text>pad+ma chen po mi mjed kyi bdag po tshangs pa'i gzugs 'dzin pa sku mdog dkar po gzhag par bya'o/ /g.yas kyi mtshams su pad+ma chen po sa 'dzin pa gzhag par bya'o/ /mtshams gnyis par pad+ma chen po rgya mtsho chu lha'i gzugs 'dzin pa gzhag par bya'o/ /gsum</text></item>
<item><p>162a1</p><section>rgyud</section><text>par pad+ma chen po nyi ma'i gzugs can gzhag par bya'o/ /bzhi par pad+ma chen po rlung gi gzugs 'dzin pa gzhag par bya'o/ /phyi'i dkyil 'khor gyi mtshams rnams su shrI hI gId+hI lha mo bzhi gzhag par bya ste thams cad kyang g.yas na rang gi mtshan ma</text></item>
<item><p>162a2</p><section>rgyud</section><text>'dzin pa g.yon pa pad+ma 'dzin par bya'o/ /sgo rnams su ni 'dod chags dang zhe sdang dang gti mug dang mya ngan las 'das pa'i mtshan ma rnams gzhag par bya ste 'di lta ste bud med kyi gzugs dang sbrul gyi gzugs dang / phag gi gzugs dang / pad+ma'i gzugs zhes bya'o/ /de</text></item>
<item><p>162a3</p><section>rgyud</section><text>nas gos dkar po bgos te gos dkar pos gdong g.yogs la/ pad+ma chen po'i phyag rgya chen po me tog dang bcas pa bcings te zhugs la me tog dor bar bya ste gang du babs pa de des bsgrub par bya'o/ /de nas pad+ma blangs la pad+ma'i ming gis dbang bskur bas dbang bskur la 'di skad</text></item>
<item><p>162a4</p><section>rgyud</section><text>ces brjod par bya zhing / pad+ma'i 'dab ma la blta bar bya ste/ ci ltar pad+ma dmar po 'di/ /tshon gyi nyes pas mi gos te/ /'dam gyi nang na dag pa ltar/ /'dod chags zhe sdang sogs de bzhin/ /de ltar chos rnams bsgoms na ni/ /blo ldan nyon mongs bcas gyur kyang / /</text></item>
<item><p>162a5</p><section>rgyud</section><text>nyon mongs kun las rnam grol nas/ /myur du sangs rgyas nyid 'thob 'gyur/ /zhes bya ba'i ting nge 'dzin 'di la gzigs pas de bzhin gshegs pa thams cad kyi dbang phyug nyid thob par 'gyur te/ de nas bcom ldan 'das spyan ras gzigs dbang phyug ces mtshan btags so/ /de</text></item>
<item><p>162a6</p><section>rgyud</section><text>nas brtsams te bdag nyid kyi dngos po thams cad shin tu yongs su dag pa dang bkra shis shing dngos grub thams cad byang chub kyi snying po'i bar du rjes su myong bar 'gyur zhing / myur du sangs rgyas nyid thob par 'gyur te/ slob ma gzhug pa'i cho ga rgyas pa yang de bzhin no/ /ye shes</text></item>
<item><p>162a7</p><section>rgyud</section><text>kyi dkyil 'khor ro/ /bsgrub pa la ni de bzhin du ras kyi ri mo gnyis kyis dngos grub thams cad thob par 'gyur ro/ /de nas ma bsgrubs kyang thams cad rjes su chags par bya ba la ni pad+ma la lan stong bzlas te sbyin par bya'o/ /thams cad gsad pa la ni pad+ma chen po'i khro</text></item>
<item><p>162b1</p><section>rgyud</section><text>bo'i phyag rgyas so/ /thams cad rmongs par bya ba la ni pad+ma chen po phag gis so/ /nyon mongs pa thams cad rnam par dag par bya ba la ni pad+ma chen po rnam par gzigs pa'i ting nge 'dzin gyi phyag rgyas so/ /sa thams cad kyi bdag po nyid du bya ba la ni sa la skyil mo</text></item>
<item><p>162b2</p><section>rgyud</section><text>krung bcas pas bzlas brjod 'bum byas nas mthar mtshan mo thog thag bzlas brjod bya'o/ /chu thams cad dbab pa la ni klu bris nas de'i steng du 'dug ste bzlas brjod 'bum bya'o/ /thams cad snang bar bya ba la ni mun par nyi ma chen po'i 'od kyis so/ /rlung thams cad dgug</text></item>
<item><p>162b3</p><section>rgyud</section><text>pa dang / gzhug pa dang / bcing ba dang dbang du bya ba la ni/ pad+ma chen po rlung gi mchog gis so/ /bde ba chen po rdo rje don yod pa'i dam tshig gi rtog pa'i rgyal po chen po las/ nyon mongs pa thams cad rnam par dag pa'i dam tshig ces bya ba'i rtog pa'i rgyal po chen po</text></item>
<item><p>162b4</p><section>rgyud</section><text>rdzogs so/ /'gro ba 'dul ba'i rtog pa'o// //de nas bcom ldan 'das de bzhin gshegs pa khams gsum thams cad kyi dbang pos yang / de bzhin gshegs pa thams cad kyis dbang bskur ba las byung ba/ ye shes kyi snying po zhes bya ba shes rab kyi pha rol</text></item>
<item><p>162b5</p><section>rgyud</section><text>tu phyin pa'i tshul 'di bshad de/ dbang bskur ba sbyin pa ni khams gsum thams cad kyi rgyal srid thob par 'gyur ro/ /nor sbyin pa ni re ba thams cad yongs su rdzogs par 'gyur ro/ /chos sbyin pa ni chos thams cad kyi mnyam pa nyid thob par 'gyur ro/ /zang zing sbyin pa</text></item>
<item><p>162b6</p><section>rgyud</section><text>ni lus dang ngag dang / sems kyi bde ba thams cad thob par 'gyur ro/ /de nas byang chub sems dpa' sems dpa' chen po nam mkha'i snying po bzhin rab tu 'dzum pa dang bcas te/ rang gi mgo la rdo rje rin po ches dbang bskur ba'i phreng ba 'ching zhing don yod pa 'di nyid rgya cher</text></item>
<item><p>162b7</p><section>rgyud</section><text>ston te/ dbang bskur ba thams cad kyi dam tshig rin po che zhes bya ba'i snying po 'di smras so/ /trA~M/ de nas 'di gsungs pa tsam gyis bcom ldan 'das kyi rin po che de las thams cad dbang bskur ba la sogs pa yo byad dang gter thams cad byung ste/ bcom ldan 'das dang</text></item>
<item><p>163a1</p><section>rgyud</section><text>po'i dkyil 'khor gyi tshul gyis byang chub sems dpa'i gzugs nyid kyis bzhugs so/ /de nas bcom ldan 'das nam mkha'i snying po dbang bskur ba thams cad kyi rin po che rdo rje zhes bya ba'i ting nge 'dzin la snyoms par zhugs nas/ bsam pa</text></item>
<item><p>163a2</p><section>rgyud</section><text>thams cad yongs su rdzogs par byed pa/ nor bu rin po che'i dam tshig ces bya ba'i dkyil 'khor 'di gsungs so/ /phyi'i dkyil 'khor ni dang po'i dkyil 'khor gyi tshul du byas pa'i nang du rin po che zur brgyad pa rin po che'i ka ba brgyad la gnas pa dkyil 'khor brgyad pa'i tshul</text></item>
<item><p>163a3</p><section>rgyud</section><text>las/ rin po che'i lcug mas yongs su bskor ba rdo rje rin po che'i ra ba dang lcog dang / me tog gi phreng ba dang ba dan dang gdugs dang rnga yab kyis nye bar mdzes pa bri bar bya'o/ /de'i dbus su bcom ldan 'das rta'i khri la bzhugs pa dbang bskur ba'i phreng ba rang nyid 'ching</text></item>
<item><p>163a4</p><section>rgyud</section><text>bar mdzad cing zhal rnam par bzhad pa ma rgad kyi mdog can gzhag par bya'o/ /de'i mdun du byang chub sems dpa' de bzhin gshegs pa thams cad kyi dbang bskur ba'i rin po che zhes bya ba rdo rje rin po che'i cod pan 'dzin pa gzhag par bya'o/ /g.yas su rin po che chen po'i nor</text></item>
<item><p>163a5</p><section>rgyud</section><text>sbyin pa dbyig gi gter 'dzin pa gzhag par bya'o/ /rgyab tu chos chen po'i rin po che'i glegs bam 'dzin pa gzhag par bya'o/ /g.yon du rin po che chen po ro myong ba zas dang skom thams cad 'dzin pa gzhag par bya'o/ /mtshams rnams su mchod pa'i lha mo rnams rin po che'i</text></item>
<item><p>163a6</p><section>rgyud</section><text>gdugs dang rgyal mtshan dang rnga dang srog shing rnams 'dzin pa gzhag par bya'o/ /phyi rol gyimatshams su bum pa gang ba rnams so/ /sgo rnams su ni dbang bskur ba la sogs pa'i mtshan ma rnams gzhag par bya'o/ /phyi rol du ni gdugs dang rgyal mtshan dang ba dan dang bla re rnams</text></item>
<item><p>163a7</p><section>rgyud</section><text>kyis kun du khyab par bya'o/ /de nas de bzhin du rdo rje rin chen gyi phyag rgya 'dzin pas zhugs nas/ de nas brtsams te nor thams cad 'grub pa la sogs pa'i dngos grub thams cad thob par 'gyur ro/ /de nas zhugs nas kyang dbang bskur ba'i phreng ba bcings te/ rin po che</text></item>
<item><p>163b1</p><section>rgyud</section><text>blangs nas rin po che'i ming gi dbang bskur bas dbang bskur la sbyin pa thams cad phul nas slar dbyung bar bya'o/ /slob ma gzhug pa'i cho ga rgyas pa yang de bzhin no/ /rdo rje rin po che'i dkyil 'khor ro/ /sgrub pa dang dngos grub rnams kyang de bzhin no/ /de nas ma</text></item>
<item><p>163b2</p><section>rgyud</section><text>bsgrubs par yang dbang bskur ba thams cad thob pa la ni rdo rje rin po che'i dbang bskur ba'i phreng bas so/ /bsam pa thams cad yongs su rdzogs pa la ni nyin re zhing nyi ma 'char kar bzlas brjod dpag tu med pa byas pas so/ /chos thams cad kyi don shes pa la ni dri ma med pa'i</text></item>
<item><p>163b3</p><section>rgyud</section><text>nam mkha' la blta zhing bzlas brjod bya'o/ /zas dang skom thams cad la sogs pa dang / ro thams cad thob par bya ba la ni nam mkha' las yid la 'dod pa bzhin du nyin re zhing / bcom ldan 'das kyis bzlas brjod stong byas pas so/ /shin tu mthon po thob par bya</text></item>
<item><p>163b4</p><section>rgyud</section><text>ba la ni gdugs bzung nas bzlas brjod 'bum bya'o/ /rnam par rgyal ba chen po thob pa la ni/ rin chen rgyal mtshan mchog gis so/ /grags pa dang snyan pa chen po dang / ming thob par bya ba la ni nyin re zhing kha thams cad du bltas nas bzlas brjod bya'o/ /bdag po</text></item>
<item><p>163b5</p><section>rgyud</section><text>chen po thob pa la ni rin po che'i srog shing gi phyag rgyas so/ /bde ba chen po rdo rje don yod pa'i dam tshig gi rtog pa'i rgyal po chen po las/ dbang bskur ba thams cad kyi rin po che'i dam tshig ces bya ba'i rtog pa'i rgyal po chen po rdzogs so/ /rin po che'i rigs kyi rtog pa'o// //</text></item>
<item><p>163b6</p><section>rgyud</section><text>de nas bcom ldan 'das de bzhin gshegs pa thams cad kyi ye shes kyi phyag rgya thob pa/ de bzhin gshegs pa thams cad kyi khu tshur 'dzin pa/ de bzhin gshegs pa rtag pas yang de bzhin gshegs pa thams cad kyi ye shes kyi phyag rgya'i byin gyis rlob pa rdo rje zhes bya ba'i</text></item>
<item><p>163b7</p><section>rgyud</section><text>shes rab kyi pha rol tu phyin pa'i tshul 'di bshad do/ /de bzhin gshegs pa thams cad kyi sku'i phyag rgya yongs su 'dzin pa ni de bzhin gshegs pa thams cad nyid du 'gyur ro/ /de bzhin gshegs pa thams cad kyi gsung gi phyag rgya yongs su 'dzin pa ni chos thams cad thob par</text></item>
<item><p>164a1</p><section>rgyud</section><text>'gyur ro/ /de bzhin gshegs pa thams cad kyi thugs kyi phyag rgya yongs su 'dzin pa ni ting nge 'dzin thams cad thob par 'gyur ro/ /de bzhin gshegs pa thams cad kyi rdo rje'i phyag rgya yongs su 'dzin pa ni lus dang ngag dang sems thams cad rdo rjer</text></item>
<item><p>164a2</p><section>rgyud</section><text>rdo rje'i dngos grub dam pa thob par 'gyur ro/ /su la la shes rab kyi pha rol tu phyin pa'i tshul 'di nyan pa dang / 'chang ba dang klog pa dang lung dbog pa dang sgom pa des dngos grub thams cad dang phun sum tshogs pa thams cad dang shes pa thams cad dang dgos pa thams cad</text></item>
<item><p>164a3</p><section>rgyud</section><text>dang lus dang ngag dang sems thams cad rdo rjer rdo rje'i dngos grub dam pa thob nas myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /de nas byang chub sems dpa' sems dpa' chen po rdo rje khu tshur dam tshig chen po'i rdo rje'i phyag rgya</text></item>
<item><p>164a4</p><section>rgyud</section><text>yongs su 'dzin pas don gyi gnas 'di rgya cher ston te/ bzhin rab tu 'dzum zhing rdo rje sra ba'i phyag rgya thams cad kyi dngos grub kyi dam tshig ces bya ba'i snying po 'di gsungs so/ /aH/ de nas 'di gsungs pa tsam gyis de bzhin gshegs pa thams cad la sogs pa sems can</text></item>
<item><p>164a5</p><section>rgyud</section><text>thams cad bcom ldan 'das rdo rje sems dpas phyag rgya thams cad kyis rdo rje sems dpa' nyid du de bzhin gshegs pa thams cad la sogs pa dngos grub mchog gi rgyus rgyas gdab bo/ /bcom ldan 'das rdo rje khu tshur gyis kyang sku dang gsung dang thugs rdo rje thams cad las phyag rgya</text></item>
<item><p>164a6</p><section>rgyud</section><text>chen po la sogs pa phyag rgya thams cad kyi dam tshig gi sems dpa' phyung nas kyang / /dang po'i dkyil 'khor gyi tshul gyis bzhugs par gyur to/ /de nas bcom ldan 'das byang chub sems dpa' rdo rje khu tshur/ de bzhin gshegs pa thams cad kyi ye shes kyi phyag rgya'i rdo rje zhes</text></item>
<item><p>164a7</p><section>rgyud</section><text>bya ba'i ting nge 'dzin la snyoms par zhugs nas/ phyag rgya thams cad kyi rdo rje dam tshig ces bya ba'i dkyil 'khor chen po 'di gsungs so/ /phyi yi dkyil 'khor dang po'i sbyor bas bris la/ nang du rdo rje'i thig gis 'khor lo bri'o/ /de bzhin du de'i dbus su dkyil 'khor brgyad</text></item>
<item><p>164b1</p><section>rgyud</section><text>par thig btab la/ dbus su bcom ldan 'das rdo rje khu tshur phyag gnyis dam tshig gi phyag rgya bcings pa/ zhal rnam par bzhad pa gzhag par bya'o/ /de'i mdun du rdo rje'i sku'i mchog ces bya ba rdo rje bsnyems par 'dzin pa'o/ /g.yas su rdo rje ljags zhes bya ba rdo rje</text></item>
<item><p>164b2</p><section>rgyud</section><text>lce'i mchog 'dzin pa'o/ /rgyab tu ting nge 'dzin rdo rje zhes bya ba rdo rje 'dzin pa'o/ /g.yon du rdo rje rdo rje zhes bya ba bsnyems par 'dzin pa'o/ /shar lho'i mtshams su phyag rgya'i khu tshur zhes bya ba dang / gnyis pa la ni nor gyi khu tshur zhes bya ba dang / gsum pa la ni chos kyi khu tshur</text></item>
<item><p>164b3</p><section>rgyud</section><text>zhes bya ba dang / bzhi pa la ni las kyi khu tshur zhes bya ba dang / rang gi phyag rgya dang phyag mtshan yang 'dzin par bya'o/ /sgo rnams su ni rdo rje bsnyems ma la sogs pa'i phyag rgya'i lha mo rnams bri bar bya'o/ /de nas dam tshig gi phyag rgya yongs su bzung la rang nyid zhugs nas</text></item>
<item><p>164b4</p><section>rgyud</section><text>phyag rgya thams cad kyi slob dpon du 'gyur ro/ /de nas brtsams te dngos grub thams cad don yod pas thob par 'gyur ro/ /phyag rgya thams cad kyi ye shes kyi dbang phyug tu bla na med pa yang dag par rdzogs pa'i byang chub tu myur ba myur bar mngon par rdzogs par 'tshang rgya bar 'gyur ro/ /</text></item>
<item><p>164b5</p><section>rgyud</section><text>der zhugs nas phyag rgya bcings pa bcom ldan 'das las bsleb par bya zhing / rdo rje ming gi dbang bskur bas dbang bskur la 'di skad ces brjod par bya'o/ /sku gsung thugs kyi rdo rje yi/ /gzugs brnyan lta bur sbyor ba yis/ /phyag rgya kun zhes bya bar bsgrags/ /dam</text></item>
<item><p>164b6</p><section>rgyud</section><text>tshig dngos grub kun ster ba'o/ /slob ma bzhugs pa yang de bzhin no/ /phyag rgya thams cad kyi dkyil 'khor ro/ /sgrub pa dang dngos grub rnams kyang de bzhin no/ /de nas ma bsgrubs pa'i las rnams kyang de bzhin no/ /phyag rgya thams cad bcing ba bsgrub pa la ni snying gar</text></item>
<item><p>164b7</p><section>rgyud</section><text>rdo rje khu tshur gyis so/ /phyag rgya thams cad bsgrub pa la ni rdo rje chen po'i khu tshur gyis so/ /dam tshig thams cad bsgrub pa la ni rdo rje 'dod pa'i khu tshur gyis so/ /sems can thams cad rjes su chags par bya ba la ni rdo rje chags pa chen po'i khu tshur gyis so/ /thams cad</text></item>
<item><p>165a1</p><section>rgyud</section><text>dbang du bya ba la ni rdo rje bzhad pa'i khu tshur gyis so/ /thams cad bcing ba la ni rdo rje bsdams pa'i khu tshur gyis so/ /thams cad bsdam par bya ba la ni rdo rje lu gu rgyud kyi khu tshur gyis so/ /thams cad lkugs par bya ba la ni rdo rje zhal zhal gyi khu tshur gyis so/ /</text></item>
<item><p>165a2</p><section>rgyud</section><text>thams cad btsir ba la ni rdo rje bsdams pa'i khu tshur gyis so/ /thams cad gsad pa la ni rdo rje khro bo'i khu tshur gyis so/ /thams cad bza' ba la ni rdo rje gnod sbyin gyi khu tshur gyis so/ /thams cad gzhig pa la ni rdo rje nges par btsir ba'i khu tshur gyis so/ /thams cad dral ba</text></item>
<item><p>165a3</p><section>rgyud</section><text>la ni rdo rje dral ba'i khu tshur gyis so/ /thams cad dbab pa la ni rdo rje 'bebs pa'i khu tshur gyis so/ /thams cad gar byed du gzhug pa la ni rdo rje gar gyi khu tshur gyis so/ /thams cad smrar gzhug pa la ni rdo rje brdung ba'i khu tshur gyis so/ /thams cad rengs par bya ba la ni rdo rje dmigs</text></item>
<item><p>165a4</p><section>rgyud</section><text>pa'i khu tshur gyis so/ /gzhan gyi dpung thams cad lkugs pa dang 'phye bor bya ba la ni rdo rje chen po 'phye bo'i khu tshur gyis so/ /phyag rgya thams cad dgrol ba la ni rdo rje thar pa'i khu tshur gyis so/ /rdo rje mkha' 'gro ma thams cad kyi phyag rgyas gzhig pa la ni rdo rje hU~M mdzad kyi rdo rje khu</text></item>
<item><p>165a5</p><section>rgyud</section><text>tshur gyis so/ /gdug pa thams cad kyi phyag rgya dbye ba la ni hU~M mdzad kyi rdo rje khu tshur gyis so/ /phyag rgya thams cad bcing ba la ni rdo rje khu tshur gyis so/ /phyag rgya thams cad rdo rjer bya ba la ni rdo rje khu tshur gyis so/ /thams cad rgyas gdab pa la ni rdo rje ma mo'i khu tshur gyis so/ /</text></item>
<item><p>165a6</p><section>rgyud</section><text>thams cad phye mar bya ba la ni rdo rje bzang po'i khu tshur gyis so/ /thams cad rnam par gzhig par bya ba la ni rdo rje gdug pa'i khu tshur gis so/ /thams cad gzhig pa dang rnam par gzhom pa la ni dbang po'i rdo rje khu tshur gyis so/ /chu'i nang du gnas shing chags pa la ni rdo rje gnon po'i khu tshur</text></item>
<item><p>165a7</p><section>rgyud</section><text>gyis so/ /gzugs mang por ston pa la ni rdo rje sna tshogs pa'i rdo rje khu tshur gyis so/ /mi snang ba'i dngos grub la ni mi snang ba'i rdo rje khu tshur gyis so/ /rgyu ba dang mi rgyu ba'i dngos po rnams 'byung ba la ni rdo rje nam mkha'i khu tshur gyis so/ /nam mkha' la 'gro ba'i dngos grub</text></item>
<item><p>165b1</p><section>rgyud</section><text>la ni rdo rje bsdams pa'i khu tshur gyis so/ /rig pa 'dzin pa'i dngos grub la ni rdo rje ral gri'i khu tshur gyis so/ /de bzhin gshegs pa thams cad mchod pa'i dngos grub la ni rdo rje las kyi khu tshur gyis so/ /thams cad mkhyen pa grub pa la ni rdo rje ye shes kyi khu tshur gyis so/ /nor</text></item>
<item><p>165b2</p><section>rgyud</section><text>thams cad kyi dngos grub la ni rdo rje nor gyi khu tshur gyis so/ /phyag rgya thams cad kyi bdag po nyid la ni rdo rje phyag rgya'i khu tshur gyis so/ /las thams cad kyi dngos grub la ni rdo rje thams cad kyi khu tshur gyis so/ /dkyil 'khor thams cad grub pa la ni rdo rje 'dzin pa'i khu tshur gyis so/ /</text></item>
<item><p>165b3</p><section>rgyud</section><text>rang nyid 'das pa dang ma 'ongs pa dang da ltar gyi dngos grub rnams ston pa la ni rdo rje lcags kyu'i mchog gi khu tshur gyis so/ /rdo rje 'dzin pa nyid la ni rdo rje bsnyems pa'i khu tshur gyis so/ /sangs rgyas nyid la ni de bzhin gshegs pa thams cad kyi rdo rje'i khu tshur gyis so/ /bde ba chen</text></item>
<item><p>165b4</p><section>rgyud</section><text>po rdo rje don yod pa'i dam tshig gi rtog pa'i rgyal po chen po las/ phyag rgya thams cad kyi khu tshur gyi dam tshig ces bya ba rtog pa'i rgyal po chen po rdzogs so/ /khu tshur gyi rtog pa'o// //de nas bcom ldan 'das chos thams cad spros pa med pa'i de bzhin gshegs pas yang</text></item>
<item><p>165b5</p><section>rgyud</section><text>'khor lo ltar yi ge bskor ba zhes bya ba shes rab kyi pha rol tu phyin pa'i tshul 'di bshad do/ /ngo bo nyid med pa'i tshul gyis chos thams cad stong pa'o/ /mtshan ma med pa'i tshul gyis chos thams cad mtshan ma med pa'o/ /smon pa med pa'i tshul gyis chos thams cad smon pa med pa'o/ /</text></item>
<item><p>165b6</p><section>rgyud</section><text>shes rab kyi pha rol tu phyin pa yongs su dag pas chos thams cad rang bzhin gyis 'od gsal ba'o/ /de nas bcom ldan 'das 'jam dpal gzhon nur gyur pas don 'di nyid rgya cher ston te/ bzhin 'dzum bzhin du ral gri des de bzhin gshegs pa thams cad la 'debs shing / shes</text></item>
<item><p>165b7</p><section>rgyud</section><text>rab kyi pha rol tu phyin pa'i snying po'i mchog 'di gsungs so/ /a/ de nas 'di gsungs pa tsam gyis de bzhin gshegs pa thams cad 'dus par mdzad nas/ dang po'i dkyil 'khor gyi tshul gyis bzhugs so/ /de nas 'jam dpal gzhon nur gyur pa chos thams cad ngo</text></item>
<item><p>166a1</p><section>rgyud</section><text>bo nyid med pas spros pa med pa'i ral gri zhes bya ba'i ting nge 'dzin la snyoms par bzhugs nas 'khor lo ltar yi ge bskor ba zhes bya ba'i dkyil 'khor 'di gsungs so/ /phyi'i dkyil 'khor ci lta ba'i nang du 'khor lo bris la/ a la sogs pa'i yi ge'i</text></item>
<item><p>166a2</p><section>rgyud</section><text>phreng ba bzhin du bri bar bya'o/ /de nas dkyil 'khor brgyad pa'i tshul gyis thig btab la/ de'i lte ba la bcom ldan 'das 'jam dpal gzhon nu gzhon nu'i cha lugs 'chang zhing 'dzum pa dang bcas pa nam mkha'i mdog can phyag bzhi dang ral gris de bzhin gshegs</text></item>
<item><p>166a3</p><section>rgyud</section><text>pa thams cad la 'debs par gzhag par bya'o/ /de'i mdun la sogs par de bzhin gshegs pa'i sku rnams gzhag par bya'o/ /phyi'i mtshams rnams su shes rab kyi pha rol tu phyin pa bzhi lung ji ltar thob pa bzhin du gzhag par bya'o/ /sgo rnams su ni mtshan ma bzhi gzhag</text></item>
<item><p>166a4</p><section>rgyud</section><text>par bya'o/ /'di lta ste ral gri dang mdung dang lhung bzed dang glegs bam rnams so/ /de nas ral gri dang glegs bam gyi phyag rgya de bzhin du chos kyi slob dpon du byin gyis brlab po/ /de nas ral gri blangs te ral gri'i ming gis dbang bskur bas dbang bskur la 'di</text></item>
<item><p>166a5</p><section>rgyud</section><text>skad ces chos 'di bshad par bya ste/ ral gri 'di ni rtag zung la/ /shes rab tshul 'di bkar smra zhing / /nam mkhar sangs rgyas sbyor ba yis/ /'debs na myur du 'grub par 'gyur/ /sangs rgyas bstan pa bsrung phyir dang / /sems can mang po bsrung ba'i phyir/ /'dis bsad</text></item>
<item><p>166a6</p><section>rgyud</section><text>sdig par mi 'gyur zhing / /bsod nams dag kyang thob par 'gyur/ /slob ma rnams la'ang de bzhin te/ /shes rab kyi pha rol tu phyin pa yongs su rdzogs pa'i dngos grub rnams kyis myur du bla na med pa yang dag par rdzogs pa'i byang chub tu mngon par rdzogs par 'tshang rgya</text></item>
<item><p>166a7</p><section>rgyud</section><text>bar 'gyur ro/ /chos kyi dkyil 'khor ro/ /sgrub pa yang de bzhin no/ /ma bsgrubs par yang de bzhin du las rnams 'grub par 'gyur ba ni/ stong pa nyid kyi ting nge 'dzin thob pa la ni thams cad nam mkha' bsgoms pas so/ /mtshan ma med pa'i ting nge 'dzin thob pa</text></item>
<item><p>166b1</p><section>rgyud</section><text>la ni mtshan ma dang bral ba'i ting nge 'dzin bsgoms pas so/ /smon pa med pa'i ting nge 'dzin thob pa la ni smon pa med pa bsgoms pas so/ /rang bzhin gyis 'od gsal ba chos kyi ye shes thob pa la ni shes rab kyi pha rol tu phyin pa bsgoms pas so/ /nyon mongs pa thams cad</text></item>
<item><p>166b2</p><section>rgyud</section><text>gcod pa la ni chos bsgoms pas so/ /yi ge thams cad kyi nges pa'i tshig gi ye shes la ni spros pa med pa'i ye shes bsgoms pas so/ /gnas thams cad du yi ges chos kyi bya ba mthong ba la ni a la sogs pa'i yi ge'i ngo bo nyid bsgoms pas so/ /de bzhin gshegs pa</text></item>
<item><p>166b3</p><section>rgyud</section><text>thams cad kyi byang chub thob pa la ni rdo rje'i ral gri'i phyag rgyas so/ /bde ba chen po rdo rje don yod pa'i dam tshig gi rtog pa'i rgyal po chen po las/ 'khor lo chen po ltar yi ge bskor ba'i dam tshig ces bya ba rtog pa'i rgyal po chen po rdzogs so/ /'jam dpal gyi rtog pa'o// //</text></item>
<item><p>166b4</p><section>rgyud</section><text>de nas bcom ldan 'das de bzhin gshegs pa thams cad kyi 'khor lo'i nang du 'dus pa'i de bzhin gshegs pas yang 'khor lo chen po la 'jug pa zhes bya ba'i shes rab kyi pha rol tu phyin pa'i tshul 'di bshad do/ /rdo rje mnyam pa nyid la 'jug pa ni de bzhin gshegs pa thams cad kyi</text></item>
<item><p>166b5</p><section>rgyud</section><text>'khor lo la 'jug par 'gyur ro/ /don gyi mnyam pa nyid la 'jug pa ni byang chub sems dpa' sems dpa' chen po'i 'khor lo la 'jug par 'gyur ro/ /chos thams cad kyi mnyam pa nyid la 'jug pa ni dam pa'i chos kyi 'khor lo la 'jug par 'gyur ro/ /thams cad kyi</text></item>
<item><p>166b6</p><section>rgyud</section><text>mnyam pa nyid la 'jug pa ni 'khor lo thams cad la 'jug par 'gyur ro/ /de nas byang chub sems dpa' sems bskyed ma thag tu chos kyi 'khor lo bskor ba chos nyid kyi don 'di rgya cher ston cing / bzhin rab tu 'dzum nas rdo rje'i 'khor lo bskor zhing rdo rje 'khor lo thams cad la 'jug</text></item>
<item><p>166b7</p><section>rgyud</section><text>pa'i dam tshig ces bya ba'i snying po 'di smras so/ /hU~M/ de nas 'di gsungs pa tsam gyis de bzhin gshegs pa thams cad kyi snying po can khams gsum du gtogs pa'i sems can thams cad dkyil 'khor thams cad du zhugs nas/ bcom ldan 'das kyi thugs las dkyil 'khor</text></item>
<item><p>167a1</p><section>rgyud</section><text>thams cad kyi dam tshig gi sems dpa' rnams nges par byung nas dkyil 'khor gyi tshul gyis ci lta ba bzhin du bzhugs so/ /de nas bcom ldan 'das byang chub sems dpa' rdo rje khro bo'i 'khor lo thams cad la rab tu 'jug pa'i phyag rgya zhes bya ba'i ting</text></item>
<item><p>167a2</p><section>rgyud</section><text>nge 'dzin la snyoms par zhugs nas/ dkyil 'khor chen po thams cad du 'jug pa'i dam tshig ces bya ba'i 'khor lo'i dkyil 'khor 'di gsungs so/ /phyi'i dkyil 'khor ji lta ba bzhin du byas te/ nang gi dkyil 'khor du rdo rje 'khor lo bris la/ dbus su rdo rje'i 'khor lo</text></item>
<item><p>167a3</p><section>rgyud</section><text>bskor ba gzhag par bya'o/ /phyag na rdo rje la sogs pa'i byang chub sems dpa' thams cad rnam pa thams cad du dkyil 'khor dang po'i tshul du gzhag par bya'o/ /phyi'i mtshams rnams su rdo rje'i rigs kyi dkyil 'khor bzhi bri bar bya'o/ /sgo rnams su mtshan ma bzhi gzhag</text></item>
<item><p>167a4</p><section>rgyud</section><text>par bya ste 'di lta ste/ rdo rje sems dpa'i sku dang rdo rje khro bo'i sku dang spyan ras gzigs dbang phyug gi sku dang nam mkha'i snying po'i sku rnams so/ /de nas rdo rje 'khor lo'i phyag rgyas ji lta ba bzhin du dkyil 'khor thams cad du sangs rgyas nyid dang / rdo rje 'dzin pa nyid du 'grub par 'gyur ro/ /</text></item>
<item><p>167a5</p><section>rgyud</section><text>de nas 'khor lo blangs la 'khor lo'i ming gi dbang bskur ba blang bar bya zhing / gsang ba'i dkyil 'khor bzhi'i thig btab pa'i rigs rnams su 'jug par bya'o/ /slob ma gzhug pa yang de bzhin no/ /rdo rje 'khor lo'i dkyil 'khor ro/ /sgrub pa yang de bzhin no/ /ma bsgrubs par</text></item>
<item><p>167a6</p><section>rgyud</section><text>yang dkyil 'khor thams cad du 'jug pa la ni rdo rje 'khor los te/ rang gi khar bcug la gzhag par bya'o/ /dkyil 'khor chen por 'jug pa la ni rdo rje 'khor lo chen pos so/ /de bzhin du phyag rgya'i dkyil 'khor du 'jug pa la ni de bzhin gshegs pa thams cad kyi 'khor lo'i phyag</text></item>
<item><p>167a7</p><section>rgyud</section><text>rgyas so/ /de bzhin du dam tshig gi dkyil 'khor du 'jug pa la ni dam tshig chen po'i 'khor los so/ /las kyi dkyil 'khor du 'jug pa la ni rdo rje thams cad kyi 'khor los so/ /de bzhin du rjes su chags par bya ba dang dbang du bya ba dang don thob pa dang rgyas gdab pa dang gcad pa dang</text></item>
<item><p>167b1</p><section>rgyud</section><text>'jug pa dang mchod pa dang gdug pa 'dul ba'i las rnams la ni sems dpa' chen po brgyad kyi phyag rgya g.yon na 'khor lo dang bcas pa rnams kyis so/ /bde ba chen po rdo rje don yod pa'i dam tshig gi rtog pa'i rgyal po chen po las/ dkyil 'khor thams cad kyi rdo rje'i dam tshig</text></item>
<item><p>167b2</p><section>rgyud</section><text>ces bya ba rtog pa'i rgyal po chen po rdzogs so/ /rdo rje 'khor lo'i rtog pa'o// //de nas bcom ldan 'das de bzhin gshegs pa thams cad la mchod pa thams cad kyi cho ga rgyas pa snod kyi mchod pa thams cad kyi mchog ces bya ba shes rab kyi pha rol tu phyin pa'i tshul 'di bshad</text></item>
<item><p>167b3</p><section>rgyud</section><text>do/ /byang chub kyi sems bskyed pa nyid ni de bzhin gshegs pa thams cad la mchod pa'i cho ga rgyas pa'o/ /sems can gyi khams thams cad yongs su skyob pa nyid ni de bzhin gshegs pa thams cad la mchod pa'i cho ga rgyas pa'o/ /dam pa'i chos yongs su 'dzin pa ni de bzhin</text></item>
<item><p>167b4</p><section>rgyud</section><text>gshegs pa thams cad la mchod pa'i cho ga rgyas pa'o/ /shes rab kyi pha rol tu phyin pa yi ger 'dri ba dang yi ger 'drir 'jug pa dang 'dzin pa dang klog pa dang rjod pa dang ston pa dang mnyan pa dang sems pa dang sgom pa dang mchod pa byed pa ni de bzhin gshegs pa thams cad la mchod</text></item>
<item><p>167b5</p><section>rgyud</section><text>pa'i cho ga rgyas pa'o/ /de nas byang chub sems dpa' sems dpa' chen po nam mkha'i mdzod don de nyid rgya cher ston te/ bzhin rab tu 'dzum zhing las thams cad don yod pa'i dam tshig ces bya ba'i snying po 'di smras so/ /o~M/ de nas 'di gsungs pa tsam gyis nam mkha' thams</text></item>
<item><p>167b6</p><section>rgyud</section><text>cad las mchod pa thams cad kyi cho ga rgyas pa nam mkha'i khams ma lus par spros par gyur nas/ bcom ldan 'das nam mkha'i mdzod kyi byang chub sems dpa'i tshul gyis dkyil 'khor chen po'i tshul du bzhugs so/ /de nas byang chub sems dpa' nam mkha'i mdzod mchod</text></item>
<item><p>167b7</p><section>rgyud</section><text>pa thams cad kyi cho ga rgyas par byin gyis rlob pa zhes bya ba'i ting nge 'dzin la snyoms par zhugs nas/ rdo rje'i mchod pa'i mchog don yod pa'i dam tshig ces bya ba'i dkyil 'khor 'di gsungs so/ /phyi'i dkyil 'khor ci lta ba de bzhin du nang du rin po che'i ka ba brgyad byas la</text></item>
<item><p>168a1</p><section>rgyud</section><text>dbus su bcom ldan 'das mtshon cha sna tshogs 'dzin pa/ zhal 'dzum pa sku dang yan lag zla ba'i mdog la sogs pa'i kha dog lnga pa'i mdog can gzhag par bya'o/ /de'i phyogs thams cad du dam tshig sems dpa' rnams gzhag par bya'o/ /'di</text></item>
<item><p>168a2</p><section>rgyud</section><text>lta ste phyag na rdo rje dang 'jig rten dbang phyug la sogs pa byang chub sems dpa' brgyad po byang chub kyi sems dang ting nge 'dzin dang dbang bskur ba dang phyag rgya yongs su 'dzin pa dang stong pa nyid du smra ba dang dkyil 'khor 'dri ba dang mchod pa thams cad dang sems can thams cad yongs su skyob</text></item>
<item><p>168a3</p><section>rgyud</section><text>pa ni bla na med pa'i mchod pa'i cho ga rgyas pa phyag na 'dzin pa'i tshul gyis ci lta ba bzhin du gzhag go/ /phyi'i mtshams rnams su ni me tog la sogs pa rnams dang / sgo rnams su ni dbyig dang gser dang mu tig dang rin po che ste mtshan ma bzhi gzhag par bya'o/ /de nas de bzhin du rdo</text></item>
<item><p>168a4</p><section>rgyud</section><text>rje thams cad kyis mchod pa thams cad 'thob par 'gyur ro/ /zhugs nas sna tshogs rdo rje blangs la sna tshogs rdo rje'i ming gis dbang bskur bas dbang bskur nas mchod pa rnam pa bzhi byas te/ 'di lta ste lus kyi las thams cad dang phyag bya ba dang ngag dang yid dang sems kyis chos kyi dbyings</text></item>
<item><p>168a5</p><section>rgyud</section><text>su spros pas mchod pa'i cho ga rgyas pa thams cad kyis mchod par bya zhing rdo rje dang phyag rgyas mchod pa gcig tu byas pa'o/ /slob ma rnams kyi gzhug pa'i las kyang de bzhin no/ /las kyi dkyil 'khor ro/ /de nas sgrub pa dang dngos grub dag kyang de bzhin no/ /de nas ma bsgrubs par yang</text></item>
<item><p>168a6</p><section>rgyud</section><text>byang chub kyi sems kyi mchod pa la ni rang gi snying gar rdo rje bsgoms pas so/ /ting nge 'dzin gyi mchod pa la ni thams cad dag par bsgoms pas so/ /dbang bskur ba'i mchod pa la ni rdo rje dbang bskur ba sna tshogs kyis so/ /phyag rgya'i mchod pa la ni sna tshogs rdo rje thams cad kyis so/ /stong</text></item>
<item><p>168a7</p><section>rgyud</section><text>pa nyid kyi mchod pa la ni a la sogs pa'i yi ge'i lung bstan pas so/ /dkyil 'khor gyi mchod pa la ni rdo rje 'khor lo sna tshogs kyis so/ /mchod pa thams cad la ni sna tshogs rdo rjes so/ /gdug pa 'dul ba'i mchod pa la ni khro bos so/ /me tog la sogs pa dor ba la ni bzlas</text></item>
<item><p>168b1</p><section>rgyud</section><text>pas so/ /bde ba chen po rdo rje don yod pa'i dam tshig gi rtog pa'i rgyal po chen po las/ sna tshogs rdo rje don yod pa'i dam tshig ces bya ba'i rtog pa'i rgyal po chen po rdzogs so/ /nam mkha'i mdzod kyi rtog pa'o// //de nas bcom ldan 'das de bzhin gshegs pa</text></item>
<item><p>168b2</p><section>rgyud</section><text>gdug pa thams cad 'dul nus pas yang / ye shes kyi khu tshur yongs su 'dzin pas sems can thams cad 'dul ba ye shes kyi snying po zhes bya ba shes rab kyi pha rol tu phyin pa'i tshul 'di bshad do/ /sems can thams cad mnyam pa nyid pas khro ba mnyam pa nyid do/ /sems</text></item>
<item><p>168b3</p><section>rgyud</section><text>can thams cad dul ba nyid pas khro ba dul ba nyid do/ /sems can thams cad chos nyid pas khro ba chos nyid do/ /sems can thams cad rdo rje nyid pas khro ba rdo rje nyid do/ /de ci'i phyir zhe na/ 'di ltar sems can thams cad 'dul ba ni byang chub bo// //de nas byang chub sems dpa'</text></item>
<item><p>168b4</p><section>rgyud</section><text>bdud kyi stobs thams cad rab tu 'joms pa don de nyid rgya cher ston te/ bzhin rab tu 'dzum zhing rdo rje mche ba'i phyag rgya dang / rdo rje gnod sbyin gyi gzugs kyis rdo rje khro bo'i gad mo zhes bya ba'i snying po 'di smras so/ /nya/ de nas 'di gsungs pa tsam gyis gdug pa thams cad 'dul</text></item>
<item><p>168b5</p><section>rgyud</section><text>ba'i sems dpa' rnams bcom ldan 'das rdo rje gnod sbyin gyi thugs las byung ste/ dang po'i dkyil 'khor gyi tshul du bzhugs so/ /de nas byang chub sems dpa' rdo rje gnod sbyin thabs thams cad kyis 'dul ba khro bo'i rdo rje zhes bya ba'i ting nge 'dzin la snyoms par zhugs nas/ gdug pa</text></item>
<item><p>168b6</p><section>rgyud</section><text>thams cad 'dul zhing byin gyis rlob pa rdo rje zhes bya ba'i gnod sbyin gyi dkyil 'khor 'di gsungs so/ /phyi yi dkyil 'khor tshul du ni/ /phyi yi dkyil 'khor bri bar bya/ /de yi nang rim nyid du ni/ /dkyil 'khor bzang po gru bzhi pa/ /sgo bzhi pa la thig bzhir ldan/ /tshon sna lngas</text></item>
<item><p>168b7</p><section>rgyud</section><text>ni rnam par bri/ /ka ba brgyad ni mdun gnas par/ /'bar ba'i dkyil 'khor yang dag ldan/ /de yi dbus su ci rigs par/ /rdo rje gnod sbyin gzhag bya ste/ /rdo rje mche ba gtsigs pa dang / /'bar ba'i phreng ba 'khrigs pa'i 'od/ /'jigs byed kha dog sngo ba dang / /ha ha zhes</text></item>
<item><p>169a1</p><section>rgyud</section><text>bzhad gsal ba'i zhal/ /de yi kun du gnod sbyin ni/ /shin tu 'jigs pa gzhag par bya/ /de nyid dang po la sogs mchog /phyag na rdo rje sogs mtshan 'chang / /phyi yi dkyil 'khor mtshams rnams su/ /mche ba'i phyag rgya bri bar bya/ /sgo yi</text></item>
<item><p>169a2</p><section>rgyud</section><text>gnas ni thams cad du/ /rdo rje'i mtshan ma gzhag par bya/ /de nas 'jug pa la sogs pa 'byung ste/ rdo rje mche ba'i phyag rgya dang / ha ha zhes bzhad pa dang bcas pas zhugs nas gdug pa thams cad 'dul nus shing myur du rdo rje 'dzin pa nyid thob par 'gyur ro/ /de nas zhugs</text></item>
<item><p>169a3</p><section>rgyud</section><text>nas rdo rje mche ba blangs nas rdo rje ming gis dbang bskur la rdo rjes gnod sbyin nyid la bsnun no/ /de nas rdo rje gnod sbyin gyi zhal nas ha ha zhes bya ba'i sgra 'byung bar 'gyur ro/ /de nas bcom ldan 'das de bzhin gshegs pa thams cad srung ba po gnod sbyin gyi bdag po phyag na rdo rje gtum</text></item>
<item><p>169a4</p><section>rgyud</section><text>por bdag grub pa yin no zhes shes par bya'o/ /de nas phyag rgya thams cad bcing bar bya zhing bsgrub par bya'o/ /de nas mchod la de bzhin du yang dag par tshim par byas nas/ shes rab kyi pha rol tu phyin pa'i tshul 'di lan cig brjod la slar dbyung bar bya'o/ /de bzhin du phyag rgya</text></item>
<item><p>169a5</p><section>rgyud</section><text>bcing ba la sogs pa'i cho ga rgyas pa ni dang po la sogs pa'i dkyil 'khor thams cad du bya'o/ /phyag na rdo rje'i dkyil 'khor ro/ /sgrub pa dang dngos grub kyang de bzhin no/ /ma bsgrubs par yang dang po ci lta ba bzhin no/ /gdug pa thams cad 'dul ba la ni rdo rje mche ba'i phyag</text></item>
<item><p>169a6</p><section>rgyud</section><text>rgyas so/ /sems can thams cad gdul ba la ni khro bas ha ha zhes dgod cing 'dul bas so/ /nyan thos dang rang sangs rgyas kyi 'dod chags dang bral ba las ltung bar bya ba la ni chos gos dang snam sbyar gyi sbyin sreg gis so/ /dbang bskur ba thams cad dbrog pa la ni khams thams</text></item>
<item><p>169a7</p><section>rgyud</section><text>cad kyi phye ma'i sbyin sreg gis so/ /thams cad rgyas gdab pa la ni rdo rje khu tshur gyi phyag rgyas so/ /thams cad bcad pa la ni gzugs brnyan byas nas gtub pas so/ /ma rungs pa thams cad kyi dkyil 'khor rnam par gzhig pa la ni rdo rje bzung nas 'jug par bya'o/ /mchod pa</text></item>
<item><p>169b1</p><section>rgyud</section><text>thams cad rnam par gzhig pa la ni khros nas bzlas brjod bya'o/ /thams cad skrag par bya ba la ni 'jigs byed kyi lta bas blta bar bya'o/ /bde ba chen po rdo rje don yod pa'i dam tshig gi rtog pa'i rgyal po chen po las/ rdo rje dam tshig ces bya ba'i rtog pa'i rgyal po chen</text></item>
<item><p>169b2</p><section>rgyud</section><text>po rdzogs so/ /rdo rje gnod sbyin gyi rtog pa'o// //de nas bcom ldan 'das de bzhin gshegs pa chos thams cad kyi mnyam pa nyid la gnas pas yang chos thams cad kyi mchog ces bya ba shes rab kyi pha rol tu phyin pa'i tshul 'di bshad do/ /chos thams cad mnyam</text></item>
<item><p>169b3</p><section>rgyud</section><text>pa nyid pas shes rab kyi pha rol tu phyin pa mnyam pa nyid do/ /thams cad don nyid pas shes rab kyi pha rol tu phyin pa mnyam pa nyid do/ /thams cad don nyid pas shes rab kyi pha rol tu phyin pa don nyid do/ /thams cad las nyid pas shes rab kyi pha rol tu phyin pa las nyid du rig par bya'o/ /</text></item>
<item><p>169b4</p><section>rgyud</section><text>de nas bcom ldan 'das lag na rdo rje de bzhin gshegs pa dang byang chub sems dpa' thams cad kyi don yod pa'i dam tshig gi dkyil 'khor byin gyis rlob pa zhes bya ba'i ting nge 'dzin la snyoms par zhugs nas/ don yod pa thams cad kyi dam tshig ces bya ba'i snying po 'di smras so/ /hU~M/</text></item>
<item><p>169b5</p><section>rgyud</section><text>de nas 'di gsungs pa tsam gyis de bzhin gshegs pa thams cad la sogs pa dkyil 'khor thams cad thugs las byung ste/ dam tshig gi de kho na nyid kyi rdo rje'i dkyil 'khor chen po der zhugs par gyur to/ /de nas phyag na rdo rjes bcom ldan 'das kyi zhabs gnyis la nges par btud</text></item>
<item><p>169b6</p><section>rgyud</section><text>de/ dam tshig chen po'i dkyil 'khor 'di gsungs so/ /dkyil 'khor chen po bris la/ dkyil 'khor gyi gnas brgyad du rdo rje khams gsum rnam par rgyal ba la sogs pa'i dkyil 'khor so sor gzhag go/ /de nas bcom ldan 'das phyag na rdo rje dam tshig thams cad kyi rdo rje</text></item>
<item><p>169b7</p><section>rgyud</section><text>byin gyis rlob pa zhes bya ba'i ting nge 'dzin la snyoms par zhugs nas/ dam tshig thams cad kyi rdo rje zhes bya ba'i dkyil 'khor 'di gsungs so/ /dkyil 'khor chen po'i tshul du phyi'i dkyil 'khor bris la/ de'i dbus su rdo rje'i 'khor lo bris nas/ 'khor lo'i gnas rnams su</text></item>
<item><p>170a1</p><section>rgyud</section><text>dkyil 'khor chen po la sogs pa bri par bya'o/ /thams cad kyang dkyil 'khor brgyad pa'i thig btab cing / sems dpa' chen po gzhag par bya'o/ /phyi'i dkyil 'khor du phyi rol gyi rdo rje'i rigs ci ltar rjes su mthun par bri bar bya'o/ /sgo</text></item>
<item><p>170a2</p><section>rgyud</section><text>rnams su ni rigs bzhi'i mtshan ma rnams gzhag par bya'o/ /de nas dam tshig chen po'i de kho na nyid kyi rdo rje'i dkyil 'khor chen po'i tshul gyis dkyil 'khor gyi cho ga thams cad rgyas par bya'o/ /dam tshig chen po'i rdo rje'i de kho na nyid kyi dam tshig ces bya ba'i rtog pa'i rgyal po chen</text></item>
<item><p>170a3</p><section>rgyud</section><text>po las/ bde ba thams cad kyi dam tshig ces bya ba'i rtog pa'i rgyal po chen po rdzogs so/ /rigs bsdus pa'i rtog pa'o// //de nas bcom ldan 'das de bzhin gshegs pa thams cad rnam par snang mdzad kyis yang sems can thams cad byin gyis rlob pa zhes bya ba shes</text></item>
<item><p>170a4</p><section>rgyud</section><text>rab kyi pha rol tu phyin pa'i tshul 'di bshad do/ /byang chub sems dpa' sems dpa' chen po kun du bzang po thams cad kyi rang bzhin yin pas sems can thams cad ni de bzhin gshegs pa'i snying po can no/ /thams cad rdo rje'i snying pos dbang bskur ba nyid pas/ sems can thams</text></item>
<item><p>170a5</p><section>rgyud</section><text>cad ni rdo rje'i snying po can no/ /ngag thams cad rab tu byung bas sems can thams cad ni chos kyi snying po can no/ /sems can thams cad kyi bya ba byed pa la sbyor bas sems can thams cad ni las kyi snying po can no/ /de nas phyi rol gyi rdo rje'i rigs rnams kyis ca co'i sgra phyung nas/ chos nyid</text></item>
<item><p>170a6</p><section>rgyud</section><text>kyi don rgya cher ston cing snying po phul te/ de nas rdo rje'i dbang phyug chen pos rang gi de kho na nyid kyi snying po 'di phul lo/ /tri/ de nas dkyil 'khor bshad par bya ste/ kun nas zlum po thig gsum pa dkyil 'khor chen po sgo bzhi pa/ mtshams rnams su mdung rtse gsum pa bri bar bya'o/ /</text></item>
<item><p>170a7</p><section>rgyud</section><text>de'i dbus su dbang phyug chen po bri bar bya'o/ /de'i logs thams cad du tshogs brgyad po bri bar bya ste/ 'di lta ste nag po chen po dang / dga' byed dbang phyug dang / dril chen dang / gar gyi dbang phyug rnams ni phyogs rnams su'o/ /mtshams rnams su ni thod pa bzang po dang / gtum</text></item>
<item><p>170b1</p><section>rgyud</section><text>po'i dbang phyug dang / lag na kha T+wA~M ga dang / ba glang rna ba'i dbang phyug go/ /thig gi mtshams rnams su ni/ ma mo'i tshogs thams cad gnas ji lta ba bzhin du bri bar bya'o/ /sgo rnams su ni dbyug pa'i dbang phyug dang / mgo'i dbang phyug dang / dril rna dang / drag</text></item>
<item><p>170b2</p><section>rgyud</section><text>po chen po'o/ /phyi rol du ni 'byung po rnams dang / yi ge rnams bri bar bya'o/ /de nas slob dpon thal ba gtsang mas lus bskus shing gos gtsang ma bgos te/ mdung rtse gsum gyi mtshan ma gzhag par bya'o/ /zhugs nas kyang snying po bzlas par bya'o/ /de nas</text></item>
<item><p>170b3</p><section>rgyud</section><text>slob ma de bzhin du bcug la lag par mdung rtse gsum pa byin nas chos bshad par bya'o/ /sems can kun la phan phyir dang / /bstan pa thams cad bsrung phyir dang / /'dod kun bdag po nyid kyi phyir/ /drag po'i las la gnas par gyis/ /de nas phyag rgya'i ye shes bslabs</text></item>
<item><p>170b4</p><section>rgyud</section><text>te gtor ma sbyin par bya'o/ /de nas brtsams te 'jigs pa med par dngos grub thams cad dang / phun sum tshogs pa thams cad kyi bde ba dang / yid bde ba thams cad rjes su myong nas/ drag po'i 'jig rten du mchod par 'gyur ro/ /dkyil 'khor chen po zhi ba'i mdung thung gis</text></item>
<item><p>170b5</p><section>rgyud</section><text>mtshan ma zhes bya'o/ /de nas ma mo thams cad kyis bcom ldan 'das la phyag 'tshal te/ dang po mgrin gcig tu thams cad dgug pa dang / gzhug pa dang gsad pa dang bsgrub pa'i dam tshig ces bya ba rang gi de kho na nyid kyi snying po 'di phul lo/ /b+h+yo/ de nas 'di'i dkyil 'khor</text></item>
<item><p>170b6</p><section>rgyud</section><text>bshad par bya ste/ zur bzhi pa byang gi sgo can gyi dkyil 'khor thig btab la/ dbus su nag po chen po gar byed bzhin pa gzhag par bya'o/ /de'i phyogs dang mtshams su ma mo brgyad bri bar bya ste/ 'di lta ste drag mo dang / tshangs pa mo dang / khyab 'jug mo dang / gzhon</text></item>
<item><p>170b7</p><section>rgyud</section><text>nu mo dang / nag mo dang / nag mo chen mo dang / sha za mo dang srin mo'o/ /dkyil 'khor gyi phyi'i mtshams rnams su ni drag po'i mkha' 'gro ma bzhi bri bar bya ste/ zhi ba mo dang / be ruN+Ta dang / gtum mo dang / 'jigs byed ma rnams so/ /de rnams kyi mtshan ma ni mdung</text></item>
<item><p>171a1</p><section>rgyud</section><text>rtse gsum pa dang / phreng ba dang / 'khor lo dang / dril bu dang thod pa khrag dang bcas pa dang / 'khar gsil dang / mche ba dang / kha T+wA~M ga'o/ /sgo srung rnams kyi ni thod pa dang / rus pa'i lu gu rgyud dang bya rgod dang byi la'o/ /de nas phyag rgya'i slob</text></item>
<item><p>171a2</p><section>rgyud</section><text>dpon chos spyod pa gtsang ba gos gtsang ma bgos pa/ thams cad za ba'am thams cad spyad pa la yang smad pa med de/ zhi ba'i pho nya'i phyag rgyas zhugs la snying po bzlas par bya'o/ /de nas dkyil 'khor gyi dbus nas b+h+yo chen po thos par 'gyur ro/ /de nas slob dpon ma gtogs</text></item>
<item><p>171a3</p><section>rgyud</section><text>pa gzhan thams cad ci ltar 'ongs pa zhugs par 'gyur zhing thob par 'gyur te/ gdug pa'i dam tshig ni ma gtogs so/ /de nas slob ma lag na me tog thogs pas ras kyis mig bkab la/ nag po chen po'i phyag rgyas bcug ste/ rna bar dam tshig chen po b+h+yo zhes bya ba dang</text></item>
<item><p>171a4</p><section>rgyud</section><text>sbyar ro/ /de nas skrag nas me tog dor ro/ /de nas gang du lhung ba de lhag pa'i lhar bsgrub par bya'o/ /gal te lhung bar ma gyur na yang dor du gzhug go/ /de nas ni 'jigs par byed nus shing rnal 'byor yang so sor thob par 'gyur ro/ /de nas gdong g.yogs bkrol la dkyil</text></item>
<item><p>171a5</p><section>rgyud</section><text>'khor bstan par bya'o/ /bdug pa la sogs pa'i phyag rgyas mchod nas snying po dang rang rang gi mtshan ma sbyin par bya'o/ /de nas dam tshig bstan par bya ste/ sems can thams cad rgyas btab cing / /dam tshig sdang rnams bza' bar bya/ /sngags rnams bstan par mi bya ste/ /dam</text></item>
<item><p>171a6</p><section>rgyud</section><text>tshig rnal 'byor grub ster bya'o/ /drag po'i dam tshig mdung rtse dang / /ma mo rnams kyi rgyas 'debs pas/ /gal te 'das na khyod kyi snying / /rtag tu 'jig par byed par 'gyur/ /de nas brtsams te gang sha chen po za ba ni de ring po mi thogs par rnal 'byor 'grub par 'gyur ro/ /</text></item>
<item><p>171a7</p><section>rgyud</section><text>gang za bar mi 'gyur ba de'i dngos grub med do/ /gal te dam tshig las 'das par ma gyur na tshogs thams cad kyis kyang mi gsod par 'gyur ro/ /phyag rgya'i ye shes bslab par bya ste/ phyag rgya'i gar dang mchod pa byas nas gtor ma byin zhing / bza' ba dang btung ba dang longs spyod</text></item>
<item><p>171b1</p><section>rgyud</section><text>la sogs pas tshim par byas nas phyir 'byung bar bya'o/ /dngos grub thams cad kyi dam tshig ces bya ba'i phyag rgya'i dkyil 'khor ro/ /de nas sbrang rtsir byed pa la sogs pa ming po gsum gyis bcom ldan 'das la phyag 'tshal te/ mgrin gcig tu rang gi de kho na nyid kyi snying po</text></item>
<item><p>171b2</p><section>rgyud</section><text>'di phul lo/ /swa/ de nas 'di'i dkyil 'khor bshad par bya ste/ zur bzhi pa dang sgo bzhi par/ /phyi yi dkyil 'khor bri bar bya/ /de yi nang du dkyil 'khor ni/ /gzhu yi dbyibs can bri bar bya/ /de yi dbus su ming po ni/ /mchog gsum dag ni gzhag par bya/ /</text></item>
<item><p>171b3</p><section>rgyud</section><text>sbrang rtsi byed dang rgyal byed dang / /de bzhin don rnams thams cad ni/ /'grub par byed ces bya ba'o/ /go cha ya lad bgos pa dang / /de bzhin thod pa mtshan ma 'dzin/ /lha mo'i gos dang phreng ba 'chang / /cung zad dgod cing khro ba dang / /seng ge'i khri la 'dug pa dang / /'od</text></item>
<item><p>171b4</p><section>rgyud</section><text>kyi dkyil 'khor gyis mdzes pa'o/ /dngos grub kun ster dag pa ste/ /gsum ni srid gsum dag dang mtshungs/ /sgo dang mtshams ni thams cad du/ /tshogs la sogs pa legs par bzhag /grub dang 'phel chen gnod sbyin dang / /gtum dang khro mchog gsod pa'o/ /</text></item>
<item><p>171b5</p><section>rgyud</section><text>phyi rol ba dan rtse mo la/ /dril bu phreng bcas thams cad du/ /bum pa gang ba ro mchog bcas/ /'byung po ma lus gtor mar bcas/ /glu rnams glu ru len pa dang / /rol mo rdung bar byed pa dang / /de bzhin slob dpon gar byed pas/ /phyag rgya kun gyis 'jug par bya/ /</text></item>
<item><p>171b6</p><section>rgyud</section><text>zhugs nas sgrub la dad pa yis/ /yang nas yang du 'dud bya zhing / /me tog kun gyis mchod pa yis/ /bsgrub dang de nyid dag kyang brjod/ /'jig rten gsum po srid gsum mchog /ngan song gsum mchod gsum rnam gsum/ /legs ldan sbas pas grub pa ni/ /</text></item>
<item><p>171b7</p><section>rgyud</section><text>dngos grub kun la rtag tu'o/ /de nas snying po lan cig brjod cing phyag rgya thams cad kyi g.yas pa'i mdzub mo lcags kyur byas la dgug par bya'o/ /de nas dril bu dang bcas pa'i phreng ba rnams g.yo'o/ /thams cad phab nas de bzhin du gzhug par bya'o/ /de nas dam tshig 'di brjod</text></item>
<item><p>172a1</p><section>rgyud</section><text>par bya'o/ /gal te dam tshig 'das gyur na/ /pha gsod 'gro ba gang yin dang / /ma gsod pa yi 'gro ba gang / /'gro ba der ni 'gro bar 'gyur/ /rtag tu dam pa bsten par bya/ /dam pa min pa yongs su spang / /gzhan la de nyid bstan mi bya/ /</text></item>
<item><p>172a2</p><section>rgyud</section><text>rtag tu ming po gsum po bsgrub/ /'di ni dam tshig go/ /de nas glu dang gar dang / rol mo dang / dgod pa dang / dga' ba dang / za ba dang mgu bas mel tshe bya'o/ /phyag rgya dang gar phyi rol mo'i mchod pa yang byas la slob dpon gyis kyang phyag rgya de dang bcas pas byung ba dang /</text></item>
<item><p>172a3</p><section>rgyud</section><text>'byung bar 'gyur ba'i ye shes brjod par bya'o/ /de nas brtsams te dngos grub thams cad dang / phun sum tshogs pa thams cad dang / 'byor pa thams cad 'grub par 'gyur ro/ /dam tshig gi dkyil 'khor ro/ /de nas sring mo bzhes bcom ldan 'das la phyag 'tshal te/</text></item>
<item><p>172a4</p><section>rgyud</section><text>rang gi de kho na nyid kyi snying po 'di phul lo/ /hU~M/ de nas 'di'i dkyil 'khor bshad par bya ste/ /dkyil 'khor kun nas zlum por thig btab la/ thig bzhi la 'khor lo bzhi pa byas la dkyil 'khor de rnams su sgo bzhir blta ba'i lha mo bzhi'i gzugs brnyan gzhag par bya ste/</text></item>
<item><p>172a5</p><section>rgyud</section><text>'di lta ste dga' ba mo ni shar du lta ba/ mda' dang gzhu thogs pa la brtson pa/ sgeg mo mdog dmar ba'o/ /gsod ma lho phyogs su lta ba lag na ral gri dang phub thogs pa mdog nag po'o/ /phag mo nub tu lta ba lag na gser gyi gter thogs pa/ gser gyi mdog can no/ /</text></item>
<item><p>172a6</p><section>rgyud</section><text>grub pa mo zhi ba mo zhes bya ba byang du lta ba/ lag na gri dang / sha khar thogs pa mdog dkar mo'o/ /phyi rol gyi sgo bzhir mtshan ma dgod pa gzhag par bya'o/ /de nas slob dpon dril bu dkrol zhing / lag pa g.yon pa kha T+wA~M ga dang bcas pas 'jug par bya'o/ /zhugs</text></item>
<item><p>172a7</p><section>rgyud</section><text>nas snying po bzlas par bya'o/ /de nas phyag rgya dang gar gyi mchod pa bstab par bya'o/ /de nas yid la 'dod pa'i dngos grub thams cad ster bar 'gyur ro/ /thams cad kyis mchod par 'gyur ro/ /mkha' 'gro ma la sogs pa gdon thams cad kyis mi tshugs pa dang / 'di</text></item>
<item><p>172b1</p><section>rgyud</section><text>ni nor rnams kyang bskyed par 'gyur ro/ /ci ltar mngon par 'dod pa thams cad kyis mnyes par byed pa dang / gter thams cad 'byin pa dang / dngos grub thams cad bsgrub par nus par 'gyur ro/ /slob ma gzhug pa yang de bzhin no/ /de rnams dang 'di dag</text></item>
<item><p>172b2</p><section>rgyud</section><text>thams cad 'grub par 'gyur ro/ /las kyi dkyil 'khor ro/ /bde ba chen po rdo rje don yod pa'i dam tshig gi rtog pa'i rgyal po chen po las/ phyi rol gyi rdo rje rigs kyi rtog pa rdzogs so/ /phyi rol rdo rje rigs kyi dkyil 'khor bzhi'i rtog pa'o// //de nas bcom</text></item>
<item><p>172b3</p><section>rgyud</section><text>ldan 'das de bzhin gshegs pa mtha' yas mu med pas mthar thug cing mu med pa'i chos dang ldan pas yang cho ga 'di mthar thug par byin gyis brlab pa'i phyir/ chos thams cad mnyam pa nyid kyi mthar thug pa/ byin gyis brlab pa rdo rje zhes bya ba shes rab kyi pha rol tu phyin</text></item>
<item><p>172b4</p><section>rgyud</section><text>pa'i tshul 'di bshad do/ /shes rab kyi pha rol tu phyin pa mtha' yas pa nyid pas de bzhin gshegs pa thams cad mtha' yas pa nyid do/ /shes rab kyi pha rol tu phyin pa mu med pa nyid pas rdo rje thams cad mu med pa nyid do/ /shes rab kyi pha rol tu phyin pa du ma nyid pas chos</text></item>
<item><p>172b5</p><section>rgyud</section><text>thams cad du ma nyid do/ /shes rab kyi pha rol tu phyin pa mthar thug pa med pa nyid pas las thams cad mthar thug pa med pa nyid do/ /gang la la shes rab kyi pha rol tu phyin pa'i tshul 'di nyan pa dang / 'chang ba dang klog pa dang ston pa dang rjod pa dang sgom pa des sangs rgyas dang</text></item>
<item><p>172b6</p><section>rgyud</section><text>byang chub sems dpa'i spyod pa mthar thug pa med pa'i mthar phyin te/ sgrib pa thams cad zad nas de bzhin gshegs pa'am rdo rje 'dzin par myur du 'gyur ro/ /de nas de bzhin gshegs pa thams cad 'dus te/ chos kyi rnam grangs 'di don yod pa dang thogs pa med par myur du 'grub</text></item>
<item><p>172b7</p><section>rgyud</section><text>par bya ba'i phyir/ lag na rdo rje la legs so zhes bya ba byin no/ /sems can chen po legs so legs/ /bde ba chen po legs so legs/ /theg pa chen po legs so legs/ /blo gros chen po legs so legs/ /cho ga 'di ni legs par smras/ /sangs rgyas</text></item>
<item><p>173a1</p><section>rgyud</section><text>rdo rje 'dzin kun gyis/ /'bras bu yod la 'dul ba'i mchog /rdo rje'i mdo 'di byin gyis brlabs/ /cho ga'i rgyal po bla na med/ /gang rnams 'di dag 'dzin pa ni/ /bdud la sogs pa thams cad kyis/ /de dag mi sod mi tshugs so/ /</text></item>
<item><p>173a2</p><section>rgyud</section><text>sangs rgyas byang chub sems dpa' dang / /dngos grub dam pa thams cad kyang / /sangs rgyas kun gyis gsungs pa bzhin/ ring por mi thogs 'thob par 'gyur/ /de skad gsungs nas gsang grub phyir/ /rdo rje can gyis bshad pa la/ /kun mchog sangs rgyas</text></item>
<item><p>173a3</p><section>rgyud</section><text>mkha' bcas pa/ /thams cad kyis ni mngon par bstod/ /bde ba chen po rdo rje don yod pa'i dam tshig gi rtog pa'i rgyal po chen po las shes rab kyi pha rol tu phyin pa'i tshul rdzogs so// //rgya gar gyi mkhan po A tsAr+ya shrad d+hA ka ra ba rma dang / zhu chen</text></item>
<item><p>173a4</p><section>rgyud</section><text>gyi lo ts+tsha ba dge slong rin chen bzang pos bsgyur cing zhus te gtan la phab pa// @##/ /rgya gar skad du/ /shrI ba ra mA d+ya man+t+ra ka lpa khaN+Da nA ma/ bod skad du/ dpal mchog dang po'i sngags kyi</text></item>
<item><p>173a5</p><section>rgyud</section><text>rtog pa'i dum bu zhes bya ba/ bcom ldan 'das bde ba chen po la phyag 'tshal lo/ /de nas bcom ldan 'das rnam par snang mdzad de bzhin gshegs pa thams cad kyi gsang ba'i chos nyid brnyes pa/ chos thams cad spros pa med pas/ yang bde ba chen po rdo rje don yod pa'i dam</text></item>
<item><p>173a6</p><section>rgyud</section><text>tshig ces bya ba/ rdo rje chos nyid shes rab kyi pha rol tu phyin pa'i sgo dpal mchog dang po thog ma dang tha ma dang dbus med pa'i dam pa 'di gsungs so/ /byang chub sems dpa' chen po rnams kyi 'dod chags chen po'i dngos grub dam pa ni bde ba chen po'i dngos grub dam par 'gyur ro/ /byang</text></item>
<item><p>173a7</p><section>rgyud</section><text>chub sems dpa' chen po rnams kyi bde ba chen po'i dngos grub dam pa ni de bzhin gshegs pa thams cad kyi byang chub chen po'i dngos grub dam par 'gyur ro/ /de bzhin gshegs pa thams cad kyi byang chub chen po'i dngos grub dam pa ni bdud chen po'i stobs thams cad rab tu 'joms par</text></item>
<item><p>173b1</p><section>rgyud</section><text>byed pa'i dngos grub dam par 'gyur ro/ /byang chub sems dpa' rnams kyi bdud chen po'i stobs rab tu 'joms pa'i dngos grub dam pa ni khams gsum thams cad kyi dbang phyug chen po'i dngos grub dam par 'gyur ro/ /byang chub sems dpa' rnams kyi khams gsum pa thams</text></item>
<item><p>173b2</p><section>rgyud</section><text>cad kyi dbang phyug gi dngos grub dam pa ni sems can gyi khams ma lus shing lus pa med par yongs su sbyong bar 'dod pa'i rgyu'i phyir/ 'khor ba la yang ma chags shing / brtson 'grus chen po'i byang chub sems dpa' rnams kyis sems can gyi khams ma lus shing lus pa med pa</text></item>
<item><p>173b3</p><section>rgyud</section><text>rnams yongs su bskyab pa dang / sems can thams cad la phan pa dang bde ba'i mchog shin tu bde ba chen po'i dngos grub dam par 'gyur ro/ /de ci'i phyir zhe na/ ci srid 'khor ba'i gnas su ni/ /mkhas mchog 'dug par 'gyur ba'i tshe/ /de srid mtshungs med sems can don/ /</text></item>
<item><p>173b4</p><section>rgyud</section><text>mya ngan mi 'da' byed par nus/ /shes rab pha rol phyin thabs dang / /ye shes gnas su bsgrubs pas ni/ /chos kun rnam par dag pa'i phyir/ /'khor ba yongs su dag par 'gyur/ /chags la sogs pas 'dul na ni/ /'khor ba'i bar du rtag par yang / /'jig rten</text></item>
<item><p>173b5</p><section>rgyud</section><text>sdig byed de sbyang phyir/ /'khor ba srid du bdag nyid 'dul/ /ci ltar pad+ma rab dmar ba/ /'dam gyis nyes pas mi gos pa/ /de bzhin gnas kyi nyes pa yis/ /'gro phan rnams la mi gos so/ /'dod chags chen po rnam par dag /bde ba chen po nor che la/ /khams</text></item>
<item><p>173b6</p><section>rgyud</section><text>gsum dbang phyug thob pas na/ /sems can don rnams ston par byed/ /gang la la zhig nang par langs nas dpal mchog dang po shes rab kyi pha rol tu phyin pa'i tshul gyi sgo'i chos kyi rnam grangs 'di nyin re zhing 'don pa dang / nyan pa dang 'dzin pa dang klog pa dang sgom pa de yis bde ba dang</text></item>
<item><p>173b7</p><section>rgyud</section><text>yid bde ba thams cad kyang thob par 'gyur ro/ /bde ba chen po rdo rje don yod pa'i dam tshig gi dngos grub kyi mchog kyang tshe 'di la thob par 'gyur ro/ /de bzhin gshegs pa thams cad kyi gsang ba mchog kyang 'grub ste/ rdo rje 'dzin pa chen po thams cad dam/ de bzhin gshegs par</text></item>
<item><p>174a1</p><section>rgyud</section><text>'gyur ro/ /bde ba chen po rdo rje don yod pa'i dam tshig dpal mchog dang po las/ de bzhin gshegs pa thams cad kyi bde ba chen po rdo rje gsang ba'i shes rab kyi pha rol tu phyin pa'i sgo rdzogs so// //de nas bcom ldan 'das de bzhin gshegs pa</text></item>
<item><p>174a2</p><section>rgyud</section><text>thams cad kyi rdo rje sems dpa' byin gyis brlabs pa'i rdo rje gsang ba mchog gi dngos grub kyi cho ga rgyas pa'i rgyal po chen po/ de bzhin gshegs pa thams cad kyi sku gsung thugs kyi rdo rje gsang ba'i don yod cing bstan pa'i cho ga phyag rgyas btab pa'i sku gsung thugs thams cad kyi</text></item>
<item><p>174a3</p><section>rgyud</section><text>rdo rje/ de bzhin gshegs pa thams cad kyi dam tshig chen po thams cad la rab tu zhugs nas/ chos nyid rtogs pa'i ye shes la rab tu zhugs nas/ de bzhin gshegs pa thams cad kyi sna tshogs pa'i phrin las kyis dus gsum du 'jig rten gyi khams ma lus par spros pa las kyi</text></item>
<item><p>174a4</p><section>rgyud</section><text>mtha' can de bzhin gshegs pa rnam par snang mdzad chen po/ zla ba phyed pa du ma la rab tu gnas pa'i rdo rje rin po che rnams kyi 'od zer sna tshogs pa rnam par 'bar ba'i 'od kyis gsal ba/ gser gyi dril bu btags pa dang / sna tshogs pa'i ba dan rlung gis bskyod pa rnams kyis nye</text></item>
<item><p>174a5</p><section>rgyud</section><text>bar mdzes par byas pa/ me tog sna tshogs kyi phreng ba dang / na bza' dang me long dang mu tig gi phreng ba rab tu 'phyang bas mdzes shing brgyan pa/ sna tshogs pa'i kha khyer la gnas pa mchog tu gyur pa'i lha'i bu mo dgod pa dang / sgeg pa dang gar dang glu yis rab tu brgyan pa dang / bstod</text></item>
<item><p>174a6</p><section>rgyud</section><text>pas sad par byed pa/ bde ba chen po rdo rje sems dpa'i gnas gzhal yas khang pa la bzhugs so/ /de nas bcom ldan 'das rdo rje sems dpa' de bzhin gshegs pa thams cad kyi sku dang / gsung dang thugs rdo rjes byin gyis brlabs pa'i dam tshig sems dpa' thams cad dang / dbang</text></item>
<item><p>174a7</p><section>rgyud</section><text>bskur ba thams cad dang / thams cad mkhyen pa'i ting nge 'dzin las thams cad mchog tu gyur pa/ khams gsum thams cad 'dul bar mdzad pa/ thams cad dbang du byed pa po/ 'dzin pa po/ 'dod pa thams cad pa rgya che ba'i dngos grub kyi cho ga thams cad pa rtag pa'i de bzhin gshegs</text></item>
<item><p>174b1</p><section>rgyud</section><text>pa la gsol ba btab pa/ ci srid srid pa'i bar gnas pa/ /de srid sems can don mchog mdzod/ /sems can khams ni mtha' yas dang / /rgyal sras srid pa 'dod pa'i phyir/ /srid pa'i skyon rnams 'joms phyir dang / /bde ba chen po 'phel bya'i phyir/ /</text></item>
<item><p>174b2</p><section>rgyud</section><text>gsang ba'i rtog pa mchog gsungs pa'i/ /rjes su gnang ba bdag la stsol/ /de nas bcom ldan 'das de bzhin gshegs pas chos thams cad sgrib pa med pa nyid la lhag par dgongs nas gdul bya thams cad thugs rje chen po'i sna tshogs rdo rje zhes bya ba'i ting nge 'dzin la snyoms</text></item>
<item><p>174b3</p><section>rgyud</section><text>par zhugs te/ ma lus shing lus pa med pa'i sems can gyi bsam pa thams cad yongs su rdzogs par byed pa dang / thams cad yongs su bskyang ba dang / phan pa dang bde ba dang dngos grub thams cad phun sum tshogs pa dang / ye shes dang las dang mchog gi dngos grub kyi</text></item>
<item><p>174b4</p><section>rgyud</section><text>rgyur 'gyur ba'i bar du de bzhin gshegs pa thams cad nyid dang rdo rje 'chang chen po thob pa/ mchog gi dngos grub kyi don bde ba chen po'i rdo rje dang po de bzhin gshegs pa thams cad kyi 'khor los sgyur ba de nyid de bzhin gshegs pa thams cad kyi sku'i phreng ba'i cod pan gyis dbang</text></item>
<item><p>174b5</p><section>rgyud</section><text>bskur bas dbang bskur ba yin no/ /de nas bcom ldan 'das rdo rje 'chang chen po ma lus shing lus pa med pa'i bde ba chen po mchog gi dngos grub la sogs pa dngos grub thams cad thob par bya ba'i phyir/ sems dpa'i skyil mo krung bcas te/ sku drang por bsrang ste/ g.yon pa</text></item>
<item><p>174b6</p><section>rgyud</section><text>bsnyems pa'i tshul du mdzad nas g.yas pa rdo rje gsor bas rang gi thugs kar dang po'i rdo rje mchog gi sbyor ba 'dzin cing bde ba chen po'i rdo rje zhes bya ba thams cad kyi phyag rgya 'di nyid kyi sku dang gsung dang thugs las 'byung ngo / /o~M ma hA su kha badzra sa twa dzaHhU~M ba~M hoHsu ra ta s+t+wa~M/ de nas phyung ba</text></item>
<item><p>174b7</p><section>rgyud</section><text>tsam gyis de bzhin gshegs pa thams cad byon nas de bzhin gshegs pa thams cad kyi khu tshur yongs su bzung ba rnams slar yang byang chub chen po mngon par rdzogs nas de rnams kyis bzhad pa chen po mngon par mdzad do/ /'jig rten gyi khams thams cad g.yos pa dang bcas pas yongs su</text></item>
<item><p>175a1</p><section>rgyud</section><text>dag par 'gyur ro/ /khams gsum rgyas par spros pa thams cad kyang bcom ldan 'das kyi dkyil 'khor chen por gyur to/ /gang gis sems can thams cad bde ba dang / yid bde ba thob par gyur to/ /de nas rdo rje 'chang chen pos de bzhin gshegs pa</text></item>
<item><p>175a2</p><section>rgyud</section><text>thams cad kyi don yod cing thogs pa med pa las mngon par byung ba/ rdo rje chen po phyag rgya zhes bya ba'i ting nge 'dzin la snyoms par zhugs te/ bde ba chen po rdo rje'i dam tshig ces bya ba rnam par gnon par mdzad nas/ de'i sku thams cad las dngos grub thams cad dang / bde ba dang yid</text></item>
<item><p>175a3</p><section>rgyud</section><text>bde ba ster ba rtag tu rjes su 'brel pa can lhan cig tu spyod pa/ bde ba chen po rdo rje'i dam tshig gi sems dpa' rnams phyung nas phyogs thams cad du phyung ste/ mdun du rdo rje gsang ba yid las byung ba/ g.yas su rdo rje ki li ki li/ rgyab tu 'dod pa'i rdo rje/ g.yon du rdo rje bsgyings pa'o/ /</text></item>
<item><p>175a4</p><section>rgyud</section><text>mtshams rnams su mchod pa'i lha mo rnams so/ /phyi rol gyi kha khyer mtshams su lha'i bu mo rnams so/ /sgo srung ba rnams ni rdo rje lcags kyu dang / zhags pa dang / lcags sgrog dang / dril bu 'dzin pa'o/ /phyi rol du rdo rje sgo srung gi tshogs dang / pho nya dang bran rnams so/ /de</text></item>
<item><p>175a5</p><section>rgyud</section><text>nas bcom ldan 'das de bzhin gshegs pas de bzhin gshegs pa thams cad kyi khu tshur bcings te/ de bzhin gshegs pa thams cad byang chub rdo rje zhes bya ba'i ting nge 'dzin la snyoms par zhugs nas/ bcom ldan 'das rdo rje sems dpa' rdo rje 'chang chen po la gsol ba btab ste/</text></item>
<item><p>175a6</p><section>rgyud</section><text>sems can kun la bde don du/ /rgyal ba chen po 'byung ba ste/ /chags bral de rnams chags ldan yang / /rang gi btsun mo'ang gsol mdzad pas/ /de'i phyir bdag gis khyod la gsol/ /bde ba chen po rdo rje che/ /gsang ba'i rtog pa'i dngos grub ste/ /'dul ba mchog</text></item>
<item><p>175a7</p><section>rgyud</section><text>ni bshad du gsol/ /de nas bcom ldan 'das don yod cing thogs pa med pa'i bka' bde ba chen po thams cad kyi dngos grub 'dul ba rdo rje 'dod pa'i mchog ces bya ba'i rnam par gnon par mdzad nas/ rdo rje gsang ba chen po'i dam tshig ces bya ba'i dkyil 'khor chen po 'di gsungs</text></item>
<item><p>175b1</p><section>rgyud</section><text>so/ /de nas yang dag bshad bya ba/ /dkyil 'khor chen po dam pa ste/ /bde ba chen po rdo rje mchog /dam tshig dam pa'i ming can yin/ /dkyil 'khor gnas ni 'dus byas nas/ /de dbus cho ga bzhin du ni/ /phyag rgya chen po mnyam gzhag nas/ /der ni dkyil 'khor</text></item>
<item><p>175b2</p><section>rgyud</section><text>bsgrub par bya/ /gsar zhing legs par bsgril ba dang / /mdud pa dag ni med pa yi/ /thig skud dmar pos thig btab nas/ /tshon gyi phye mas bri bar bya/ /zur bzhi pa la sgo bzhi pa/ /sgo khyud bzhis ni mdzes pa dang / /kha khyer gyis ni yongs su bskor/ /mtshams su</text></item>
<item><p>175b3</p><section>rgyud</section><text>lha yi bu mos mdzes/ /dkyil 'khor gyi ni mtshams rnams dang / /sgo dang sgo khyud mtshams rnams su/ /zla ba phyed la gnas pa yi/ /rdo rje rin chen 'od zer 'bar/ /rlung gis bskyod pa'i dril bu mchog /ba dan sna tshogs mdzes pa yin/ /me long dra ba me tog phreng / /ldan pa'i phyi rol dkyil 'khor bri/ /</text></item>
<item><p>175b4</p><section>rgyud</section><text>de yi nang du 'khor lo ni/ /dkyil 'khor brgyad pa dang 'dra ba/ /rdo rje thig gis yongs bskor ba'i/ /rdo rje 'khor lo yang dag bri/ /de dbus cho ga bzhin du ni/ /rdo rje sems dpa' dgod par bya/ /blugs sam yang na byas pa'am/ /brdungs pa'am yang na bris pa yi/ /bzhad</text></item>
<item><p>175b5</p><section>rgyud</section><text>pa dang bcas zla ba'i 'od/ /'bar ba'i 'od zer dmar pos khyab/ /sangs rgyas phreng bas rnam par mdzes/ /sku la tshon gyis yang dag byugs/ /sems dpa'i skyil mo krung gis bzhugs/ /rdo rje bsnyems pa 'dzin pa'i mchog /sa ma ya s+t+waM zhes brjod nas/ /snying gar rnam</text></item>
<item><p>175b6</p><section>rgyud</section><text>par dgod par bya/ /de yi logs ni thams cad du/ /sems dpa' chen po rnams bri ste/ /tshon nam yang na rdul tshon gyis/ /go rim ji bzhin bri bar bya/ /mdun du sku mdog dmar po ni/ /rdo rje mtshon cha la brtson pa/ /g.yas su dag pa'i dkar po ste/ /legs par</text></item>
<item><p>175b7</p><section>rgyud</section><text>'khyud pa'i rdo rje can/ /rgyab tu sku mdog ser po ste/ /chu srin gyi ni rgyal mtshan 'dzin/ /g.yon du sku mdog sngon po ste/ /phyag gnyis bsnyems pa 'dzin la sogs/ /mchod pa'i snod rnams 'dzin pa'o/ /mchod pa'i lha mo bri bar bya/ /sgeg mo bzhad ma glu ma dang / /gar ma</text></item>
<item><p>176a1</p><section>rgyud</section><text>lha yi bu mo'i tshogs/ /rdo rje lcags kyu zhags pa dang / /rdo rje lcags sgrog dril bu rnams/ /sgo ni bzhi po rnams la ni/ /sgo srung bzhi po dgod par bya/ /de nas de dag gi snying po rnams ni 'di yin te/ hU~M badzra dri Sh+Ta sA ma ke maT/ hU~M badzra ki li ki lA ya hU~M/ hU~M</text></item>
<item><p>176a2</p><section>rgyud</section><text>sma ra badzra ban+d+ha hU~M/ hU~M tu Sh+Ta badzri Ni hU~M/ /rdo rje bran no/ /de nas mchod pa'i lha mo rnams kyi ni/ hU~M ma d+hu ra badzri hU~M/ hU~M badzra mi g+he hU~M/ hU~M shA rad badzri hU~M/ hU~M badzra shi shi ri hU~M/ de nas lha'i bu mo rnams kyi ni/ hU~M badzra lA s+yai/ ma hA bar badzri Ni/ o~M badzra nri t+yai/ de nas</text></item>
<item><p>176a3</p><section>rgyud</section><text>sgo srung rnams kyi ni/ dzaHbadzra a~M ku shi pra ti ha ra/ hU~M badzra pA sha ga na/ ba~M badzra s+pho Ta du ha/ aHbadzra g+ha n+Da ts+tshe da/ de ltar lha mo'i dkyil 'khor du/ /bud med grags pa de nyid dgod/ /bkod na de dag rnams kyis ni/ /byin gyis brlabs pa nyid du 'gyur/ /de nas phyag na rdo rje 'dzin/ /</text></item>
<item><p>176a4</p><section>rgyud</section><text>dkyil 'khor kun mchog bri byas nas/ /bum pa gang ba ci snyed dang / /me tog la sogs kun gyis mchod/ /dril bu btags pa'i ba dan rnams/ /mtshams rnams su ni gzhag par bya/ /lcug ma dang bcas bum pa rnams/ /sgo yi phyi rol dag tu gzhag /rdo rje dang bcas bzhi dang</text></item>
<item><p>176a5</p><section>rgyud</section><text>bcas/ /lcug mo yongs su bzlas nas ni/ /dri chus gang ba'i bum pa ste/ /phyag na rdo rje'i mdun gzhag bya/ /de la 'di ltar bde ba chen po'i dam tshig gi bdud rtsi'i chu byin gyis brlab pa'i snying po ni/ o~M ma hA su kha badzra sa ma ya/ a b+hi She ka dzaHhU~M ba~M hoH/ lan nyi shu rtsa gcig</text></item>
<item><p>176a6</p><section>rgyud</section><text>bzlas so/ /chu 'di gtor ba'am/ 'thungs na sdug bsngal thams cad rab tu 'byang ba dang / bde ba thams cad rab tu 'phel bar 'gyur ba yin no/ /de nas rang gi dam tshig rnams kyis rdo rje 'chang la sogs pa bsgrub par bya'o/ /dzaHhU~M ba~M hoHzhes brjod nas/ dgug pa dang ni gzhug</text></item>
<item><p>176a7</p><section>rgyud</section><text>pa dang / /bcings nas skad cig dbang du 'gyur/ /phyag rgya chen po mnyam gzhag ste/ /de bzhin g.yas mdzub lcags kyur bya/ /dgug pa 'di ni lan cig gis/ /'grub ste rab tu gzhug par bya/ /o~M ma hA su kha badzra sa twa/ a a hi shI g+h+raM ma hA su kha badzra gu h+ya sa ma ya ma nu sma ra</text></item>
<item><p>176b1</p><section>rgyud</section><text>phra b+hu ta sa ma ya staM hr-i da yaM su to Sh+yo me b+ha ba/ su po Sh+yo me b+ha ba/ a nu rak+to me b+he ba/ a d+hi tiSh+Tha b+ha ga bA na a na ti naM da na sid d+h+yaM tu me man+t+ra pa daiHdzaHhU~M ba~M hoH/ de nas rtag tu bcom ldan 'das/ /dkyil 'khor du ni rang nyid byon/ /dgug cing bcug nas brtan pa dang / /dbang du</text></item>
<item><p>176b2</p><section>rgyud</section><text>'gyur zhing 'grub pa yin/ /rmad du byung ba'i rdzu 'phrul du ma rnams mthong ba'am/ yang na bcom ldan 'das rang nyid kyis mthong bar 'gyur ro/ /de nas rang nyid rdo rje 'dzin/ kun gyi slob dpon ni phyag rgya thams cad grub pa/ dam tshig thams cad shes pa/ las thams cad nus pa/</text></item>
<item><p>176b3</p><section>rgyud</section><text>bcom ldan 'das kyis byin gyis brlabs pa yin no/ /'jug pa'i cho ga 'di yis rdo rje slob dpon rang nyid ci snyed pa'i dris byugs shing bsgos pa rgyan dang bcas pa'i me tog gi phreng bas lus shin tu brgyan pa/ gos dmar po gnyis bgos pa/ rang nyid kyis bcom ldan 'das la</text></item>
<item><p>176b4</p><section>rgyud</section><text>bstod cing rdo rje dang bcas pa'i rdo rje bsnyems pas rang nyid 'jug par bya'o/ /bstod pa ni drug ldan la sogs pa glu yis bya'o/ /'dod chags la sogs bde kun yid khyod ni/ /kun 'dus bdag la bde ba stsol mdzod cig /rdo rje sems dgongs myur du bdag ston mdzod/ /bdag</text></item>
<item><p>176b5</p><section>rgyud</section><text>dgyes mdzad dang bde mchog grub la 'dud/ /de nas rab tu zhugs nas dgongs su gsol bar bya ste/ thog mtha' med pa'i sems dpa' ni/ /rdo rje sems dpa' bde ba che/ /kun tu bzang po khyod yin te/ /rdo rje bsnyems bdag khyab bdag yin/ /sems kyi sems dpa'i ting nge 'dzin/ /</text></item>
<item><p>176b6</p><section>rgyud</section><text>de bzhin rdo rje rdo rje 'dzin/ /kun mchog dam tshig dngos grub can/ /rdo rje sems bdag deng grub mdzod/ /de nas bcom ldan 'das de nyid kyis/ /rdo rje slob dpon byin brlab 'gyur/ de sngar ma byung ba'i so sor rang rig pa'i bde ba gnyis ka la skye bar 'gyur ro/ /phra mo dbab par yang</text></item>
<item><p>176b7</p><section>rgyud</section><text>'gyur ro/ /de nas bdag la bcom ldan 'das grub par gyur to zhes shes par bya'o/ /de nas de bzhin du 'dug la ci 'dod pa'i bzlas brjod bya'o/ /de nas de bzhin du 'dug la rang gi bsod nams kyi byin gyi rlabs kyis 'dod pa'i dngos grub thob par 'gyur ro/ /de nas brtsams te sems dpa'</text></item>
<item><p>177a1</p><section>rgyud</section><text>chen po thams cad 'grub par 'gyur zhing mthong bar 'gyur ro/ /de rnams kyis kyang de la dngos grub thams cad stsol bar mdzad do/ /phyag rgya thams cad kyang bdag rang nyid kyis bcings na las thams cad 'grub par 'gyur ro/ /dam tshig thams cad</text></item>
<item><p>177a2</p><section>rgyud</section><text>kyang 'di la bstan par 'gyur ro/ /yid kyi 'dod pa'i las rnams kyang byed pa yin no/ /bde ba dang yid bde ba thams cad nyams su myong zhing gzhan gyis mi thub pa dang mi sod pas lo gcig 'das nas sangs rgyas nyid la sogs pa'i mchog gi dngos grub thob pa yin no/ /de</text></item>
<item><p>177a3</p><section>rgyud</section><text>nas sems can thams cad gzhug pa'i don du brtag par bya ba yin no/ /rdo rje slob dpon rang nyid snga ma bzhin du lus la brgyan nas/ rab tu bde ba'i rdo rje'i dam tshig gi phyag rgya rab tu bcug ste de bzhin du de kho na nyid chen po bskul bas yang dag par bskul la dgug par bya'o/ /'di</text></item>
<item><p>177a4</p><section>rgyud</section><text>skad ces brjod do/ /srid pa'i bde ba rnam dag phyir/ /sngar gyi srid pa la khyod dga'/ /'dod pa kun gyi dngos grub che/ /'gro ba kun la'ang 'grub par gyis/ /de nas mchod pa byas la rang gi lhag pa'i lha gang yin pa de'i dam tshig phyag rgya me tog dang bcas pa gzhug par bya</text></item>
<item><p>177a5</p><section>rgyud</section><text>ste/ bcug nas rna bar 'di skad ces brjod par bya'o/ /chags bral 'dul ba'i 'jig rten ni/ chags bral nyid kyis 'dul bar 'gyur/ /'dod chags chen po bde ba che/ /rdo rje sems dpa' sbas pa yin/ /'dod chags bral ba lta bu yi/ /sdug bsngal gzhan ni rang bzhin med/ /</text></item>
<item><p>177a6</p><section>rgyud</section><text>de bas sems can chags bral la/ /slar yang yid ni ma byed cig /de nas me tog la sogs pa snying po 'dis 'dor du gzhug go/ /o~M ma hA su kha badzra sa twa bra ti gri h+Na sa ma ya s+t+waM/ de nas gang du babs pa de ni de'i lha yin no/ /de nas de kho na nyid chen po brjod par bya'o/ /gang</text></item>
<item><p>177a7</p><section>rgyud</section><text>'dod pa'i snying po byin la sgrub tu bcug la rang nyid lhag pa'i lha'i dbang bskur bas dbang bskur nas/ de'i mtshan ma lag pa gnyis su byin te de'i rigs kyi ming gi dbang bskur la snying po 'dis dbang bskur bar bya'o/ /o~M sarba ta thA ga ta At+ma ki \u0f85 ha~M badzra d+hA ra sa mU khe b+ha a b+hi She ga twA~M a b+hi</text></item>
<item><p>177b1</p><section>rgyud</section><text>Shiny+tsA mi gr-ih+Na sid+d+hi badzri ti a mo g+ha sid+d+hi s+t+waM/ de nas phyag rgya bcings pa bslab par bya'o/ /de nas ci 'dod pa'i mchod pa byas shing byed du bcug nas ci 'dod pa bza' ba dang btung bas slob ma rnams tshim par byas la phyag rgya dang / phyag rgya'i lan dang gar dang dgod pa byed du bcug cing rang</text></item>
<item><p>177b2</p><section>rgyud</section><text>nyid kyis kyang bya'o/ /de nas thams cad bskrad nas 'di skad brjod par bya'o/ /thog mthar rgyu ba'i 'gro ba 'di/ /dga' ba mchog la rag lus te/ /sems dpa' chen po rdo rjer 'gyur/ /slar yang gshegs par mdzad du gsol/ /de nas snyim pa'i me tog dor nas dbyung bar</text></item>
<item><p>177b3</p><section>rgyud</section><text>bya'o/ /dkyil 'khor yang rang nyid kyis phyags la rdul tshon de dag gis ril bu byas la bzhag na las thams cad 'grub par 'gyur ro/ /de nas bde ba chen po rdo rje dam tshig gi bdud rtsi'i tshul de yang bcug na tshe 'phel ba la sogs pa'i las thams cad dgongs pa yin no/ /de nyid kyis</text></item>
<item><p>177b4</p><section>rgyud</section><text>dbang bskur na yang dkyil 'khor du dbang bskur ba thob pa dang / mchog gi dngos grub kyang thob par 'gyur ro/ /gal te sku bri ba'i ri mo mkhan ma rnyed na rang rang gi phyag mtshan gyi phyag rgya rnams kyis dkyil 'khor bri bar bya'o/ /gal te de yang mi shes na phyag mtshan gzhag par bya'o/ /</text></item>
<item><p>177b5</p><section>rgyud</section><text>phyag rgya'i cho ga rgyas pa'o/ /de nas bcom ldan 'das don yod pa thogs pa med pa myur du 'grub pa'i cho ga rgya che ba'i dam tshig rdo rje zhes bya ba'i ting nge 'dzin la snyoms par zhugs te rnam par gnon par mdzad nas rdo rje 'chang chen pos 'di gsungs so/ /bde ba chen po rab sgrub dang / /</text></item>
<item><p>177b6</p><section>rgyud</section><text>'dod pa chen po rnam dag phyir/ /rdo rje sems dpa' grub pa ni/ /rtag par myur du bshad par bya/ /ci srid 'khor ba'i gnas su ni/ /de srid sems can gdon par bya/ /mya ngan 'das pa byang chub sgrib/ /de nyid kyis ni dam tshig rnams/ /ci srid srid pa la gnas pa/ /de</text></item>
<item><p>177b7</p><section>rgyud</section><text>srid sems can don nyid byed/ /thams cad dag pa'i mchog chos can/ /ci ltar sems can kun gyi don/ /dngos grub thams cad rab sgrub pa/ /de ltar sbyin sogs pha rol phyin/ /byang chub spyod pa mchog gis min/ /de bzhin gshegs ni gdul min la/ /sems</text></item>
<item><p>178a1</p><section>rgyud</section><text>can rnams kyi don mdzad pa/ /'di ni dngos grub rab bsgrubs na/ /dus kun du ni thams cad mdzad/ /des na bsgrub 'di bshad bya ste/ /dngos grub shin tu rtag pa yin/ /gang gis srid pa 'di nyid du/ /shin tu rtag pa'i dngos grub thob/ /</text></item>
<item><p>178a2</p><section>rgyud</section><text>dkyil 'khor dag tu ma zhugs kyang / /dam tshig rnam par spangs pa'am/ /bsod nams med kyang thams cad du/ /srid pa 'di la myur du 'grub/ /gal te dngos grub sgrub 'dod na/ /rtag tu yul dang ldan gyur na/ /gsang ba'i mchod pas mchod nas ni/ /rang rang</text></item>
<item><p>178a3</p><section>rgyud</section><text>phyag rgyas 'grub par 'gyur/ /drug ldan la sogs snyan pa'i glu/ /chags pa kun kyang ci 'dod par/ /bzlas pa'i don ni ci nus pas/ /rdo rje sems dpa' bsgrub par bya/ /'di yis 'dod pa'i kun dbang phyug /ci 'dod 'gro 'ong mkha' la rgyu/ /dngos grub kun gyi</text></item>
<item><p>178a4</p><section>rgyud</section><text>dbang phyug grub/ /rga shi med cing gtso bor 'gyur/ /rgyal ba kun gyis mchod byas la/ /rang gzhan kun gyis bsnyen bkur zhing / /rdo rje 'chang chen dang mtshungs shing / /don yod kun mchog spyod pa yin/ /bde ba chen po rdo rje grub pa'i rgyal po de bzhin gshegs pa la</text></item>
<item><p>178a5</p><section>rgyud</section><text>sogs pa'i dngos grub thams cad rab tu ster ba/ /rdo rje 'chang chen po byang chub sems dpa' yin na/ gal te de bzhin gshegs pa thams cad kyi mchog gi dngos grub mngon par 'dod na des bcom ldan 'das de bzhin gshegs pa/ de bzhin gshegs pa thams cad kyi phyag rgya'i</text></item>
<item><p>178a6</p><section>rgyud</section><text>khu tshur yongs su 'dzin pa ras ris la bri bar bya'o/ /bzhad pa dang bcas pa dngos po thams cad du de bzhin gshegs pa rnams kyis yongs su bskor ba'o/ /de'i mdun du de bzhin gshegs pa thams cad kyi khu tshur yongs su 'dzin pas rdo rje'i tshig gis stong phrag brgya bzlas par</text></item>
<item><p>178a7</p><section>rgyud</section><text>bya'o/ /'bum rdzogs pa na mtshan phyed na bdud kyi tshogs rnams 'ong bar 'gyur ro/ /de nas bdud thams cad kyi stobs gzhom pas bcom par bya'o/ /de nas tho rangs kyi dus su de bzhin gshegs pa thams cad nyid dam byang chub sems dpa' nyid thob par 'gyur ro/ /gal te rdo</text></item>
<item><p>178b1</p><section>rgyud</section><text>rje 'chang chen po nyid mngon par 'dod na/ des lugs ma'am/ 'dus byas pa'am/ brdungs pa'am/ ras ris la sogs par legs par bris pa'i phyag na rdo rje'i dkyil 'khor bzhin du sngar sgrub pa la sku gzugs kyi khyad par ci ltar thob pa ltar rdo rje sems dpa'i bsgrub pa bshad do/ /</text></item>
<item><p>178b2</p><section>rgyud</section><text>zla ba drug gis rdo rje 'chang chen po'i dngos grub chen po 'grub bo/ /gal te rdo rje 'chang chen po dgug na bde ba chen po'i rdo rje lcags kyus dgug cing ci 'dod pa bsgrub par bya'o/ /zla ba gcig 'das nas thams cad gsol bar bya'o/ /gal te rang gi phyag rgyas bdag nyid bsgrub na rang gi</text></item>
<item><p>178b3</p><section>rgyud</section><text>lha'i phyag rgya chen po bcings te bsgoms pas bdag rdo rje sems dpa' yin no zhes bsgoms la bsgrub par bya'o/ /de ci ltar mngon par 'dod pa'i bzlas pas bdag nyid bsgrub par bya'o/ /yang dang yang du sgom zhing bzlas pa de srid bdag gis bya'o/ /ci srid rdo rje 'chang nyid zla ba phyed</text></item>
<item><p>178b4</p><section>rgyud</section><text>'das nas thob par 'gyur ro/ /de nas 'dod pa thams cad kyi dbang phyug bsgrub par 'dod na de bzhin du rang yid du 'ong ba dang bcas par rab tu zhugs te/ phyag rgya bcings la de srid bzlas par bya'o/ /ci srid bdag 'dod pa kun gyi dbang phyug dang / khams gsum pa ma lus pa'i</text></item>
<item><p>178b5</p><section>rgyud</section><text>bdag por 'gyur ro/ /de nas bcom ldan 'das rdo rje 'chang khams gsum pa ma lus pa'i rdo rje'i rgyun gyi rang bzhin thams cad grub pa'i chos nyid kyi ye shes rnam par rol par mdzad nas ma bsgrubs pa'i phyag rgya'i las kyi rgyun rdo rje'i cho ga rgyas pa 'di gsungs so/ /ma bsgrubs pa'i</text></item>
<item><p>178b6</p><section>rgyud</section><text>snying po'i las rnams 'di lta ste/ bdag nyid bsrung ba ni bde ba chen po'i rdo rjes gsang ba'i gtsug tor gyis so/ /thams cad bsrung ba ni bde ba chen po rdo rje gsang ba'i mdzod spus so/ /phyogs thams cad dang / mtshams dang dkyil 'khor bcing ba ni bde ba chen po rdo rje gsang ba</text></item>
<item><p>178b7</p><section>rgyud</section><text>'bar ba'i phreng bas so/ /bdud thams cad kyi stobs gzhom pa ni bde ba chen po'i rdo rje gsang ba mi bskyod pas so/ /tshe 'phel bar bya ba ni bde ba chen po rdo rje gsang ba'i bdud rtsis so/ /gzugs chen po phun sum tshogs pa ni bde ba chen po rdo rje gsang ba'i gzugs can gyis so/ /gzi</text></item>
<item><p>179a1</p><section>rgyud</section><text>brjid dang na tshod shin tu bzang po rab tu 'phel ba la ni bde ba chen po rdo rje gsang ba'i bcud kyis len gyis so/ /stobs dang mdog 'phel ba la ni bde ba chen po rdo rje gsang ba'i mthu yis so/ /dbang bskur ba thams cad la rdo rje gsang ba'i cod pan can gyis so/ /</text></item>
<item><p>179a2</p><section>rgyud</section><text>nor thams cad thob par bya ba la ni rdo rje gsang ba'i dbyig gis so/ /rgyal srid thob pa la ni rdo rje gsang ba'i rgyal po'i phyag rgyas so/ /sa ma lus pa thob pa la ni rdo rje gsang ba'i rtsal gyis so/ /thams cad dbab pa dang g.yo bar bya ba dang gar byed du gzhug pa dang / dus gsum</text></item>
<item><p>179a3</p><section>rgyud</section><text>bden pa nyid du smrar gzhug pa la ni bde ba chen po rdo rje gsang ba'i dam tshig gi don du gzhug pas so/ /pra sen thams cad sgrub pa la ni rdo rje gsang ba'i pra sen dbab pas so/ /gdon thams cad las thar ba la ni rdo rje gsang ba'i gdon las thar bas so/ /gdug pa thams cad gzhig pa la</text></item>
<item><p>179a4</p><section>rgyud</section><text>ni rdo rje gsang ba'i bgegs 'joms pas so/ /thams cad rengs par bya ba la ni rdo rje gsang ba'i rengs pas so/ /thams cad gnyid log par bya ba la ni rdo rje gsang ba'i gnyid kyis so/ /thams cad rgyas gdab pa la ni bde ba chen po rdo rje gsang ba'i dam tshig gi mkha' 'gro mas so/ /</text></item>
<item><p>179a5</p><section>rgyud</section><text>thams cad du gsang ba la ni rdo rje gsang ba'i mthar byed kyis so/ /thams cad bsgyel ba la ni rdo rje gsang ba'i hU~M mdzad kyis so/ /thams cad bslang ba la ni rdo rje gsang ba'i dam tshig gis bslang bas so/ /thams cad bcing ba la ni rdo rje gsang ba'i bcings pas so/ /thams cad thar bar bya</text></item>
<item><p>179a6</p><section>rgyud</section><text>ba la ni rdo rje gsang ba'i yi ge mus so/ /phar men ma thams cad las thar bar bya ba dang / sngon gyi gnas skabs rjes su sbyin pa la ni gsang ba chen po he ru ka'i rdo rjes so/ /ma mo'i gdon thams cad las thar bar bya ba la ni rdo rje gsang ba'i drag mos so/ /phra men ma thams cad kyis rgyas</text></item>
<item><p>179a7</p><section>rgyud</section><text>btab pa la thar bar bya ba dang / snying zos pa las snying gzhan 'byung bar 'jug pa dang / shi ba gso ba la ni dam tshig chen po gsang ba'i he ru ka'i rdo rje dbang bskur bas so/ /gdug pa thams cad kyi phyag rgya gzhig pa la ni rdo rje gsang ba'i rdo rjes so/ /rims thams cad rab tu zhib la</text></item>
<item><p>179b1</p><section>rgyud</section><text>ni rdo rje gsang ba'i 'bar ba'i lta bas so/ /dug thams cad gzhig pa dang bza' ba dang 'bab pa dang 'chi ba gso ba la ni gsang ba chen po rdo rje nor bu'i phyag rgyas so/ /dug thams cad dang sbyar ba'i dug thams cad bdud rtsir bya ba la ni rdo rje gsang ba'i dug med pas so/ /gshed byed</text></item>
<item><p>179b2</p><section>rgyud</section><text>thams cad dang byad dang ro langs dang byur dang gnod sbyin mo rnams kyi gzhig pa la ni rdo rje gsang ba'i sbyin sreg gis so/ /rtsod pa thams cad dang 'thab pa dang 'thab mo dang rtsod pa gzhig pa la ni rdo rje gsang ba'i zhal rab tu gdangs pas so/ /yams dang 'tshe ba thams cad dang sdig pa</text></item>
<item><p>179b3</p><section>rgyud</section><text>dang rmi lam ngan pa gzhig pa la ni rdo rje gsang ba'i zhi bas so/ /gzhan gyi dpung thams cad rengs par bya ba dang / gnyid log par bya ba dang rmongs par bya ba dang lkugs par bya ba dang / rgyas gdab pa dang gsad pa la ni bde ba chen po rdo rje gsang ba'i gshed byed kyis so/ /'thab mo thams</text></item>
<item><p>179b4</p><section>rgyud</section><text>cad las rgyal ba thob pa la ni rdo rje gsang ba'i rgyal mtshan gyi dpung rgyan gyis so/ /gdug pa thams cad gzhig pa la ni rdo rje gsang ba'i rdo rje legs pas so/ /bgegs thams cad zhi bar bya ba la ni rdo rje gsang ba'i thabs sbyor gyis so/ /dgra bo thams cad rnam par gzhig pa la ni rdo rje</text></item>
<item><p>179b5</p><section>rgyud</section><text>gsang ba'i rnam par 'thor bas so/ /bdud kyi stobs thams cad gzhom pa la ni rdo rje gsang ba'i rab tu 'dul bas so/ /sprin bskyed pa la ni rdo rje gsang ba'i sprin chen pos so/ /char dbab pa la ni rdo rje gsang ba'i sdigs mdzub kyis so/ /thog dbab pa dang / glog dang / rlung dang /</text></item>
<item><p>179b6</p><section>rgyud</section><text>char zhi bar bya ba la ni/ rdo rje gsang ba'i sprin srung gis so/ /sprin dang mun pa dang / khug rna zhi bar bya ba la ni/ rdo rje gsang ba'i bde ba chen po'i spyan gyis so/ /klu thams cad dgug pa la ni rdo rje gsang ba'i phyag rgyas so/ /klu thams cad dbang du bya ba la ni gsang ba thams cad kyi</text></item>
<item><p>179b7</p><section>rgyud</section><text>nor bu'i phyag rgyas so/ /klu thams cad rjes su 'brang bar bya ba la ni rdo rje gsang ba'i klu 'dul bas so/ /klu thams cad 'byin pa la ni rdo rje gsang ba'i klu 'don pas so/ /sa ma lus pa g.yo zhing 'gul bar bya ba la ni rdo rje gsang ba'i thar pas so/ /chu med par chu'i phung po char cher</text></item>
<item><p>180a1</p><section>rgyud</section><text>bsil zhing dri ma med par bskyed pa la ni bde ba chen po rdo rje klu'i phyag rgyas so/ /mun par nyi ma'i snang ba chen po bskyed pa la ni rdo rje nyi ma'i phyag rgyas so/ /rlung thams cad dbang du bya ba la ni rdo rje rlung thams cad kyis so/ /nam mkha' la gzugs thams cad</text></item>
<item><p>180a2</p><section>rgyud</section><text>kun du ston pa la ni rdo rje gsang ba'i 'dzin pas so/ /nam mkha' las dngos po thams cad 'byung bar bya ba la ni rdo rje gsang ba'i 'byung bas so/ /nam mkha' la rang gi bdag nyid kyi dngos po kun du bstan par bya ba la ni rdo rje gsang ba'i rdzu 'phrul gyis so/ /nam mkha' la de bzhin</text></item>
<item><p>180a3</p><section>rgyud</section><text>gshegs pa dang rdo rje 'dzin pa la sogs pa byang chub sems dpa' thams cad dang / 'jig rten gyi khams thams cad bstan pa la ni rdo rje gsang ba'i rnam par 'phrul pas so/ /nam mkhar shing thams cad la lo ma dang me tog dang / 'bras bu thams cad 'byung ba la ni rdo rje gsang ba'i</text></item>
<item><p>180a4</p><section>rgyud</section><text>dus kyi phyag rgyas so/ /sa'i cha thams cad la 'bru'i cha thams cad smin par 'byung ba la ni rdo rje gsang ba'i gshol gyi phyag rgyas so/ /thams cad las lha'i kha zas dang / /btung ba dang / gos dang / rgyan dang / gnas sar pa dang / bu mo gzhon nu 'byung ba dang / skyes pa dang bud</text></item>
<item><p>180a5</p><section>rgyud</section><text>med dang / bran pho dang / bran mo thams cad 'byung bar bya ba la ni/ bde ba chen po rdo rje dam tshig gi bsod nams kyi chu yis so/ /g.yul du dpung gi tshogs yan lag bzhi bstan cing g.yul 'gyed pa la ni rdo rje bde ba chen po'i sdom pas so/ /sgyu ma thams cad bstan pa la ni/ rdo rje bde</text></item>
<item><p>180a6</p><section>rgyud</section><text>mchog gis so/ /bde mchog gi bya ba thams cad la ni rdo rje sgyu ma'i bya bas so/ /rmad du 'byung ba dang cho 'phrul thams cad bstan pa la ni rdo rje rmad du 'byung ba'i rdzu 'phrul gyi rnam par 'phrul pas so/ /lan thams cad gdab par bya ba la ni rdo rje lan bstan pas so/ /me rengs par bya ba</text></item>
<item><p>180a7</p><section>rgyud</section><text>la ni rdo rje shin tu grang bas so/ /chu dbab par bya ba la ni rdo rje zla ba'i chu shel gyis so/ /dgon pa dang / grong dang / nags dang / chu bo dang / rdzing bu dang / skyed mos tshal dang / zas dang skom dang / gtsug lag khang bsrung ba la ni rdo rje grub pas so/ /chu'i steng du bzhag pa</text></item>
<item><p>180b1</p><section>rgyud</section><text>dang / bdag nyid gzugs mang po'i dngos po ston pa dang / mi snang ba dang / nam mkha' la 'gro ba'i dngos grub la ni rdo rje gsang ba'i dngos grub kyi phyag rgyas so/ /lha la sogs pa thams cad mngag gzhug par bya ba la ni rdo rje gsang ba'i bka' bsgo bas so/ /sems can thams cad dbang</text></item>
<item><p>180b2</p><section>rgyud</section><text>du bya ba la ni rdo rje gsang ba'i dbang gis so/ /mi rgyu ba thams cad drang ba dang dbab pa dang / bden par smrar gzhug pa la ni rdo rje gsang ba'i dngos grub chen po'i phyag rgyas so/ /gzugs brnyan thams cad dbab pa dang / dgug pa dang / dgod par bya ba dang / gar byed</text></item>
<item><p>180b3</p><section>rgyud</section><text>du gzhug pa dang / kun du rol par bya ba dang / bsgo ba thams cad byed du gzhug pa dang / thams cad khyer te 'ong ba dang / las thams cad byed du gzhug pa la ni bde ba chen po rdo rje'i dam tshig bsgrubs pas so/ /thams cad rjes su chags par bya ba la ni bde ba chen po'i</text></item>
<item><p>180b4</p><section>rgyud</section><text>rdo rje yid las byung bas so/ /rgyu ba dang mi rgyu ba thams cad rtser gzhug pa la ni rdo rje ki li ki la'i gsang bas so/ /thams cad brtan par bya ba la ni rdo rje chu srin gyi phyag rgyas so/ /thams cad dpa' bar bya ba la ni rdo rje bsnyems pas so/ /rmi lam ngan pa bzlog pa la ni rdo rje</text></item>
<item><p>180b5</p><section>rgyud</section><text>ngag gis so/ /gzhan dag gis rang 'dod pa'i rmi lam mthong bar bya ba la ni rdo rje rmi lam mthong bas so/ /rmi lam ngan pa thams cad gzhig pa la ni rdo rje sreg blugs kyis so/ /rmi lam bzang ba thams cad bsgrub pa dang brtan par bya ba la ni rdo rje rmi lam grub pas so/ nad dang</text></item>
<item><p>180b6</p><section>rgyud</section><text>gnod pa thams cad bsal ba la ni rdo rje sman gyis so/ /rims nad thams cad gzhig pa la ni rdo rje bcud len gyis so/ /dus ma yin par 'chi ba gzhig pa la ni rdo rje dUr bas so/ /dmyal ba la sogs pa'i ngan 'gro thams cad gzhig pa la ni rdo rje sdig pa dral bas so/ /sku thams</text></item>
<item><p>180b7</p><section>rgyud</section><text>cad bsgrub pa la ni rdo rje sku'i mchog gis so/ /gsung thams cad bsgrub pa la ni rang gi lces 'das pa dang / ma 'ongs pa dang / da ltar gyi dngos po thams cad bden par ston pa'i rdo rje gsang ba'i ljags kyi mchog gis so/ /thugs thams cad bsgrub pa la ni rdo rje thugs thams</text></item>
<item><p>181a1</p><section>rgyud</section><text>cad bskyed pas so/ /rdo rje thams cad kyi dngos grub la ni rab tu dag pa'i rdo rjes so/ /dkyil 'khor thams cad rab tu 'jug pa la ni rdo rje 'khor los so/ /phyag rgyas thams cad bcing ba'i dngos grub la ni rdo rje gsang ba'i dam tshig gi phyag rgya chen pos so/ /thams</text></item>
<item><p>181a2</p><section>rgyud</section><text>cad dam tshig thams cad sgrub pa la ni rdo rje dam tshig gi phyag rgyas so/ /las thams cad bsgrub pa la ni rdo rje gsang ba'i mchod pas so/ /dngos grub thams cad la ni rdo rje gsang ba'i bde ba chen po grub pas so/ /phun sum tshogs pa thams cad la ni rdo rje ltung ba las gdon pa'i phyag</text></item>
<item><p>181a3</p><section>rgyud</section><text>rgyas so/ /thams cad mkhyen pa'i ye shes thob pa la ni rdo rje ye shes kyi phyag rgyas so/ /thams cad kyi mchod pa bya ba nyid la ni rdo rje gsang ba'i gar gyis so/ /rdo rje thams cad kyi dngos grub dam pa la ni rdo rje bde ba chen po'i rdo rjes so/ /sems dpa' chen po thams cad kyi dngos grub</text></item>
<item><p>181a4</p><section>rgyud</section><text>dam pa la ni rdo rje sems dpa'i bde ba chen pos so/ /de bzhin gshegs pa thams cad kyi dngos grub dam pa la ni rdo rje sems dpa' gsang ba mchog gi bde ba chen pos so/ /rdo rje 'dzin pa thams cad kyi dngos grub dam pa la ni bde ba chen po rdo rje gsang ba'i dam tshig gi phyag rgyas</text></item>
<item><p>181a5</p><section>rgyud</section><text>so/ /bde ba chen po rdo rje gsang ba'i rtog pa'i rgyal po chen po las rab tu dga' ba'i rdo rje gsang ba'i mchod pa'i cho ga rgyas pa'o// //de nas bcom ldan 'das bde ba chen po rdo rje'i dam tshig gi sems dpa'i byin gyis brlabs pa gsang ba'i chos can rnam par snang mdzad</text></item>
<item><p>181a6</p><section>rgyud</section><text>chen po de bzhin gshegs pa thams cad kyi khu tshur yongs su 'dzin pas de bzhin gshegs pa thams cad kyi 'khor lo byin gyis rlob pa'i rdo rje zhes bya ba'i ting nge 'dzin la snyoms par zhugs te/ rang gi rdo rje sems dpa' la gsol ba btab bo/ /bde ba chen po rab grub dang / /</text></item>
<item><p>181a7</p><section>rgyud</section><text>'dod chags chen po rnam dag phyir/ /de bzhin gshegs pa mtha' yas nyid/ /dam pa'i rigs ni bskyed du gsol/ /de nas bcom ldan 'das rdo rje 'chang chen pos de bzhin gshegs pa thams cad kyi dam tshig bde ba chen po mi phyed pa'i rnam par gnon pa mdzad nas/ bcom</text></item>
<item><p>181b1</p><section>rgyud</section><text>ldan 'das kyi sku dang gsung dang thugs rdo rje thams cad la rab tu bzhugs nas thams cad kyi bdag nyid mnyam par spros nas bde ba chen po'i rdo rje'i phyag rgya'i gzungs 'di gsungs so/ /o~M d+haM/ de nas 'di ni gsungs tsam gyis/ /rnam pa drug tu g.yos gyur te/ /sangs rgyas sras dang</text></item>
<item><p>181b2</p><section>rgyud</section><text>bcas pa kun/ /kun nas 'dus shing bstan par 'gyur/ /dkyil 'khor chen po'i sbyor ba yis/ /thams cad grub phyir kun nas bzhugs/ /bzhad pa chen po'i khyad par gyis/ /rmad byung chen por rab tu bzhad/ /de nas bcom ldan 'das de bzhin gshegs pa rdo rje sems</text></item>
<item><p>181b3</p><section>rgyud</section><text>dpa' de bzhin du rdo rje la snyoms par zhugs te/ bde ba chen po'i dam tshig rdo rje gsang ba zhes bya ba'i gzungs kyi dkyil 'khor 'di gsungs so/ /'di ltar chos kyis bris nas ni/ /rgyal ba g.yon du bsnyems 'dzin pa/ /dam tshig mchog gi mchog bkod nas/ /sa ma ya</text></item>
<item><p>181b4</p><section>rgyud</section><text>sta~M zhes brjod do/ /de bzhin gshegs pa sras dang bcas/ /rdo rje mtshon cha la sogs gzung / /byang chub sems dpa' sems dpa' che/ /me tog la sogs spyir thal sbyar/ /de la 'jug pa la sogs pa'i cho ga rgyas pa'i khyad par ni 'di yin te/ de bzhin gshegs</text></item>
<item><p>181b5</p><section>rgyud</section><text>pa thams cad la phyag bya ba'i phyag rgya dang rdo rje'i glu 'dis 'jug par bya'o/ /rdo rje sems dpa' bsdus pa yis/ /rdo rje rin chen bla na med/ /rdo rje chos ni glur blangs pas/ /rdo rje las ni byed par 'gyur/ /de nas rab tu bzhugs nas de bzhin gshegs pa thams cad kyi</text></item>
<item><p>181b6</p><section>rgyud</section><text>ye shes kyi gzungs bde ba chen po rdo rje gsang ba'i lcags kyus dgug par bya'o/ /o~M badzra d+hA ra su ra ma hA su khe sarba hA ra rma pa ma ta ya/ sarba ta thA ga ta dzA na mai man+t+ra pA daiHdzaHhU~M ba~M hoH/ de nas de bzhin gshegs pa thams cad 'dzin pa dang bcas pa yang dag par byon par 'gyur</text></item>
<item><p>181b7</p><section>rgyud</section><text>ro/ /yid bde ba la sogs pa'i mtshan ma 'byung ngo / /cho 'phrul du ma dag mthong ba yin no/ /de nas cho ga rgyas pa dang / bsgrub pa dang / yid kyis 'dod pa'i dngos grub thams cad dang / don yod pa dang / thogs pa med par myur du dam pa grub pa yin no de bzhin du bya'o / /</text></item>
<item><p>182a1</p><section>rgyud</section><text>de nas ma bsgrubs par lan cig bzlas pas las rnams byed par 'gyur ro/ /thams cad bsrung ba la ni rdo rje gtsug tor gyis so/ /sems can thams cad dbang du bya ba la ni rdo rje mdzod spus so/ /chos nyid thams cad thob pa la ni rdo rje chos nyid kyis so/ /</text></item>
<item><p>182a2</p><section>rgyud</section><text>de bzhin gshegs pa thams cad kyi mchod pa'i dngos grub ni rdo rje mchod pas so/ /gdug pa thams cad 'dul ba la ni rdo rje khro bos so/ /byang chub kyi spyod pa ma lus par rdzogs par bya ba la ni rdo rje spyod pa'i phyag rgyas so/ /bdud thams cad gzhom pa la ni bdud</text></item>
<item><p>182a3</p><section>rgyud</section><text>thams cad 'joms par byed pas so/ /de bzhin gshegs pa thams cad kyi bdag nyid du bya ba la ni rdo rje ye shes kyi khu tshur gyis so/ /bde ba chen po rdo rje gsang ba las/ de bzhin gshegs pa thams cad kyi gsang ba chen po'i cho ga rgyas pa'o/ /de bzhin gshegs</text></item>
<item><p>182a4</p><section>rgyud</section><text>pa'i dkyil 'khor gsungs pa'o// //de nas bcom ldan 'das de bzhin gshegs pa don yod cing thogs pa med pa'i bka' bstan pa/ de bzhin gshegs pa thams cad kyi thugs rdo rje chen po'i thabs bde ba chen po'i khro bo rdo rje zhes bya ba'i ting nge 'dzin la snyoms par</text></item>
<item><p>182a5</p><section>rgyud</section><text>zhugs te/ rang gi rdo rje sems dpa' la sogs pa la gsol ba btab bo/ /bde ba chen po rab grub dang / /chags pa chen po rnam dag phyir/ /gdug pa thams cad gzhom pa'i phyir/ /rang rigs sprul mdzod rdo rje 'dzin/ /de nas bcom ldan 'das rdo rje sems dpa'</text></item>
<item><p>182a6</p><section>rgyud</section><text>de bzhin gshegs pa thams cad kyi bka' rdo rje'i dam tshig ces bya ba'i rab tu dga' ba'i rdo rje khro bo 'di gsungs te/ hU~M rak+ta dz+wa la mA lA pra la ya a g+ni pra ti pa ta te dza ma hA su ra ta badzra kro d+ha dzaHhU~M baM hoHphaT/ de nas 'di gsungs pa tsam gyis bcom ldan 'das phyag na rdo</text></item>
<item><p>182a7</p><section>rgyud</section><text>rje'i rdo rje las kun nas 'od zer dmar po 'bar ba'i snying po can smin ma 'gyur zhing khro gnyer bsdus pa/ sma ra ser zhing spyan 'bar ba/ rdo rje mche ba gtsigs pas ma mchu'i sgros rnam par gnon pa'i zhal mnga' ba/ dbu skra gyen du 'bar ba dang rdo rje dang gzhu la sogs pa</text></item>
<item><p>182b1</p><section>rgyud</section><text>yongs su 'dzin pa bcom ldan 'das kyi dkyil 'khor chen po'i tshul du bzhugs so/ /bcom ldan 'das kyis kyang khams gsum pa'i gdug pa thams cad 'dul bar mdzad nas rdo rje dam tshig chen po'i byin gyis brlabs so/ /dkyil 'khor chen po thig gdab bya/ /de</text></item>
<item><p>182b2</p><section>rgyud</section><text>la dang po khros pa gzhag /su ra tod b+ha ba hU~M zhes zlos/ /ut+pal sngon po'i 'od 'bar ba/ /rdo rje bsnyems pa 'dzin pa'i mchog /mche ba cung zad gtsigs pa'i zhal/ /khro dang bcas pas bzhad pa'i zhal/ /rdo rje skyil mo krung gis bzhugs/ /'od zer 'bar ba</text></item>
<item><p>182b3</p><section>rgyud</section><text>'khrugs pa'i 'od/ /dkyil 'khor chen po'i tshul gyis ni/ /thams cad du ni khro bo bri/ /rab tu dga' ba'i rdo rje khro bo'i phyag rgya chen pos dang por slob dpon gyis 'jug par bya ste/ slob ma rnams kyang de bzhin no/ /slob dpon zhugs nas khros pas lcags kyu de nyid kyis</text></item>
<item><p>182b4</p><section>rgyud</section><text>dgug par bya'o/ /hU~M su ra ta badzra kroN+ha a ya te/ ma hA su kha badzra satwa dza/ sarba badzra ku la ne tra pra bi sha ya hU~M/ sarba mu drA ga Na ban d+ha ya ba~M/ sarba ma yA ma bi shwa ku ru ho/ /sarba karma ne tra satwa ya a/ de nas rdo rje'i rigs thams cad bcom ldan 'das dang bcas</text></item>
<item><p>182b5</p><section>rgyud</section><text>pa byon zhing grub pa yin no/ /slob dpon dang slob ma rnams la dgyes pa dang / khro bo 'bab pa'i mtshan ma yang dag par 'byung bar 'gyur ro/ /gzhan yang cung zad 'byung ba yin na/ de grub pa dang / dngos grub dang / cho ga rgyas pa yang de bzhin du'o/ /gal te</text></item>
<item><p>182b6</p><section>rgyud</section><text>ma grub na lan cig bzla'o/ /khams gsum pa ma lus pa las rgyal bar bya ba la ni rdo rje hU~M mdzad kyi phyag rgyas so/ /sems can gyi khams thams cad 'dul ba la ni rdo rje khro bo'i gsang bas so/ /'jig rten gsum po las rnam par rgyal ba la ni 'jig rten gsum</text></item>
<item><p>182b7</p><section>rgyud</section><text>las rnam par rgyal ba'i phyag rgyas so/ /thams cad dgug pa dang / gzhug pa dang / dbab pa dang / bcing ba dang / dbang du bya ba dang / gzhig pa dang / rengs pa dang / gnyid log par bya ba dang / rgyas gdab pa dang / bsgyel ba dang / gsad</text></item>
<item><p>183a1</p><section>rgyud</section><text>par bya ba la ni bde ba chen po rdo rje khro bos so/ /thams cad ltung bar bya ba la ni rdo rje phra mo'i khro bos so/ /thams cad dbab pa la ni rdo rje 'bebs pa'i khro bos so/ /thams cad nges par gnon pa la ni rdo rje gad rgyangs kyis so/ /las thams cad la nye bar</text></item>
<item><p>183a2</p><section>rgyud</section><text>dgod pa la ni bde ba chen po rdo rje dam tshig gi khro bos so/ /bde ba chen po rdo rje'i gsang ba las rab tu dga' ba las byung ba rdo rje gsang ba rnam par rgyal ba'i dam tshig gi cho ga rgyas pa'o// //de nas bcom ldan 'das de bzhin gshegs pa thams cad kyi don yod cing</text></item>
<item><p>183a3</p><section>rgyud</section><text>thogs pa med pa thams cad dag pa'i chos sgrib pa med pa de bzhin gshegs pa thams cad kyi rdo rje'i ye shes kyi phyag rgya zhes bya ba'i ting nge 'dzin la snyoms par zhugs nas rang gi rdo rje sems dpa' la gsol ba btab bo/ /bde ba chen po rab grub dang / /'dod chags chen po rnam</text></item>
<item><p>183a4</p><section>rgyud</section><text>dag phyir/ /pad+ma'i rigs chen dag pa ni/ /mchog chen khyod kyis bskyed par mdzod/ /de nas bcom ldan 'das rdo rje 'chang chen pos chos thams cad la gzigs pa rdo rje zhes bya ba'i rnam par gnon par mdzad nas bde ba chen po rdo rje gsang ba'i pad+ma zhes bya ba'i sngags 'di</text></item>
<item><p>183a5</p><section>rgyud</section><text>gsungs so/ /o~M hrI baM ho/ 'di gsungs pa tsam gyis bcom ldan 'das kyi zhal nas pad+ma'i mdog gi mdangs can/ zla ba'i dkyil 'khor gyi 'od lta bu pad+ma'i 'dab ma la sogs pa yongs su 'dzin pa/ de bzhin gshegs pa'i dbang bskur ba dang / ral ba'i cod</text></item>
<item><p>183a6</p><section>rgyud</section><text>pan dang / na bza' dmar po 'chang ba dang / pad+ma chen po'i sems dpa' rnams byung nas dkyil 'khor chen po'i tshul gyis bzhugs so/ /bcom ldan 'das zhal rab tu bzhad pas g.yas pas rdo rje g.yon pas pad+ma 'dzin cing de bzhin du rdo rje bsnyems pas rdo rje skyil mo</text></item>
<item><p>183a7</p><section>rgyud</section><text>krung gis bzhugs so/ /de nas dkyil 'khor ni/ dkyil 'khor chen po'i tshul gyis ni/ /dkyil 'khor thams cad thig gdab bo/ /rdo rje 'jig rten dbang phyug gzhag /pad+ma'i mtshan ma'i tshogs rnams bri/ /de nas rdo rje pad+mas zhugs la mdzub mo'i lcags kyu gnyis</text></item>
<item><p>183b1</p><section>rgyud</section><text>kyis dgug par bya'o/ /o~M hrI ba~M hoH/ o~M hrIHma hA su kha badzra A lo ke shwa rA ya me/ A A he pra be sha d+hi d+hi me b+ha ba/ sid d+hi ma me ra mu drA pA daiHdzaHhU~M ba~M hoH/ de nas bcom ldan 'das spyan ras gzigs dbang phyug byon te mchog thams cad stsol bar 'gyur ro/ /snang ba'i mtshan</text></item>
<item><p>183b2</p><section>rgyud</section><text>ma 'byung bar 'gyur ro/ /cho ga rgyas pa thams cad dang / sgrub pa dang / dngos grub thams cad kyang de bzhin no/ /ma bsgrubs kyang lan cig bzlas pa las thams cad byed do/ /sgrib pa thams cad sbyang ba la ni pad+ma chen pos so/ /thams cad bsrung ba la ni pad+ma'i gtsug</text></item>
<item><p>183b3</p><section>rgyud</section><text>tor gyis so/ /thams cad rjes su chags pa la ni pad+ma la lta bas so/ /thams cad dag pa'i ting nge 'dzin thob pa la ni pad+ma kha 'byed pas so/ /bud med thams cad dbang du bya ba la ni pad+ma chen po'i 'dod chags kyis so/ /skyes pa thams cad dbang du bya ba la ni pad+ma chen po'i dbang</text></item>
<item><p>183b4</p><section>rgyud</section><text>phyug gis so/ /rmi lam gdab pa la ni pad+ma chen po dmar pos so/ /bcom ldan 'das kyis mchog thob par bya ba la ni rdo rje gsang ba'i pad+ma rmongs pa med pas so/ /bde ba chen po pad+ma gsang ba las bde ba chen po pad+ma'i rigs kyi cho ga rgyas pa'o// //de nas bcom</text></item>
<item><p>183b5</p><section>rgyud</section><text>ldan 'das khams gsum pa thams cad kyi bdag po dbang phyug de bzhin gshegs pas bsam pa thams cad yongs su rdzogs pa'i rin po che'i dbang bskur ba'i phyag rgya zhes bya ba'i ting nge 'dzin la snyoms par zhugs nas/ rang gi rdo rje sems dpa' la gsol ba btab bo/ /bde</text></item>
<item><p>183b6</p><section>rgyud</section><text>ba chen po rab grub dang / chags pa chen po rnam dag phyir/ /nor bu chen po'i rigs mchog ni/ /mgrin 'byor phyir ni skyed par mdzod/ /de nas bcom ldan 'das de bzhin gshegs pa thams cad kyi dbang bskur ba'i dam tshig rab tu bzhag pa zhes bya ba'i rnam par</text></item>
<item><p>183b7</p><section>rgyud</section><text>gnon par mdzad nas bde ba chen po'i rdo rje rin po che zhes bya ba'i rig sngags 'di gsungs so/ /o~M li ti d+ha b+haN+Ta Ta te trAM/ de nas 'di gsungs pa tsam gyis bcom ldan 'das kyi dbang bskur ba'i bde ba chen po'i rdo rje las nor bu rin po che rab tu phyung nas phyag g.yon pa la</text></item>
<item><p>184a1</p><section>rgyud</section><text>rab tu gnas so/ /nor bu rin po che dag pa de yang ma rgad rnyog pa med pa'i mdog can rdo rje rin po che rang gi 'od zer gyis dbang bskur ba can nor bu rin po che'i mda' la sogs pa'i mtshan ma yongs su bsnams pa/ bcom ldan 'das kyi dkyil 'khor chen po'i tshul gyis</text></item>
<item><p>184a2</p><section>rgyud</section><text>zhugs so/ /de nas dkyil 'khor bri ba ni/ /dkyil 'khor thams cad thig gdab bya/ /rdo rje rin chen bdag po bzhag /nor bu'i rigs ni chen po bri/ /rdo rje rin chen gyi phyag rgyas zhugs te/ de bzhin du mdzub mo gnyis kyi rdo rje lcags kyus dgug par bya'o/ /o~M ma hA su kha badzra</text></item>
<item><p>184a3</p><section>rgyud</section><text>bi b+hU te ra ya b+ha ga bA na ta~M A kar+Sha ya gi ra baM sarba ta thA ga ta a gaM saM tra sa ma be na nA ma b+he ra ma tra b+he/ /tra~M pa Da Da swA hA/ /de nas bcom ldan 'das nam mkha'i snying po'i nor bu thams cad dang bcas pa byon pa yin no/ /spyi bo nas spu ldang ba'i mtshan ma 'byung bar 'gyur ro/ /bcom ldan</text></item>
<item><p>184a4</p><section>rgyud</section><text>'das kyis bdag la dbang bskur ba la ni zhes shes par bya'o/ /de nas slob ma rnams gzhug par bya ste/ cho ga rgyas pa thams cad de bzhin du bya'o/ /de nas ma bsgrubs pa'i las rnams lan cig bzlas pas 'grub par 'gyur ro/ /dbang bskur ba thams cad thob pa la ni</text></item>
<item><p>184a5</p><section>rgyud</section><text>rdo rje rin po che'i myu gus so/ /don thams cad thob pa la ni rdo rje rin chen gyi rgyal mtshan gyi rtse mos so/ /bsam pa thams cad yongs su rdzogs par bya ba la ni rdo rje nor bu chen po'i mtshan ma'i phyag rgyas so/ /gter chen po thob par bya ba la ni rdo rje rin chen gyis 'og gi phyag rgyas so/ /</text></item>
<item><p>184a6</p><section>rgyud</section><text>rdo rje'i dbang bskur ba'i phyag rgya thob par bya ba la ni rdo rje rin chen chen po'i sa 'og gi phyag rgyas so/ /rdo rje dbang bskur ba thob pa la ni rdo rje chen po'i phreng bas so/ /byang chub sems dpa' chen po'i dbang bskur ba thob pa la ni rdo rje rin po che chen po'i phreng bas so/ /de bzhin gshegs</text></item>
<item><p>184a7</p><section>rgyud</section><text>pa'i dbang bskur ba thob pa la ni rdo rje rin chen gyi dbang bskur ba dam pa'i phreng bas so/ /rdo rje 'dzin pa chen por dbang bskur ba thob pa la ni de bzhin gshegs pa thams cad kyi sku'i mchog gi rdo rje rin chen gyi cod pan gyi phreng bas so/ /bde ba chen po'i rdo rje gsang ba las bde ba dang</text></item>
<item><p>184b1</p><section>rgyud</section><text>yid bde ba thams cad kyi nor bu'i rigs kyi cho ga rgyas pa'o// //de nas bcom ldan 'das rigs thams cad bsdus pa'i rdo rje byin gyis brlabs pa'i ye shes thob pas sems can thams cad gzhug pa'i 'khor lo rdo rje'i phyag rgya zhes bya ba'i ting nge 'dzin la snyoms par</text></item>
<item><p>184b2</p><section>rgyud</section><text>zhugs te/ thog ma tha ma med pa'i bcom ldan 'das rdo rje sems dpa' la gsol ba btab bo/ /bde ba chen po rab grub pa/ /chags pa chen po rnam dag phyir/ /bde ba chen po'i don gyi phyir/ /'gro rnams ci bde gzhug tu gsol/ /de nas bcom ldan 'das thams cad las</text></item>
<item><p>184b3</p><section>rgyud</section><text>rnam par rgyal ba'i 'gro ba kun 'dul ba/ dam tshig thams cad dang dngos grub thams cad stsol ba/ rdo rje 'chang chen po ston pa po sgrub pa po stobs dang pha rol gnon pa thogs pa med pa/ thams cad la rjes su ston pas don yod par grub pa dam tshig rdo rje 'dzin pa zhes bya ba'i</text></item>
<item><p>184b4</p><section>rgyud</section><text>rnam par gnon pa mdzad nas bde ba chen po dngos grub thams cad kyi dam tshig ces bya ba'i don yod pa mtshungs pa med pa thams cad kyi snying po 'di gsungs so/ /hoHAHhU~M hrIHtrA~M/ de nas 'di gsungs pa tsam gyis de bzhin gshegs pa thams cad la sogs pa 'jig rten pa</text></item>
<item><p>184b5</p><section>rgyud</section><text>dang 'jig rten las 'das pa'i dkyil 'khor thams cad dkyil 'khor chen po der yang dag par gnas te/ dkyil 'khor gcig nyid du gyur to/ /de nas bcom ldan 'das rdo rje 'chang chen po sems can thams cad rjes su gzhug ba bde ba chen po'i rdo rje dam tshig gi</text></item>
<item><p>184b6</p><section>rgyud</section><text>gsang ba gsungs pa/ dkyil 'khor chen po'i tshul gyis ni/ /dkyil 'khor thams cad kun du bri/ /dkyil 'khor chen po dang po ni/ /de yi dbus su brtag par bya/ /de yi logs su rigs rnams kyi/ /dkyil 'khor bzhi po bri bar bya/ /phyi yi mtshams kyi</text></item>
<item><p>184b7</p><section>rgyud</section><text>mtha' ru ni/ /phyi rol dkyil 'khor tshogs rnams bri/ /sgo rnams kun tu 'jug par ni/ /rang gi phyag rgyar rab tu gnas/ /dkyil 'khor dam pa lnga sdud cing / /rdo rje shugs kyis 'jug par bya/ /cho ga rgyas pa thams cad dang / dngos grub thams cad dang /</text></item>
<item><p>185a1</p><section>rgyud</section><text>las thams cad kyang de bzhin no/ /rigs bsdus pa'i cho ga rgyas pa'o// //de nas lha la sogs pa dam tshig sems dpa' thams cad bcom ldan 'das las rang rang gi rjes su gnang ba mnos nas sems can thams cad la bde ba'i don yod pa bcom</text></item>
<item><p>185a2</p><section>rgyud</section><text>ldan 'das rdo rje 'chang chen po'i zhabs la phyag byas nas/ rang rang gi gsang ba'i snying po 'di rnams phul lo/ /de nas 'jig rten gsum pos gsol ba ni/ o~M b+h+rU~M trA~M/ de nas dkyil 'khor bri ba ni/ /zur bzhi pa la sgo bzhi pa/ /phyi yi dkyil 'khor mchog yin no/ /de yi</text></item>
<item><p>185a3</p><section>rgyud</section><text>dbus su dngos grub phyir/ /gzhu yi se ral khar ldan zhing / /mda' dang tsa sha ga thogs bri/ /sbrang rtsir byed dang rgyal bar byed/ /bsgrub pa thams cad sgrub pa po/ /rtse gsum mtshan ma'i phyag rgya yis/ /pus mo lhang btsugs byas te/ /zhugs nas dam tshig bcings</text></item>
<item><p>185a4</p><section>rgyud</section><text>nas ni/ /yang dag dgug pa nyid du bya/ /o~M b+hUr b+hu ba swA hA/ /nyi shu rtsa gcig bzlas pa yis/ /thams cad kun gyis yongs bskor ba/ /dngos grub kun don 'ongs pa la/ /ci ltar rnyed pa'i gtor ma sbyin/ /slob dpon gyis ni 'jug pa yis/ /slob ma thams</text></item>
<item><p>185a5</p><section>rgyud</section><text>cad gzhug par bya/ /dam tshig mchog gi de nyid dang / /gsang ba'i de nyid brjod par bya/ /gal te ma brtags la smras dang / /'on te ci skad bshad pa'i chos/ /'dir ni kun du ma spyad na/ /rtse gsum gyis ni khyod snying 'joms/ /snying stobs rdul dang mun pa dang / /</text></item>
<item><p>185a6</p><section>rgyud</section><text>tshangs pa khyab 'jug dbang phyug che/ /ming po gsum po 'di dag ste/ /nam yang brnyas par mi bya'o/ /gang zhig 'di dag la brnyas pas/ /yang dang yang du rab zhugs nas/ /dkyil 'khor mchod pa byed pa de/ /dngos grub thams cad thob pa ni/ /phyag rgya dag kyang</text></item>
<item><p>185a7</p><section>rgyud</section><text>bstan byas nas/ /de yis gar gyi mchod pa bya/ /'dod pa'i yon tan lnga po yis/ /rtag tu dkyil 'khor mchod par bya/ /de nas gsang ba'i lha mo rnams kyis rang gi phyag rgya phul lo/ /hrIHhU~M shrI b+h+yo/ dkyil 'khor thams cad bya ba ni/ /gru bzhi pa la sgo bzhi pa / /</text></item>
<item><p>185b1</p><section>rgyud</section><text>thig bzhi pa dang yang dag ldan/ /ka ba chen po bzhi dang bcas/ /gru chad bzhi yis rnam par mdzes/ /de yi dbus su de bzhin du/ /dkyil 'khor bzhi po bri bar bya/ /sgo ru mngon phyogs bzhi po ni/ /snying po dang bcas gzhag par bya/ /dga' bo lag na mtshon cha thogs/ /</text></item>
<item><p>185b2</p><section>rgyud</section><text>dngos grub bya ba bsnyems dang bcas/ /de nas dang po dkyil 'khor du/ /de bzhin kun nas 'jug par bya/ /sring mo rang gi phyag rgya yis/ /bzhin du 'jug par bya'o/ /zhugs nas bdug pa la sogs kyis/ /cho ga bzhin du mchod byas nas/ /gsang ba de nyid</text></item>
<item><p>185b3</p><section>rgyud</section><text>rab grub pas/ /dgug pa yang dag bya ba yin/ /o~M kA li ma ni ra de pro ta la me b+hU rA kA si pa ra stA ma ya he ba ho ba/ bar he bi d+ye tI ma ya swA hA/ sid d+hi ke sid d+hi stA ma a he/ phyag rgya 'di rnams kyis so/ /hrIHhU~M shrI b+h+yo/ /de nas thams cad dbab par 'gyur ro/ /babs</text></item>
<item><p>185b4</p><section>rgyud</section><text>nas gzhug par bya'o/ /de nas de bzhin du phyag rgya bcing ba bslabs la/ mna' bsgags nas gsang ba brjod par bya'o/ /sems can don la gang bzhugs pa/ /gang du dkyil 'khor ston pa rnams/ /gal te gsang ba mi srung na/ /khyod kyis de dag gsad pa yin/ /</text></item>
<item><p>185b5</p><section>rgyud</section><text>'dod chags zhe sdang gti mug dang / /de bzhin zas dang skom dang ro/ /chos kyis 'jig rten bde ba dang / /chos min pas ni sdug bsngal ster/ /phyag rgya gar gyi mchod pa yis/ /ci 'dod par ni mchod par bya/ /ci snyed pa dang ci 'dod bzhin/ /yul rnams</text></item>
<item><p>185b6</p><section>rgyud</section><text>la ni brten par bya/ /de nas lha ma yin thams cad kyis rang gi snying po phul lo/ /o~M sarba ma hA tsa kro pra brta ya da R+sha ya ba~M hU~M phaT/ zur bzhi pa yi dkyil 'khor ni/ /khru gang tsam du brkos byas nas/ /gyen du kha bltas sgo bri bya/ /bde mchog la sogs bri bar bya/ /'khor</text></item>
<item><p>185b7</p><section>rgyud</section><text>lo rab tu zhugs byas la/ /yang dag dgug pas dgug par bya/ /me tog la sogs mchod pa dang / /sha la sogs pas gtor ma bya/ /o~M bi lcu tsakra A na ya sha ma bar tsi ma tsi ta traM su ra a d+hi pan he sho ha~M/ sarba mA yA g+h+r-i taM d+ha pa me sid d+h+ya hA hA swA hA/ de nas yid</text></item>
<item><p>186a1</p><section>rgyud</section><text>kyis 'dod pa'i sgyu ma thams cad grub pa yin no/ /slob ma gzhug pa yang de bzhin du bya'o/ /de nas klu'i rigs bzhis snying po phul lo/ /phuH/ de nas de yi dkyil 'khor ni/ /zur bzhi pa la sgo bzhi pa/ /sbrul gyi thig gis kun tu bri/ /klu yi gdengs ka'i rtse</text></item>
<item><p>186a2</p><section>rgyud</section><text>mos 'khyud/ /mtshams kyi char ni mjug rtse mdud/ /de yi dbus su sa 'dzin pa/ /klu yi rgyal po she Sha bri/ /shes rab can gyi klu chen gyi/ /rigs rnams thams cad bri bar bya/ /de nas ting 'dzin shugs kyis ni/ /khros shing rgyug pas 'jug par bya/ /dkyil</text></item>
<item><p>186a3</p><section>rgyud</section><text>'khor der ni rab zhugs nas/ /gdengs ka'i phyag rgyas dgug par bya/ /o~M hrIHa nI la dza ba be ga pr-i th+wI b+hind d+har she Sha Na/ A ya hrIHnu ya nA ga ku la a na ya hU~M phuH/ sa ma ya pra be sha ya phuH/ sarbaM sA d+ha ya phuHphuHphuHphuH/ de nas klu thams cad phuHzhes bya ba zlos</text></item>
<item><p>186a4</p><section>rgyud</section><text>shing dkyil 'khor du zhugs nas 'babs par 'gyur zhing 'thob bo/ /de nas slob dpon gyis ri mo'i phyag rgyas dug med par bya'o/ /de nas brtsams te thams cad zos na yang bdud rtsi bzhin du 'ju bar byed do/ /'di rnams dang lhan cig tu gar byed pa dang / /dug thams</text></item>
<item><p>186a5</p><section>rgyud</section><text>cad sreg pa dang 'jig pa dang za ba nus par 'gyur ro/ /de nas ci 'dod pa'i dam tshig sbyin par bya ste/ 'dod chags zhe sdang gti mug ste/ /'di dag 'jig rten dug gsum mo/ /gal te bden las 'das gyur na/ /'tsho ba'i 'jig rten 'di rtag gnas/ /gal te</text></item>
<item><p>186a6</p><section>rgyud</section><text>dngos grub thob 'dod na/ /glog la brnyas par mi bya'o/ /ser ba bzlog par mi bya'o/ /sbrul ni gang yang gsad mi bya/ /bde ba chen po rdo rje gsang ba'i rtog pa'i rgyal po chen po las bde ba chen po'i dam tshig chen po'i rdo rje gsang ba la sogs pa'i cho ga rgyas pa'o/ /</text></item>
<item><p>186a7</p><section>rgyud</section><text>dum bu gnyis pa rtsa ba'i rgyud las dkyil 'khor bcu'i rtog pa'o// //de nas rdo rje chen po yi/ /ri rab ri yi rtse mo ni/ /rdo rje rin chen 'od gsal bas/ /dri med gzi brjid mdzes pa la/ /zur bzhi pa la sgo bzhi pa/ /sgo khyud kyis ni rnam par mdzes/ /</text></item>
<item><p>186b1</p><section>rgyud</section><text>kha khyer rnams la gnas pa yi/ /rdo rje lha mo'i tshogs kyis mchod/ /zla ba phyed la gnas pa yi/ /rdo rje rin chen rnams kyis mdzes/ /rlung gis bskyod pa'i dar dpyangs kyi/ /ba dan dril bu'i sgra sgrogs pa/ /dra ba me long me tog gi/ /phreng ba chen po btags pas brgyan/ /</text></item>
<item><p>186b2</p><section>rgyud</section><text>bde ba chen po rdo rje che/ /rdo rje kun gyis mngon 'dus byas/ /rdo rje sems dpa' gnas chen po/ /sangs rgyas kun gyis nges bstan pa/ /byang chub sems dpa'i gnas pa mchog /rdo rje 'chang ba kun gyi gnas/ /bde ba chen po rdo rje che/ /nor bu che mchog ces bya</text></item>
<item><p>186b3</p><section>rgyud</section><text>ba/ /rdo rje chen po'i khang pa na/ /bde ba chen po bzhugs pa yin/ /thog mtha' med pa'i sems dpa' ni/ /rdo rje sems dpa' dga' ba che/ /kun du bzang po kun bdag nyid/ /rdo rje bsnyems tshul bdag po'i bdag /sems can kun gyi sems gang yin/ /</text></item>
<item><p>186b4</p><section>rgyud</section><text>brtan phyir sems dpar bshad pa yin/ /mnyam par gzhag pas ting 'dzin te/ /nges pa'i phyir ni rdo rjer 'gyur/ /sems dpa'i byin rlabs sbyor ba yis/ /slar yang rdo rje sems dpar 'gyur/ /de nyid rtag pa bcom ldan 'das/ /byang chub spyod pa'i rjes</text></item>
<item><p>186b5</p><section>rgyud</section><text>'gro yin/ /rang sems so sor rtogs sogs na/ /sangs rgyas byang chub cho ga bzhin/ /bdud ni sangs rgyas rdo rje che/ /rdo rje 'chang chen de nyid yin/ /de nyid de bzhin gshegs pa'i rigs/ /de nyid rdo rje rigs chen po/ /de nyid pad+ma'i rigs dag pa/ /de nyid</text></item>
<item><p>186b6</p><section>rgyud</section><text>nor bu'i rigs dam pa/ /de nyid chags dang chags bral ba'i/ /'dod dang thar pa de nyid yin/ /dus gsum srid gsum mchog gsum dang / /'jig rten gsum dang khams gsum pa/ /mi g.yo thams cad mchog de nyid/ /brtan zhing snying po nor bu che/ /</text></item>
<item><p>186b7</p><section>rgyud</section><text>rgyu ba sems kyi 'du byed thabs/ /thams cad byed pa thams cad nyid/ /dang po'i sems dpa' sems dpa' che/ /byang chub sems dpa' bde rab sogs/ /sems dpa'i skyil mo krung bcas nas/ /pad+ma'i lte bar zhugs pa yin/ /btsun mo'i tshogs bcas</text></item>
<item><p>187a1</p><section>rgyud</section><text>sna tshogs pa'i/ /rdo rje lha mo rnams kyis bskor/ /bde ba chen po rab grub dang / /'dod chags chen po rnam dag phyir/ /ma lus gdul bya'i don du ni/ /dngos grub thams cad rab grub phyir/ /bdag nyid la sogs sems dpa' che/ /dngos grub</text></item>
<item><p>187a2</p><section>rgyud</section><text>thams cad rab grub phyir/ /dam tshig mchog gi dam tshig rnams/ /rgyal bas kyang ni srung bar mdzad/ /bsnyems bcas rdo rje gsor ba dang / /rdo rje bsnyems pa yang dag 'chang / /phyag rgya thams cad rnam dag dang / /rdo rje sems dpa' mchog grub phyir/ /bde ba</text></item>
<item><p>187a3</p><section>rgyud</section><text>chen po rdo rje che/ /dngos grub thams cad sgrub pa la/ /ye shes phyag rgyar yang dag ldan/ /snying po chen po dam pa yin/ /gang gis bsod nams mi ldan dang / /de bzhin dkyil 'khor ma lus zhugs/ /don yod thogs med nyid mchog gi/ /dngos grub thams cad rnyed</text></item>
<item><p>187a4</p><section>rgyud</section><text>mi dka'/ /bde ba chen po rdo rje che/ /gsang ba'i mchog ste dam tshig brtan/ /dngos grub thams cad sgrub pa yin/ /rtog pa thams cad myur 'grub byed/ /thog mthar med cing dang por byung / /bsod nams thams cad cher mtho ba/ /gzi can rnams kyi bde mchog</text></item>
<item><p>187a5</p><section>rgyud</section><text>dang / /'dod chags chen po rnam dag phyir/ /rjes su chags pa sgom pa zhes/ /ji bzhin ye shes rab 'jug pa/ /nye ba'i snying po bcas snying po/ /bskal pa dang por bcom ldan gsungs/ /hU~M/ de nas 'di ni gsungs tsam gyis/ /sangs rgyas thams cad</text></item>
<item><p>187a6</p><section>rgyud</section><text>sras dang bcas/ /nye bar 'dus pa mdzad nas ni/ /'gro ba thams cad skyed par mdzad/ /sna tshogs 'gro ba kun bskyed nas/ /gtso bos dngos grub dris gyur pas/ /ci ltar skad cig gis 'dir grub/ /sems dpa' chen po myur du smros/ /de nas dkyil 'khor</text></item>
<item><p>187a7</p><section>rgyud</section><text>dang po ni/ /thog mar dkyil 'khor byin brlabs nas/ /rdo rje kun mchog dam tshig ni/ /cho ga bzhin du bsgrubs nas ni/ /de nas phan chad sems can 'byung / /ci bzhin las kyi rjes 'gro ba/ /rtag par sdig pa kun la spyod/ /ngan zhen dang ni le lo can/ /de ni</text></item>
<item><p>187b1</p><section>rgyud</section><text>skye bo gsum gzigs nas/ /'jig rten gtso bo rnams kyis dris/ /bcom ldan 'o na ci ltar ni/ /byis pa dge ba kun du skyed/ /de rnams kyi ni tshig gsan nas/ /tshig ni 'di skad gsungs pa yin/ /rdo rje 'dzin kun byed pa pos/ /las kyis 'chi ba ltos gyur pa/ /de yi</text></item>
<item><p>187b2</p><section>rgyud</section><text>tshig de thos nas ni/ /rdo rje sems dpa' rdo rje 'dzin/ /sras bcas sangs rgyas thams cad kyis/ /thugs rje chen pos 'di skad gsungs/ /bde ba chen po rab grub dang / /shin tu chags pa rnam dag phyir/ /kun mchog cho ga rgyas pa yi/ /snying po de ni bshad du gsol/ /</text></item>
<item><p>187b3</p><section>rgyud</section><text>de nas ston pa rdo rje 'dzin/ /dngos grub thams cad stsol ba yin/ /rtog pa kun gyi bde ba che/ /rdo rje gsang ba dang po mchog /gzhan yang snying po bstan pa dang / /dkyil 'khor la sogs cho ga che/ /sna tshogs phyi ma'i rgyud dang bcas/ /dngos grub thams cad rab grub</text></item>
<item><p>187b4</p><section>rgyud</section><text>byed/ /'jig rten thams cad khams chen po/ /phra rab rdul rnams dang mnyam pa/ /snying po chen po 'di nyid kyis/ /grub pa'i bde ba dam par gyur/ /de nas bde gshegs de rnams ni/ /de yi tshig mchog gsan gyur nas/ /dang po'i dkyil 'khor grub stsol ba/ /de tshe</text></item>
<item><p>187b5</p><section>rgyud</section><text>de la gsol ba btab/ /chags pa dang bral 'dul ba'i phyir/ /chags bral bstan par bya ba'am/ /'dod chags thams cad rnam dag phyir/ /nyid kyi thugs kyi cho ga gsungs/ /de nas bcom ldan 'das kyis rdo rje'i glu chen po gsung zhing dkyil 'khor brtag par mdzad do/ /</text></item>
<item><p>187b6</p><section>rgyud</section><text>thams cad rjes su chags pa bde ba dam pa'i thugs/ /rdo rje sems dpa' khyod ni rab tu byung ba yin/ /rab tu dga' ba 'gro ba kun gyi bde chen po/ /brtan mtho de ring bdag la myur grub mngon phyogs mdzod/ /ces bya ba'i dkyil 'khor glu len cing brtag par mdzad do/ /dkyil</text></item>
<item><p>187b7</p><section>rgyud</section><text>'khor chen po'i sbyor ba yis/ /dang po'i dkyil 'khor brtag par bya/ /phyag na rdo rje'i thams cad du/ /rdo rje lha mo la sogs tshogs/ /ci ltar cho ga bzhin du ni/ /brgyan par bya ste rab 'jug bya/ /g.yon du bu mo rdo rje 'dzin/ /bsdus te rnal 'byor bcang bar bya/ /rdo rje dang</text></item>
<item><p>188a1</p><section>rgyud</section><text>bcas bsnyems pa yi/ /phyag rgya mchog gis rang nyid 'jug /dkyil 'khor de ru zhugs nas kyang / /lan gsum du ni bskor bar bya/ /rdo rje sems dpa'i mdun 'dug ste/ /de nyid gsang ba'ang brjod par bya/ /hU~M hU~M ma hA su kha badzra sa twa dzaHhU~M ba~M hoHsa</text></item>
<item><p>188a2</p><section>rgyud</section><text>ma ya s+t+wa~M a nu rak+to me b+ha ba/ su to Sh+yo me b+ha ba/ dri D+ho me b+ha ba/ su po Sh+yo me b+ha ba/ a d+hi tiSh+Ta b+ha ga bA ba na di ni d+he na swA hA/ ma hA su kha badzra sa s+t+wa sa ma ya gu h+ya sa ma ya/ sid d+hi ma me pra yats+tsha o~Mo~M ha ha ha ha a/ de nas rab tu dga' bas rdo rje lha mo dga' ba'i gtam bya'o/ /o~M badzra</text></item>
<item><p>188a3</p><section>rgyud</section><text>driSh+Ti sa ma ya ke ma Ta badzra ki li ki li ho/ /hU~M sma ra badzri Ne ba na d+ha hU~M hU~M tuSh+Ta badzra N-i hU~M/ de nas bcom ldan 'das kyi mdun du nye bar 'dug ste/ de bzhin du bcom ldan 'das bdag la grub par mdzod cig ces bcom ldan 'das la gsol ba brjod par bya'o/ /myur du thams</text></item>
<item><p>188a4</p><section>rgyud</section><text>cad rjes chags par/ /ki li ki las thams cad nus/ /thams cad rjes su chags dran dang / /rtag tu legs par mnyes gyur bdag /o~M ma hA su kha sid d+hi badzra sa twa dzaHhU~M ba~M hoHsid d+haM sa ma ya s+t+waM sid d+hi hU~M/ de nas bde ba chen po rdo rje'i chus dbang bskur zhing 'thungs</text></item>
<item><p>188a5</p><section>rgyud</section><text>la rdo rje rtse lnga pa bzung ste/ /bdag rdo rje sems dpa' yin no zhes rang gi ming brjod la/ snga ma bzhin du gar gyi mchod pas mchod pa bya ste/ /ci ltar rnyed pa'i yul dang ldan pas slob ma dang lhan cig mchod pa byas nas 'byung bar bya'o/ /slob ma gzhug par bya zhing rang nyid kyang</text></item>
<item><p>188a6</p><section>rgyud</section><text>der zhugs pas dkyil 'khor thams cad du zhugs par 'gyur ro/ /rdo rje slob dpon thams cad phyag rgya thams cad kyi bdag po dam tshig thams cad shes pa/ thams cad la tshar gcod pa dang / /phan 'dogs nus pa dngos grub thams cad phun sum tshogs pa'i ye shes</text></item>
<item><p>188a7</p><section>rgyud</section><text>kyi las byed pas rang nyid 'jug pa tsam nyid kyis slob dpon ma yin pa dang / dkyil 'khor du ma zhugs par skad cig nyid kyis bcom ldan 'das kyis byin gyis rlob par 'gyur ro/ /de ci'i phyir zhe na/ 'di ltar bcom ldan 'das nyid nges par rang nyid rang gi dam tshig gis rdo rje</text></item>
<item><p>188b1</p><section>rgyud</section><text>slob dpon du gyur nas 'jug par mdzad do/ /las thams cad kyi cho ga rgyas pa yang mdzad pa yin no/ /snying po 'di'i byin gyi rlabs kyis dkyil 'khor du ma zhugs na yang dkyil 'khor thams cad du zhugs pa dang / thams cad kyi slob dpon du 'gyur ro/ /lan cig bzlas brjod</text></item>
<item><p>188b2</p><section>rgyud</section><text>byas pas mi sod pa dang / mi tshugs pa dang / thams cad du sna tshogs pa'i yi ge rnams kyis mthong ba dang / thos pa dang / rig pa dang / shes pa yin no/ /rdo rje 'chang chen po dang bcas pa'i de bzhin gshegs pa thams cad ma lus par mdzad nas dngos grub thams cad de la</text></item>
<item><p>188b3</p><section>rgyud</section><text>stsol ba yin no/ /yongs su sbyang ba dang brten pa'i don du ma yin no/ /bgegs byed pa rnams kyang sdug bsngal ster bar 'gyur ba ma yin no/ /bcom ldan 'das bde ba chen po rdo rje 'chang shin tu brtan zhing shin tu dgyes pa rjes su chags pa/ shin tu rgyas pa/ dngos grub thams</text></item>
<item><p>188b4</p><section>rgyud</section><text>cad dang / phun sum tshogs pa thams cad dang / ye shes thams cad dang / las thams cad gdon mi za ba'i grub pas myur du sgrub par mdzad pa yin no/ /'on kyang gang gis bris sam/ 'drir bcug gam/ lan cig brjod pa'am/ 'dzin pa des ma bsgrubs shing</text></item>
<item><p>188b5</p><section>rgyud</section><text>dkyil 'khor du ma zhugs na yang tshe 'di nyid la ci ltar mngon par 'dod pa'i mchog gi dngos grub thams cad 'grub pa yin no/ /de ci'i phyir zhe na/ 'di lta ste/ don yod cing thogs pa med pa de bzhin gshegs pa thams cad kyi bdag po'i bdag dang de bzhin gshegs pa thams cad</text></item>
<item><p>188b6</p><section>rgyud</section><text>kyis kyang bar chad byed par mi nus te thams cad rjes su chags pa nyid kyi phyir ro/ /sangs rgyas kyi byang chub kyang rjes su chags pa las byung ba yin no/ /'dod pa brten pas rjes su chags pa ste/ de mi 'dod pa ci ltar mchog gi bde ba chen po la sogs pa'i go 'phang thams</text></item>
<item><p>188b7</p><section>rgyud</section><text>cad du 'gyur ro zhes bya ba thogs pa med pa'i bcom ldan 'das chags pa chen po'i bde ba chen pos gsungs so/ /grub na bde ba chen po ni/ /rdo rje chags pas skad cig ster/ /sgrub pa'i dam tshig 'di yin te/ /'di ni kun gyis 'da' bar dka'/ /sdig pa chen po byed</text></item>
<item><p>189a1</p><section>rgyud</section><text>pa'am/ /de bzhin dkyil 'khor ma mthong ba/ /lan cig bzlas pas sdig sbyangs pas/ /mchog grub pas ni grub par 'gyur/ /rtog par gsungs pa'am 'dod pa yis/ /gzugs brnyan rjes su dran bsgoms na/ /snying po yang na glegs bam du/ /</text></item>
<item><p>189a2</p><section>rgyud</section><text>thams cad nyid phyir bdag po grub/ /gang la gzugs brnyan med pa dang / /glegs bam med par 'gyur na yang / /yi ge hU~M ni thams cad du/ /bris te bdag sgrub bsgrub par bya/ /zhes bya ba don yod cing thogs pa med pa'i dngos grub can rdo rje 'chang chen pos gsungs so/ /</text></item>
<item><p>189a3</p><section>rgyud</section><text>de nas rtog pa'i rgyal po 'di'i/ /las kun sgrub par 'dod pa na/ /dkyil 'khor thams cad thig btab nas/ /mtshan ma'i phyag rgya bri bar bya/ /dang po'i rdo rjes zhugs nas brjod par bya ste/ chags pa che las thogs pa che/ /thogs pa che las bde ba che/ /bde</text></item>
<item><p>189a4</p><section>rgyud</section><text>ba che las rdo rje bstan/ /rdo rje las ni phyag rgya 'byung / /sku gsung thugs kyi rdo rje yi/ /gzugs brnyan rab tu sbyor ba yis/ /phyag rgya thams cad bshad pa ste/ /dam tshig 'da' bar dka' ba'o/ /phyag rgya bcings pa tsam gyis ni/ /sangs rgyas rdo rje 'chang la</text></item>
<item><p>189a5</p><section>rgyud</section><text>sogs/ /yang dag bsdus par gyur na ni/ /mnyam pa'i 'jig rten grub par 'gyur/ /ji ltar rgyal po'i phyag rgya yi/ /bka' ni 'da' bar dka' ba ste/ /de bzhin rgyal ba kun gyis kyang / /phyag rgya 'da' bar nus pa min/ /sangs rgyas nyid dam rdo rje 'chang / /de</text></item>
<item><p>189a6</p><section>rgyud</section><text>ltar bskal ba bye ba yis/ /thob min ci ltar phyag rgya mchog /bsdus pa tshe 'di nyid la 'thob/ /ci ltar gdul bya'i 'jig rten ni/ /de bzhin dngos grub gsungs pa yin/ /de yi thabs ni phyag rgya ste/ /dngos grub thams cad byed pa mchog /de bzhin cho ga rgyas pa</text></item>
<item><p>189a7</p><section>rgyud</section><text>dang / /dngos grub thams cad gdon mi za'o/ /de nas dang po'i dkyil 'khor gyi gsang ba'i dam tshig gi phyag rgya bcing ba 'di yin te/ sor mo thams cad kun sbyar nas/ /rdo rje thal mo zhes brjod do/ /sor mo nang du bcings pa las/ /rdo rje bsdams par yang dag bshad / /</text></item>
<item><p>189b1</p><section>rgyud</section><text>rdo rje bsdams pa'i nang du ni/ /mdzub mo mthe bo yang dag sbyar/ /g.yas pa yi ni mthe bo bteg /bcug ste btsir ba'i lcags kyu 'dzin/ /mda' lnga bsdus pa bcings nas ni/ /dbus ma'i bcings pa nang du gnas/ /mthe bong bsnyams pa'i mtha' rdo rje/ /dang po'i</text></item>
<item><p>189b2</p><section>rgyud</section><text>bde ba dam pa brtan/ /mtheb mdzub rtse sbyar dbus ma'i rtse/ /mig 'bras ltar sbyar 'dzin pa'o/ /dbus ma'i rdo rje 'og tu ni/ /mthe bong gis mnan btsir bar bya/ /rdo rje 'dren ma dang 'dra ba/ /srin lag mthe'u chung kha phye ba/ /bskor nas pus mor bzhag pa ni/ /dang</text></item>
<item><p>189b3</p><section>rgyud</section><text>po'i rdo rje las byung ba'o/ /gyen du gtor dang thur du blugs/ /mthe bo sbyar nas bskor ba dang / /rab tu brkyang zhing byug pa dang / /bskor zhing spyi bor gnas pa dang / /bskor nas snying gar bzhag pa dang / /yongs su bskor zhing dgod pa'o/ /kha las gyen du 'byung ba dang / /</text></item>
<item><p>189b4</p><section>rgyud</section><text>de bzhin gar gyis bskor ba dang / /mdzub mo'i sor mo gnyis kyis dang / /g.yon pa'i mdzub mo'i g.yas kyis bzung / /mdzub mo'i mthe bo bcing ba dang / /mthe bo tha ma'i nang du gzhag /khu tshur gyi phyag rgya rnams so/ /de nas don yod cing thogs pa med pa</text></item>
<item><p>189b5</p><section>rgyud</section><text>'di rnams kho na'i las kyi phyag rgya bcing ba/ mchog tu gsang ba/ bla na med cing / bla ma'i las kyi tshogs sgrub par byed pa/ de bzhin gshegs pa thams cad dang bcas pa'i bdag gis kyang gnon par mi nus so/ /de la bde ba chen po'i rdo rje dbus ma las</text></item>
<item><p>189b6</p><section>rgyud</section><text>rdo rje sen mo'i rtse mo mchu la sogs par gzhag pa dang / 'khor lo rab tu bskor ba dang / rdo rje nor bu dang ci ltar 'dod pa'i dngos grub kun du byed pa rnams kyi rdo rje 'chang chen po dang / /sangs rgyas dang byang chub sems dpa' dang rdo rje rin po che dang mchog gi dngos grub bo/ /rdo rje</text></item>
<item><p>189b7</p><section>rgyud</section><text>'dren mas ni mig 'bras kyi las so/ /g.yas pa dang g.yon pa'i mig gis bltas pas thams cad rjes su chags pa'o/ /mig 'bras tshur 'dren pas ni dgug pa'o/ /gzhug pas thams cad gzhug pa'o/ /btsir bas 'ching ba'o/ /btsums pa med pas</text></item>
<item><p>190a1</p><section>rgyud</section><text>dbang du bya'o/ /rdo rje ki li ki las dbus ma la tsum pa na dang / 'khyud pa dang / btsir ba dang / rol pa dang / dbus ma dang / mthe bo'i rtse mor bde bar brdeg pas mthong ba dang / rol pa dang / btsir ba rnams kyis thams cad la rol pa ste/ rgyu ba</text></item>
<item><p>190a2</p><section>rgyud</section><text>dang mi rgyu ba thams cad du lha'i gzugs kyi bud med rnams 'byung ba yin no/ /ci srid 'di rnams dang rol cing rdo rje sems dpa'i btsun mo la yang rol par byed do/ /rdo rje chu srin mas btsir ba dang / gyen du bteg pa dang / myang ba dang / drung du 'gro ba dang / myur du za pa rnams</text></item>
<item><p>190a3</p><section>rgyud</section><text>kyis brtan pa'i chags pas bcing ba dang / thams cad las rnam par rgyal ba dang / chu'i nang du gnas pa dang / 'chag pa dang / thams cad za ba grub pa'o/ /rdo rje bskor bas g.yo zhing g.yo ba dang / lhod par byed pa dang / btsir ba dang / dbus ma phan tshun</text></item>
<item><p>190a4</p><section>rgyud</section><text>lhan cig dgug pa dang / mgyogs par dbus ma'i rdo rje dral ba rnams kyis khro bo thams cad 'bar ba dang / rab tu zhi ba dang / thams cad la rgyas btab pa dang / ltung ba dang / gsod pa rnams myur du 'grub bo/ /mthe bo rdo rje'i nang du zhugs pa'i mchod pa rnams</text></item>
<item><p>190a5</p><section>rgyud</section><text>kyis mchod na rdo rje 'chang chen pos kyang mchod par 'gyur ro/ /de bzhin du lha'i bu mo rnams kyi mthe bo rdo rje'i nang du zhugs pa'i las rnams kyis lha'i bu mo thams cad kyang bkug nas rol pa la sogs pa'i las thams cad la nye bar sbyar ba'o/ /rdo rje lcags kyu ma la</text></item>
<item><p>190a6</p><section>rgyud</section><text>sogs pa'i nang gi khu tshur gyi las rnams kyis yid kyis 'dod pa'i dngos grub thams cad do/ /de nas dngos grub thams cad kyi rgyud ni rdo rje sems dpa'i phyag rgya chen pos dngos grub dang / dam tshig dang / ye shes dang / las kyi dngos grub grub pa'o/ /don yod</text></item>
<item><p>190a7</p><section>rgyud</section><text>pas grub pa myur du thams cad kyi bdag nyid bcom ldan 'das kyis byin gyis brlabs pas yid kyis 'dod pa grub pa'o/ /rab tu dga' ba'i rdo rjes rtags kyi rtse mo g.yo ba las thams cad do/ /skye gnas g.yo bas kyang de bzhin no/ /bde ba chen po'i rdo rje dbus ma'i</text></item>
<item><p>190b1</p><section>rgyud</section><text>las byed pas dngos grub thams cad sgeg mo dga' ba'i rdo rje mig mi g.yo bar byed pas las thams cad bsgrub par byas na thogs pa med pa'i dngos grub par 'gyur ro/ /de bzhin du rang gi phyag mtshan rnams kyis dngos grub thams cad grub par 'gyur ro/ /dang</text></item>
<item><p>190b2</p><section>rgyud</section><text>po nyin re lan cig du/ /phyag rgya chen po'i snying po bzla/ /rdo rje nye ba'i snying po yis/ /phyag rgya thams cad nges sbyar bya/ /thams cad don yod grub pa'o/ /bde ba chen po rdo rje che/ /gsang ba'i rtog pa mchog phyir ma/ /sgrub pa'i don yod dam tshig ni/ /snying pos skad</text></item>
<item><p>190b3</p><section>rgyud</section><text>cig dngos grub ster/ /rtsa rgyud phyi ma'i rgyud dang bcas/ /phyag rgya'i rgyud ni bla na med/ /dngos grub mchog ni de bzhin du/ /bla med ye shes grub pa'o/ /de nas dang po'i dkyil 'khor la sogs pa'i phyag rgya thams cad kyi rgyud kyi cho ga rgyas pa'o// //de nas bcom</text></item>
<item><p>190b4</p><section>rgyud</section><text>ldan 'das kyi phyag rgya chen po'i rgyud ni/ pang pa g.yon du dgod bya ba/ /zhabs kyi pad+ma ci bder bri/ /rdo rje skyil mo krung bcas nas/ /sku ni drang por 'dzin pa bde/ /bsnyems bcas rdo rje gsor nas ni/ /rdo rje bsnyems pa yang dag 'chang / /sku gsung thugs kyi rdo</text></item>
<item><p>190b5</p><section>rgyud</section><text>rje yis/ /rdo rje sems dpa' rang nyid 'gyur/ /'dis ni rdo rje sems dpa' nyid/ /sangs rgyas nyid dam sras nyid dang / /dngos grub kun gyi dbang phyug nyid/ /tshe 'di nyid la 'grub par 'gyur/ /sku gsung thugs kyi rdo rje yis/ /ci bzhin phyag rgya'i rjes 'brangs nas/ /</text></item>
<item><p>190b6</p><section>rgyud</section><text>mtshan ma'i phyag rgya ldan pa yi/ /sems dpa' chen por rang nyid 'gyur/ /phyag rgya chen po'o/ /de nas dam tshig gi phyag rgya bcing ba ni bde ba chen po'i rdo rje bshad do/ /rdo rje mda' la sogs pa'i bzhi po 'di las byung ngo / /mdzub mo gnyis kyi lcags kyu'i phyi rol du mngon par</text></item>
<item><p>190b7</p><section>rgyud</section><text>phyogs pa'o/ /mthe bos 'khyud pa'o/ /mthe bo gnyis kha phye la mdzub mo gnyis kyis dbus ma'i rtse mo 'dren cing srin lag dang mthe'u chung mnyam por sbyar la rtse mo so sor kha phye bas chu srin gyi rgyal mtshan gyi bsgreng ba'o/ /brla gnyis la bskor zhing gnas pa'o/ /de bzhin du</text></item>
<item><p>191a1</p><section>rgyud</section><text>mtshams rnams la rdo rje thal mo bskor bas so/ /sgo'i phyag rgya rnams ni rdo rje bsnyems pa'i khu tshur gyis so/ /bde chen mchog gi phyag rgya che/ /de bzhin dngos grub rab stsol ba/ /mda' sogs dam tshig sna tshogs ba'i/ /dngos grub chen po mchog ster ba'o/ /</text></item>
<item><p>191a2</p><section>rgyud</section><text>de nas chos kyi phyag rgya ni/ /ho bid hU~M d+h+r-ika hU~M/ de rnams kyang dngos grub thams cad stsol ba'o/ /de nas las kyi phyag rgya ni/ rdo rje khu tshur rdo rje med pa rnams kyis rtogs par bya'o/ /g.yon pa'i rdo rje bsnyems pas g.yas pa'i khu tshur stod pa'i tshul gyis snying gar bzung bar byas</text></item>
<item><p>191a3</p><section>rgyud</section><text>pa rdo rje bsnyems pa ste/ rab tu dga' ba brtan par byed cing dngos grub thams cad stsal ba'o/ /mda' gzhu stod pas rdo rje mtshon cha ma'o/ /'og tu 'khyud pa'o/ /rgyal mtshan bsgreng ba'o/ /bsnyems pa gnyis stod pa'o/ /sgeg pa dang bcas mtha' ma la sogs pas</text></item>
<item><p>191a4</p><section>rgyud</section><text>bkrol bas glog 'gyu ba'i gar g.yas su yongs su bskor bas me tog la sogs pa'i ka pu ta'i thal mo spyi bo nas phab/ rdo rje thal mo bkrol bas de bzhin du sgeg pa dang bcas pas mchod pa dor bar bya'o/ /rdo rje gar ni nang gi mtshams la'o/ /rdzogs pa'am ni ma tshang</text></item>
<item><p>191a5</p><section>rgyud</section><text>ba/ /yang na ci ltar rnyed pa bzhin/ /me tog mchod la sogs ma yis/ /dngos grub mchog stsol thun mong yin/ /dam tshig gi phyag rgya'i sbyor ba'i mtshan ma yongs su gzung ba'o/ /'di rnams kyang don yod pa'i las sgrub pa rnams so/ /rdo rje khu tshur gyis bdud rtsi'i chu</text></item>
<item><p>191a6</p><section>rgyud</section><text>bzla'o/ /'jug pa'i cho ga'i phyag rgya bshad pa ni/ dkyil 'khor chen po thams cad kyi rdo rje slob dpon gyis byin gyis brlabs pa'i gsang ba'i dam tshig ces bya ba'i/ 'jug pa'i phyag rgya gnyis pa ni/ /rdo rje bsdams pa bcings nas ni/ /g.yon mtheb mdzub mo'i skye gnas su/ /</text></item>
<item><p>191a7</p><section>rgyud</section><text>g.yas pa'i mthe bo'i rtags bcug la/ /btsir na bde ba ster ba'o/ /mdzub mo lcags kyu bcings pa des/ /dkyil 'khor mchog tu 'jug par bya/ /yang na sems dpa' gang la 'jug /de der myur du 'grub par 'gyur/ /rab tu dga' ba'i rdo rje ma'o/ /rang gi khu</text></item>
<item><p>191b1</p><section>rgyud</section><text>tshur gyis rdo rje rdo rje'i bdud rtsi'i chu blangs nas chu'i rgyun des/ dbang bskur te 'thung du bcug na dbang bskur bar 'gyur ro/ /dbang bskur ba thams cad kyis na tshod dar la bab pa dang / nad med pa dang / dngos grub thams cad dang ldan par 'gyur ro/ /'di la rims dang /</text></item>
<item><p>191b2</p><section>rgyud</section><text>gdon dang / dug dang / sbyar dug dang / mkha' 'gro ma dang / phyag rgya la sogs pas gnod pa byed par mi nus so/ /skyil mo krung gis ni gar dang mchod pa 'bul bar bya'o/ /de nas mchod pa ni rdo rje gar gyis so/ /rdo rje glu blangs pas rdo rje gar dbul ba ni 'khor</text></item>
<item><p>191b3</p><section>rgyud</section><text>los sgyur ba'i gar gyis so/ /rdo rje khu tshur yongs su bzung ba/ /rdo rje bstod pas rdo rje mtshon cha la sogs pa bsgreng bar bya ste/ mthar sgeg mo dga' ba'i rdo rje gsang ba'i bzhad pa dang bcas pa'i zhal dang spyan g.yo bas phyag 'tshal ba'o/ /bcom ldan 'das rdo rje 'chang dgyes</text></item>
<item><p>191b4</p><section>rgyud</section><text>pas dga' ba thams cad la sogs pa'i bde ba dang yid bde ba thams cad kyi dngos grub stsol ba yin no/ /rdo rje bsdams pa btsir la rang gi snying gar bde ba dgrol na dkyil 'khor dgrol ba la rdo rje sems dpa'i sgom pas re khA dang rdo rje yid kyis gyen du bteg la rim pas nang gi dkyil</text></item>
<item><p>191b5</p><section>rgyud</section><text>'khor du zhugs na dam tshig nyams par mi 'gyur ro/ /rdo rje sems dpa'i sgom pas dkyil 'khor la phyogs na dam tshig nyams par mi 'gyur ro// //de nas las kyi phyag rgya'i rgyud ni/ bde ba chen po rdo rje spyi bo dang dpral ba dang / snying gar bzhag pa phub ste/ phyogs</text></item>
<item><p>191b6</p><section>rgyud</section><text>thams cad du 'bar ba'i ra ba 'byung bar 'gyur te/ rdo rje khro bo'i rgyal po chen po rnams kyis kyang 'jug par mi nus so/ /snying gar sgom pa rdo rje dang bcas pa'o/ /gyen du kha blta bas btung bar bya'o/ /rang gi gdong yongs su sbyangs nas gdong par dgrol bar bya'o/ /dbus</text></item>
<item><p>191b7</p><section>rgyud</section><text>ma'i rdo rje ldeg par bya'o/ /dpung mgo gnyis su bzhag cing snying gar gzhag par bya'o/ /dar dpyangs kyi dbang bskur ba mthong ba'o/ /skye gnas las dang tshe 'byin pa'o/ /spyi bor gzhag par bya'o/ /sa la reg par bya'o/ /rab tu dga' ba'i rdo rje'i rtags kyi lcags</text></item>
<item><p>192a1</p><section>rgyud</section><text>kyus so/ /rtse mo stod pa'i skye gnas bkrol ba lag pa g.yon pa'i mthil nyed cing bsnun par bya'o/ /de btsir bar bya'o/ /mig btsum par bya'o/ /bskor zhing btsir nas khro bo'i lta bas blta bar bya'o/ /yongs su bskor nas kha'i mthar mche ba bstan pa'i</text></item>
<item><p>192a2</p><section>rgyud</section><text>g.yas pa'i mdzub mos sdigs mdzub bo/ /mdzub mo la ldang bar bya'o/ /mthe bong btsir bar bya'o/ /yi ge mus phyag rgya dgrol ba'o/ /dang po mthe'u chung gi rdo rjes bsnun par bya'o/ /de nyid rnam par 'gyur ba'i gdong pas so/ /de nyid yongs su bskor nas dpral bar gyen du</text></item>
<item><p>192a3</p><section>rgyud</section><text>kha blta bas gnas pa'o/ /de nyid kyis nam mkha' la rdeg pa'o/ /g.yo zhing btsums pa'i mig gis phyag rgya bcings pa dgrol ba'o/ /mthe'u chung gi nor bus reg par bya'o/ /mdzub mo mnyam pos zhabs kyi sor mo brje bar bya ste bza' ba'am yid kyis gzhag par bya'o/ /mdzub</text></item>
<item><p>192a4</p><section>rgyud</section><text>mos sbyin sreg byed pa'o/ /rab tu dga' ba'i rdo rje gdong par dgrol bar bya'o/ /sbyin sreg byed pa'o/ /mthe'u chung gnyis skye gnas la sbyar te phyag rgya dral bar bya'o/ /srin lag dang tha ma mnyam par sbyar sor mo ba dan gyi tshul du bsgreng bar bya'o/ /rdo rje bsdams pas legs par byed</text></item>
<item><p>192a5</p><section>rgyud</section><text>pa mdzub mo mthe bong mnyam por phye ba dang bkug pa bskor nas dral bar bya'o/ /rdo rje bsdams pa rab tu brkyang ba'i mthil sa la reg par bya'o/ /dang po'i rdo rje sprin skyed pa'o/ /mdzub mos char bskyed par bya'o/ /mdzub mos bzlog par bya'o/ /rdo rje blta bas 'phrog par bya'o/ /</text></item>
<item><p>192a6</p><section>rgyud</section><text>rab tu dga' ba'i rdo rje bshad do/ /mdzub mo gcig gi nor bu'o/ /mthe'u chung rdo rje sdigs mdzub bo/ /mdzub mos sa 'og nas chu mig bkug la bstan pa'o/ /bde ba chen po rdo rjes la bzung nas g.yo bar bya'o/ /mdzub mo gnyis kyis gdengs ka'i tshul bstan pa'o/ /</text></item>
<item><p>192a7</p><section>rgyud</section><text>rtse mo bzhi'i 'od zer gyis me stag ston pa'o/ /mdzub mos rlung skyed pa'o/ /rab tu dga' ba'i rdo rjes mdzub mo'i rtse mos me long dang / rol pa dang / nam mkha' la rdo rje blta ba dang / steng du bskor bar bya'o/ /rdo rje'i mdangs shing drung thams cad dang / nags dang /</text></item>
<item><p>192b1</p><section>rgyud</section><text>skyed mos tshal dang / 'bru thams cad la gzhag par bya'o/ /mdzub mo rnon pos klog par bya'o/ /bdag nyid kyis thams cad la drang par bya'o/ /phyi rol gyi dpung mdun du bskor bar bya'o/ /rdo rje khu tshur gnyis kyis glog 'gyu bas bskor bar bya'o/ /glog 'gu bas nam mkha' la</text></item>
<item><p>192b2</p><section>rgyud</section><text>bskor bar bya'o/ /g.yas pas g.yon pa la brdeg par bya'o/ /rdo rje khu tshur gnyis g.yo zhing g.yo ba med pa la gzhag par bya'o/ /mdzub mo mnyam pa'i dkyil 'khor ni nor bu'o/ /mdzub mo'i rdo rje'i g.yon pa'i mthe bong gi bu gar g.yas pa'i mdzub mo gzhug par bya'o/ /rab tu dga'</text></item>
<item><p>192b3</p><section>rgyud</section><text>ba'i rdo rjes steng du nam mkha' la dka' ba bskyod pa dang / skye gnas g.yo ba dang / dbus ma'i rdo rje bskyod cir btsing ba'o/ /rdo rje yid las byung ba dang / rdo rje kI li kI la dang / /rdo rje chu srin dang / rdo rje bsnyems ma ni bshad pa'o/ /rdo rje bsdams pa'i mdzub mos gsol</text></item>
<item><p>192b4</p><section>rgyud</section><text>ba 'debs par byed pas mdzub mo gnyis kyis rang gi mig bkab la yid kyis ci ltar mngon par 'dod pa bsgom par bya'o/ /sbyin sreg byed pa'o/ /mdzub mos rang mig btsum par bya'o/ /sos gzung bar bya'o/ /btung bar bya'o/ /rtse mo bskyod cing sbyin sreg bya'o/</text></item>
<item><p>192b5</p><section>rgyud</section><text>mthe bo'i 'og tu rab tu brkyang la sbyin par bya'o/ /rdo rje sku'i phyag rgya mchog ni mthe bo sems dpa'i skyil mo krung gi mdzub mo rdo rje ni rdo rje'i sku mchog go/ /dbus ma'i mnyam pa'i mgo lcogs kyis ngag 'byin pa'o/ /snying gar bzhag nas/ o~M bo d+hi tsit+ta u ta pA da yA mi zhes bya ba bsgom</text></item>
<item><p>192b6</p><section>rgyud</section><text>mo/ /mthe bo'i rtags g.yon pa'i mthe bo'i bu gar gzhug par bya'o/ /rdo rje khu tshur gnyis glog 'gyu ba ltar bskor bas rdo rje 'khor lo'o/ /rdo rje bsnyems ma rdo rje dang bcas pa'o/ /yi ge hU~M gis sdigs mdzub bo/ /rab tu dga' ba'i rdo rje gar gyis so/ /rdo rje bsnyems</text></item>
<item><p>192b7</p><section>rgyud</section><text>ma bshad do/ /mthe'u chung zur gyis mdud pa'i rtse mo mnyam pa yongs su bskor/ /'og nas bteg pa mdzub mo mnyam pa'i rtse mo dang dbang bskur ba'i gnas su gzhag na rdo rje mdzod spu'o/ /de bzhin gshegs pa thams cad kyi khu tshur ni 'og nas bshad par bya'o/ /</text></item>
<item><p>193a1</p><section>rgyud</section><text>rdo rje gar gyi bshad pa yin no/ /mdzub mo phyir phyogs pa bslang ba'i rdo rje snying gar badzro ta ha~M zhes bya ba ni phyag rgya chen po'o/ /de bzhin du snying gar rdo rje sgom zhing ma hA sa ha ha~M zhes bya'o/ /ye shes kyi khu tshur gyis ta thA ga to\u0f85ha~M bcom ldan 'das kyi phyag rgya chen po bshad do/ /</text></item>
<item><p>193a2</p><section>rgyud</section><text>de nas rdo rje khu tshur bcing ba ni/ mdzub mo rdo rje bsdams pa bcing / mdzub mo bkug pa gnyis kyis brgyan/ /mtha' ma gnyis kyi nang du ni/ /mthe bong gnyis kyi kha sbyar ba/ /dam tshig chen po rdo rje mchog /khu tshur dngos grub mchog kun stsol/ /rdo rje khu tshur rab tu</text></item>
<item><p>193a3</p><section>rgyud</section><text>brtags// //de nas de bzhin gshegs pa'i rigs kyi phyag rgya'i rgyud kyi cho ga rgyas pa ni/ phyag rgya chen po rnams ni ta thA ga to\u0f85ha~M zhes bya bas bcing bar bya'o/ /dam tshig cho ga mchog ni mthe bong mthe'u chung mnyam pa'o/ /rdo rje sna tshogs rdo rje'o/ /mda' la sogs pa</text></item>
<item><p>193a4</p><section>rgyud</section><text>bcing ba ni de bzhin no/ /las kyi phyag rgya rnams ni de nyid do/ /de bzhin gshegs pa'i khu tshur gyis de bzhin du bcing ba'o/ /lcags kyu ma bzhin no/ /khu tshur gyi khyad par rdo rje bsdams pa'i khu tshur mthe bong gnyis la gnas pa dam tshig gi khu tshur te/ de gnyis su byas pa de</text></item>
<item><p>193a5</p><section>rgyud</section><text>bzhin gshegs pa'i khu tshur ro/ /de bzhin gshegs pa'i khu tshur gnyis dang / dkyil 'khor lngas phyag 'tshal zhing 'jug par bya'o/ /'di dag kyang dngos grub thams cad stsol ba'o/ /de nas las kyi phyag rgya bcing ba ni/ rdo rje sku mchog gis spyi gtsug dang mdzod</text></item>
<item><p>193a6</p><section>rgyud</section><text>spu dang snying gar bzhag ste bskor zhing bskor bas mkhur tshos dang / gtsug tor du gzung bar bya'o/ /de bzhin gshegs pa'i khu tshur gnyis kyi mdzub mo gnyis kyis sdigs mdzub bya ba dang sbyin pa'i tshul bya'o/ /g.yon pa snying gar bzung ste g.yas pa'i mdzub mo gcig gis</text></item>
<item><p>193a7</p><section>rgyud</section><text>sa la reg pa'o/ /g.yon pa'i khro bo'i mdzub mo g.yas pa'i khu tshur gyis nang du mngon par phyogs pas de bzhin gshegs pa thams cad kyi khu tshur sangs rgyas nyid du myur du thob pa'o/ /rdo rje bsdams pa'i 'og tu bcing bas brtan pa'i skyil mo krung ngo // //de nas rdo rje</text></item>
<item><p>193b1</p><section>rgyud</section><text>rigs kyi phyag rgya'i cho ga rgyas pa'i rgyud ni/ 'jug pa'i phyag rgya rab tu dga' ba'i rdo rje khro bo'i dgug pa'i phyag rgya de nyid do/ /phyag rgya chen po rnams kyang de bzhin no/ /dam tshig ni 'og tu rdo rje bsdams pa'i sor mo thams cad 'bar ba'i nang du mthe bong rdo rje ni rdo rje khro bo ti rin+ti ri ste rdo rje</text></item>
<item><p>193b2</p><section>rgyud</section><text>'chang chen po sgrub par byed pa'o/ /gzhan dag kyang de bzhin no/ /chos kyi rnams ni de bzhin te/ las kyi phyag rgya rnams ni de bzhin no/ /khu tshur gyi khyad par ro/ /rdo rje khu tshur gyis mdzub mo sdigs mdzub bo/ /dam tshig las byung ba ni de bzhin no/ /de nas las kyi phyag</text></item>
<item><p>193b3</p><section>rgyud</section><text>rgya rnams ni rdo rje hU~M mdzad las byung ba'o/ /lag pa rdo rje'i mthe'u chung gdu bur bcings pa'i sdigs mdzub ni rdo rje hU~M mdzad de g.yon brkyang bas gnas pa'o/ /g.yon pa'i mdzub mo'i rdo rje sdigs mdzub bo/ /sna'i dbugs dang yi ge hU~M gis so/ /khros pas yi ge a sbyar</text></item>
<item><p>193b4</p><section>rgyud</section><text>bar bya'o/ /ha har dgod pas bzhad par bya'o/ /snying gar rdo rje bsgoms pas rdo rje'i phyag rgya chen po'o// //de nas pad+ma'i rigs kyi phyag rgya'i cho ga rgyas pa'i rgyud ni/ de bzhin gshegs pa'i rdo rje'i mdzub mo gnyis bkug la de'i snying gar gzhag pa ni rdo rje pad+ma'o/ /</text></item>
<item><p>193b5</p><section>rgyud</section><text>phyag rgya chen po la sogs pa'i phyag rgya thams cad ni de bzhin no/ /dam tshig gi khyad par dang khu tshur gyi khyad par ro/ /kha 'bus pa'i thal mo las mthe bo dang mthe'u chung kha phye bas 'dab ma bzhi pa'i pad+ma chen po'o/ /thams cad bcing ba ni ci lta ba bzhin no/ /khu tshur gyi</text></item>
<item><p>193b6</p><section>rgyud</section><text>khyad par ni/ rdo rje bsdams pa'i mdzub mo gnyis bkug la mthe bong mnyam par brkyang la dbus ma gnyis phyi rol du gshibs pa dang bcas pa bzhag pa ste de gnyis su byas pa pad+ma'i khu tshur ro/ /de nas las kyi phyag rgya rnams ni/ pad+ma chen po'i bshad pa'o/ /de</text></item>
<item><p>193b7</p><section>rgyud</section><text>nyid spyi bo la'o/ /de nyid rdo rje lta bas blta bar bya'o/ /de nyid sor mo thams cad kha phye bas so/ /de nyid rdo rje gnyis gnyis kyi mig go/ /de nyid legs par byed pa'o/ /de nyid dpral bar byas nas gsol ba gdab par bya'o/ /de nyid g.yon pa'i skye</text></item>
<item><p>194a1</p><section>rgyud</section><text>gnas su mthe bo'i rtags bcug pa'o// //de nas nor bu'i rigs kyi phyag rgya'i rgyud kyi cho ga rgyas pa ni/ rdo rje thal mo rab tu brkyang zhing mthe bong mnyam po la mdzub mo bkug pa bzhag ste dpral ba'i mdzod spu'i phyogs su bzhag na dbang bskur</text></item>
<item><p>194a2</p><section>rgyud</section><text>ba thams cad gsol ba'o/ /phyag rgya chen po la sogs pa'i phyag rgya thams cad bcing ba de bzhin no/ /dam tshig gi rdo rje bsdams pa'i mdzub mo gnyis phyir bkug pa'i sor mo mnyam por nor bu mthe bo rdo rjes bkag pa rdo rje nor bu'o/ /gzhan rnams ni de las byung</text></item>
<item><p>194a3</p><section>rgyud</section><text>ba'i rdo rje rin po che'i khu tshur ro/ /de gnyis su byas nas rin po che'i khu tshur ro/ /de nas las kyi phyag rgya rnams ni rdo rje rin po che bsgreng ba bsgrub par bya ba'i myu gu'o/ /kha sbyar nas srin lag dang mthe'u chung mnyam po kha phye bas mchog gi dar dpyangs 'dzin pa'o/ /dbus</text></item>
<item><p>194a4</p><section>rgyud</section><text>ma'i nor bu'o/ /mthe'u chung gi rtse mo'o/ /'og tu gtor ba'o/ /rdo rje bsdams pa las ni mdzub mo'i nor bu brkyang ba'i phreng ba'o/ /rdo rje rin po che gsum mdun dang logs gnyis su bcing bar bya'o/ /rdo rje rin po che'i mdzod spu'i phyogs su bzhag ste/ mdzub</text></item>
<item><p>194a5</p><section>rgyud</section><text>mo'i rtse mos steng du mdud pa dar dpyangs kyi tshul du bya'o/ /mthe bo gnyis brtan pa'i skyil mo krung byas la mdzub mo gnyis bkug nas mnyam pa'i kha 'bus pa'i mchog gi lus can de bzhin gshegs pa thams cad kyi sku'i mchog go/ /des spyi bo nas brtsams te mdun dang</text></item>
<item><p>194a6</p><section>rgyud</section><text>g.yas dang g.yon dang rgyab tu bya ba byas nas de bzhin du mdun dang rgyab dang logs gnyis su sgeg pa dang bcas pas tha ma la sogs pa bkrol bar byas nas/ phreng ba bcing ba'i mdud pa bya zhing dar dpyangs kyi tshul du bya ste/ rdo rje sems dpa'i dbang bskur ba dang srid pa gsum</text></item>
<item><p>194a7</p><section>rgyud</section><text>gyi dbang phyug thams cad kyi mchog rdo rje sems dpa' nyid thob pa yin no/ /rdo rje thams cad kyi rtog pa thams cad ni gong du ci lta ba bzhin no/ /de nas phyi'i phyag rgya shes par bya ba ni 'di yin te/ phyag rgya chen po ni g.yon par kham phor dang g.yas su mda' gtong ba'i phyag rgya'o/ /</text></item>
<item><p>194b1</p><section>rgyud</section><text>dam tshig gi 'jug pa ni mdzub mo dang gung mo dang srin lag mnyam por legs par sbyar la rtse gsum par byas la mthe bong dang mthe'u chung gnyis lu gu rgyud ni mgon po rnams kyi'o/ /ci nas ltar bzung ba bzhin du lha mo rnams kyi phyag rgya'o/ /dam tshig ni gung mo dang</text></item>
<item><p>194b2</p><section>rgyud</section><text>srin lag rdo rje bsdams pas mdzub mo dang gung mo dang mthe'u chung dang srin lag mthe bo'i sor mo'i rtsa bar bsdus pa ni sring mo bzhi'i dkyil 'khor gyi phyag rgya'o/ /gal te dkyil 'khor brtag par mi nus na de'i tshe 'di bcings pas dkyil 'khor shin tu brtag par 'gyur te/</text></item>
<item><p>194b3</p><section>rgyud</section><text>dngos grub kyang shin tu gsol ba yin no/ /lha mo rnams 'di nyid kyis spyan drang ba dang 'jug par bya'o// //de nas sgyu ma'i 'khor lo ni g.yon pa'i steng du sor mo thams cad shin tu brkyang / dam tshig dkyil 'khor gyi 'khor lo ste lha ma yin thams cad kyi sgyu ma thams</text></item>
<item><p>194b4</p><section>rgyud</section><text>cad don yod par bsgrub pa'o/ /gdengs ka can gyi dbang po'i mthe bo gnyis pas rtse mo phyi rol du phyogs pa'i sor mo brgyad kyis gdengs ka'i tshogs kyis klu thams cad dgug pa dang gzhug pa dang bcing ba dang dbang du bya ba'i dam tshig ste lto 'phye chen po'i lag pa'o/ /gal te</text></item>
<item><p>194b5</p><section>rgyud</section><text>'da' bar byed na 'chi bar 'gyur ro/ /gung mo dang srin lag bzhi pos mdud pa byas la mgu ba'i tshul gyis steng du sgreng ste bsdus nas mthe'u chung gnyis kyis rtse mos brdeg par byas na dug thams cad 'bar ba dang / dug thams cad bcing ba dang kun las bsdus te brdeg</text></item>
<item><p>194b6</p><section>rgyud</section><text>pas dug thams cad 'jig pa'o/ /'di nyid kyi dug thams cad za ba dang 'pho ba dug med par bya'o/ /phyi rol gyi phyag rgya'i cho ga rgyas pa'i rgyud do// //de nas rtog pa thams cad bsgrub pa'i phyag rgya'i rgyud kyi cho ga rgyas pa bshad par bya'o zhes bcom ldan 'das bde ba</text></item>
<item><p>194b7</p><section>rgyud</section><text>chen po'i rdo rje gsang ba dam tshig chen po rdo rje sems dpas gsungs so/ /de la sku'i phyag rgya lnga ni/ phyag rgya chen po rdo rje 'chang chen po'i rigs la'o/ /dam tshig gi phyag rgya de bzhin gshegs pa'i rigs la'o/ /rdo rje hU~M mdzad ni rdo rje'i rigs la'o/ /pad+ma chen po ni pad+ma'i rigs la'o/ /rdo rje nor bu chen po</text></item>
<item><p>195a1</p><section>rgyud</section><text>ni nor bu'i rigs la'o/ /de nas gsung gi phyag rgya lnga ni/ snyan pa'i glu'i yul thams cad kyi tshul rnams nus pa ci lta bu'i glu'i rgyun thams cad kyis glu blangs te bzlas pa ni rdo rje sems dpa'i rigs la rab tu dga' ba'i rdo rje'i ngag go/ /lce dang mchu</text></item>
<item><p>195a2</p><section>rgyud</section><text>gnyis shin tu g.yo ba med cing ngos shin tu ma 'byar ba dbyangs dang bral ba'i rdo rje'i ngag de ni de bzhin gshegs pa'i rigs la ste/ rigs thams cad dgos pa'o/ /sprin gyi 'brug sgra yi ge hU~M gi sgra phra mo dang ldan pa ni rdo rje khro bo'i rdo rje zhes bya ba'i ngag rdo rje'i rigs so/ /ting nge</text></item>
<item><p>195a3</p><section>rgyud</section><text>'dzin gyi ngag pad+ma'i rigs la ste thams cad dag pa'i pad+ma zhes bya ba'o/ /chos kyi ngag nor bu'i rigs la ste mchod pa'i nor bu'o/ /de nas thugs kyi phyag rgya lnga ste/ thams cad bsgrub par bya ba la ni rdo rje sems dpa'i dngos pos so/ /sangs rgyas rjes su dran pas de bzhin</text></item>
<item><p>195a4</p><section>rgyud</section><text>gshegs pa'i rigs la'o/ /bdag gam bdag gi mdun du gsad par bya'o zhes bya ba ni rdo rje rigs la'o/ /sbyang bar bya'o zhes bya ba ni pad+ma'i rigs la'o/ /nam mkha' thams cad bsgoms pas nor bu'i rigs la'o// //de nas rdo rje'i phyag rgya lnga ni/ rdo rje rtse mo lnga</text></item>
<item><p>195a5</p><section>rgyud</section><text>'od zer gyi phreng bas rtse mo yongs su khyab pa dang bde ba chen po'i rdo rje khu tshur gyis rdo rje sems dpa'i rigs la'o/ /rdo rje rtse lnga pa 'od zer dang bcas pa de bzhin gshegs pa'i khu tshur gyis de bzhin gshegs pa'i rigs la'o/ /'bar ba'i rang bzhin rdo rje rtse bzhi pa rdo rje khro bo'i</text></item>
<item><p>195a6</p><section>rgyud</section><text>khu tshur gyis rdo rje'i rigs la'o/ /pad+ma'i steng gi de bzhin gshegs pa'i rdo rje pad+ma'i khu tshur gyis pad+ma'i rigs la'o/ /rdo rje phyed pa rdo rje rin po che nor bu'i khu tshur gyis nor bu'i rigs la'o// //de nas rigs thams cad rtogs pa'i gsang ba thogs pa med cing gdon</text></item>
<item><p>195a7</p><section>rgyud</section><text>mi za ba'i de kho na nyid kyi bden pa myur du mchog gi dngos grub kyi cho ga rgyas pa bsgrub pa thams cad kyi rgyud bshad par bya'o zhes bcom ldan 'das don yod cing thogs pa med pa myur ba'i mchog gi dngos grub can rdo rje sems dpas gsungs so/ /rdo rje sems dpa'i phyag rgya chen po</text></item>
<item><p>195b1</p><section>rgyud</section><text>ni bde ba chen po'i rdo rje gsang ba'i dam tshig go/ /gsung gi phyag rgya ni snying po'o/ /thugs kyi phyag rgya ni nye ba'i snying po'o/ /rdo rje'i phyag rgya ni rdo rje snyems ma'i'o// //de nas phra mo'i las kyi phyag rgya'i rgyud don yod cing thogs pa med pa 'di yin te/</text></item>
<item><p>195b2</p><section>rgyud</section><text>ma mchu'i sgros so rnams kyis bzung nas rdo rje'i lta bas blta zhing thams cad rjes su chags pa dang / dbang du byed pa dang / rol pa dang / brtan par byed pa'i dngos grub skad cig gis so sor nyams su myong ba ni rdo rje sems dpa'i rigs la'o/ /rdo rje phra mos byin</text></item>
<item><p>195b3</p><section>rgyud</section><text>gyis brlabs te/ dam tshig tsam du lta ba de bzhin gshegs pa thams cad kyi tshul khrims dang ting nge 'dzin dang shes rab dang rnam par grol ba dang rnam par grol ba'i ye shes mthong ba'i dngos grub thob par 'gyur ba ni de bzhin gshegs pa'i rigs las byung ngo / /khro gnyer dang</text></item>
<item><p>195b4</p><section>rgyud</section><text>bcas pa'i khro bos mi bzad pa'i lta ba byas nas shin tu ma 'gal bsdams nas thams cad ltung ba dang / dbab pa dang / rengs pa dang / nyal du bcug pa dang / rgyas btab pa dang / gsod pa dang / gzhan gyi dpung rmugs pa dang / thams cad las rnam par rgyal ba'i</text></item>
<item><p>195b5</p><section>rgyud</section><text>dngos grub skad cig mas 'byung bar 'gyur ba ni khro bo'i rdo rje khu tshur rigs la'o/ /btsums pa med pas brtan pa'i rdo rje'i lta bas mchu mnyam pa ni sgrib pa thams cad rnam par sbyang ba dang bsrung ba dang / ting nge 'dzin mngon du gyur pa'i dngos grub 'byung ba ni pad+ma'i rigs la'o/ /</text></item>
<item><p>195b6</p><section>rgyud</section><text>'bar ba'i lta bas zhal rnam par bzhad pas dbang bskur ba thams cad dang phun sum tshogs pa thams cad dang mchod pa'i cho ga rgyas pa'i dngos grub myur du thob par 'gyur ro// //de nas phyag rgya thams cad bcing ba sgrub pa ni/ nyin re mngon du lan cig tu/ /snying</text></item>
<item><p>195b7</p><section>rgyud</section><text>po rang nyid bsgrub pa ste/ /rang gis bcings nas mdor bsdus pas/ /phyag rgya thams cad grub par 'gyur/ /de nas phyag rgya thams cad kyi gsang ba sgrub pa ni/ snying po'i phyag rgya sngags rig pa'i/ /sgrub pa 'di ni rmad du byung / /ci nus ci 'dod bzlas pa yis/ /</text></item>
<item><p>196a1</p><section>rgyud</section><text>nye ba'i snying po gsang ba'o/ /don yod thogs med gsang ba dang / /rang bzhin grub pa de bzhin du/ /bsod nams med pa rnams la yang / /dngos grub kun la grub par 'gyur/ /dkyil 'khor ma zhugs pa rnams la/ /snying po mchog</text></item>
<item><p>196a2</p><section>rgyud</section><text>'di sbyin mi bya/ /gsang ba'am gsang rgyud dam pa ni/ /gal te dngos grub yid 'ong 'dod/ /gang gi khyim du gnas gyur pa'i/ /phyag rgya sngags 'di dge ba ste/ /gzhan gyis mi thub mi sod cing / /dngos grub thams cad thob par 'gyur/ /dum bu gnyis pa</text></item>
<item><p>196a3</p><section>rgyud</section><text>sngags dum gyi rtsa rgyud rdzogs so// //sems can thams cad bde don dang / /bsgrub pa thams cad sgrub pa'i phyir/ /sras bcas sangs rgyas thams cad kyis/ /rdo rje mchog 'dzin de la zhus/ /bde ba chen po rab sgrub dang / /chags pa chen po</text></item>
<item><p>196a4</p><section>rgyud</section><text>rnam dge phyir/ /rtogs pa thams cad bsdus pa'i rgyud/ /sems dpa' chen po bshad du gsol/ /rnam rtog med pa'i chos rnams la/ /'dir ni rtog par gang zhig brjod/ /snying bo zhes ni gang bshad pa'i/ /ye shes rgyud ni ji ltar yin/ /dkyil 'khor</text></item>
<item><p>196a5</p><section>rgyud</section><text>zhes ni brjod pa ci/ /der 'jug yon tan ci dang ldan/ /rigs kyi 'khor lo'i khyad par dang / /gzhan yang sgrub pa ji lta bu/ /rdo rje sems dpa' sems dpa' nyid/ /'di yang ci ltar de nyid gang / /thog ma tha ma med nyid dang / /rab tu dga' ba ji ltar</text></item>
<item><p>196a6</p><section>rgyud</section><text>'gyur/ /dang po'i snying po 'di yi yin/ /de bzhin nyid ni gang zhig yin/ hU~M gi glu ni gang gis gsungs/ /'di yi don ni ji ltar brjod/ /sems ni rdo rje nyid dang ni/ /de bzhin phyag rgya rdo rje nyid/ /sangs rgyas rnams ni 'byung ba dang / /rigs rnams kyang ni</text></item>
<item><p>196a7</p><section>rgyud</section><text>de bzhin du/ /sangs rgyas byang chub bsgrub pa dang / /sangs rgyas bdud du ji ltar 'gyur/ /rtog pa rnams kyang bsgrub pa dang / /dang po'i snying po'i de nyid dang / /snying po phyag rgya sngags rig pa'i/ /sgrub pa de bzhin dngos grub rnams/ /bsod nams med pas</text></item>
<item><p>196b1</p><section>rgyud</section><text>ci ltar 'grub/ /slob dpon nyid du ji ltar 'gyur/ /me tog spos dang mar me dang / /dri rnams ci yin ji ltar 'gyur/ /mchod pa yang ni ji ltar bya/ /gsang ba'i mchod pa ji ltar yin/ /kun byed kun za sdig pa can/ /shin tu sdig can ji</text></item>
<item><p>196b2</p><section>rgyud</section><text>ltar grub/ /don yod thog med dngos grub kyis/ /de rnams ji ltar grub par 'gyur/ /gsang ba de yang gang zhig yin/ /'di nyid du ni gang gis 'grub/ /bde ba chen po rab grub dang / /chags pa chen po rnam dag phyir/ /gsang ba'i de nyid gsang ba ni/ /</text></item>
<item><p>196b3</p><section>rgyud</section><text>bdag cag rnams la kun bshad gsol// //de nas bcom ldan 'das rdo rje 'chang chen pos de bzhin gshegs pa thams cad kyis gsol ba btab pa'i tshig gsan nas/ zhal rab tu bzhad de bzhad pa chen pos dam tshig chen po thams cad kyi de kho na nyid kyi rdo rje zhes</text></item>
<item><p>196b4</p><section>rgyud</section><text>bya ba'i rnam par gnon pa mdzad nas rtog pa thams cad kyi rgyud phyi ma 'di gsungs so/ /de la rnam par mi rtog pa khyab pa'i rgyud ni/ rnam rtog med pa'i ting 'dzin las/ /sems can don ni yongs su brtag /des na brtag par bshad pa ste/ /rtog pa yongs su dag phyir</text></item>
<item><p>196b5</p><section>rgyud</section><text>ro/ /de la bde ba chen po rdo rje gsang ba'i dkyil 'khor rgyud ni 'di yin te/ sa la yi ge'i gnas bris nas/ /bde ba chen po zhes brjod pa/ /de yi dam tshig rdo rje ste/ /snying po thams cad sgrub byed pa'o/ /de la dkyil 'khor gyi bshad pa'i rgyud ni/ ci ltar gnas dang</text></item>
<item><p>196b6</p><section>rgyud</section><text>ci ltar dus/ /ci ltar 'jig rten ci lta bu/ /'khor ni dgod par bya ba ste/ /de lta bu yi dkyil 'khor 'dri/ /de nas dkyil 'khor thams cad du zhugs pa'i rnam par smin pa'i rgyud ni/ rdo rje sems sogs sems dpa' yi/ /'khor bcas de tshe dkyil 'khor du/ /zhugs</text></item>
<item><p>196b7</p><section>rgyud</section><text>pa'i bsod nams ci 'dra ba/ /de ltar bris pa'ang de dang 'dra/ de nas rigs thams cad kyi 'khor lo'i khyad par gyi rgyud ni/ rdo rje 'khor lo bstan pa bzhin/ /lcags kyi 'khor lo dam pa ste/ /'bar ba'i 'khor lo de bzhin du/ /pad+ma 'dab brgyad nor bu che/ /de nas dkyil 'khor</text></item>
<item><p>197a1</p><section>rgyud</section><text>thams cad sgrub pa'i rgyud ni/ dkyil 'khor brtag pa byas nas ni/ /nang gi rim par zhugs bya ste/ /dkyil 'khor dag la dzaHhU~M baM/ /hoHpra sid d+h+ya ma~M brjod bya/ /de nas rdo rje sems dpa' nyid rgyud ni/ /sangs rgyas la sogs 'gro kun gyi/ /thams</text></item>
<item><p>197a2</p><section>rgyud</section><text>cad bdag nyid bcom ldan mchog /sems can 'byung phyir sems dpa' ste/ /rdo rje sems dpa' rab tu grags/ /de nas dam tshig chen po'i de kho na nyid bshad pa'i rgyud ni/ thog mtha' med pa'i sems dpa' ni/ /rdo rje sems dpa' dga' ba che/ /kun tu bzang po kun</text></item>
<item><p>197a3</p><section>rgyud</section><text>bdag nyid/ /'khor ba mya ngan 'das de bzhin/ /de nas thog ma dang tha ma med pa'i de kho na nyid bshad pa'i rgyud ni/ thog mtha' med pa thams cad ni/ /nam mkha' 'byung ba chen po'i gnas/ /nam mkha' skye ba skye med phyir/ /rdo rje sems dpa' de bzhin no/ /de nas</text></item>
<item><p>197a4</p><section>rgyud</section><text>bcom ldan 'das rab tu dga' ba'i bshad pa'i rgyud ni/ rab tu dga' phyir nyon mongs te/ /'gro ba thams cad bde 'dod pa/ /de la bde ba rnam dag phyir/ /srid gsum snga rol bcom ldan byung / /de nas dang po'i snying po'i de kho na nyid bshad pa'i rgyud ni/ chags pa kun</text></item>
<item><p>197a5</p><section>rgyud</section><text>la chags pa che/ /'dod ldan thams cad sad par byed/ /chags pa 'bar ba dri za yi/ /snying po phyag na rdo rje'o/ /de nas yi ge hU~M gi glu blang ba'i rgyud ni/ glu las chags pa dga' las 'dod/ /rab tu dga' las thams cad 'byung / /thams cad 'byung bar grub pa'i phyir/ /</text></item>
<item><p>197a6</p><section>rgyud</section><text>bskal pa dang por bcom ldan gsungs/ /de nas yi ge hU~M ge bzlas pa'i don gyi bshad pa'i rgyud ni/ /myur du thams cad rjes chags pas/ /dngos grub thams cad rjes su chags/ /rjes su chags par byed mchog ni/ /snying po'i bzlas pa'i don yin no/ /de nas rdo rje</text></item>
<item><p>197a7</p><section>rgyud</section><text>sems rgyud ni/ /glu rnams ci ltar khro bo ni/ /bsdus nas kun du 'jug pa na/ /rdo rje thog ni brtan gyur pa/ /de bzhin rdo rje bsdus pa'o/ /de nas rdo rje sems dpa' 'byung ba shes pa'i rgyud ni/ thams cad bdag nyid sems dpa' ni/ /bdag gi bdag nyid la yang</text></item>
<item><p>197b1</p><section>rgyud</section><text>gnas/ /rdo rje sems dpa' dngos su ni/ /myur du thams cad la yang zhugs/ /de nas de bzhin gshegs pa 'byung ba shes pa'i rgyud ni/ 'dod las chags pa dga' las bde/ /bde las sdig pa sdig las sdug /sdug las ting 'dzin shin tu brtan/ /</text></item>
<item><p>197b2</p><section>rgyud</section><text>rdo rje nyid las sangs rgyas 'byung / /de nas de bzhin gshegs pa'i rigs la sogs pa 'byung ba shes pa'i rgyud ni/ de bzhin gshegs pa'i rigs de nyid/ /de nyid rdo rje rigs chen po/ /de nyid pad+ma'i rigs dag pa/ /de nyid nor bu'i rigs mchog bshad/ /de nas</text></item>
<item><p>197b3</p><section>rgyud</section><text>mngon par byang chub pa shes pa'i rgyud ni/ rang sems so sor rtogs pa ni/ /byang chub sems ni yang dag 'byung / /rdo rje nyid phyir sangs rgyas nyid/ /bdag nyid sangs rgyas rab tu bsgom/ /de bzhin gshegs pa bdud nyid du shes pa'i rgyud ni/ /rang sems nyid ni bdud</text></item>
<item><p>197b4</p><section>rgyud</section><text>nyid de/ /sems nyid de bzhin gshegs pa yin/ /rang gi sems ni 'dul ba'i phyir/ /sangs rgyas bdud nyid du ni 'byung / /de nas rtog pa thams cad sgrub pa shes pa'i rgyud ni/ /rtog pa kun la grub bya gang / /rgyu ba dang ni mi rgyu yin/ /rang gi lha yi rnal 'byor gyis/ /</text></item>
<item><p>197b5</p><section>rgyud</section><text>de dag thams cad bsgrub par bya/ /de nas dang po'i snying po sgrub pa shes pa'i rgyud ni/ bzlas pa'i don shes nus pa yis/ /rdo rje sems dpa' rab bsgrub ste/ /ci srid 'dod pa'i bzlas pa mchog /dngos grub chen po'i bde ba ster/ de nas snying po dang / phyag rgya dang</text></item>
<item><p>197b6</p><section>rgyud</section><text>sngags dang / rig pa shes pa sgrub pa'i rgyud ni/ sems dpa' gang gi snying po dang / /phyag rgya sngags dang rig pa dang / /bzlas pa'i don du sems dpa' che/ /bdag nyid dam ni bsgrub bya ba/ /de nas dngos grub shes pa'i rgyud ni/ rdo rje sems dpa'i dngos grub</text></item>
<item><p>197b7</p><section>rgyud</section><text>che/ /de bzhin de bzhin gshegs kun gyi/ /rdo rje sems dpa' sems dpa' nyid/ /las kun mchog gi dngos grub phyir/ /de nas bsod nams med pa rnams kyi dngos grub grub pa shes pa'i rgyud ni/ ci 'dod 'khor lo bris nas ni/ /ci yang rung ba'ang thal</text></item>
<item><p>198a1</p><section>rgyud</section><text>bas kyang / /sems dpa' chen po bzhag nas ni/ /nyin zhag bzhir ni bsgrub par bya/ /de nas slob dpon nyid kyi grub pa shes pa'i rgyud ni/ /bde ba chen po rdo rje yi/ /gsang mchog dam tshig grong khyer du/ /ci bzhin rang nyid rab zhugs</text></item>
<item><p>198a2</p><section>rgyud</section><text>te/ /bdud rtsi'i chu yis dbang bskur bya/ /de nas me tog la sogs pa'i mchod pa 'bul ba'i shes pa'i rgyud ni/ rdo rje can la mchod pa kun/ /de bzhin gshegs pa'i rigs la dkar/ /rdo rje bdag nyid nag po ste/ /dmar po pad+ma nor bu ser/ /de nas</text></item>
<item><p>198a3</p><section>rgyud</section><text>dbul ba shes pa'i rgyud ni/ /rdzogs pa 'am ni ma tshang ba/ /yang na ji ltar rnyed pa ni/ /rdo rje gar sogs mchod pa yis/ /rtag tu thams cad 'grub par 'gyur/ /de nas dus kyi mchod pa shes pa'i rgyud ni/ /drug ldan la sogs snyan pa'i glu/ /glu ni thams cad</text></item>
<item><p>198a4</p><section>rgyud</section><text>ci 'dod pas/ /rdo rje 'byed ma la sogs 'grol/ /mchod pa dag ni rab tu bya/ /de nas gsang ba'i mchod pa shes pa'i rgyud ni/ rdo rje gar bcas mchod pa ni/ /ji lta ba bzhin du/ /bzlas pa'i don gyis ma brjod kyang / /mchog gi grub pa 'grub par</text></item>
<item><p>198a5</p><section>rgyud</section><text>'gyur/ /de nas sdig pa chen po byed pa'ang grub pa shes pa'i rgyud ni/ /dkyil 'khor la ni ma zhugs kyang / /tshul khrims 'chal pa la sogs kyi/ /ting nge 'dzin gyi stobs kyis ni/ /sdig pa kun las grol bar 'gyur/ /de nas dngos grub mi thob pa'i rgyu shes</text></item>
<item><p>198a6</p><section>rgyud</section><text>pa'i rgyud ni/ chags pa smad par mi bya ste/ /rnam dag de bzhin bde ba ste/ /bcom ldan 'das kyang chags pa che/ /'di ma dag pas 'grub mi 'gyur/ /de nas mchog gi dngos grub sgrub pa shes pa'i rgyud ni/ ji bzhin yul dang ldan gyur nas/ /mchog gi dngos</text></item>
<item><p>198a7</p><section>rgyud</section><text>grub bsgrub par bya/ /rtog pa kun la rnal 'byor 'di/ /tshe 'di nyid la sgrub par byed/ /bde ba chen po rdo rje gsang ba'i rtog pa'i rgyal po chen po'i rdo rje rin po che rin po che las rtog pa thams cad kyi rgyud phyi ma'i cho ga rgyas pa'o// //de nas bcom ldan 'das rtog pa de</text></item>
<item><p>198b1</p><section>rgyud</section><text>bzhin gshegs pa thams cad kyi rdo rje gsang ba de bzhin gshegs pa thams cad kyi dbang bskur ba'i rdo rje rin po che de bzhin gshegs pa thams cad kyi cho ga gzigs pa'i ye shes kyi dbang phyug gi rdo rje'i pad+ma de bzhin gshegs pa thams cad kyi sna tshogs pa'i mdzad pas</text></item>
<item><p>198b2</p><section>rgyud</section><text>phrin las dam pa'i cho ga rgyas pa'i rdo rjes thams cad la khyab pa ma lus shing lus pa med pa'i rdo rje'i khams brtan pa'i dngos grub kyi cho ga rgyas pa nam mkha'i khams kyi mthar thug par chos kyi dbyings spro ba thams cad khyab pa'i de bzhin gshegs pa thams cad kyis 'khor</text></item>
<item><p>198b3</p><section>rgyud</section><text>lo mngon par mkhyen par mdzad nas dang po'i snying po'i gsang ba'i de kho na nyid kyi rdo rje'i sgrub pa'i rgyud 'di gsungs so/ /ci srid 'khor ba'i gnas la zhugs/ /de srid sems can gdon par mdzad/ /mya ngan 'das bzhugs gzi brjid can/ /sems can don ni nus</text></item>
<item><p>198b4</p><section>rgyud</section><text>pa min/ /de phyir sems dpa' dam pa rnams/ /'khor ba srid du 'khor bar zhugs/ /sems can don ni mngon par bzhed/ /thams cad dag pa'i mchog chos can/ /de bzhin gshegs pas mi 'dul bas/ /sems can don mi mdzad pa ste/ /'dir ni rab</text></item>
<item><p>198b5</p><section>rgyud</section><text>grub dngos grub mchog /dus kun du ni thams cad du/ /rdo rje 'chang chen la sogs pa/ /'di ltar bsod nams rnam smin gyis/ /kun la mthong ba la sogs kyis/ /rang gi las kyis mdzad mi spyod/ /dkyil 'khor la ni ma zhugs kyang / /srid pa 'di la myur</text></item>
<item><p>198b6</p><section>rgyud</section><text>'grub 'gyur/ /shin tu mthong ba la sogs kyis/ /sems can thams cad rab stsol mdzad/ /kun nas dus kun thams cad la/ /dngos grub thams cad rab stsol 'gyur/ /rgyal po rdo rje 'chang chen po/ /srid pa'i dbang phyug kun gyi gtso/ /de phyir bsgrub bya</text></item>
<item><p>198b7</p><section>rgyud</section><text>'di bshad bya/ /dngos grub shin tu rtag pa'o/ /gang gis srid pa 'di nyid du/ /shin tu rtag pa'i dngos grub thob/ /lugs ma 'am ni brdungs pa'am/ /ri mor bris pa'am 'dus byas pa'i/ /phyag na rdo rje'i sku gzugs ni/ /ci bzhin bshad par rab gzhug</text></item>
<item><p>199a1</p><section>rgyud</section><text>bya'o/ /bde ba chen po rdo rje gsang ba'i dam tshig gi de kho na nyid sgrub pa'i dngos grub kyi cho ga rgyas pa'o// //de nas bcom ldan 'das de bzhin gshegs pa thams cad kyis phyag rgya'i ye shes kyi slar yang phyag rgya thams cad sgrub pa'i dngos grub kyi rgyud 'di</text></item>
<item><p>199a2</p><section>rgyud</section><text>gsungs so/ /nyin re snga rol dus ci bzhin/ /dang po'i rdo rje bde ba che/ /'dis ni rtag pa thams cad la/ /phyag rgya thams cad mdor bsdus pas/ /dam tshig yang dag bcings nas grub/ /phyi nas ma bsgrubs grub par 'gyur/ /de nas bcom ldan 'das kyis rdo rje</text></item>
<item><p>199a3</p><section>rgyud</section><text>chos kyi de kho na nyid kyi gsang ba'i sngags sgrub pa 'di gsungs so/ /langs pa'am ni 'dug pa'am/ /gang dang der ni gnas pa'am/ /thams cad rjes chags rnal 'byor gyis/ /dngos grub thams cad thob par 'gyur/ /de nas bcom ldan 'das kyis las kyi</text></item>
<item><p>199a4</p><section>rgyud</section><text>gsang ba'i de kho na nyid kyi rgyud 'di gsungs so/ /gsang ba'i gar mchog mchod pa'am/ /yang na mchod pa ci bde bar/ /byas te mgon po bsgrub byas na/ /mchog gi dngos grub myur du 'thob/ /de nas rang gi phyag rgyas bdag nyid bsgrub pa'i rgyud ni/ phyag rgya</text></item>
<item><p>199a5</p><section>rgyud</section><text>chen po mnyam gzhag ste/ /rang gi snying pos lan cig bsgrub/ /brtan zhing shin tu dgyes kun chags/ /shin tu dgyes gyur bdag po grub/ /de nas yi ge hU~M gi glu blang ba'i grub pa'i rgyud ni/ ri b+hi da sogs rgyan dang ldan/ /ci nus pa dag ci 'dod pa/ /dri za dang</text></item>
<item><p>199a6</p><section>rgyud</section><text>po blangs nas ni/ /yi ge hU~M gis grub par 'gyur/ /zhes bcom ldan 'das chags pa chen po dang po'i rdo rje sems dpa' rdo rje 'chang chen pos gsungs so/ /de kho na nyid chen po'i gsang ba'i dngos grub bsgrub pa'i rgyud do// //de nas rtog pa thams cad kyi las kyi phyag</text></item>
<item><p>199a7</p><section>rgyud</section><text>rgya bshad par bya'o zhes bya ba bcom ldan 'das thog ma dang tha ma med pa'i phrin las can rdo rje sems dpas gsungs so/ /shin tu ring ba'i tshe 'phel ba ni bde ba chen po'i rdo rje chos so/ /shin tu gzhon pa'i na tshod 'phel ba ni bde ba chen po'i rdo rje bcud kyis len gyis so/ /gzugs</text></item>
<item><p>199b1</p><section>rgyud</section><text>chen po dang gzi brjid chen po 'phel ba ni bde ba chen po'i rdo rje'i gzugs kyi gzi brjid kyis so/ /'du byed chen po thams cad 'phel ba ni bde ba chen po rdo rje 'du byed chen pos so/ /sems can thams cad kyi bdag nyid thams cad bsrung ba ni bde ba chen po rdo rje bsrung</text></item>
<item><p>199b2</p><section>rgyud</section><text>bas so/ /phyogs thams cad dang mtshams dang dkyil 'khor bcing ba ni bde ba chen po rdo rje bskor bas te/ thams cad rdo rje chen po'i ngo bo nyid khro bo'i rgyal po chen po rdo rjes kyang 'jug par mi nus shing mi phyed par 'gyur ro/ /sdig pa thams cad srung ba ni bde ba chen po'i</text></item>
<item><p>199b3</p><section>rgyud</section><text>rdo rje byin gyis brlabs pas so/ /bdag nyid kyi dngos grub thams cad dam gzhan dag rdo rjer byed pa ni bde ba chen po'i rdo rje go chas so/ /'thab mo thams cad las rnam par rgyal ba ni bde ba chen po'i rdo rje rgyal mtshan mchog gi dpung rgyan gyis so/ /'thab mo srung ba ni</text></item>
<item><p>199b4</p><section>rgyud</section><text>bde ba chen po'i gzhan gyis mi thub pas so/ /gzhan gyi dpung thams cad gzhig pa ni rdo rje bde ba chen po'i rdo rje 'dzin par byed pas so/ /gzhan gyi dpung nyams pa dang ldang ba dang ltung ba dang gsod pa ni bde ba chen po'i rdo rje glog bskor bas so/ /rims thams cad la</text></item>
<item><p>199b5</p><section>rgyud</section><text>sogs pa'i nad thams cad dang nad chen po zhi ba ni bde ba chen po'i rdo rje 'phrog pas so/ /dug thams cad gzhig pa dang / dug med par bya ba ni bde ba chen po'i rdo rje phyag rgya'i las kyis so/ /gdon thams cad las dgrol ba ni bde ba chen po rdo rje'i 'byung po bskrad pas so/ /</text></item>
<item><p>199b6</p><section>rgyud</section><text>ma mo dang mkha' 'gro ma dang gdon thams cad dgrol ba chen po dang gzhom pa dang snying gzhan dbyung ba dang shi ba gso ba dang / tshe 'phel ba de shin tu srung ba rnams ni bde ba chen po'i rdo rje phyag rgya'i lan gyis so/ /thams cad dbab pa dang g.yo ba dang 'ching ba dang gar byed du gzhug</text></item>
<item><p>199b7</p><section>rgyud</section><text>pa dang glu len du gzhug pa dang snga ma 'byung ba so sor brtan pa dang rmad du byung ba dang cho 'phrul bstan pa dang / bden pa thams cad pa thams cad smrar gzhug pa dang dgrol ba dang / bsrung ba dang / sos su bcug pa rnams ni bde ba chen po'i rdo rje dbab pas so/ /rgyu ba dang mi</text></item>
<item><p>200a1</p><section>rgyud</section><text>rgyu ba'i dngos po thams cad la yid kyis 'dod pa'i pra dbab pa thams cad grub pa ni bde ba chen po rdo rje bra dbab pas so/ /rang gi lus dang ngag dang yid rdo rjes mthong ba dang thos pa dang smra ba dang ston pa'i shes pa grub pa ni bde ba chen po'i rdo rje'i bdag nyid</text></item>
<item><p>200a2</p><section>rgyud</section><text>bsgoms pas so/ /thams cad las 'das pa dang / ma 'ongs pa dang / da ltar byung ba thams cad bka' mthong ba'i yi ge sna tshogs pa'am/ dngos po sna tshogs pa thams cad kyis rna ba'i shes pa rab tu 'jug pa ni bde ba chen po'i rdo rje thams cad mkhyen pas so/ /</text></item>
<item><p>200a3</p><section>rgyud</section><text>glog dang char pa dang thog dbab pa thams cad bzlog pa dang / sprin gzhig pa ni bde ba chen po'i rdo rje khro bo'i lta bas so/ /sa'i 'og thams cad las sngar ma byung ba'i 'bru la sogs pa'i 'bras bu 'byung ba dang / nye bar len pa dang / chu med pa'i gnas las chu'i dngos po</text></item>
<item><p>200a4</p><section>rgyud</section><text>'byung ba dang nye bar len pa dang / mun pa chen por snang ba chen po bskyed pa dang nye bar len pa dang rlung thams cad la bka' bsgo ba dang nye bar len pa dang nam mkha' thams cad las yid kyis 'dod pa'i dngos po thams cad mthong ba dang nye bar len pa ni bde ba chen po'i rdo rje dbyings kyi</text></item>
<item><p>200a5</p><section>rgyud</section><text>dbang phyug mas so/ /thams cad gzhom pa dang rengs pa dang dral ba dang rmugs pa dang gnyid log par bya ba dang rgyas gdab pa dang ltung ba dang rmongs pa dang gsad pa dang phyir ldog pa ni bde ba chen po'i gdug pa'i rdo rje'i phyag rgyas so/ /thams cad rjes su chags pa dang dgug</text></item>
<item><p>200a6</p><section>rgyud</section><text>pa dang gzhug pa dang dbab pa dang bcing ba dang bkrol ba dang dral ba dang ltung ba dang ltung ba bslang ba dang 'dren pa dang bran du byed pa dang mngag gzhug bka' bsgo ba byed pa dang thams cad tshur drang ba dang phar btang ba dang gsad pa dang slar gso ba la sogs pa'i las thams cad byed pa dang dbang du</text></item>
<item><p>200a7</p><section>rgyud</section><text>byed pa'i sgrub pa ni bde ba chen po'i rdo rje thams cad sgrub pas so/ /rigs thams cad kyi mchog gi dngos grub la sogs pa'i mchog gi dngos grub thams cad dang / mchog gi dbang bskur ba la sogs pa thams cad dang / phun sum tshogs pa thams cad dang thams cad</text></item>
<item><p>200b1</p><section>rgyud</section><text>rjes su chags pa la sogs pa'i bde ba dang / yid bde ba thams cad rab tu gzhug pa dang / mchod pa chen po thams cad la sogs pa'i las thams cad myur du grub pa'i cho ga rgyas pa ni bde ba chen po'i rdo rje mchog gi dngos grub kyis so/ /de la bde ba chen po'i rdo rje</text></item>
<item><p>200b2</p><section>rgyud</section><text>gsang ba'i dam tshig gi dang po'i mchog gi dam tshig gi las kyi phyag rgya'i rgyud ni 'di yin te bde ba chen po'i rdo rje ni rdo rje sems dpa'i tshe ster ba'o/ /'di'i las kyi phyag rgya thams cad bcing ba'o/ /dbus ma'i rdo rje btung bar bya/ rtse mo'i 'od zer byas pas gdong pa yongs su</text></item>
<item><p>200b3</p><section>rgyud</section><text>sbyangs te gdong par dgrol bar bya'o/ /bdag nyid la kun du bskor nas snying gar dgrol bar bya'o/ /gtsug tor dang phyogs thams cad dang dkyil 'khor bskor ba'o/ /snying ga dang yid kyis rgyab dang phrag pa dang / spyi bo dang dpral bar bzhag la rdo rje khu tshur gnyis kyis phreng ba</text></item>
<item><p>200b4</p><section>rgyud</section><text>bcings la go cha bya ste/ mdud pa byas nas rdo rje'i gnas rnams su slar yang phreng ba byas pas rgyab tu mdud pa byas te dar dpyangs bya'o/ /snying ga dang dpral ba dang mgrin pa dang spyi bor gzhag par bya'o/ /dbus ma'i dar mchog go/ /bya ba pa'i gyen du kha bltas pa'i dbug pa dang</text></item>
<item><p>200b5</p><section>rgyud</section><text>'jig pa'i gdong gis lta ba'o/ /'bar ba bzhi'i tshul gyis 'dor zhing khros pa'i rang gi snying gar bcings te zhi ba'i lta bas rtse mo 'phrog par bya'o/ /lta bas 'phrog par bya'o/ /lta bas 'phrog par bya'o/ /dbab pas myur du dgrol bar bya'o/ /yongs su bskor nas dpral bar bzhag ste/ dbus ma'i</text></item>
<item><p>200b6</p><section>rgyud</section><text>rdo rje sor mo'i rtse mo gnyis bskyod par byas na ci lta ba bzhin du las byed pa'i snying gar bzhag ste dbus ma rdo rje'i las ni 'di lta ste/ snying gar stod pa dang skyed pa dang 'ching ba dang gar byed du bcug pa dang mgrin pa gsal ba dang rdo rje rtse mo btsir ba dang kha dbub pa dang mgrin pa gsal</text></item>
<item><p>200b7</p><section>rgyud</section><text>ba dang bcings pa myur du dgrol ba dang bsrung ba dang bya ba pa'i las so/ /snying ga kha sbyor bskyed pa'o/ /nyin re zhing snga rol du lan cig lus yongs su sbyang ba dang / mgrin pa gsal ba'i ngag dang snying gar gzhag pa dang phyag rgya la lta ba ste/ nyin re snga rol du lan cig dbang po</text></item>
<item><p>201a1</p><section>rgyud</section><text>thams cad la kun du bskor bar bya'o/ /dbus ma rdo rjes byed pa ni khro bo'i rdo rje'i lta bas so/ /dbus ma'i rdo rje'i las ni 'og nas 'byung ste nye bar longs spyod pa dang / thams cad la dgug par byed pa dang dbab pa sbyin pa dang 'bar ba'i me stag byed pa dang nye bar len</text></item>
<item><p>201a2</p><section>rgyud</section><text>pa dang rlung gi tshul dang nam mkhar sgom pa las du ma'o/ /dbus ma'i rdo rje'i lus ni phyag rgyas gzhom pa dang rtse mo gnyis snying gar btsir ba dang sen mo brud pa dang mig 'degs pa dang btsum pa dang / sor mo mnyam pos snying gar bteg pa dang ltung ba dang slong bar byed pa dang / phan</text></item>
<item><p>201a3</p><section>rgyud</section><text>tshun rdeg pa dang rang gi snying gar rang bzhin du gzhag pa'i las so/ /dbus ma'i rdo rje las ni mda' stod pa dang lcags sgrog gnyis kyis dgug pa dang g.yon pa la g.yas pa bcug pa dang rtse mo bskyod pa dang gdu bur bcing ba dang myur du dgrol ba dang sor mo mnyam por myur du dral</text></item>
<item><p>201a4</p><section>rgyud</section><text>ba dang ltung bar byed pa dang 'og nas bteg pa dang g.yon pa g.yas pas drang ba dang / las thams cad la sbyar bar byed pa dang 'og nas bskyod cing gyen du drang ba dang tshur 'dren pa dang phar gtang ba dang g.yon dang g.yas kyis drag por 'degs pa dang rang gi snying gar rtse mo 'dren pa dang /</text></item>
<item><p>201a5</p><section>rgyud</section><text>las thams cad la nges par sbyor ba byed pa'i las dang snying gar 'khor lo gzhug pa dang dbang bskur ba'i phreng ba dang dar dpyangs 'ching bar byed pa dang snying gar las drangs te bde ba tshur 'dren pa thams cad yongs su sbyang ba dang gar gyis blangs te spyi bor dgrol ba'i las so/ /bde ba</text></item>
<item><p>201a6</p><section>rgyud</section><text>chen po rab grub dang / /chags pa chen po rnam dag phyir/ /don yod thogs med sna tshogs pa'i/ /phyag rgya'i rgyud ni rab tu bshad/ /rdo rje 'dzin pa chen po yis/ /sangs rgyas sras bcas bdag nyid kun/ /sems can thams cad myur 'grub phyir/ /don yod dngos</text></item>
<item><p>201a7</p><section>rgyud</section><text>grub kun stsol ba'o/ /dkyil 'khor dag tu ma zhugs pa/ /sdig pa'i las ni kun dang ldan/ /de dag kyang ni grub 'gyur te/ /bcings pa tsam gyis sdig byang phyir/ /gang zhig le lo nyid kyis sam/ /brtson 'grus ldan yang ma tshang ba/ /dkyil 'khor med pa'i sems</text></item>
<item><p>201b1</p><section>rgyud</section><text>can gang / /slob dpon nyid byin ma brlabs dang / /de dag grub mchog rdo rje che/ /rdo rje slob dpon nyid du 'gyur/ /don yod mchog dang sna tshogs pa'i/ /bcings pa tsam gyis myur grub byed/ /bsam pa thams cad yongs rdzogs pa'i/ /mchog gi dngos grub kun la</text></item>
<item><p>201b2</p><section>rgyud</section><text>'jug /dang po 'byung ba'i rdo rje mchog /bde ba che las yang dag 'byung / /dag cing shin tu grub pa dang / /'gro ba thams cad la yang ngo / /de nas phyag rgya thams cad sgrub pa'i gsang ba'i rgyud ni/ las 'dod thog mar phyag rgya ni/ /skal ba ci bzhin snying</text></item>
<item><p>201b3</p><section>rgyud</section><text>pos grub/ /rang gi bdag nyid nges sbyar bya/ /bde ba chen po'i rdo rje gsang ba'i rtog pa'i rgyal po chen po las/ bde ba chen po thams cad kyi rdo rje'i dam tshig don yod pa'i dngos grub kyi mchog ces bya brgyud phyi ma'i cho ga rgyas pa yongs su rdzogs pa'o// //</text></item>
<item><p>201b4</p><section>rgyud</section><text>de nas bcom ldan 'das de bzhin gshegs pa thams cad kyi yongs su mthar thug pa med pa'i sku dang gsung dang thugs rdo rje thams cad kyi las kyi sbyor ba ni/ rdo rje 'chang ba dang bcas pa rnams kyis bde ba chen po'i rdo rje gsang ba'i dam tshig rtog pa'i rgyal po chen po 'dis</text></item>
<item><p>201b5</p><section>rgyud</section><text>sems can gyi khams ma lus pa kun du khyab cing spro ba dang dngos grub thams cad kyi cho ga rgyas pa/ srid pa thams cad kyi rtse mo'i yongs su mthar thug pa'i gsung rab yongs su mthar thug pa'i don du thog ma dang tha ma med pa'i rdo rje sems dpa' la gsol ba btab pa yin no/ /</text></item>
<item><p>201b6</p><section>rgyud</section><text>rdo rje'i nam mkha' chen po yis/ /chos kyi dbyings ni spro ba mchog /rdo rje'i nam mkha' chen po yi/ /chos dbyings spro ba'i dngos grub ster/ /rtag tu sangs rgyas thams cad ni/ /rdo rje 'chang chen bcas pa dang / /rdo rje 'chang gi theg pa ni/ /yongs su mthar thug</text></item>
<item><p>201b7</p><section>rgyud</section><text>nus pa min/ /e ma'o mngon zhen sems can dang / /le lo can dang las kun ldan/ /thugs rje dam pa'i rdo rje khyod/ /byang chub sems ni bla na med/ /bde ba chen po rab sgrub dang / /chags pa chen po rnam dag phyir/ /rtog pa 'di ni mthar thug pa/ /rab tu sgrub</text></item>
<item><p>202a1</p><section>rgyud</section><text>phyir mthar thug brjod/ /de nas bcom ldan 'das de bzhin gshegs pa thams cad kyis gsol ba btab pa'i tshig gsan nas/ de bzhin gshegs pa thams cad kyi ting nge 'dzin rdo rje sems dpa' byin gyis brlabs pa zhes bya ba'i ting nge 'dzin</text></item>
<item><p>202a2</p><section>rgyud</section><text>la snyoms par zhugs nas 'di gsungs so/ /bde ba chen po rab sgrub dang / /chags pa chen po rnam dag phyir/ /thams cad dgongs grub don du ni/ /yongs su mthar thug byin brlabs pa'o/ /gang gis tshul mchog 'di ni nyan 'gyur dang / /gang gis khyim na gsang ba</text></item>
<item><p>202a3</p><section>rgyud</section><text>thams cad gnas/ /bde chen mchog gi rdo rje mchog gsang ba'i/ /dngos grub tshe 'dir de dag rnams la bstan/ /brtan pa nyid phyir 'dul ba rang mi byed/ /sems can don du rgyal ba las dag phyir/ /rnam par sbyang bar mdzad pa 'di yin te/ /rtog pa 'di ni bgegs med</text></item>
<item><p>202a4</p><section>rgyud</section><text>bdud rnams med/ /dngos grub 'phel med min pa byin gyis brlabs/ /bdud dang brtan med nyid ni bdag mi byed/ /brtan pa nyid phyir 'dul ba rang mi byed/ /rtog pa chen po'i mchog 'di gang bsgrub pa/ /myur du dngos grub mchog phyin bdag brtan 'gyur/ /brtan zhing rab bgyis</text></item>
<item><p>202a5</p><section>rgyud</section><text>brtan pas rjes su chags/ /bde ba chen po kun byed shin tu rgyas/ /nga yi dang po'i snying po gang sgrub pa/ /de la nga ni rtag tu dngos grub ster/ /de nas de bzhin gshegs pa thams cad 'dus nas legs so zhes bya ba byin te/ bcom ldan 'das kyis gsungs pa la mngon par bstod do/ /</text></item>
<item><p>202a6</p><section>rgyud</section><text>bde ba chen po rdo rje gsang ba zhes bya ba'i rtog pa'i rgyal po mchog tu grub pa'i rgyud phyi ma yongs su rdzogs so// //de nas bcom ldan 'das byang chub sems dpa' chen po phyag na rdo rje 'di nyid slar yang ston par mdzad cing zhal rab tu 'dzum pa dang / mchog dang po'i rdo rje bde</text></item>
<item><p>202a7</p><section>rgyud</section><text>ba chen po rdo rje bsnyems pas gsor nas rang gi thugs kar bstod pa'i tshul du 'dzin cing mchog tu gsang zhing mchog tu grub pa don yod cing thogs pa med pa bde ba chen po rdo rje don yod pa'i dam tshig 'di rtog pa thams cad kyi sdig pa dang sgrib pa dang bdud thams cad 'dul bar byin gyis brlab pa'i</text></item>
<item><p>202b1</p><section>rgyud</section><text>dbang gis ma grub pa rnams kyang mchog dam pa grub par byed pa dang mchog tu gsang ba dang thog ma dang tha ma med pa'i mtshon cha mchog dang po zhes bya ba'i rtog pa'i rgyal po dbang phyug chen po'i chen po rgyud phyi ma gsungs pa/ de nas thog ma'i gnas nyams dga'/ /nam mkha' kun la rab</text></item>
<item><p>202b2</p><section>rgyud</section><text>tu gnas/ /rin chen 'od mdzes rab tu gsal/ /dri ma med pa'i mdangs kyis brgyan/ /zur bzhi pa la sgo bzhi pa/ /sgo khyud rnams kyis rab tu brgyan/ /kha khyer gyis ni yongs su bskor/ /rdo rje lha mo'i tshogs kyis mchod/ /grwa yi phyogs ni thams cad dang / /sgo</text></item>
<item><p>202b3</p><section>rgyud</section><text>khyud kyi ni mtshams rnams su/ /zla ba phyed ni rab tu gnas/ /rdo rje rin chen 'bar byed pa/ /rlung gis bskyod pa'i rtse mo mchog /dar 'phan dril bu sgra sgrogs pa/ /dra ba me long tog me tog /me tog chun po'i rgyan gyis bskor/ /bde ba chen po rdo rje che/ /rdo rje kun gyis</text></item>
<item><p>202b4</p><section>rgyud</section><text>legs sbyar ba/ /rdo rje sems dpa'i bzhugs gnas che/ /sangs rgyas kun gyis rjes bsten pa/ /byang chub sems dpa'i gnas kyi mchog /rdo rje 'dzin pa kun gyi gnas/ /bde ba chen po'i rdo rje che/ /rdo rje rin chen mchog bya ba'i/ /rdo rje 'chang chen bzhugs nas ni/ /bde ba</text></item>
<item><p>202b5</p><section>rgyud</section><text>chen po rnam par bzhugs/ /thog mtha' med pa'i sems dpa' ni/ /rdo rje sems dpa' dga' ba che/ /kun du bzang po kun bdag nyid/ /rdo rje bsnyems tshul bdag po'i bdag /sems can kun gyi sems gang ni/ /brtan pa'i phyir ni dpa' zhes bya/ /brtan par</text></item>
<item><p>202b6</p><section>rgyud</section><text>bzhag pas ting 'dzin te/ /nges pa las ni rdo rjer gyur/ /sems dpar byin brlabs sbyor ba yis/ /rdo rje sems dpa' nyid du 'gyur/ /de nyid bcom ldan sna tshogs pa/ /byang chub spyod pa'i rjes mthun pa/ /bdud dang bdud las rgyal ba nyid/ /byang chub sangs rgyas de nyid do/ /</text></item>
<item><p>202b7</p><section>rgyud</section><text>rdo rje drag po mthar byed nyid/ /phyag na rdo rje nyid kyang ste/ /de nyid de bzhin gshegs pa'i rigs/ /de nyid rdo rje'i rigs chen po/ /de nyid pad+ma'i rigs dag pa/ /de nyid nor bu'i rigs bzang bshad/ /de nyid 'dod chags bral ba nyid/ /'dod dang grol ba de nyid de/ /</text></item>
<item><p>203a1</p><section>rgyud</section><text>dus gsum srid gsum mchog gsum ste/ /'jig rten gsum mchog khams gsum pa/ /mi g.yo thams cad mchog de nyid/ /bstan pa sra ba nor chen po/ /rgyu ba sems kyis 'dus byas pa/ /thams cad byed pa thams cad nyid/ /dang po'i sems dpa'</text></item>
<item><p>203a2</p><section>rgyud</section><text>sems dpa' che/ /byang chub sems dpa' bde rab stsol/ /sems dpa'i skyil krung bcas nas ni/ /pad+ma'i steng du bzhugs pa ni/ /btsun mo'i tshogs bcas sna tshogs pa/ /rdo rje lha mos yongs su bskor/ /bde ba chen po grub don du/ /'dod chags chen po rnam dag phyir/ /</text></item>
<item><p>203a3</p><section>rgyud</section><text>ma lus 'dul bya'i don du ni/ /dngos grub thams cad rab grub phyir/ /dam tshig mchog ni ma lus pa/ /rgyal bas kyang ni bsrung bar bya/ /bsnyems bcas rdo rje gsor ba dang / /rdo rje bsnyems pa'i tshul 'chang zhing / /phyag rgya kun myur grub mngon du/ /rdo rje sems dpa'</text></item>
<item><p>203a4</p><section>rgyud</section><text>mchog grub phyir/ /dngos grub kun gyi thabs chen po/ /bsod nams kun gyis cher mthong ba/ /ye shes phyag rgya yang dag ldan/ /snying po chen po dam yin te/ /gang gis bsod nams mi ldan pa'am/ /de bzhin dkyil 'khor ma zhugs pa'ang / /don yod thogs pa med mchog</text></item>
<item><p>203a5</p><section>rgyud</section><text>'gyur/ /dngos grub thams cad rnyed dka' yin/ /bde ba chen po rdo rje che/ /gsang ba mchog gi dam tshig brtan/ /dngos po thams cad sgrub pa ster/ /rtog pa thams cad myur grub byed/ /thog mtha' med phyir dang por 'byung / /mchog dang dang po zhes byar bshad/ /tshig kun</text></item>
<item><p>203a6</p><section>rgyud</section><text>gyis ni ci 'dod dang / /chags pa kun gyis ci dga' bar/ /rjes su chags par bgyi'o zhes/ /ci bzhin 'bab pa'i ye shes 'jug /nye ba'i snying po bcas snying po/ /bskal pa dang por bcom ldan gsungs/ /hU~M/ de nas 'di ni gsungs tsam gyis/ /sangs rgyas thams cad sras</text></item>
<item><p>203a7</p><section>rgyud</section><text>bcas pa/ /rdo rje 'dzin bcas sna tshogs pa/ /skad cig gis ni 'dus par 'gyur/ /rdo rje 'dzin chen gyis thog mar/ /yud kyi 'jig rten gsum po 'byung / /ci ltar 'gro ba rab grub ces/ /bde gshegs rnams kyis dngos grub dris/ /de rnams kyi ni bka' gsan nas/ /rdo rje</text></item>
<item><p>203b1</p><section>rgyud</section><text>'dzin rang grol ba ni/ /'byin dang stsol dang ston pa po/ /byed pas tshig ni 'di skad gsol/ /chags bral gyis 'dul 'jig rten rnams/ /chags bral nyid kyis dag par 'gyur/ /'dod chags chen po bde ba che/ /'di ni ji ltar grub par 'gyur/ /de yi tshig de gsan nas</text></item>
<item><p>203b2</p><section>rgyud</section><text>ni/ /rgyal ba rang nyid kyis gsungs pa/ /byang chub sems de thog ma'i lha/ /khyod ni thabs chen nyid yin no/ /ji srid 'khor ba'i gnas su ni/ /mkhas mchog 'dug par gyur pa'i tshe/ /de srid mtshungs med sems can don/ /mya ngan mi 'da' byed par nus/ /ci srid sems</text></item>
<item><p>203b3</p><section>rgyud</section><text>can rnam rtog pa/ /de srid byang chub srid pa che/ /byang chub sems can la phan phyir/ /rdo rje can gyis ci bder gyis/ /de nas thog ma dang dkyil 'khor/ /dang po'i dkyil 'khor byin gyis brlabs/ /rdo rje kun gyi dam tshig mchog /ci bzhin cho gas bsgrubs pa nyid/ /de nas bcom</text></item>
<item><p>203b4</p><section>rgyud</section><text>ldan 'das de ni/ /bde ba chen po grub phyir dang / /'dod chags chen po rnam dag phyir/ /gtso bos mgon la gsol ba btab/ /bcom ldan khyod la gsol ba ni/ /'dod chags chen po bde ba che/ /snying po 'di ni rtog pa mchog /bde chen myur du grub byed pa'o/ /de rnams kyi ni</text></item>
<item><p>203b5</p><section>rgyud</section><text>bka' gsan nas/ /rdo rje sems dpa' bde chen po/ /bde ba chen po rdo rje che/ /dkyil 'khor chen po bka' stsal to/ /de nas rab tu bshad bya ba/ /dkyil 'khor chen po dam pa ste/ /bde ba chen po rdo rje mchog /gsang ba dam pa zhes bshad pa'o/ /thog mar dam tshig gsum thob</text></item>
<item><p>203b6</p><section>rgyud</section><text>pa'i/ /rdo rje slob dpon rang phyag rgyas/ /'khor lo kun gyi cho ga la/ /rtag tu rdo rje dril 'chang bya/ /rtog pa thams cad yang dag 'bebs/ /dkyil 'khor thams cad sgrub byed yin/ /dam tshig che gsum zhes bya ba'i/ /rgya 'di thams cad sgrub byed yin/ /dngos grub cho ga</text></item>
<item><p>203b7</p><section>rgyud</section><text>thams cad la/ /rdo rje dril bu rab bskul bas/ /cho ga lhag gam ma tshang yang / /'grub 'gyur smad par mi bya'o/ /zhes bcom ldan 'das rdo rje sems dpas gsungs so/ /mchog gi dang po mtha' yas mchog /bla na med cing mnyam med pa/ /nam mkha' kun la rab tu gnas/ /</text></item>
<item><p>204a1</p><section>rgyud</section><text>mchog ste yi ge dam pa yin/ /dkyil 'khor gnas ni sbyang byas la/ /de yi dbus su cho ga bzhin/ /dngos grub byin rlabs cho ga yis/ /dkyil 'khor de ni grub par bya/ /glu dang rol mo'i cho ga dang / /me tog spos sogs mchod pa yis/ /ji snyed pa dang ci 'dod par/ /</text></item>
<item><p>204a2</p><section>rgyud</section><text>mchog dang por ni rtag par bya'o/ /mchog gi dang por mtha' yas mchog /bla na med cing dpe med pa/ /nam mkha' kun la rab tu gnas/ /grong khyer dag ni mi 'gyur mchog /thog ma med mchog rtag pa ste/ /sangs rgyas 'byung ba'ang rab tu bzhugs/ /kun mchog mnyam pa nyid</text></item>
<item><p>204a3</p><section>rgyud</section><text>rten pas/ /lhag dang ma tshang med kun gang / /mtha' dang dbus med nam mkha' ni/ /'di ni dbu mar rnam brtags pas/ /phyag rgya'i sbyor ba'i ting 'dzin gyis/ /de yis dbus mar rnam brtag nyid/ /de yi dbus su pad+ma'i gzugs/ /yu bar bcas pa rab tu gzhag /sna tshogs</text></item>
<item><p>204a4</p><section>rgyud</section><text>pad+mas yang dag khebs/ /thams cad dag pa'i gdan de yin/ /de nas srad bu gnyis 'gyur du/ /byas pa'i thig ni gdab bya ste/ /nam mkha' kun gyi tshad yin phyir/ /gdul bya'i blo ni mtha' yas pas/ /tshad ni tshad med pa nyid yin/ /mi mnyam med pas zur bzhi pa/ /</text></item>
<item><p>204a5</p><section>rgyud</section><text>dran dang dbang po sgo bzhi ste/ /bsam gtan rnams kyi rta babs bzhi/ /ting 'dzin khyams su bshad pa yin/ /khyams la brten pa'i rdo rje'i bdag /gzugs rnams lha mos mchod pa'o/ /rgyan rnams kun gyis bkra ba ni/ /bsam pa thams cad rdzogs byed pa'o/ /gdul bas</text></item>
<item><p>204a6</p><section>rgyud</section><text>bskyod pa sna tshogs mchog /dam chos mchog ste kun du 'gro/ /rlung gis bskyod pa sna tshogs pa'i/ /ba dan rtser btags dril sgra sgrogs/ /me long ye shes rtag me tog /byang chub yan lag me tog phreng / /dra ba me long me tog che/ /me tog phreng ba'i rgyan gyis bskor/ /kun grub</text></item>
<item><p>204a7</p><section>rgyud</section><text>mi 'gyur bde ba ni/ /bde ba chen po zhes bshad do/ /bde ba chen po'i gzhal yas khang / /dang po'i gnas su bri bar bya/ /thar pa chen po'i grong khyer mchog /kun mchog de ni legs bris nas/ /thog ma tha ma med pa'i dbyings/ /phyogs kun mnyam pa nyid du bsam/ /de</text></item>
<item><p>204b1</p><section>rgyud</section><text>ni phyi yi dkyil 'khor ro/ /de yi nang gi 'khor lo ni/ /dkyil 'khor brgyad pa lta bu yin/ /'di ni rnam thar brgyad po ste/ /dngos grub kun gyi bde ba ster/ /byang sems theg pa chen po yi/ /mdo sde'i 'khor lo rab bskor bas/ /rdo rje thig gis yongs bskor ba/ /rdo rje 'khor lo yang dag bri/ /der ni</text></item>
<item><p>204b2</p><section>rgyud</section><text>sna tshogs pad+ma cher/ /rdo rje sems dpa' dgod par bya/ /lugs ma'am yang na brkos pa'am/ /byas pa'am yang na bris pa ste/ /'dzum bcas zla ba'i mdog can la/ /dmar zhing sna tshogs 'od 'bar ba/ /sangs rgyas kun gyi dbang la sogs/ /rgyan dang na bza' sna tshogs pa/ /</text></item>
<item><p>204b3</p><section>rgyud</section><text>sems dpa'i skyil krung dag gis bzhugs/ /rdo rje bsnyems tshul 'chang ba'i mchog /su ra ta s+t+wa~M zhes brjod cing / /rang snying pos kyang gzhag par bya/ /de yi phyogs ni thams cad du/ /tshon nam de bzhin phye ma yis/ /dag ni ci bzhin du/ /rdo rje lha mo yang dag bri/ /</text></item>
<item><p>204b4</p><section>rgyud</section><text>rdo rje mchod bstod la brtson bya/ /rdo rje chags ma mdun du bri/ /lha mo rdo rje rol pa ni/ /rdo rje can la rab 'khyud pa/ /rgyab tu rdo rje dran ma ni/ /chu srin rgyal mtshan 'dzin pa'o/ /rdo rje 'dod pa'i dbang phyug ma/ /rdo rje khu tshur gnyis bsnyems bri/ /de nas 'di rnams dgod pa'i phyag rgya</text></item>
<item><p>204b5</p><section>rgyud</section><text>ni/ dzaHbadzra driSh+Ti sam ke ma Ta hU~M/ o~M badzra ki li ki li hU~M/ ba~M badzri Ni sma ra ra Ta/ ho badzra kA me shwa ri s+t+wa~M/ mtshams su rdo rje sems ma sogs/ /dus kyi mchod pa yang dag bri/ /rdo rje sbrang rtsi ma dang sprin/ /ston dang dgun ni rdo rje ma/ /me tog bdug pa mar me che/ /dri ste spyi bor</text></item>
<item><p>204b6</p><section>rgyud</section><text>thal sbyar ba/ /rdo rje rgyal po'i lha mo ste/ /de nas phyag rgya rab bshad bya/ /o~M ma d+hu badzri g+hu~M g+hu~M/ o~M badzra me g+he gu lu gu lu/ o~M o~M sha ra da badzri/ o~M o~M/ o~M badzra shi shi ri hU~M hU~M/ /sgeg mo bzhad ma glu chen ma/ /gar mdzad ma yi lha mo'i tshogs/ /rdo rje rol mo 'di dag ni/ /phyi</text></item>
<item><p>204b7</p><section>rgyud</section><text>rol gyi ni mtshams su bya/ /he ra ti badzra ma g+ha bi la si ni tra ha/ he ra ti badzra nr-i t+yai/ be ba be ba/ sgo yi gnas ni thams cad du/ /gsol ka ba ni bzhi po ste/ /rdo rje lcags kyu zhags pa dang / /lcags sgrog de bzhin dril ma yi/ badzra a~M gu sha dzaH/ badzra pA she hU~M/ badzra shriM kha le ba~M/</text></item>
<item><p>205a1</p><section>rgyud</section><text>badzra g+haN+De hoH/ dam tshig 'di ni thams cad kyis/ /dgongs shing brtag pa nyid du 'gyur/ /rdo rje lha mo la sogs tshogs/ /dngos grub kun la 'byung bar 'gyur/ /gsol ka ba dang g.yog mo yi/ /gtso mo pho nya bran mo'o / /de nas kun</text></item>
<item><p>205a2</p><section>rgyud</section><text>mchog la sogs pa/ /mngon bris yang dag bsgrub par bya/ /dam tshig mchog ni bcings nas su/ /dzaHhU~M baMhoHzhes brjod bya/ /sems dpa'i skyil krung bcas nas ni/ /rdo rje can gyi spyan sngar 'dug /bde ba chen po'i rdo rje mchog /bdag po lan cig yang dag dgug /</text></item>
<item><p>205a3</p><section>rgyud</section><text>hU~M ma hA su kha badzra sa twa/ ya hi shI g+h+raM/ ma hA su kha badzra a mo g+hA ya/ a nu pA la ya/ pra bud d+ha su ra ta s+t+waM a nu rak+to me b+ha ba/ su to Sh+yo me b+ha ba/ su po Sh+yo me b+ha ba/ b+ha ga bA na nA di nas twa/ sarba sid d+hi m+me pra ya ts+tsha/ a she ta ma tri Sha A be sha ya sam yer bad d+ha/ bshI ka</text></item>
<item><p>205a4</p><section>rgyud</section><text>ro me/ i mer mu drA pa ngaiHdzaHhU~M baM hoH/ 'di yis bcom ldan 'das rtag par/ /dkyil 'khor du ni rang nyid gshegs/ /bkug cing bcug la shin tu brtan/ /dbang du gyur nas rab tu thub/ /ces bcom ldan 'das dam tshig chen pos gsungs so/ /rdo rje slob</text></item>
<item><p>205a5</p><section>rgyud</section><text>dpon rang lha ni/ /'od zer kun du ston la sogs/ /mtshan ma rnam pa mang po ni/ /ngo mtshar gyur pa mthong bar 'gyur/ /de nas rdo rje mchod yon ni/ /rdo rje thal mo kha dbyes dbul/ /bum pa gang dag ci snyed pa'i/ /me tog la sogs kyis kyang mchod/ /ba dan</text></item>
<item><p>205a6</p><section>rgyud</section><text>rtse mor dril btags pa/ /mtshams kyi char ni gzhag par bya/ /bum pa spos chus gang ba la/ /rdo rjer bcas pas byin brlabs pa/ /lcug ma la ni yongs su bzlas/ /de la bde ba chen po rdo rje don yod pa'i dam tshig gi chur bsgrub pa ni 'di yin te/ /hU~M ma hA su kha badzra</text></item>
<item><p>205a7</p><section>rgyud</section><text>a mo g+ha sa ma yo da ka sad d+ha a b+hi Shiny+tsa/ sarba su kha sau ma na s+yA n+yA da da ku ru ku ru/ dzaHhU~M baM hoH/ 'di lan nyi shu rtsa gcig yongs su bzlas la/ bdag nyid la rdo rjes dbang bskur bar bya'o/ /bsang gtor bya ba dang / 'thungs pas kyang sdug bsngal thams cad bsal ba</text></item>
<item><p>205b1</p><section>rgyud</section><text>dang bde ba chen po thams cad 'phel bar 'gyur ro zhes bcom ldan 'das rdo rje sems dpas gsungs so/ /de nas 'khor lor ma zhugs kyang / /rang nyid thog mar byung zhugs shing / /rdo rje kun gyi slob dpon che/ /rdo rje can gyis rang byin rlob/ /de nas rdo rje 'dzin slob dpon/ /</text></item>
<item><p>205b2</p><section>rgyud</section><text>rang nyid khrus byas dris legs byugs/ /ci snyed pa yi rgyan gyis brgyan/ /shin tu dmar ba'i gos bgo zhing / /me tog phreng btags kha dris bsgo/ /rnam sgeg dga' ba'i rdo rje dang / /rdo rje gar gyi sbyor ba yis/ /spyi bor me tog thal sbyar nas/ /gnas de mgon la phyag bya'o/ /</text></item>
<item><p>205b3</p><section>rgyud</section><text>zhugs nas dkyil 'khor de la ni/ /bskor ba dag ni lan gsum bya/ /de nas mdun du 'dug nas ni/ /de kho na nyid lan cig brjod/ /'dod chags chen po bde ba che/ /rdo rje chen po nor che ba/ /ye shes chen po las chen po/ /de dag rdo rje sems grub brjod/ /de nas me</text></item>
<item><p>205b4</p><section>rgyud</section><text>tog sil ma ni/ /mgon la gtor te cho ga bzhin/ /dang po sha ra la sogs pa/ /bstod pa glu ru lan cig blang / /de nas bcom ldan 'das kyi bstod pa'i rgyal po mtshan brgya rtsa brgyad pa de kho na nyid chen po ni 'di yin te/ dpal mchog dang po sems dpa' che/ /dga' ba</text></item>
<item><p>205b5</p><section>rgyud</section><text>chen po'i dga' chen po/ /kun tu bzang po kun bdag nyid/ /rdo rje bsnyems tshul bdag po'i bdag /sems dang sems dpa'i ting 'dzin mchog /rdo rje rdo rje mchog chen po/ /kun tu bzang po'i spyod pa mchog /bdud dang bdud ni rab 'joms pa/ /thams cad thams</text></item>
<item><p>205b6</p><section>rgyud</section><text>cad byang chub che/ /sangs rgyas sangs rgyas skyes mchog skyes/ /rdo rje hU~M mdzad yi ge hU~M/ /'jig rten dbang phyug nor rab gsal/ /'dod chags chen po bde chen nyid/ /'dod dang thar pa nor che ba/ /dus gsum srid gsum mchog gsum dang / /'jig rten</text></item>
<item><p>205b7</p><section>rgyud</section><text>gsum mchog khams gsum pa/ /brtan par rang byung gsal ba ste/ /rab phra sbom dang legs bsags pa/ /rgyu ba rab mchog thob mdzad pa/ /srid pa 'khor ba sbyong mdzad pa/ /thog mtha' med cing thog mtha' can/ /mdangs ldan dang por thams cad gnas/ /</text></item>
<item><p>206a1</p><section>rgyud</section><text>snying po phyag rgya sbyor dam tshig /de nyid bden pa mchog pa ste/ /de bzhin gshegs pa'i dngos grub che/ /chos dang las ni khams chen po/ /dam pa'i chos te las mchog bdag /byang chub sems ni rab sbyong mdzad/ /rdo rje khro bo khro bo che/ /dus mtha'</text></item>
<item><p>206a2</p><section>rgyud</section><text>ltar 'bar 'dul ba po/ /'dul mdzad chen po gdug pa'i mchog /drag po drag nyid zad mdzad pa/ /thams cad dag pa pad+ma che/ /shes rab thabs te tshul chen po/ /'dod chags dag pa'i ting 'dzin mchog /sna tshogs chags pa dbang phyug che/ /nam mkha' mtha' yas</text></item>
<item><p>206a3</p><section>rgyud</section><text>rtag pa'i don/ /'byung po thams cad gnas chen po/ /'byor ba thams cad gnas 'byor ba/ /dpal dang gtso bo rgyal po ste/ /bsam pa thams cad rdzogs mdzad pa/ /phyag 'tshal khyod la phyag 'tshal lo/ /phyag 'tshal 'dud cing phyag 'tshal lo/ /dad pas khyed la bdag</text></item>
<item><p>206a4</p><section>rgyud</section><text>brten bgyid/ /rdo rje sems dpa' bdag grub mdzod/ /gang zhig bstod pa'i rgyal po 'di/ /nyin re nang par rjod byed dam/ /chos kyi tshig gis lan cig brjod/ /dngos grub shin tu myur bar 'gyur/ /gal te 'dir grub mi 'dod na/ /dang por nyin re dus gsum du/ /bstod</text></item>
<item><p>206a5</p><section>rgyud</section><text>na sdig pa las nges grol/ /zhing dag pa ni grub par byed/ /rtag tu sdug bsngal thams cad sel/ /lan cig rab tu brjod pa yis/ /dngos grub thams cad skal bzang byed/ /phun sum tshogs dpal 'phel bar byed/ /dngos grub don yod yon tan can/ /mtshan brgya rtsa brgyad</text></item>
<item><p>206a6</p><section>rgyud</section><text>dam pa'o/ /de nas gsang ba'i mchod pas ni/ /rab tu dga' bas mgon la mchod/ /rang gis phyag rgyas lan cig ni/ /rang gi phyag rgyas bcings te grub/ /de nas lha yi chu dang ni/ /de bzhin sku mchog gis dbang bskur/ /rang nyid rdo rje phyag rgya la/ /snying po 'di ni blang bar bya/ /de la</text></item>
<item><p>206a7</p><section>rgyud</section><text>rdo rje sems dpar dbang bskur ba'i snying po ni 'di yin te/ hU~M ma hA su kha badzra satwa a b+hi Sh+Te ke na hrIHa b+hi Shiny+tsA mi/ sarba badzra a d+hi pa ji s+t+wi dr-i D+ho me b+ha ba mi d+ha nA ma ma ste b+ha ga bA na/ ma hA badzra d+ha ra su ra ta s+t+wa~M/ ma hA badzra satwa/ o~M b+hur b+hu ba swa/ de nas rdo rje dbang bskur ba/ /phyag na rdo rje mig 'dzin pa/ /rdo</text></item>
<item><p>206b1</p><section>rgyud</section><text>rje 'dzin chen slob dpon du/ /'di nyid du ni rab 'grub 'gyur/ /de nas kyang ni ci 'dod par/ /cho ga'i dam pa bsgrubs nas ni/ /rdo rje gar gyi mchod pa yis/ /legs par mchod la phyir byung bya/ /de nas brtsams te rdo rje'i bdag /rdo rje kun gyi gsung rab 'dzin/ /rdo rje thams cad</text></item>
<item><p>206b2</p><section>rgyud</section><text>'dzin slob dpon/ /dngos grub thams cad grub par 'gyur/ /rdo rje sems dpa' dngos grub che/ /phyag rgya kun bdag dbang phyug che/ /d+hIH/ thams cad mkhyen pa'i rdo rje che/ /las rnams thams cad dbus la brtag /mi tshugs pa dang mi sod pa/ /kun byed dngos grub thams</text></item>
<item><p>206b3</p><section>rgyud</section><text>cad ster/ /sems can kun gyi rgyal po che/ /tshar gcod pa dang phan 'dogs nus/ /thams cad rjes chags byed kun mchog /kun rig pa dang kun gyi gnas/ /'dod pa thams cad la rab sbyor/ /phun tshogs kun gyi dbang phyug che/ /lha la sogs pa'i sems can kun/ /bsgo ba thams</text></item>
<item><p>206b4</p><section>rgyud</section><text>cad rtag tu byed/ /sems dpa' kun ni rtag tu mthong / /tshe 'di nyid la 'grub par 'gyur/ /de nyid kyis ni 'dod par ldan/ /dga' zhing rang nyid de bdag por/ /rdo rje slob dpon 'gyur ba yin/ /zhes bcom ldan 'das rdo rje sems dpas gsungs so/ /bde ba chen po rdo rje slob dpon</text></item>
<item><p>206b5</p><section>rgyud</section><text>byin gyis brlab cing 'jug pa'i cho ga rgyas pa'i rgyud do// //de nas slob ma 'jug pa'i cho ga rgyas pa'i rgyud rjes su bshad par bya'o zhes bcom ldan 'das rdo rje sems dpas gsungs so/ /rdo rje mchod yon snying gar bskor/ /bcings nas bsam g.yos bzhin gyis ni/ /mgo</text></item>
<item><p>206b6</p><section>rgyud</section><text>bos yang dag phyag bya ba/ /dngos grub thams cad grub byed yin/ /dkyil 'khor du ni rab zhugs la/ /bskor ba lan gsum byas nas ni/ /'dod chags chen po bde ba che/ /'gro ba kun la'ang grub mdzad brjod/ /de nas dus kyi mchod pa yis/ /bde ba chen po yang dag mchod/ /</text></item>
<item><p>206b7</p><section>rgyud</section><text>de bzhin du ni dbang bskur bar/ /rdo rje gsang ba'i slob ma gzhug /de nas ci bzhin brgyan nas ni/ /rdo rje slob dpon gyis rab gzhug /slob ma'i tshogs rnams bcug nas ni/ /ci 'dod pa yi dngos grub 'thob/ /de nas slob ma bcug nas ni/ /dga' ba chen po 'di brjod bya/ /rab dgyes</text></item>
<item><p>207a1</p><section>rgyud</section><text>rab bde bstan pa yi/ /rdo rje sems bdag deng grub mdzod/ /de nas me tog phreng ba ni/ /spyi bo nas ni myur du 'dor/ /gang du me tog babs gyur te/ /lhag pa'i lhar ni rab 'grub 'gyur/ /de nas lha yi chu yis ni/ /rdo rje 'dzin dang rang dbang bskur/ /</text></item>
<item><p>207a2</p><section>rgyud</section><text>rdo rje chen po rdo rje lnga/ /byin la rdo rje bo d+hi brjod/ o~M ma hA su kha badzra/ badzra a b+hi She ke na sta~M/ a b+hi shiny+tsA mi/ ma hA badzra d+hA ra/ he badzra nA ma sid d+ha nA maH/ gang la rdo rje ming gang zhig yin pa de la kye zhes bya ba'i sgra dang sbyar bar bya'o/ /de nas snying po byin la phyag rgya bcing ba</text></item>
<item><p>207a3</p><section>rgyud</section><text>bslabs nas/ ci ltar mngon par 'dod pa bsgrub par bya'o/ /rdo rje sems dpa'i cho ga 'am/ /gang 'dod rang grub pa de la/ /de nyid kyis ni dam tshig nyid/ /'jug la sogs pa'i cho ga bshad/ /'jig rten pa ni sna tshogs dang / /de bzhin 'jig rten 'das pa rnams/ /</text></item>
<item><p>207a4</p><section>rgyud</section><text>thams cad rang gi ni/ /rgyas par bsgrubs na rab tu 'grub/ /'di la rab tu 'jug tsam gyis/ /mi tshugs pa dang mi ldog pa/ /nyid du rgyal ba'i sras 'gyur zhing / /bde ba chen po rab grub ster/ /de nas rdo rje 'dzin slob dpon/ /mna' ni dam du bsgags nas kyang / /de</text></item>
<item><p>207a5</p><section>rgyud</section><text>nyid chos dang dam tshig ni/ /rang nyid dang ni gzhan gyis bslab/ /de la 'di ni mna' grub pa'i rdo rje chus dbang bskur nas brjod par bya'o/ /'di ni khyod kyi dmyal ba'i chu/ /dam tshig 'das na sreg par byed/ /dam tshig bsrungs na 'grub par 'gyur/ /dngos grub rdo rje bdud rtsi chu/ /</text></item>
<item><p>207a6</p><section>rgyud</section><text>de nyid chos dang dam tshig ni/ /gal te dkyil 'khor ma mthong smras/ /skye bo 'du gnang gnas pa 'ga'/ /dad pa med pas bgad par 'gyur/ /de la 'di ni de kho na nyid dang dam tshig gi gsang ba'i cho ga rab tu sbyin pa yin te/ thog mtha' med pa'i sems dpa' ni/ /rdo rje sems dpa'</text></item>
<item><p>207a7</p><section>rgyud</section><text>dga' ba che/ /kun du bzang po kun bdag nyid/ /rdo rje bsnyems tshul bdag po'i bdag /de kho na nyid mchog gi gsang ba lnga'i de kho na nyid chen po bshad par brjod par bya'o/ /bcom ldan 'das de nyid chos kyi mchog bka' stsal par mdzad/ srid pa ngo bo nyid kyis dag /ngo bo nyid kyis srid</text></item>
<item><p>207b1</p><section>rgyud</section><text>bral byas/ /rang bzhin dag pa'i sems dpa' mchog /srid pa mchog ni byed pa yin/ /de la srid pa rnam par dag pa'i thabs rtog pa thams cad kyi gsang ba'i mchog dam tshig chen po bsten par bya ba ni 'di yin te/ srid pa'i bde ba shin tu chung / /sdug bsngal chen</text></item>
<item><p>207b2</p><section>rgyud</section><text>po dag bya'i phyir/ /shin tu bde ba dam pa'i thabs/ /dam tshig rtag tu bsten par bya/ /'dod pa'i longs spyod thams cad ni/ /ci 'dod par ni bsten bzhin du/ /rang gi lhag pa'i lhar sbyor bas/ /bdag dang gzhan la mchod par bya/ /de la rtog pa thams cad kyi gsang ba'i mchog gi dam</text></item>
<item><p>207b3</p><section>rgyud</section><text>tshig chen po 'di brjod par bya ste/ ci srid 'khor ba'i gnas su ni/ /mkhas mchog 'dug par gyur pa'i tshe/ /de srid mtshungs med sems can don/ /mya ngan mi 'da' byed par nus/ /gsang ba mchog gi dam tshig thabs/ /bsod nams byin rlabs sgrub byed pa/ /dngos grub kun gyi</text></item>
<item><p>207b4</p><section>rgyud</section><text>dbang phyug mchog /rgyun du sems can don byed pa'o/ /de ltar sems ni rab dang rdo rje nyid du gyis/ /rang gi dam tshig mi zad bde skyid bsten par gyis/ /de ni 'gro la myur du bde ba sangs rgyas thams cad dang / /rab tu mtshungs shing rtag pa nyid du rtogs par 'gyur/ /de nas khyed kyis bcud dang /</text></item>
<item><p>207b5</p><section>rgyud</section><text>kha zas dang gnas pa dang glu dang rol mo la sogs pa'i mchod pa rnams legs par bstabs pa bas bdag nyid gang la srid pas kyang rdo rje slob dpon chen po mchod par bya'o/ /rdo rje slob dpon me tog sogs/ /ci 'dod par ni legs mchod cing / /rdo rje gar gyi mchod pa yis/ /yang dag par ni mchod de byung / /</text></item>
<item><p>207b6</p><section>rgyud</section><text>de nas rdo rje 'dzin slob dpon/ /gar gyi mchod pas mchod nas ni/ /rdo rje thal mo'i sbyor ba yis/ /slob ma kun gyis rab tu mchod/ /ro dang kha zas gnas pa dang / /glu dang rol mo ci 'dod pas/ /rdo rje sems dpa' de bzhin bdag / yang dag mchod nas phyir byung bya/ /dpal mchog dang po zhes bya ba'i dkyil</text></item>
<item><p>207b7</p><section>rgyud</section><text>'khor mchog tu gsang ba'o// //de nas bsgrub pa bshad bya ba/ /dngos grub shin tu rtag pa ste/ /gang gis srid pa 'di nyid la/ /dngos grub rtag pa thob byed pa'o/ /'di yis byang chub sems dpa' ni/ /srid par gnas shing srid par sangs/ /dngos grub kun gyi dbang phyug grub/ /</text></item>
<item><p>208a1</p><section>rgyud</section><text>rtag tu sems can kun don byed/ /'di yi ci ltar mchog grub pa/ /de ltar byang chub spyod sogs pas/ /dge ba'i tshul ni gzhan gyis kyang / /sangs rgyas kun sogs thob mi 'gyur/ /'dul bya min pa bsod nams med/ /sangs rgyas rdo rje 'dzin pa ni/ /rnam pa</text></item>
<item><p>208a2</p><section>rgyud</section><text>kun du mthong sogs kyis/ /sems can don byed mi nus so/ /de bas rgyud chen las grub pa/ /sangs rgyas sam ni rdo rje 'dzin/ /mthong la sogs pa sems can don/ /nam mkha' mnyam par byed pa yin/ /'dod chags chen po bde ba che/ /srid pa'i nges pa dri ma med/ /nam mkha' mtha'</text></item>
<item><p>208a3</p><section>rgyud</section><text>yas sems can don/ /mya ngan mi 'da' byed pa yin/ /dkyil 'khor dag tu ma zhugs pa'am/ /bsod nams med pa'am le lo can/ /de yang kun mchog grub pa yis/ /tshe 'di nyid la 'grub par 'gyur/ /zhes bcom ldan 'das don yod grub pa rdo rje sems dpas gsungs so/ /de nas don yod</text></item>
<item><p>208a4</p><section>rgyud</section><text>cing thogs pa med pa myur du sgrub pa'i mchog rjes su bshad par bya'o zhes bcom ldan 'das rdo rje sems dpas gsungs so/ /lugs ma'am ni brkos pa'am/ /byas pa'am ni bris pa yi/ /dang po'i sems dpa' brtags nas ni/ /mdun du de ni bsgrub par bya/ /nyin re zhing ni dang po ru/ /de bzhin yul</text></item>
<item><p>208a5</p><section>rgyud</section><text>dang ldan gyur pas/ /dang po'i gsang mchog gis bkug ste/ /phyag rgya chen po rab byin brlab/ /rdo rje mig gis de bzhin bltas/ /rdo rje bsnyems tshul bdag po rang / /rdo rje hU~M ni glur blangs pas/ /rdo rje sems dpa' bsgrub par bya/ /rdo rje cha lugs ci bzhin du/ /mchog gi dang po rab tu</text></item>
<item><p>208a6</p><section>rgyud</section><text>dgyes/ /gzugs brnyan la sogs dang por ni/ /ci 'dod par ni rab tu bsgrub/ /'di yis 'dod pa kun dbang phyug /'dod pa tsam gyis 'gro 'ong lding / /dngos grub kun gyis dbang phyug grub/ /kun mchog dam pa'i dbang phyug yin/ /phun sum tshogs kun bdag thams cad/ /'dod chags</text></item>
<item><p>208a7</p><section>rgyud</section><text>chen po bde ba che/ /thams cad 'jug mdzad sna tshogs pa/ /rtag par kun du 'dul ba'o/ /dngos grub kun gyi bde ba mchog /phyag rgya kun bdag dbang phyug yin/ /rdo rje kun gyi dngos grub che/ /thams cad mkhyen pa'i 'byung gnas che/ /mi tshugs pa dang mi sod pa/ /thams cad byed cing kun gyi gnas/ /</text></item>
<item><p>208b1</p><section>rgyud</section><text>khams gsum las rgyal sna tshogs pa/ /tshar gcod pa dang phan 'dogs pa/ /kun la rjes chags kun gyi mchog /kun rig dngos grub thams cad ster/ /'jig rten khams ni thams cad du/ /rang gi rnam 'phrul rab ston byed/ /kun mchog dngos grub chen po ste/ /dbang</text></item>
<item><p>208b2</p><section>rgyud</section><text>phyug chen po'i dbang phyug che/ /gzugs dang tshe stobs rdo rje mchog /rdo rje sems dpa' gnyis pa bzhin/ /'gro ba rnams kyis mchod cing brjod/ /rang gi gnyen rnams kyis brten pa/ /rgyal po rdo rje 'chang chen ltar/ /rga dang 'chi ba med par 'gyur/ /gal te rdo rje sems dpa' 'am/ /sangs rgyas</text></item>
<item><p>208b3</p><section>rgyud</section><text>byang chub sems nyid 'dod/ /dngos grub ci ltar 'dod pa nyid/ /tshe 'di nyid la 'grub par 'gyur/ /phyi ma'am ni 'jig rten pa/ /rtog pa kun bshad cho ga 'am/ /rang nyid kyis mdzad kyis rtag tu/ /dngos grub thams cad 'grub 'gyur zhes/ /bcom ldan rdo rje dngos grub kyi/ /dbang phyug bde ba chen po ni/ /</text></item>
<item><p>208b4</p><section>rgyud</section><text>rdo rje 'chang ba che rgyal po/ /kun mchog sa yi dbang pos gsungs/ /de la ci ltar na rang gi phyag rgya sgrub pa'i rgyud yin zhe na/ /phyag rgya chen por mnyam gzhag la/ /rang gi snying pos lan cig sgrub/ /dr-i D+ha su to Sh+ya sa~M rak+ta/ su po sid+d+ha ta la gu/ de la ci ltar yi ge hU~M gi glu blangs pa'i rgyud yin zhe na/ ri d+hi ta</text></item>
<item><p>208b5</p><section>rgyud</section><text>sogs kyis brgyan ldan/ /ci nus pa dang ci dga' dang / /gaN+De la sogs glu blangs pa'i/ /yi ge hU~M gis 'grub par 'gyur/ /de nas phyag rgya thams cad kyi/ /mchog de sgrub pa'i rgyud bshad de/ /gal te phyag rgya sgrub 'dod na/ /de bzhin yul dang ldan gyur pas/ /rang nyid kyis ni rgya bcings la/ /yongs su mi skyo'i bar</text></item>
<item><p>208b6</p><section>rgyud</section><text>du bsgrub/ /de la ci ltar na dam tshig thams cad grub pa'i rgyud yin zhe na/ dam tshig phyag rgya bcings nas ni/ sems s+t+waM zhes brjod la/ /rang gi snying gar rim bzhin du/ /phyag rgya'i mchog de bsgrub par bya/ /de nas las kyi phyag rgya'i mchog sgrub pa'i rgyud ni/ /rdo rje gar gyi mchod pa yis/ /yongs su mi skyo'i bar bsgrubs na/ /</text></item>
<item><p>208b7</p><section>rgyud</section><text>mchod pa kun sogs las rnams ni/ /tshe 'di nyid la 'grub par 'gyur/ /rdo rje 'chang chen nyid dang ni/ /sangs rgyas byang chub sems dpa' nyid/ /gzhan yang dngos grub thams cad ni/ /dam pa myur du 'grub par 'gyur/ /rtog pa thams cad kyi sgrub pa chen po don yod par 'grub pa'i cho ga rgyas pa'i rgyud do//</text></item>
<item><p>209a1</p><section>rgyud</section><text>de nas rtog pa thams cad sgrub pa'i dngos grub kyi rgyud ni/ nyin re zhig dag por lan cig phyag rgya bsgrub par don yod pa dngos grub thogs pa med par bshad par bya'o zhes bcom ldan 'das kyis gsungs so/ /thams cad rjes su mnyes par bya ba dang / /dgug</text></item>
<item><p>209a2</p><section>rgyud</section><text>pa dag bcing ba dang dbang du bya ba bsgrub pa la ni bde ba chen po'i rdo rje lta bas so/ /bde ba dang yid bde ba dang phun sum tshogs pa dang dngos grub thams cad mngon par 'phel bar bya ba la ni bde ba chen po'i rdo rje chos so/ /tshe dang lang tsho dang gzugs dang gzi byin chen po mngon par 'phel</text></item>
<item><p>209a3</p><section>rgyud</section><text>bar bya ba la ni dang po'i rdo rje bcud kyis len gyis so/ /dpal chen po dang skal ba bzang po dang / grags pa dang / snyan pa 'phel bar bya ba la ni dang po'i rdo rje grub pas so/ /stobs chen po dang / ye shes dang / chos dang las bsgrub par bya ba la ni dang po'i rdo rje snying stobs</text></item>
<item><p>209a4</p><section>rgyud</section><text>che bas so/ /rdzu 'phrul dang cho 'phrul dang rmad du byung ba dang / rnam par 'phrul pa thams cad ston pa la ni dang po'i rdo rje'i rnam par 'phrul pas so/ /thams cad du yi ge dang gzugs kyi bden pa thams cad mthong ba dang thos pa dang smra ba dang 'dri ba grub par bya ba la ni dang po'i rdo rje don yod</text></item>
<item><p>209a5</p><section>rgyud</section><text>pa'i bden pas so/ /dbang po thams cad kyis bden pa thams cad mthong ba dang thos pa dang smra ba dang zil gyis gnon par bya ba la ni dang po'i rdo rje don yod pa'i bden pas so/ /sgyu ma thams cad dang bde ba'i mchog dang lung bsgo ba dang lan thob pa grub pa la dang po'i rdo rje rmad du byung</text></item>
<item><p>209a6</p><section>rgyud</section><text>bas so/ /gter thams cad dbyung ba dang nor dbrog pa dang rgyal srid thob pa dang / sa la nye bar longs spyod pa la ni dang po'i rdo rjes dbang bskur bas so/ /yul thams cad dang skye bo dang grong khyer dang / nags dang chu bor nye bar longs spyod pa sprul pa la ni dang po'i rdo rje grub pas so/ /</text></item>
<item><p>209a7</p><section>rgyud</section><text>thams cad las sngon ma byung ba'i lha yul dang rin po che dang kha zas dang btung ba dang g.yog 'khor la sogs pa sprul te/ nye bar longs spyod pa la ni dang po'i rdo rje sprul pas so/ /skad cig gis sa gzhi thams cad 'bru la sogs pa smin par bskyed pa dang / chu'i phung po chen po 'byung ba dang /</text></item>
<item><p>209b1</p><section>rgyud</section><text>snang ba chen po bskyed pa dang rlung thams cad dbang du bya ba la ni dang po'i rdo rje dbyings kyi dbang phyug gis so/ /rgyu ba dang mi rgyu ba'i dngos po thams cad bza' ba dang btung ba dang rang rtser gzhug pa dang las thams cad la sbyar ba la ni/ dang po'i rdo rje don yod pa'i thams cad dbang du byed pas so/ /dngos</text></item>
<item><p>209b2</p><section>rgyud</section><text>grub thams cad las de bzhin gshegs pa dang / byang chub sems dpa' dang rdo rje 'dzin pa dang rdo rje la sogs pa mthong ba la ni dang po'i rdo rje'i bsnyems pas so/ /rang gi bdag nyid rdo rje sems dpa' la sogs pa'i gzugs thams cad sprul cing ston pa/ mi snang ba dang nam mkhar 'gro</text></item>
<item><p>209b3</p><section>rgyud</section><text>ba grub pa dang / shin tu phra ba dang sbom pa dang du mar ston pa la ni dang po'i rdo rje gzugs sna tshogs pas so/ /'jig rten gsum gyi bdag por gyur pa thams cad dbab pa dang / dbang du bya ba dang bcing ba dang / las thams cad la sbyar ba la ni dang po'i rdo rje hU~M mdzad kyis so/ /lha thams</text></item>
<item><p>209b4</p><section>rgyud</section><text>cad dbab pa dang bcing ba dang dbang du bya ba dang las thams cad la nges par sbyar ba la ni dang po'i rdo rje lha'i bdag pos so/ /klu thams cad gdon pa dang / 'dul ba dang dbang du bya ba dang las thams cad la nges par sbyar bar bya ba la ni dang po'i rdo rje 'bar ba'i rdo rjes so/ /gnod sbyin la</text></item>
<item><p>209b5</p><section>rgyud</section><text>sogs pa thams cad dgug pa dang dbang du bya ba dang las thams cad la nges par sbyar bar bya ba dang skrag par bya ba la ni dang po'i rdo rje gdon 'dul bas so/ /dkyil 'khor thams cad brtag pa dang 'jug pa dang mchod pa dang bsgrub pa dang las thams cad la nges par sbyar bar bya ba la ni dang po'i</text></item>
<item><p>209b6</p><section>rgyud</section><text>rdo rje 'khor los so/ /phyag rgya thams cad dgug pa dang bcing ba dang dbang du bya ba dang brtan par bya ba dang bsgrub pa la ni dang po'i rdo rje phyag rgya grub pas so/ /dam tshig thams cad dgug pa dang gzhug pa dang bcing ba dang bsgrub pa la ni dang po'i rdo rje dam tshig mchog gis so/ /las thams cad rab</text></item>
<item><p>209b7</p><section>rgyud</section><text>tu bsgrub pa la/ rnam par mi 'jigs par bya ba dang brtan par bya ba dang grags pa chen po rab tu bsgrags pa la ni dang po'i rdo rje las kyis so/ /rdo rje thams cad dgug pa dang gzhug pa dang bcing ba dang dbang du bya ba bsgrub pa la ni dang po'i rdo rjes so/ /sems dpa' chen po thams cad dgug</text></item>
<item><p>210a1</p><section>rgyud</section><text>pa dang gzhug pa dang bcing ba dang dbang du bya ba bsgrub pa la ni dang po'i rdo rje sems dpas so/ /de bzhin gshegs pa thams cad dgug pa dang gzhug pa dang bcing ba dang dbang du bya ba bsgrub pa la ni dang po'i de bzhin gshegs pas so/ /rdo rje 'dzin pa chen po dgug pa dang</text></item>
<item><p>210a2</p><section>rgyud</section><text>gzhug pa dang bcing ba dang dbang du bya ba la ni dang po'i rdo rje 'dzin pas so zhes kyang gsungs so/ /dkyil 'khor dag tu ma zhugs pa'am/ /sdig pa thams cad byas pa'am/ /rang gi snying po ma bsgrubs pa'am/ /dngos grub thams cad grub par 'gyur/ /ma bsgrubs par thams cad</text></item>
<item><p>210a3</p><section>rgyud</section><text>'grub bo/ /don yod par grub pa phyag rgya chen po mchog tu grub pa'o// //de nas dang po'i snying po ma bsgrubs pa'i thams cad don yod pa thogs pa med pa las thams cad kyi rgyu skad cig la bsgrub pa rjes su bshad par bya'o/ /zhes bcom ldan 'das rdo rje thams cad kyi sna</text></item>
<item><p>210a4</p><section>rgyud</section><text>tshogs pa'i phrin las rdo rje 'chang chen pos gsungs so/ /don yod pa dang thogs med pa/ /bdag kyang bde gshegs lhan cig tu/ /las kyi rab 'byam 'di dag ni/ /dngos grub skad cig gis grub byed/ /'di lta ste thams cad shin tu bsrung ba dang / yongs su bskyang ba dang</text></item>
<item><p>210a5</p><section>rgyud</section><text>zhi ba dang bde legs su bya ba dang tshe mngon par 'phel bar bya ba la ni rdo rje gar gyi sems dpa'i tshul gtsug tor gyi phyag rgyas so/ /dkyil 'khor thams cad mtshams dang phyogs dang dam tshig dang dngos grub bcing zhing bsrung ba la ni rdo rje gar gyi so sor 'brang ba chen pos so/ /nyin gsum pa</text></item>
<item><p>210a6</p><section>rgyud</section><text>dang nyin bzhi pa dang slar zlos pa dang rtag pa can dang khyab 'jug gi rims thams cad bsal ba la ni rdo rje gar gyi rims nad med pas so/ /gdung ba thams cad dang gnod byed dang nad dang mya ngan dang sdug bsngal thams cad gzhig pa la ni rdo rje gar gyi sdug bsngal nye bar zhi bas so/ /dug dang</text></item>
<item><p>210a7</p><section>rgyud</section><text>sbyar ba'i dug las nye bar thar ba dang dbab pa dang bcing ba dang bza' ba dang bdud rtsir bya ba la ni rdo rje gar gyi nye ba'i dug gis so/ /gdon thams cad dbab pa dang bcing ba dang dam tshig 'dzin du gzhug pa dang rab tu gdul ba dang / bsrung ba la ni rdo rje gar gyi gdon las thar ba'o/ /</text></item>
<item><p>210b1</p><section>rgyud</section><text>thams cad la bcing ba dang thar ba dang dral ba dang ltung ba dang ldang ba la ni rdo rje gar gyi rdo rje chen po'i khro bos so/ /mkha' 'gro ma thams cad kyi phyag rgya gzhig pa dang gdon las thar bar bya ba dang shi ba bslang bar bya ba dang tshe mngon par 'phel ba dang shin tu bsrung ba la ni rdo rje gar gyi phyag rgya'i</text></item>
<item><p>210b2</p><section>rgyud</section><text>lan gyis so/ /sgrib pa thams cad dang / sdig pa thams cad dang / rmi lam ngan pa dang / ltas ngan pa dang byur gzhig pa la ni rdo rje gar gyi zhi bas so/ /thams cad dbab pa dang / bskyod pa dang gar byed du gzhug pa dang thams cad bden par smrar gzhug pa dang / pra sen</text></item>
<item><p>210b3</p><section>rgyud</section><text>thams cad bsgrub pa la ni rdo rje gar gyi thams cad 'bebs pa'i phyag rgyas so/ /thams cad rgyas gdab pa dang gsad pa dang ltung bar bya ba dang bslang ba dang / slar gso ba la ni don yod grub pa'i rdo rje gar gyi mkha' 'gro ma chen mos so/ /thams cad rengs par bya ba dang rmongs par bya ba</text></item>
<item><p>210b4</p><section>rgyud</section><text>dang gnyid log par bya ba dang gsad pa dang bza' bar bya ba la ni rdo rje gar gyi gdug pa'i srin pos so/ /gzhan gyi dpung thams cad skrag par bya ba dang gzhig par bya ba dang dbang du bya ba dang ltung bar bya ba dang gsad par bya ba la ni rdo rje gar gyi gshed byed kyis so/ /khro bo thams cad</text></item>
<item><p>210b5</p><section>rgyud</section><text>gsal ba dang bzhin ras dang bar bya ba dang rtsod pa las rgyal ba dang 'jigs pa las thar ba dang g.yul 'gyed pa las rgyal ba bsgrub pa la ni rdo rje gar gyi rgyal mtshan mchog gi dpung rgyan gyis so/ /sprin thams cad yang dag par bzung zhing mi g.yo bar bya ba dang char chen po dbab</text></item>
<item><p>210b6</p><section>rgyud</section><text>pa dang rlung dang char pa dang glog dang ser ba bzlog pa dang dro ba dang grang ba bsal ba la ni/ rdo rje gar gyi dbang po'i rdo rjes so/ /gzugs dang sgra dang dri dang ro dang reg bya thams cad shin tu grub pa la ni/ rdo rje gar gyi 'dod pa'i dbang phyug gis so/ /rgyu ba dang mi rgyu ba thams cad rjes</text></item>
<item><p>210b7</p><section>rgyud</section><text>su chags pa dang dgug pa dang dbang du bya ba dang rtse ba dang las thams cad la nges par sbyar ba la ni/ rdo rje gar gyi dngos grub thams cad kyis so/ /lha thams cad dbab pa dang klu thams cad dbang du bya ba dang / gnod sbyin dang 'byung po dang ma mo thams cad las la nges par sbyar ba la</text></item>
<item><p>211a1</p><section>rgyud</section><text>ni/ rdo rje gar gyi rdo rje sku'i mchog gis so/ /rnam thos sras mnan nas dpal drang ba dang / lha'i bu mo thams cad rab tu dbrog pa dang / lha dang lha ma yin gyi bud med thams cad dang rtse ba dang 'jig rten gsum ma lus pa las rgyal ba dang 'dod pa'i dbang phyug</text></item>
<item><p>211a2</p><section>rgyud</section><text>thams cad las rgyal ba dang dbang phyug chen po thams cad dbrog pa la ni rdo rje gar gyi skyes bu byed pa chen pos so/ /mchod pa thams cad sgrub pa dang / thams cad rdo rjer bya ba dang bdud la sogs pa thams cad rab tu gzhom pa dang / phyag rgya thams cad bcing ba dang dngos</text></item>
<item><p>211a3</p><section>rgyud</section><text>grub kyi mchog la sogs pa ma lus shing lus pa med pa'i dngos grub thams cad kyi las kyi rgyu myur du grub par bya ba la ni/ rdo rje gar gyi don yod cing / thogs pa med pa myur ba'i las sna tshogs kyi dngos grub dam pas so// //de nas phyag rgya thams cad bsgrub pa'i</text></item>
<item><p>211a4</p><section>rgyud</section><text>cho ga rgyas pa'i rgyud ni/ nyin re dang po lan cig ni/ /phyag rgya thams cad rab sgrub byed/ /snying mchog lan cig bzlas nas ni/ /phyag rgya chen po rab grub bya/ /de yi rjes la nye snying po/ /las rnams kun la nges sbyar bas/ /don yod grub pas las rnams</text></item>
<item><p>211a5</p><section>rgyud</section><text>ni / /kun la shin tu 'grub par 'gyur/ /phyag rgya thams cad rab byin rlob/ phyag na rdo rje'i phyag rgya ni/ /dkyil 'khor dag kyang ma mthong ba/ /ma bshad pa la'ang rab 'grub 'gyur/ /rtog 'dir 'jigs pa yod min te/ /'khor lo med la brgya byin</text></item>
<item><p>211a6</p><section>rgyud</section><text>la/ /gang phyir bdag la byin rlob pas/ /rang sras rgyu ni 'gyur ba yin/ /sdig pa chen po byed pa yang / /bsam pa shes nas sbyin par bya/ /'di dag bcings tsam nyid dag byed/ /dngos grub thams cad 'grub par 'gyur/ /dpal mchog dang po'i rtog pa chen po'i rgyal</text></item>
<item><p>211a7</p><section>rgyud</section><text>po bde ba chen po'i rdo rje don yod pa'i dam tshig gi cho ga rgyas pa'i rtog pa'o// //de nas ston pa rdo rje 'dzin/ /'byin pa byed pa bde ba che/ /bde chen can du brtan phyir dang / /sems can thams cad rnam dag phyir/ /khams kun dang mnyam zad pa med/ /</text></item>
<item><p>211b1</p><section>rgyud</section><text>kun gyi bdag nyid la zhugs te/ /mnyam pa'i dngos grub mchog spros nas/ /de bzhin gshegs pa'i rigs phyung ngo / /mtha' yas pa yi zhing thams cad/ /'jig rten kun gyi khams bcas pas/ /de tshe sangs rgyas thams cad kyis/ /til gyi gang bu bzhin myur gang / /</text></item>
<item><p>211b2</p><section>rgyud</section><text>'jig rten khams ni thams cad du/ /sems can kun mdun yang dag bzhugs/ /sems can thams cad ma dag pas/ /rang rig las kyis dag ma 'gyur/ /de tshe sems can khams rnams ni/ /rang bzhin gyis ni gso dka'i phyir/ /rang gi las ni sbyang don du/ /</text></item>
<item><p>211b3</p><section>rgyud</section><text>btang snyoms chen po mdzad pa yin/ /de nas bcom ldan rdo rje can/ /sems dpa' chen po bde ba che/ /byang chub chen por thugs brtan pas/ /skad cig gis ni yang dag bskul/ /sems can la phan bsod nams can/ /byang chub sems ni brtan pa dag /sems</text></item>
<item><p>211b4</p><section>rgyud</section><text>can khams ni rgud 'gyur bas/ /shin tu btang snyoms ma mdzad cig /de nas sangs rgyas kyis gsungs pa/ /sku gsung thugs kyi rdo rje can/ /thugs rje'i bdag nyid can gyi thabs/ /byang chub sems mchog khyod smros shig /de nas ston pa rdo rje 'dzin/ /</text></item>
<item><p>211b5</p><section>rgyud</section><text>de tshe kun nas byin gyis brlabs/ /bde ba chen po rdo rje che/ /dkyil 'khor chen po dam pa yin/ /khams gsum 'khor ba'i rgya khyon gyis/ /'khor lo chen po gdod nas byung / /de yi khams gsum gnas pa yis/ /sems can thams cad yang dag bsgrubs/ /</text></item>
<item><p>211b6</p><section>rgyud</section><text>sangs rgyas kun sogs dngos grub la/ /de tshe dag pa 'grub par 'gyur/ /de nas sangs rgyas thams cad ni/ /'dus nas gsol ba 'debs mdzad pa/ /de bzhin gshegs pa'i rigs chen po/ /sangs rgyas kun mchog bshad du gsol/ /de ni sangs rgyas</text></item>
<item><p>211b7</p><section>rgyud</section><text>thams cad kyi/ /sku gsung thugs la yang dag gnas/ /sku gsung thugs ni rdo rje la/ /yang dag spros te 'di gsungs so/ /o~M b+hU kha~M/ de nas 'di ni gsungs tsam gyis/ /sangs rgyas thams cad 'dus nas ni/ /bdud bcom la sogs mdzad nas ni/ /byang</text></item>
<item><p>212a1</p><section>rgyud</section><text>chub snying por byin gyis brlabs/ /de nas ston pa rdo rje 'dzin/ /dkyil 'khor gyi ni mchog gsungs pa/ /sems can kun la bde don phyir/ /rtog pa kun gyi bde ba che/ /de nas yang dag bshad bya ba/ /dkyil 'khor chen po dam pa ste/ /dkyil</text></item>
<item><p>212a2</p><section>rgyud</section><text>'khor chen po'i phyi rol mchog /rdo rje 'khor lo yang dag bri/ /'khor lo lte bar sangs rgyas nyid/ /'dzum pa'i tshems ni mi snang ba/ /su ra te sa ma ya s+t+waM/ /o~M sid d+ha mAM zhes brjod dgod/ /mdun du bdud las rnam rgyal bar/ /mdzad pa'i sangs rgyas yang dag bri/ /</text></item>
<item><p>212a3</p><section>rgyud</section><text>g.yas su byang chub sems dpa' yi/ /nor chen pos ni dbang bskur ba/ /rgyab tu byang chub sems dpa' dang / /mnyam du chos kyi 'khor lo bskor/ /g.yon du log par rnam dregs pa/ /sdig pa bsdus pa kun 'byin pa'o/ /de nas 'di rnams kyi snying po ni/ /badzra satwa/</text></item>
<item><p>212a4</p><section>rgyud</section><text>badzra rat+na/ badzra d+harma/ badzra karma/ de nas phyag rgya rnams te/ satwa badzrI/ rat+na badzrI/ pad+ma badzrI/ bi shwa badzrI/ /mtshams kyi char ni rdo rje dang / /rin chen sdong bu nor bu bri'o/ /mtshams rnams su yang lha mo ste/ /lcags kyu la sogs sgo rnams su'o/ /de</text></item>
<item><p>212a5</p><section>rgyud</section><text>bzhin snga ma ci lta bar/ /'khor lo de ni brtag par bya/ /mchod pa'i thal mo snying gar bcing / g.yon du de bzhin bskor bar bya/ /me tog dang bcas phyag rgya 'di/ /sangs rgyas kun gyi dam tshig rim/ /me tog bcas te snying gar bcing / /bsam pa g.yos pas gdung bar</text></item>
<item><p>212a6</p><section>rgyud</section><text>bya/ /mgon la mgo bos phyag byas la/ /bskor ba lan gsum byas nas ni/ /zhugs nas me tog 'dor bar bya/ /shin tu gsang ba yang dag dgug /de la de bzhin gshegs pa thams cad mnyes par bya ba dang / dbang du bya ba dang dgug pa dang bsgrub par bya ba'i snying po ni</text></item>
<item><p>212a7</p><section>rgyud</section><text>'di yin te/ o~M a kA ro mu kha~M sarba d+ha rmA NA~M Ad+yA nu t+ba n+na twA da/ de nas cho ga ji bzhin du/ /ston la me tog sil ma dor/ /sangs rgyas byang chub rab bsgrub phyir/ /'gro ba'i mgon la de nyid brjod/ /de yis kun nas sangs rgyas ni/ /thams cad 'dus pa nyid du 'gyur/ /</text></item>
<item><p>212b1</p><section>rgyud</section><text>thams cad mi dmigs sbyor ba yis/ /dngos grub thams cad stsol bar mdzad/ /dkyil 'khor der zhugs pa la ni/ /dngos grub thams cad 'grub par 'gyur/ /dga' ba la sogs mtshan ma mchog /sna tshogs pa ni 'byung bar 'gyur/ /de nas de bzhin cho ga ni/ /rgyas pas slob ma</text></item>
<item><p>212b2</p><section>rgyud</section><text>mchog tu gzhug /mchod pa'i thal mos 'khor lo che/ /mchod pa byas nas slar dbyung bya/ /sgrub pa byas nas dngos grub kyang / /cho ga ci bzhin rab bshad bya/ /ras la bcom ldan bdud la sogs/ /rnam par rgyal ba brnyes par bri/ /sgrub 'di lan cig tsam gyis ni/ /de</text></item>
<item><p>212b3</p><section>rgyud</section><text>'dra'i sgrub pas 'grub par 'gyur/ /sku gzugs sogs mdun yang dag par/ /ye shes khu tshur yongs bzung la/ /rdo rje'i tshig gis cho ga bzhin/ /bzlas brjod stong phrag brgya bya'o/ /mdor na 'bum ni rdzogs pa na/ ci 'dod dngos grub thams cad dang / /tshe mchog</text></item>
<item><p>212b4</p><section>rgyud</section><text>'di la sangs rgyas nyid/ /thob 'gyur 'di la the tshom ma med/ /de nas de bzhin gshegs pa'i phyag rgya chen po'i sgrub pa chen po'i rgyud ni/ phyag rgya gang rung gcig bcings nas/ /bdag ni sangs rgyas yin bsgoms na/ /phyag rgya chen po'i dngos grub che/ /brtan pa myur du</text></item>
<item><p>212b5</p><section>rgyud</section><text>thob par 'gyur/ /de nas dam tshig sgrub pa'i rgyud ni/ snying gar rdo rje gzugs bzhag ste/ /sa ma ya s+t+wa~M zhes brjod la/ /bzlas brjod 'bum gyis bsgrubs nas ni/ /dngos grub thams cad thob par 'gyur/ /de nas las kyi phyag rgya thams cad sgrub pa'i rgyud ni/ bdud las</text></item>
<item><p>212b6</p><section>rgyud</section><text>rgyal ba'i mchog bcings te/ /chos kyi 'khor lo rab tu bskor/ /mtshungs med sems can don byas nas/ /las kyi phyag rgya rtag tu 'grub/ /ces bcom ldan 'das kyis gsungs so/ /de bzhin gshegs pa thams cad kyi dngos grub kyi mchog sgrub pa'i cho ga rgyas pa'i rgyud do// //de</text></item>
<item><p>212b7</p><section>rgyud</section><text>nas ma bsgrubs dngos grub mchog /las rnams rab 'byam dam pa ste/ /sdig pa kun sel sna tshogs pa/ /bzhin du rab bshad bya/ /'di lta ste nad thams cad dang mya ngan dang gnod pa dang gnod byed dang dug thams cad dang sbyar ba'i dug dang gshed byed dang / g.yengs byed</text></item>
<item><p>213a1</p><section>rgyud</section><text>dang ro langs dang sngags dang sman dang bgegs dang log 'dren dang sdig pa dang rmi lam ngan pa dang dus ma yin par 'chi ba dang rims dang gdon dang mkha' 'gro ma dang nye bar 'tshe ba dang 'go ba'i nad dang nyes pa dang nyon mongs pa dang lus dang ngag dang sems kyi sdug bsngal thams cad rnam par</text></item>
<item><p>213a2</p><section>rgyud</section><text>bshig pa la ni de bzhin gshegs pa thams cad kyi sdug bsngal 'phrog par byed pas so/ /tshe dang lang tsho dang gzugs dang kha dog dang gzi byin chen po dang mdangs dang stobs dang spro ba dang brtson 'grus dang dpal dang skal ba bzang po dang bsod nams dang ming dang snyan pa dang grags pa dang dran pa dang blo gros dang</text></item>
<item><p>213a3</p><section>rgyud</section><text>brtan pa dang rtogs pa dang stobs dang ting nge 'dzin dang phung po dang 'du byed dang sku dang gsung dang thugs 'phel ba la ni/ /de bzhin gshegs pa thams cad kyi bde ba chen pos so/ /de bzhin gshegs pa thams cad kyi sbyin pa dang tshul khrims dang bzod pa dang brtson 'grus dang bsam gtan</text></item>
<item><p>213a4</p><section>rgyud</section><text>dang shes rab dang ye shes dang stobs dang thabs dang rdo rje dang bsgrub pa dang gzungs dang sa dang spyod pa dang so so yang dag par rig pa dang sangs rgyas kyi chos ma 'dres pa dang chos dang las dang sna tshogs pa'i bya ba dang sems can gyi don dang sangs rgyas kyi mdzad pa'i don dang sku dang gsung dang thugs dang rdo rje chen po</text></item>
<item><p>213a5</p><section>rgyud</section><text>grub pa la ni/ de bzhin gshegs pa thams cad kyi dngos grub thams cad kyis so/ /de bzhin gshegs pa thams cad kyis byang chub tu sems bskyed pa dang / kun tu bzang po'i cho ga spyod pa rdzogs par bya ba dang / sems can thams cad kyi don dang 'pho ba dang skye ba'i sa dang gzhon</text></item>
<item><p>213a6</p><section>rgyud</section><text>nu'i rol pa ston pa dang mngon par byung ba dang dka' ba spyod pa ston pa dang byang chub kyi snying por gshegs pa dang bdud thams cad 'dul ba dang / byang chub chen por mngon par byang chub pa dang / chos kyi 'khor lo bskor ba dang / mu stegs thams cad tshar gcod pa dang / 'jig rten</text></item>
<item><p>213a7</p><section>rgyud</section><text>gsum las rnam par rgyal ba dang / lha las babs pa dang / 'dus pa chen po'i byin gyis brlab pa dang gdug pa thams cad 'dul ba dang 'dul ba la rab tu bzhag pa dang / ngan 'gro thams cad las 'don pa dang mdo sde thams cad ston par mdzad pa dang rtog pa thams cad byin gyis brlab</text></item>
<item><p>213b1</p><section>rgyud</section><text>pa dang dngos grub thams cad stsol ba dang de bzhin gshegs thams cad kyi sku dang gsung dang thugs la dmigs pa'i rdzu 'phrul dang cho 'phrul bsgrub pa la ni de bzhin gshegs pa thams cad kyi sna tshogs kyi rdo rjes so/ /ci ltar phyag rgya 'di dag gis/ /byang chub sems la mngon brten pa/ /de</text></item>
<item><p>213b2</p><section>rgyud</section><text>ltar byang chub spyod sogs kyis/ /byang chub dam pa thob mi 'gyur/ /don yod bsod nams dam pa yi/ /las kyi rab 'byam sgrub byed pa/ /cho ga ma grub pa rnams grub/ /sangs rgyas chos ni rab ster byed/ /rnam pa kun tu dang ldan pa'i/ /sems can kun la sbyin par bya/ /dkyil</text></item>
<item><p>213b3</p><section>rgyud</section><text>'khor dag tu ma zhugs pa/ /skad cig gis ni sbyor bar byed/ /dpal mchog dang po'i rtog pa'i rgyal po chen po las de bzhin gshegs pa thams cad kyi/ byang chub rdo rje byin gyis brlabs pa'i rdo rje'i rtog pa rgyas pa'o// //de nas sna tshogs las chen po/ /khyab bdag rdo rje 'dzin chen</text></item>
<item><p>213b4</p><section>rgyud</section><text>po/ /gdug pa thams cad 'dul ba'i mchog /sems can kun la rjes ston mdzad/ /de bzhin gshegs pa'i rigs bskyed pas/ /gang phyir nyes byas kyis gdug pa'i/ /rang gi rang sems spyod pa yis/ /zhi bas sems can kun gyi don/ /gdul ba rab tu bsgrub mi nus/ /sangs rgyas</text></item>
<item><p>213b5</p><section>rgyud</section><text>kun gyis bsgrub bya ba/ /'gro ba 'di dag thams cad yin/ /gang tshe bde gshegs sems can don/ /dam pa mdzad par mi spyod pa/ /de tshe nyid kyi dngos po kun/ /gtso bos rdo rje gsol ba btab/ /sems can thams cad 'dul mdzad pa/ /bcom ldan 'das la gsol ba btab/ /</text></item>
<item><p>213b6</p><section>rgyud</section><text>ut+tiSh+Tha sa ma ya kro d+ha ni sum b+ha dz+wA la badzra hU~M/ de nas sngags 'di gsungs tsam gyis/ /phyag na rdo rje rang nyid gtso/ /sku gsung thugs kyi rdo rje las/ /slar byung nas ni mdun na gnas/ /khro chen rgyal po'i sku yis ni/ /sems dpa'i skyil krung gis legs bzhugs/ /'bar ba'i phreng</text></item>
<item><p>213b7</p><section>rgyud</section><text>'od kyis gsal ba/ /sreg pa'i bskal pa gzhan 'dra ba/ /g.yon pa'i rdo rje bsnyems pa che/ /drag tu gsor bas bskyod mdzad cing / /'bar ba'i rdo rje cher 'bar ba/ /rnam par 'phro bas sreg pa 'dra/ /'bar ba chen pos gsod pa ni/ /bskal pa'i me yi phung po 'dra/ /dang</text></item>
<item><p>214a1</p><section>rgyud</section><text>po'i rdo rje khro gnyer bcas/ /rdo rje mchog 'dzin pas gsungs pa/ de la rdo rje chen po me dang nyi ma ltar 'bar bzhes bya ba'i snying po 'di yin te hU~M/ de nas 'di ni gsungs tsam gyis/ /sdig pa kun gyi bud shing zad/ /'jig rten khams kyi 'jig rten gsum/ /thams cad</text></item>
<item><p>214a2</p><section>rgyud</section><text>g.yos shing 'gul bar 'gyur/ /lha chen la sogs lha rnams ni/ /g.yo ba med cing rmongs par 'gyur/ /rdo rje 'bar ba 'khrugs pa kun/ /de bzhin 'jig pa lta bur 'gyur/ /nyan thos dang ni rang rgyal rnams/ /mya ngan 'das par nye bar 'gro/ /lha la sogs pa'i srid gsum</text></item>
<item><p>214a3</p><section>rgyud</section><text>kun/ /de tshe kun tu rmongs par 'gyur/ /sangs rgyas thams cad 'dus pa yis/ /sangs rgyas byang chub yang bstan mdzad/ /sems dpa' kun gyi thabs chen po/ /dam pa yang ni thugs su chud/ /de nas rdo rje 'bar ba'i mchog /'bar ba'i phreng ba 'khrugs pa'i 'od/ /</text></item>
<item><p>214a4</p><section>rgyud</section><text>rdo rje mche ba gtsigs pa'i zhal/ /zhal ras khro dang bcas pa yin/ /g.yon brkyang bas ni legs par bzhugs/ /spyan 'bar 'jigs su rung ba ste/ /dbu skra gyen du brjes shing g.yo/ /kun nas 'khyil cing 'bar ba che/ /rdo rje gsang ba'i rnal 'byor che/ /mkha'</text></item>
<item><p>214a5</p><section>rgyud</section><text>'gro'i tshogs kyi lus can rnams/ /phyung nas kun tu 'gro ba rnams/ /thams cad du ni 'bar ba 'khrug /rlung bskyod bskal pa'i me lta bur/ /'bar ba'i phreng ba kun tu 'khrugs/ /'jig rten khams ni ma lus na/ /sangs rgyas thams cad sras bcas pa/ /yang dag</text></item>
<item><p>214a6</p><section>rgyud</section><text>bzhugs pa legs bskul te/ /'jig rten thams cad yongs su bskor/ /bkug nas sems can kun don dang / /bstan pa thams cad 'grub pa'i phyir/ /'jig rten gsum bdag de rnams dang / /rgyu dang mi rgyu'i sems med byas/ /de nas rdo rje 'dzin rgyal pos/ /</text></item>
<item><p>214a7</p><section>rgyud</section><text>kun mchog sa yi dbang phyug ni/ /de rnams la ni thugs rje yis/ /'chi ba slar gso brtan por gsungs/ /o~M ut+tiSh+Tha ma hA a d+hi pa ti badzri Ni/ shI g+h+raM u ta thA pa ya hU~M/ rgyu ba dang mi rgyu ba thams cad bslang ba'o/ /de nas sa gsum bslang ba ni/ /thams cad du ni shi ba gso/ /</text></item>
<item><p>214b1</p><section>rgyud</section><text>sangs rgyas dpa' bos btul gyur cing / /rdo rje can gyis kyang rjes btul/ /de nas rdo rje 'dzin khro bos/ /'bar ba'i rdo rje gsor byed cing / /nga yi dam tshig la gnas zhes/ /sna tshogs pa la bka' rab bsgo/ /de rnams kyis gsol ba/ 'di su zhig lags/ bcom</text></item>
<item><p>214b2</p><section>rgyud</section><text>ldan 'das ni zhi ba la/ /gnod sbyin gzugs can gang lags gsungs/ /khyed kyis dam tshig ci 'dra ba/ /zhus pa bden pa'i tshig tu gsungs/ /bcom ldan 'das kyis bka' stsal pa/ /'di ni sangs rgyas rnam grol ba/ /gdod skyes rdo rje gnod sbyin che/ /dkon mchog</text></item>
<item><p>214b3</p><section>rgyud</section><text>gsum dang de bzhin du/ /nga la skyabs su 'gro bar gyis/ /'jig rten gsum pos 'di thos nas/ /tshogs bdag tshogs kyi dbang phyug bcas/ /bskal pa'i me dpung lta bu yi/ /'bar ba'i mtshon gyis 'thab par brtsams/ /de rnams kyis smras pa/ bdag cag</text></item>
<item><p>214b4</p><section>rgyud</section><text>gis ni sangs rgyas rigs/ /rdo rje gnod sbyin shes ma yin/ /bdag cag 'jig rten gsum po gcig /gnod sbyin bsgo bas ci zhig bya/ /de nas rdo rje 'dzin khros nas/ /khro gnyer dpral bar bsdus te gnas/ /de nas khro gnyer thams cad ni/ /rdo rje 'dzin pa'i rjes su spyod/ /</text></item>
<item><p>214b5</p><section>rgyud</section><text>g.yon pa bsnyems pa rgya bcas pas/ /smin ma spyan bsdus pas dgod cing / /nam mkha' khyab pa'i dbyangs kyis ni/ /drag du khros bcas pas smras so/ /de la khams gsum rnam par rgyal ba'i nye ba'i snying po sems can ma lus pa las rgyal ba ni 'di yin te/ hi/ de nas snying</text></item>
<item><p>214b6</p><section>rgyud</section><text>po 'di phyung bas/ /nges rgyal bcu gcig bcings pa dang / /dam tshig brtan pa 'dzin du bcug /rdo rje ming gis dbang bskur nas/ /lag na rdo rje 'dzin mchog byas/ /rdo rje ming ni byin nas su/ /'jig rten gsum po'i ting 'dzin bzhag /de nas rdo rje chen po mchog /mgon</text></item>
<item><p>214b7</p><section>rgyud</section><text>po yis ni gsol btab pa/ /sems can kun la rjes ston pas/ /rtog pa 'di ni bshad du gsol/ /rdo rje 'dzin pas gsungs pa yi/ /dkyil 'khor chen po'i phyi rol tu/ /'bar ba'i 'khor lo yang dag bri/ /de yi dbus su gzhag bya ba/ /sngon po 'bar ba'i</text></item>
<item><p>215a1</p><section>rgyud</section><text>gzugs bzang ba/ /zhal gyi mche ba cung zad gtsigs/ /zhal ni khro dang bcas pas bzhad/ /sems dpa'i skyil krung gis legs bzhugs/ /bsnyems bcas shas cher 'bar ba la/ /'od zer 'bar ba'i 'od 'khrugs pa'i/ /rdo rje gsol bar mdzad la</text></item>
<item><p>215a2</p><section>rgyud</section><text>brtson/ /de yi dngos ni thams cad du/ /rdo rje rnal 'byor ma yi gzugs/ /rdo rje mtshon cha mdung chen dang / /ral gri zhags pa mtshon 'dzin pa/ /mtshams su mda' dang kha T+wA~M ba/ /'khor lo ba dan sna tshogs 'dzin/ /rdo rje'i rigs ni sna tshogs pa/ /'bar</text></item>
<item><p>215a3</p><section>rgyud</section><text>ba'i 'khor los yongs su bskor/ /dkyil 'khor dgod par bya ba ni/ /thig bdun gyis ni yang dag tu/ /dang po rdo rje phyag rgya bdag /gnyis pa sngags kyi lha mo ste/ /gsum par rdo rje rgyal po ni/ /rdo rje lha mos yang dag bskor/ /rdo rje chen mo sgeg mo che/ /bzhi par klu</text></item>
<item><p>215a4</p><section>rgyud</section><text>mkhan ma la sogs/ /rgyal rigs gsol ka bran rnams kyi/ /khro bo rnams ni lnga pa la/ /drug par rdo rje pho nya mchog /gnod sbyin srin po king ka ra/ /dbang phyug dam pa drag po sogs/ /gtum po chen po 'dul bar mdzad/ /phyi yi dkyil 'khor dbyibs rnams su/ /mdor</text></item>
<item><p>215a5</p><section>rgyud</section><text>na ming po gsum la sogs/ /lha la sogs pa'i tshogs thams cad/ /legs par bri ba'am gzhag par bya/ /mtshams su lha mor rab bshad pa/ /de rnams kyi ni sgo dbus su'am/ /rdo rje lcags kyu sogs khro bcas/ /dkyil 'khor chen po'i tshul gyis ni/ /dag ni ji</text></item>
<item><p>215a6</p><section>rgyud</section><text>bzhin dang / /cho ga rgyas pa ji bzhin bya/ /khros pas rdo rje gsor ba dang / /khro gnyer 'dzum dang bcas pas 'dud/ /de nas khro zhing slob dpon che/ /rdo rje can mchog rab zhu gsal/ /rdo rje hU~M mdzad kyis sdigs mdzub/ /hU~M mdad rab tu sbyar bar bya/ /bsnyems dang bcas pas rgyas gdab</text></item>
<item><p>215a7</p><section>rgyud</section><text>nyid/ /de bzhin khro bas 'dul ba la/ /rdo rje 'chang chen dgyes pa yis/ /gdug pa nyid la rab tu dgyes/ /de nas me tog blangs nas ni/ /khros pas bdag po che la gtor/ /rdo rje 'bar ba'i lcags kyu ches/ /yang dag par ni dgug par bya/ /o~M ma hA badzra dz+wA la yA na lA rka ya hi</text></item>
<item><p>215b1</p><section>rgyud</section><text>dzaH/ sarba badzra ku la pra be sha ya hU~M/ sarba mu drA~M ga nA ban d+ha na trA Ta/ sarba sa ma yaM sA d+ha ya phaT/ sarba du Sh+Ta na da ha pa tsa b+ha s+m+wiM ku ru ma hA kro d+ha a ka ni badzre Na hU~M phaT/ a a a a/ de nas bcom ldan 'das khro bo'i/ /rgyal po brtan pa che byon 'gyur/ /rdo rje rigs la sogs pa kun/ /dngos grub</text></item>
<item><p>215b2</p><section>rgyud</section><text>thams cad gsol bar mdzad/ /de nas hU~M la sogs pa'i sgra'i/ /mtshan ma rnams kyang 'byung bar 'gyur/ /gal te slob ma la sogs la/ /snying gar dbab pa phra ba skye/ /de nas rdo rje hU~M mdzad kyi/ /phyag rgyas slob ma gzhug par bya/ /bcug nas dang po'i sems dpa' yi/ /rang gi</text></item>
<item><p>215b3</p><section>rgyud</section><text>snying po brjod par bya/ hU~M hU~M badzra pra ha ra Ni phaT/ hU~M badzra shU la yA gri Ni tri ti/ ma ta sa hU~M badzra ko She ts+tshi n+d+da ha~M/ /o~M badzra a ma la pA she ma Ta/ rdo rje 'gugs pa dang rdo rje mdung dang rdo rje ral gri dang rdo rje zhags pa ste/ rdo rje khro bo'i srung ba'o/ /de nas 'di rnams kyi phyag rgya rdo rje don yod pa'i thogs pa</text></item>
<item><p>215b4</p><section>rgyud</section><text>med pa/ shin tu grub pa stobs dang pha rol gnon pa rnams sems can mngon par rgyas gdab par nus pa rnams bskul bar bya'o/ /o~M badzra gu h+ya sid d+ha pa ra ma yo gI shwa ri hi/ hU~M badzra tsaN+Da ho kha T+wA~M ga ma hA badzra ka pA la yam ku te ru lu ru lu N+Ti hU~M badzra nA rA ya Ni dzi/ hU~M badzra ba Ta ke dzi/ rdo rje khro bo'i mkha'</text></item>
<item><p>215b5</p><section>rgyud</section><text>'gro ma lan cig bzlas te dgod pa'am bri bar bya'o/ /bcom ldan 'das de kho na nyid kyi snying pos bzhugs su gsol na/ /dngos grub thams cad la don yod pa'i dngos grub 'grub par 'gyur ro/ /de nas dam tshig brjod par bya ste/ sems can mang la bde phyir dang / /bstan pa thams</text></item>
<item><p>215b6</p><section>rgyud</section><text>cad 'grub pa'i phyir/ /gdug pa 'dul las bsod nams ni/ /'gyur zhes rdo rje 'dzin gyis gsungs/ /de nas bcom ldan 'das rdo rje hU~M mdzad kyi phyag rgya dang bcas pa'i mdzub mo sbyar bar bya'o/ /de nas bcom ldan 'das gdug pa thams cad dang / bdud thams cad dang / 'jig rten</text></item>
<item><p>215b7</p><section>rgyud</section><text>gsum po thams cad yang dag par 'dul ba nyid du byin gyis rlob par mdzad do/ /de nas dbang bskur ba rgyas pa la sogs pa de bzhin du byas la/ rdo rje khro bo'i las bzhi pa la bslab par bya ste/ phyag rgya rnams kyis sems can rnams rgyas gdab pa dang / phyag rgya gzhig pa dang gsad pa dang slar</text></item>
<item><p>216a1</p><section>rgyud</section><text>'tsho bar bya'o/ /gang la phyag rgya sbyar ba ni 'chi bar 'gyur na de ni gdug pa yin par shes par bya'o/ /de nas 'tsho bar byed pa'i phyag rgyas 'tsho bar byas la/ shin tu bsrung ba rab tu sbyar ba byas na shin tu bsrung ba yin pa'i phyir/ /gdug pa rnams slar yang gnod par mi</text></item>
<item><p>216a2</p><section>rgyud</section><text>byed do/ /de nas brtsams te slob ma bzang / /rdo rje tshogs ni kun gyis kyang / /mi tshugs pa dang mi sod par/ /tshe 'di nyid la 'grub par 'gyur/ /de nas 'dir sgrub bshad bya ste/ /ci bzhin sku ni dge 'dun du/ /rdo rje gsor zhing dang por ni/ /bzlas brjod stong phrag brgya bya'o/ /'bum</text></item>
<item><p>216a3</p><section>rgyud</section><text>tshang nas ni sems dpa' che/ /rdo rje sems dpa' dang mnyam mchog /rdo rje khro bo rgyal po mchog /rgas dang 'chi ba med par 'gyur/ /gdug pa rnams ni rjes 'dul zhing / /sangs rgyas kun la rab mchod par/ /'jig rten gsum na legs snang zhing / /cis kyang 'jigs pa med par</text></item>
<item><p>216a4</p><section>rgyud</section><text>'gyur/ /de nas de kho na nyid kyi snying po sgrub pa ni/ 'greng ngam yang na 'dug pa'am/ /'gro 'am nyal bar byed pa na/ /ci lta de ltar 'bum bzlas na/ /tshe 'di nyid la 'grub par 'gyur/ /'di yis 'dod pa'i dbang phyug kun/ /'dod pa tsam gyis 'gro 'ong lding / /dngos grub kun</text></item>
<item><p>216a5</p><section>rgyud</section><text>gyi dbang phyug grub/ /rga dang 'chi ba med par 'gyur/ /'gro ba rnams kyis mchod pa dang / /rang gi nye du rnams kyis bsten/ /gdug pa thams cad rjes 'dul zhing / /gang la 'jigs pa med par rgyu/ /zhes bcom ldan 'das khro bo'i rgyal po chen pos gsungs so/ /de nas phyag rgya'i</text></item>
<item><p>216a6</p><section>rgyud</section><text>dam pa sgrub pa ni/ ci bzhin dus su phyag rgya bcing / /bdag nyid nges par bsregs nas ni/ /ci srid nyid du khro chen po'i/ /dngos grub thams cad 'grub par 'gyur/ /de nas dam tshig sgrub pa ni/ /bdag ni thams cad gsad bya zhes/ /brjod cing phyag na rdo rje yis/ /dam tshig phyag rgya</text></item>
<item><p>216a7</p><section>rgyud</section><text>bcings nas ni/ /bzlas na rdo rje 'dzin 'grub 'gyur/ /de nas las rnams sgrub pa ni/ /las rnams dam pa sgrub pa ni/ /rnam pa bzhir ni rab byed cing / /thams cad bde ba'i phyir zos na/ /rdo rje las nyid thob par 'gyur/ /sgrub pa chen po cho ga rgyas pa'i rgyud do// //de nas dngos</text></item>
<item><p>216b1</p><section>rgyud</section><text>grub sgrub pa ni/ /rdo rje khro mchog rgyal po yi/ /las kyi rgyud ni dam pa rnams/ /bzhin du bshad par bya/ /'di lta ste/ thams cad bsreg pa dang / bskrad pa dang / gzhig pa dang / rengs par bya ba dang / gnyid log par bya ba dang / rgyas gdab pa dang / rmongs pa dang /</text></item>
<item><p>216b2</p><section>rgyud</section><text>gzhig pa dang / bcing ba dang / gzir ba dang / dral ba dang / brdeg pa dang / 'bar ba dang / bsgyel ba dang / btso ba dang / gcad pa dang / dbug pa dang / phye mar bya ba dang / gtor ba dang / rnam par gzhom pa dang / rims dang / dug dang / gdon gyis zin du gzhug</text></item>
<item><p>216b3</p><section>rgyud</section><text>pa dang / smyo bar bya ba dang / gsad par bya ba la ni rdo rje hU~M mdzad kyis so/ /thams cad dgug par bya ba dang / nges par bkod pa dang / /bskyod pa dang / gar byed du gzhug pa dang / glu len du gzhug pa dang / brgyal du gzhug pa dang / rtser gzhug pa dang / ha ha zhes dgod du gzhug pa</text></item>
<item><p>216b4</p><section>rgyud</section><text>dang / 'khor ba dang / drang ba dang / 'od du gzhug pa dang / bsgom pa dang / nub par bya ba dang / dbyung ba dang / 'phang ba dang / nye bar 'degs par bya ba dang / bskur ba dang / nga ro 'don par bya ba dang / ngur gzhug pa dang / rang nyid brdeg par bya ba dang / 'ching bar bya ba dang / skra</text></item>
<item><p>216b5</p><section>rgyud</section><text>'bal bar bya ba dang / zhe 'gras par bya ba dang / gos bshu ba dang / khro ba 'bar bar bya ba la ni khro bo'i gdan gyi phyag rgyas so/ /thams cad dgug pa dang / gzhug pa dang / dbab pa dang / pra sen bsgrub pa dang / bden par smra bar bya ba dang / sgyu ma ston pa dang / lan ston pa dang / dus</text></item>
<item><p>216b6</p><section>rgyud</section><text>tshigs kyi 'khor lo yongs su bzlog pa dang / dus ma yin par shing las me tog dang 'bras bu smin par byed par ston pa dang / 'bru thams cad yang dag par ston par bya ba dang / rims dang / sbyar dug dang / gdon dang / dug dang / mkha' 'gro ma las thar bar bya ba dang / g.yul 'gyed pa</text></item>
<item><p>216b7</p><section>rgyud</section><text>thams cad las thar bar bya ba dang / gzhan gyi dpung gzhom pa dang / phyogs dang / mtshams dang / dkyil 'khor bcing ba dang / shin tu bsrung ba dang / yongs su skyob par bya ba dang / thar bar bya ba dang / bslang ba dang / dbang du bya ba la ni khro bo chen po sna tshogs grub pas so/ /lha la sogs</text></item>
<item><p>217a1</p><section>rgyud</section><text>pa thams cad ltung bar bya ba dang / klu gdon par bya ba dang / gnod sbyin rjes su 'brang bar bya ba dang / srin po skrag pa dang / mkha' 'gro ma la sogs pa'i gdon thams cad btul ba dang / bdud kyi dpung thams cad gzhom pa dang / ma mo rnams 'dul ba dang / gdug</text></item>
<item><p>217a2</p><section>rgyud</section><text>pa'i tshogs rnam par gtor ba dang / gdug pa rnams tshar gcad pa dang / 'dum pa dang / 'jigs pa med pa yang dag par bskyed pa dang / nor bu bzang po dbang du bya ba dang / nor sbyin las nor thams cad dbrog pa dang / rnam thos sras mnan nas dpal drang ba dang / lha'i bu mo gzhon nu ma</text></item>
<item><p>217a3</p><section>rgyud</section><text>thams cad dang rtse 'jo bya ba dang / brgya byin mnan nas bde sogs ma dbrog pa dang / skem byed tshar gcad pa dang / tshangs pa ltung bar bya ba dang / khyab 'jug gdul ba dang / dbang phyug chen po las rnam par rgyal ba dang / 'dod pa'i dbang phyug mnan nas dga' ba mo dbrog pa dang / rdo rje bsgrub pa</text></item>
<item><p>217a4</p><section>rgyud</section><text>dang / byang chub chen po bsgrub pa dang / de bzhin gshegs pa thams cad mnyes par bya ba dang / dgug pa dang / gzhug pa dang / dam tshig gis bcing ba dang / dbang du bya ba bsgrub pa la ni rdo rje khro bo chen po rgyal po dam pa'i dngos grub kyis so zhes kyang gsungs so/ /lan cig</text></item>
<item><p>217a5</p><section>rgyud</section><text>bzlas pas mchog grub pa/ /thog ma'i rtsa snying bzang lan cig /de yi 'og du khro gnyer gyis/ /bsgrub bya thams cad dgug pa yin/ /dpal mchog dang po'i rtog pa chen po'i rgyal po las rdo rje me dang nyi ma ltar rab tu 'bar ba'i rtog pa'i cho ga rgyas pa'o// //de nas ting 'dzin</text></item>
<item><p>217a6</p><section>rgyud</section><text>thams cad ni/ /rnam dag mchog gi chos nyid las/ /spyan ras gzigs dbang chen po ni/ /rdo rje sems dpa'i gtso chen yin/ /gdug pa thams cad 'dul don du/ /rang rig rin po che bskyed na/ /sangs rgyas kun gyi khro bo che/ /thabs med pas ni thabs yin no/ /'dod chags</text></item>
<item><p>217a7</p><section>rgyud</section><text>la sogs kun bsags pas/ /ma dag sems can khams rnams ni/ /de rnams la ni rab spyod par/ /skyes bu mchog ni rnam par mkhyen/ /mchog tu mi 'dul ba nyid kyis/ /sangs rgyas kyang ni mnga' mi mdzad/ /'jig rten kun na 'jig rten mchog /rang nyid bzang po la snyoms</text></item>
<item><p>217b1</p><section>rgyud</section><text>zhugs / /de la 'di ni de bzhin gshegs pa thams cad kyi ting nge 'dzin gyi rgyal po chos thams cad rang bzhin gyis rnam par dag pa'i chos nyid kyi ye shes kyi rdo rje byin gyis brlabs pa zhes bya ba'i ting nge 'dzin te gang la gzigs pas de bzhin gshegs pa thams cad khams gsum pa thams cad kyi dbang</text></item>
<item><p>217b2</p><section>rgyud</section><text>phyug thams cad nyid thugs su chud par gyur pa'o/ /bsnyems pas pad+ma g.yon pa ni/ /bzung ste 'dab ma 'byed mdzad pas/ /ci nus pa yi ting 'dzin gyis/ /rang bzhin gyis ni gzigs par mdzad/ /ci ltar pad+ma dmar po 'di/ /tshon gyi nyes pas mi gos pa/ /gnas kyi nyes pa sna tshogs</text></item>
<item><p>217b3</p><section>rgyud</section><text>pa'i/ /khams gsum pa ni de bzhin dag /'di la gzigs pa la sogs pas/ /rgyal ba rnams ni dbang por gyur/ /de yis rdo rje sems dpa' ni/ /spyan ras gzigs kyi dbang phyug gyur/ /de nas sgom pa'i snying po 'di/ /dag par bsgoms pas sgom pa na/ /rdo rje 'chang ba chen</text></item>
<item><p>217b4</p><section>rgyud</section><text>po ni/ /pad+ma chen po 'chang bar 'gyur/ /gser sbyangs ri yi dbang po ni/ /rgyal po che dang mdangs mnyam pa/ /bsnyems pa g.yon pa'i pad mchog gi/ /g.yas pa mchog la rnam par gzigs/ /de nas pad+ma'i 'dab ma la/ /pad+ma chen po mchog 'dzin pa/ /sangs rgyas la</text></item>
<item><p>217b5</p><section>rgyud</section><text>sogs 'byung ba yi/ /'khor lo rnams ni 'dul ba'i mchog /'gro ba sna tshogs 'dul mdzad pa/ /bzhugs pa rab tu bri bar bya/ /dkyil 'khor chen po'i tshul gyis ni/ /de la pad+ma dge ba der/ /'gro ba thams cad rnam sbyong ba'i/ /tshul gyis 'dul bar mdzad pa na/ /pad+ma'i</text></item>
<item><p>217b6</p><section>rgyud</section><text>rigs mchog ston pa'i phyir/ /rgyal rnams kyis gsol ba btab/ /de nas thams cad 'dul mdzad cing / /shin tu dkar ba'i chos 'dzin pa/ /rdo rje chos te rang rgyal po/ /'jig rten dbang pos bka' stsal pa/ /phyi ni dkyil 'khor chen po la/ /pad+ma 'dab ma brgyad</text></item>
<item><p>217b7</p><section>rgyud</section><text>pa bri/ /de yi dbus su spyan 'dzum pa/ /'jig rten dbang phyug dgod par bya/ /gser sbyangs lta bu'i pad+ma ni/ /g.yon bsnyems tshul gyis gzigs mdzad pa/ /rgyal mtshan kun gyis rnam par spras/ /sangs rgyas sku mchog spyi bor bzhugs/ /de yi ngos ni thams cad du/ /</text></item>
<item><p>218a1</p><section>rgyud</section><text>sangs rgyas skra ni brgyad po bri/ /rang gi ting 'dzin pad+ma che'i/ /ting nge 'dzin la rnam par gzigs/ /'jig rten dbang po'i gzugs logs su/ /sangs rgyas la sogs rigs kyi lha/ /zhi ba sred med bu tshangs pa/ /'dod pa'i gzugs ni pad+ma can/ /spyi bor 'tsher</text></item>
<item><p>218a2</p><section>rgyud</section><text>zhing mgrin 'degs pa/ /rta mgrin lcags kyu bcings nas ni/ /chos kyi tshig gis spyan drang bya/ /de nas pad+ma'i snying po ni/ /sarba ta thA ga ta pad+ma dzaHhU~M badzra pad+ma/ he pad+ma/ pad+ma ba~M/ ho pad+ma ni rA dza/ de nas mtshams rnams su ni/ hU~M pad+me tsa N+De shwa ra hU~M/ he ma hA bi shA pad+ma tsU r+Ne sid+d+ha hU~M/</text></item>
<item><p>218a3</p><section>rgyud</section><text>ma Ta hrIHpad+ma pad+mo hU~M a ho pad+ma a shwa/ kra ma kra ma hU~M dzaH/ dkyil 'khor chen po'i tshul gyis ni/ /cho ga rgyas pa byas nas ni/ /pad+ma chen po me tog bcas/ /ma yengs yid kyis phyag bya'o/ /dkyil 'khor zhugs nas ting nge 'dzin/ /las byung gzungs 'di brjod par bya/ /o~M bi shod+ha</text></item>
<item><p>218a4</p><section>rgyud</section><text>ya/ ma nu sa ni shud+d+ha ma hA sa twa/ d+hA tu sa ma ya sa twa/ dA gdI pany+tsa yi/ tsit+ta me sarba d+ha me Sh+T+ye badzri Ni tsit+ta me sarba d+ha me sh+ya dzi ni/ gzungs kyi phyag rgya gsan nas ni/ /dgyes pas pad+ma 'dzin pa 'grub/ /de nas mdzub mo lcags kyur bcing / /chos kyi tshig gis legs spyan drang / /o~M</text></item>
<item><p>218a5</p><section>rgyud</section><text>sarba ta thA ga ta a ba lo ki shwa ra pad+ma ha sta/ ya hi shI g+h+ra~M ma me badzra mu drA a gri sh+ya sa be sa ma yer ba d+ha bi shi ko mi/ dzaHhU~M baM hoH sho d+ha ya sarba sA d+ha ya ba ma me/ ma hA badzra d+tar stA~M/ de nas 'jig rten mgon po mchog /'jig rten 'dzin pa rang nyid byon/ /'jig rten kun mchog 'grub 'gyur ba'i/ /</text></item>
<item><p>218a6</p><section>rgyud</section><text>ting 'dzin cho ga nges par mdzad/ /de nas de bzhin slob ma rnams/ /gzhug pa'i cho ga rgyas pa ni/ /dngos grub thams cad sbyin pa yi/ /ye shes dag ni bslab par bya/ /ting 'dzin snying po 'di yi ni/ /sgrub pa chen po gdod nas byung / /'jig rten kun gyi dbang phyug nyid/ /</text></item>
<item><p>218a7</p><section>rgyud</section><text>bzhin du bshad par bya/ /bud med rnams kyi nang zhugs pa'am/ /gdug pa rnams kyi nang chud pa'am/ /gang yang rung bar 'dug nas ni/ /pad+ma chen po yongs su bzung / /dus dang stobs ni ji bzhin du/ /nyin re ci nus bsgrub par bya/ /cho ga 'di yis tshe 'di la/ /</text></item>
<item><p>218b1</p><section>rgyud</section><text>myur du mchog ni 'grub par 'gyur/ /'dod chags kun gyi bde myur bar/ /'dod pa tsam gyis 'gro 'ong lding / /'jig rten kun gyi dbang phyug rgyal/ /rga dang 'chi ba med par 'gyur/ /sangs rgyas byang chub sems dpa' nyid/ /phyag na rdo rje nyid dang ni/ /dngos grub</text></item>
<item><p>218b2</p><section>rgyud</section><text>kun gyi mtha' yas mchog /tshe 'di nyid la thob par 'gyur/ /de nas phyag rgya bsgrub pa ni/ /phyag rgya bcings te ting 'dzin gnas/ /dngos grub chen po nyid thob bo/ /dam tshig dam tshig mchog gis te/ /las ni las mchog phyag rgyas so/ /sgrub pa chen po cho ga'i rgyud do// //</text></item>
<item><p>218b3</p><section>rgyud</section><text>de nas dngos grub ma grub pa'i/ /ting 'dzin las ni 'dren ma dag /dang por ting 'dzin grub pa ni/ /bzhin du rab bshad bya/ /'di lta ste sgrib pa thams cad dang sdig pa dang rmi lam ngan pa dang ltas ngan pa dang yams dang 'tshe ba dang nad 'go ba dang nyon mongs pa dang dus ma yin par 'chi ba dang</text></item>
<item><p>218b4</p><section>rgyud</section><text>'jigs pa dang skrag pa dang rtsod pa dang 'thab pa dang byis pa'i gdon dang dmu rgod dang nyon mongs pa dang ngal ba dang sdug bsngal ba dang yid mi bde ba dang dbul ba dang rgyags pa dang reg na mi bde ba dang skal ba ngan pa dang nad med pa ma yin pa dang nor brlag pa rnams la ni pad+ma chen po zhi bas so/ /rlung dang mkhris pa</text></item>
<item><p>218b5</p><section>rgyud</section><text>dang khrag dang bad kan dang 'dus pa dang ma zhu ba dang rims dang sbyar ba'i dug dang dug dang mdze dang 'brum bu phra mo dang g.yan pa dang rkang shu dang / skran dang chu'i dmu rdzing dang mtshan bar rdol ba dang sha bkra dang zad byed dang khrag zad pa dang khu bzad pa dang / nad thams cad dang gnod pa dang gnod byed dang gdon dang phra</text></item>
<item><p>218b6</p><section>rgyud</section><text>men rnams gso ba la ni/ pad+ma chen po sman gyi phyag rgya 'dzin pas so/ /thams cad rdo rjer byas pa dang chos dang go cha dang / gtsug tor dang gtsug phud dang mtshams dang phyogs dang dkyil 'khor dang sa dang nam mkha' dang rdo rje'i gdan dang khang pa chen po dang rdo rjer ba dang me 'bar ba dang thal ba'i ra ba</text></item>
<item><p>218b7</p><section>rgyud</section><text>dang rdo rje dang ri bo don yod pa la sogs pa dang srad bus yongs su bskor ba dang phur bus gdab pa dang zas dang btung ba dang gos dang rgyan dang phyag rgya dang bsrung ba la ni pad+ma chen po thams cad srung bas so/ /tshe thams cad dang stobs dang kha dog dang gzi brjid dang mdangs dang lang tsho dang brtson 'grus</text></item>
<item><p>219a1</p><section>rgyud</section><text>dang spro ba dang nad med pa dang dpal dang skal ba bzang po dang nor dang 'bru dang dbang phyug dang 'byor pa dang dngos grub dang blo dang rnyed pa dang bkra shis pa dang ming dang grags pa dang snyan pa dang ting nge 'dzin dang shes rab dam pa 'grub pa la ni pad+ma chen po mchog grub pas so/ /dpal</text></item>
<item><p>219a2</p><section>rgyud</section><text>mchog dang po'i rtog pa chen po'i rgyal po las/ chos thams cad sgrib pa med pa'i ye shes kyi rdo rje'i cho ga rgyas pa'o// //de nas rgyal po rdo rje 'dzin/ /thams cad mi 'gyur nam mkha' che/ /thams cad dbang bskur kun gyi don/ /kun dbang rin chen thams cad 'dzin/ /ting</text></item>
<item><p>219a3</p><section>rgyud</section><text>nge 'dzin gyis byin gyis brlabs/ /drag po chen po rab sad mdzad/ /chos rnams la ni rnam gzigs pas/ /kun don dbang phyug gdod nas byung / /nyi zla dang ni gza' skar can/ /nam mkha' nyid du gyur pa yin/ /de nas rin chen ting 'dzin ni/ /nges par rdo rje can du brjod/ /de</text></item>
<item><p>219a4</p><section>rgyud</section><text>nas nam mkha' rdo rje nyid/ /ljang sngon bai DUr+ya mnyam mdangs/ /rdo rje rin chen bsnams dge ba/ /nam mkha'i snying por yang dag gyur/ /de nas bcom ldan thog ma 'di/ /mdzod spu kun gyi gnas na bzhugs/ /ting 'dzin la ni rnam gzigs pas/ /'jig rten dbang phyug bdag</text></item>
<item><p>219a5</p><section>rgyud</section><text>po nyid/ /sangs rgyas thams cad sras bcas dang / /de bzhin rdo rje 'dzin pa mchog /rdo rje rin chen de yis ni/ /kun rig kun gyis dbang bskur dang / /bsam pa thams cad rdzogs bya'i phyir/ /kun mchog kun la dbang bskur nas/ /shis pa brjod pa 'di gsungs so/ /</text></item>
<item><p>219a6</p><section>rgyud</section><text>o~M sarba badzra sa twa a ti pa ti s+t+wa~M a b+hi Shiny+tsA mi b+hur b+hu ba swaH/ de nas bzang pos 'di gsungs shing / /legs par shis brjod dbang bskur bas/ /rdo rje rin chen che de las/ /chos kyi gtso bor byung bar gyur/ /byung nas 'gro ba thams cad ni/ /ci rigs par ni kun dbang bskur/ /</text></item>
<item><p>219a7</p><section>rgyud</section><text>rdo rje kun gyis dbang bskur nas/ /slar yang dkyil 'khor tshul gyis bzhugs/ /bde gshegs kun gyis byin brlabs pas/ /rdo rje rin chen bla na med/ /shin tu dbang phyug chen po'i mchog /dngos grub gsol ba'i rtog pa gsungs/ /dkyil 'khor chen po'i phyi rol ni/ /</text></item>
<item><p>219b1</p><section>rgyud</section><text>nam mkha'i 'khor lo nam mkha'i mdog /nyi ma zla ba skar ma dang / /gza' rnams kyis ni brgyan pa bri/ /de dbus nam mkha'i snying po ni/ /bdag nyid thams cad dgyes pa gzhag /dag pa'i bai DUr+ya mdog 'dra/ /'od zer 'bar ba sna tshogs 'khrug /g.yon pa</text></item>
<item><p>219b2</p><section>rgyud</section><text>rin chen thugs kar stod/ /g.yas pas nor chen rab stsol ba/ /de yi ngos su sems dpa' mchog /bzhi po gzungs bcas dam pa yin/ /dbang bskur ba dang gter nyid dang / /nor bu chen po bla med dang / /'byor pa dpal ni phun sum tshogs/ /rang gi mtshan mas</text></item>
<item><p>219b3</p><section>rgyud</section><text>mchod pas ni/ /de la de dag gi snying po 'di yin te/ badzra sa twa dzaH/ badzra rat+na hU~M/ badzra d+ha rma ba~M/ badzra ka rma hoH/ de nas gzungs rnams kyi snying po bshad do/ o~M pra ti badzri Ni phaT/ o~M badzra brI ti hi hi/ o~M tsin+tA ma Ni hoH/ o~M badzra ma hA ma he ha~M/ dkyil 'khor chen po'i tshul gyis</text></item>
<item><p>219b4</p><section>rgyud</section><text>ni/ /cho ga rgyas pa ci bzhin bya/ /nor bu'i khu tshur gyis bzhu gsal/ /mkha' skyes la ni mgos phyag bya/ /bzhugs nas nam mkha' mkhas pa yi/ /dam tshig dam pa brjod par bya/ /khyed ni nam mkha' las byung ba'i/ /thams cad kyi ni lnga pa yin/ o~M i sid d+ha b+hur b+hu ga</text></item>
<item><p>219b5</p><section>rgyud</section><text>sid d+ha sid d+ha swaH/ sid d+ha ma hA badzra rat+na/ ba ba tra T+wA trA~M/ 'di ni bzlas pa tsam gyis ni/ /mkha' snying dngos grub thams cad dang / /phun tshogs kun la shin tu ni/ /'grub 'gyur 'di la the tsom med/ /ces bcom ldan 'das rdo rje rin chen bla na med pas gsungs so/ /de</text></item>
<item><p>219b6</p><section>rgyud</section><text>nas nor bu khu tshur can gyi lcags kyus dgug par bya'o/ o~M b+hU rA ya hI dzA/ b+hu ba bra bi sha hU~M swa/ gr-i h+Na ba~M ba pa Ta Ta sid d+ha ho trA~M/ de nas bcom ldan myur du ni/ /byon nas dngos grub thams cad ni/ /'byor ba shin tu g.yo ba la/ /don ni rab tu 'grub par 'gyur/ /de nas slob mas phyag</text></item>
<item><p>219b7</p><section>rgyud</section><text>rgya ni/ /me tog bcas pa mchog gis gzhug /bcug nas de nyid mchog snying po/ /bden pa lan cig brjod du gzhug /de nas 'byor pa'i mchog brtag pa/ /dpal gyi phun tshogs mchod pa che/ /'jig rten mchog gi dngos grub rnams/ /bde bar gshegs pa de bzhin</text></item>
<item><p>220a1</p><section>rgyud</section><text>thob/ /de nas de phyir sgrub pa bshad/ /rdo rje rin chen rgyal mchog gis/ /dpag med zlos pas bsgrub bya zhing / /'di yis skyes mchog 'di nyid la/ /'dod chags 'gro dang 'ong bar 'gyur/ /rin chen kun gyi dbang phyug rgyal/ /rga dang 'chi ba med par 'gyur/ /</text></item>
<item><p>220a2</p><section>rgyud</section><text>dngos grub kyi dam pa thams cad kyang de bzhin no/ /phyag rgya bsgrub pa ni dga' ba nyid kyis so/ /dam tshig gi phyag rgya bsgrub pa ni dam tshig gi khu tshur gyis so/ /de bzhin du las bsgrub pa ni dngos grub bla na med pa yin no phyag rgya chen po bsgrub pa nyid de'i rgyud do// //de nas de phyir las rnams</text></item>
<item><p>220a3</p><section>rgyud</section><text>kyi/ /rab 'byam rgyu ni dam pa dang / /dngos grub chen po kun grub pa/ /ci bzhin rab bshad bya/ /'di lta ste 'byor pa thams cad dgug pa dang gzhug pa dang bcing ba dang dbang du bya ba dang dbrog pa dang bsag pa dang len pa dang 'dren pa dang 'gugs pa dang gtod pa dang gzhig pa</text></item>
<item><p>220a4</p><section>rgyud</section><text>dang 'phen pa dang 'degs pa dang 'bebs pa dang brdeg pa dang sbyang ba dang rnyed pa dang nyo ba dang btsong ba dang kun tu 'gyed pa dang nye bar dgod pa dang brtan par bya ba dang rdo rjer bya ba dang 'byor pa thams cad bsgrub pa dang 'byor pa thams cad kyi mchog bsgrub pa la ni rdo rje rin chen gyi dbang bskur bas so/ /</text></item>
<item><p>220a5</p><section>rgyud</section><text>dpal thams cad dgug pa dang gzhug pa dang bcing ba dang dbang du bya ba dang dbrog pa dang bsag pa dang len pa dang 'dren pa dang 'gugs pa dang gtod pa dang gzhig pa dang 'phen pa dang 'degs pa dang 'bebs pa dang brdeg pa dang sbyang ba dang rnyed pa dang nyo ba dang btsong ba dang kun tu 'gyed</text></item>
<item><p>220a6</p><section>rgyud</section><text>pa dang nye bar dgod pa dang brtan par bya ba dang rdo rjer bya ba dang 'byor pa thams cad bsgrub pa dang 'byor pa thams cad kyi mchog bsgrub pa la ni rdo rje rin chen dpal gyis so/ /phun sum tshogs pa thams cad dgug pa dang gzhug pa dang bcing ba dang dbang du bya ba dang dbrog pa dang bsag</text></item>
<item><p>220a7</p><section>rgyud</section><text>pa dang len pa dang 'dren pa dang 'gugs pa dang gtod pa dang gzhig pa dang 'phen pa dang 'degs pa dang 'bebs pa dang brdeg pa dang sbyang ba dang rnyed pa dang nyo ba dang btsong ba dang kun tu 'gyed pa dang nye bar dgod pa dang brtan par bya ba dang rdo rjer bya ba dang 'byor pa thams cad bsgrub pa dang 'byor pa</text></item>
<item><p>220b1</p><section>rgyud</section><text>thams cad kyi mchog bsgrub pa la ni rdo rje rin chen phun sum tshogs pas so/ /mchod pa thams cad dgug pa dang gzhug pa dang bcing ba dang dbang du bya ba dang dbrog pa dang bsag pa dang len pa dang 'dren pa dang 'gugs pa dang gtod pa dang gzhig pa dang 'phen pa dang / 'degs pa dang</text></item>
<item><p>220b2</p><section>rgyud</section><text>'bebs pa dang brdeg pa dang sbyang ba dang rnyed pa dang nyo ba dang btsong ba dang kun tu 'gyed pa dang nye bar dgod pa dang brtan par bya ba dang rdo rjer bya ba dang 'byor pa thams cad bsgrub pa dang 'byor pa thams cad kyi mchog bsgrub pa la ni rdo rje rin chen gyi mchod pa sgrub pas so zhes kyang gsungs so/ /sems</text></item>
<item><p>220b3</p><section>rgyud</section><text>can thams cad bde don du/ /rdo rje sems dpa' nor che ba/ /rang gi rgyal mchog lan cig bsgrub/ /yi ge tra~M ni sbyar bar bya/ /dpal mchog dang po'i rtog pa'i rgyal po chen po las/ bsam pa yongs su rdzogs par byed pa rdo rje rin chen gyi rtog pa'i cho ga rgyas pa'o// //</text></item>
<item><p>220b4</p><section>rgyud</section><text>de nas rgyal ba rdo rje 'dzin/ /'jig rten gsum po khams gsum pa/ /'jig rten gsum bdag thams cad la/ /'jig rten gsum mchog 'dul mdzad pa/ /cho ga bzhin du bsgoms gyur zhing / /sems can don phyir cho gas bzhugs/ /'dod chags zhe sdang gti mug rnams/ /</text></item>
<item><p>220b5</p><section>rgyud</section><text>rtag tu rnam par gnas pa yin/ /mi mnyam pa yis bsten gyur na/ /dug nyid du ni nye bar 'gro/ /bdud rtsi nyid kyis bsten gyur na/ /bdud rtsi nyid du'ang 'gyur ba yin/ /'dod chags tshangs pa mchog 'byin pa/ /zhe sdang drag po'i ting 'dzin gyis/ /gti mug khyab</text></item>
<item><p>220b6</p><section>rgyud</section><text>'jug brtan mdzad nas/ /'jig rten gsum po byin gyis brlabs/ /'dod chags zhe sdang gti mug rnams/ /rtag tu gnas pas srid gsum gnas/ /chos kyis bsten nas gsum mchog ste/ /chos min bsten pas ngan song gsum/ /'dod chags sbrang</text></item>
<item><p>220b7</p><section>rgyud</section><text>rtsir byed par bshad/ /zhe sdang rgyal bar byed par bshad/ /gti mug don ni sgrub byed ces/ /kun tu gsang ba'i ming yin no/ /nga ni 'jig rten gcig pu nyid/ /'jig rten gsum du rab tu bshad/ /nga ni 'dod pa gcig pu nyid/ /tshangs pa drag po g.yung drung yin / /</text></item>
<item><p>221a1</p><section>rgyud</section><text>de nas gsum po 'di yi mchog /sbyang phyir rdo rje sbyang 'dzin pa/ /gzugs ni gsum po 'di dag nyid/ /bdag nyid kho na byung ba yin/ /gang phyir 'jig rten 'di dag ni/ /rtag tu yang ni 'di skad smra/ /tshangs sogs kyis 'dul yang dag pa'i/ /sangs</text></item>
<item><p>221a2</p><section>rgyud</section><text>rgyas byang chub snod ma yin/ /de rnams sbyang phyir bcom ldan 'das/ /rdo rje 'chang chen rang nyid ni/ /gzugs ni gsum po 'di mdzad nas/ /phyis ni sangs rgyas nyid mi 'gyur/ /de nas tshangs pa lha sogs lha/ /'jig rten gsum mchog dbang phyug che/ /dkyil</text></item>
<item><p>221a3</p><section>rgyud</section><text>'khor de ni gsang snying po/ /rang gi rang grub phyir rab phul/ /o~M b+hUr b+hu ba swaH/ zur bzhi pa la sgo bzhi pa/ /sgo srungs bzhis ni rab bsrungs pa/ /kha khyer gyis ni legs bskor ba/ /phyi yi dkyil 'khor bri bar bya/ /de yi nang ma nyid dang ni/ /dkyil 'khor gzhu</text></item>
<item><p>221a4</p><section>rgyud</section><text>yi dbyibs can la/ /sbrang rtsir byed dang rgyal byed nyid/ /bsgrub pa thams cad sgrub pa ni/ /dag ni ji bzhin du/ /legs par bri'am gzhag par bya/ /pus mo gnyis kyis bzhu gsal der/ /rtse gsum dam tshig gis mtshan pas/ /zhugs te</text></item>
<item><p>221a5</p><section>rgyud</section><text>dam tshig bcings nas ni/ /yang dag par ni dgug par bya/ /o~M b+hUr b+hu ba swaH/ swa sti nA ma swA hA/ nyi shu rtsa gcig bzlas pa yis/ /thams cad thams cad kyis bskor ba/ /thams cad grub phyir 'ongs pa la/ /de snyed pa yi gtor ma sbyin/ /slob dpon rab</text></item>
<item><p>221a6</p><section>rgyud</section><text>tu zhugs pa yis/ /slob ma thams cad gzhug par bya/ /de nyid gsang ba brjod nas ni/ /dam tshig mchog ni sbyin par bya/ /gal te khyod kyis rtse gsum bcag /snying po snod min la smras sam/ /ji skad smras pa'i chos rnams ni/ /gal te 'dir ni ma</text></item>
<item><p>221a7</p><section>rgyud</section><text>spyad dam/ /snying stobs rdul dang mun pa nyid/ /tshangs pa drag po g.yung drung ste/ /ming po gsum po 'di nyid ni/ /nam yang brnyas par mi bya'o/ /gang zhig 'di rnams sgom pa slob/ /yang dang yang du zhugs nas ni/ /dkyil 'khor mchod par bya ba dang / /</text></item>
<item><p>221b1</p><section>rgyud</section><text>dngos grub thams cad thob par 'gyur/ /rang gi phyag rgya bslabs nas ni/ /de la gar gyi mchod pa dang / /'dod yon dam pa lnga rnams kyis/ /rtag tu dkyil 'khor mchod par bya/ /'jig rten gsum 'byin pa'i rgyud do// //de nas ston pa rdo rje 'dzin/ /</text></item>
<item><p>221b2</p><section>rgyud</section><text>sems can kun rje ston mdzad pa/ /'jig rten gsum phyung don grub tu/ /slar yang sring mo rnams 'byin mdzad/ /kun tu chags dang zhe sdang rmongs/ /brtan par byed pa'i rgyu yin no/ /dga' dang phrag dog bud med ni/ /rab tu grags pa'i dngos grub ster/ /gang zhig</text></item>
<item><p>221b3</p><section>rgyud</section><text>'jig rten kun tu bshad/ /tshogs kun gyis mchod lha mo rnams/ /zhi dang 'jigs ma de bzhin gser/ /grub pa dang ni zhi bar bshad/ /phyi rol sems can phan phyir dang / /rtogs don khong du chud bya'i phyir/ /de rnams kyi ni snying po dang / /dkyil 'khor de bzhin dam</text></item>
<item><p>221b4</p><section>rgyud</section><text>tshig bshad/ /hrI hU~M shrI b+h+yo/ dkyil 'khor bzang po sgo bzhi pa/ /srad bu gsum gyis dkyil 'khor bya/ /mtshams kyi thig ni ka ba che/ /bzhi po ngag ni rim pa bzhin/ /de yi dbus su dkyil 'khor ni/ /bzhi po dag ni de bzhin bya/ /rang gi snying po bzhi po ni/ /rang gi sgor</text></item>
<item><p>221b5</p><section>rgyud</section><text>ni phyogs par gzhag /skal bzang lag na ral gri mtshon/ /sring mo phub can zhi ba mo/ /phag mo lag na gter nyid de/ /grub pa mo ni bsnyems dang bcas/ /de nas dang po'i dkyil 'khor du/ /kun nas de bzhin zhugs nas ni/ /sring mo rnams kyi rang gi rgyas/ /</text></item>
<item><p>221b6</p><section>rgyud</section><text>dag ni ji bzhin du/ /zhugs nas de bzhin cho ga bzhin/ /spos la sogs pas mchod par bya/ /de nyid gsang ba rab bsgrub pas/ /kun nas dgug pa dag tu bya/ /o~M su ma b+ha ga ra tiSh+Tha ma ya hi b+hUr/ rak+Sha sa mA tiSh+ShA ma ya hi b+hUr d+hu ba/ b.rA hA a mir+yA ta ma ya swA hA/ /sid</text></item>
<item><p>221b7</p><section>rgyud</section><text>d+hi ke sid d+hi sa ma ya hi I mA~M ke mu drA b+hiH/ hrIHhU~M shrI b+h+yo/ de nas lus ni thams cad kyis/ /de bzhin du ni legs bzhugs la/ /de nas phyag rgya bcings bstan te/ /gsang ba mchog 'di brjod par bya/ /gal te gsang nyid ma bsrungs na/ /gang zhig sems can don</text></item>
<item><p>222a1</p><section>rgyud</section><text>zhugs dang / /gang yang dkyil 'khor sgrub byed pa/ /de rnams khyed kyis bsad par 'gyur/ /chos dang ldan la bdud rtsi nyid/ /chos min pas ni dug pas lhag /ci snyed pa dang dus ci bzhin/ /yul rnams nye bar bsten pa dang / /phyag rgya gar gyi</text></item>
<item><p>222a2</p><section>rgyud</section><text>mchod pa yis/ /ci bde bar ni rtag tu mchod/ sring mo bzhi'i rgyud do// //de nas ston pa rdo rje 'dzin/ /sa yi dbang phyug kun gyi mchog /'dod chags zhe sdang gti mug che/ /sgrub pa dang ni rab sgrub nyid/ /'dod chags sogs dug gzhig phyir dang / /</text></item>
<item><p>222a3</p><section>rgyud</section><text>kun nas bdud rtsi nyid bya'i phyir/ /zhe sdang las byung klu yi ni/ /dkyil 'khor dam pa 'byung bar 'gyur/ /de la snying po ni 'di yin te/ /phuH/ /zur bzhi pa la sgo bzhi pa/ /srad bu thams cad yang dag bri/ /sgo khyud klu yi gdengs ka mchog /mtshams kyi rtse mchog</text></item>
<item><p>222a4</p><section>rgyud</section><text>mjug ma mdud/ /de yi dbus su klu rgyal ni/ /mtha' yas gdengs ka bcas pa ni/ /klu yi rigs ni brgyad po dag /shes rab can gyis kun tu bri/ /de nas khros nas zhugs nas ni/ /klu 'dzin pa yi shugs kyis ni/ /zhugs nas dkyil 'khor de nyid du/ /sbrul gyi</text></item>
<item><p>222a5</p><section>rgyud</section><text>gdengs kas dgug par bya/ /o~M hrIHa nI la dza ba be ga pr-i thi b+hi na da r-i She shA ya hi phuH/ sarba nA ga ku lA n+yA na ya phuH/ sa ma ya pra be sha ya phuH/ sarbA na sA d+ha ya phuH/ ta ta sa sarba nA ga pu tra ka phuH/ de ltar byas na legs par bzhugs shing dga' bar 'gyur ro/ /de nas slob dpon</text></item>
<item><p>222a6</p><section>rgyud</section><text>gyis dug med par bsam par bya'o/ /de nas brtsams te dug thams cad zos kyang bdud rtsir 'gyur ro/ /nor rgyas dang rtse bar byed do/ /dug thams cad sbar ba dang / /gzhig nus par 'gyur ro/ /de nas mna'i snying po sbyin par bya ste/ 'dod chags zhe sdang gti mug rnams/ /</text></item>
<item><p>222a7</p><section>rgyud</section><text>'jig rten na ni 'di gsum dug /gal te bden pa las 'das na/ /de dag gis ni rtag gsod 'gyur/ /khyod kyis glog la brnyas mi bya/ /ser ba bzlog par mi bya zhing / /gal te dngos grub la dga' na/ /ci nas sbrul ni gsad mi bya/ /klu'i dkyil 'khor ro// //de nas ston</text></item>
<item><p>222b1</p><section>rgyud</section><text>pa rdo rje 'dzin/ /sdug bsngal thams cad sel ba'i mchog /sems can kun la bde ba'i phyir/ /gdon gyi dkyil 'khor phyung ba yin/ /'dod chags zhe sdang gti mug rnams/ /nyes byas kyis ni dug nyid 'gyur/ /gdon dang rims dang sdig pa dang / /dmyal bar</text></item>
<item><p>222b2</p><section>rgyud</section><text>yang ni 'gyur ba yin/ /de nas gdug pa'i snying po ni/ /ha~M/ zur bzhi pa la sgo bzhi pa/ /gdon gyi dkyil 'khor kun tu bri/ /de dbus dang por gdon la sogs/ /cho ga rgyas pa gdon par bya/ /de nas bshad pa bzhin zhugs nas/ /dgod cing myur bar dkyil 'khor</text></item>
<item><p>222b3</p><section>rgyud</section><text>du/ /rdo rje 'dzin pa zhugs nas ni/ /khros pas rkang pa g.yon pas mnye/ /de nas gdon dang rims sdig pa/ /dmyal ba thams cad rtag tu ni/ /sdig pa chen po byed pa yang / /rdo rjes rab tu 'jig par 'gyur/ /zhes bcom ldan 'das rdo rje sems dpas</text></item>
<item><p>222b4</p><section>rgyud</section><text>gsungs so/ /sdug bsngal thams cad las 'don pa'i rgyud do// //de nas ston pa rdo rje 'dzin/ /kun mchog dbang phyug dam pa yis/ /sems can kun don rab bsgrub phyir/ /dkyil 'khor thams cad gsungs pa yin/ /de la snying po ni 'di yin te/ o~M sAHhU~M</text></item>
<item><p>222b5</p><section>rgyud</section><text>hrIHtrA~M/ /de nas 'di ni gsungs tsam gyis/ /kun mchog dbang phyug dam pa ni/ /gzugs kun gyis ni kun mchog gi/ /dbang phyug dam pa mdzad pa yin/ /gsang ba chen po lnga yis ni/ /gang tshe 'dul bar ma gyur pa/ /de tshe sna tshogs cher mdzad pa/ /'gro ba</text></item>
<item><p>222b6</p><section>rgyud</section><text>'dul ba'i dam pa yin/ /de nas gang phyir dkyil 'khor che/ /dam pa yang dag bshad bya ste/ /kun mchog sna tshogs rnam par rgyal/ /kun mchog dbang phyug dam pa yi/ /dkyil 'khor chen po bris nas ni/ /de yi dbus su cho ga bzhin/ /rdo rje sems dpa' rab bzhag la/ /rdo rje</text></item>
<item><p>222b7</p><section>rgyud</section><text>lha mo tshogs dkyil 'khor/ /de yi ngos ni thams cad du/ /kun mchog bdag po'i sku rnams so/ /rdo rje mchog bcas mtshan ma ni/ /rang gi rigs kyis bskor ba gzhag /rgyal po rdo rje sred med bu'i/ /gzugs 'dzin 'khor lo bsnams pa bri/ /khyab bdag rdo rje can rdo rje/ /</text></item>
<item><p>223a1</p><section>rgyud</section><text>gtum dbang rdo rje mdung bsnams pa/ /rdo rje pad byung pad+ma can/ /rdo rje 'dzin pa tshangs gzugs ldan/ /nam mkha'i snying po 'dod pa'i gzugs/ /rdo rje dang bcas me tog mtshon/ /dkyil 'khor gyi ni mtshams rnams su/ /rigs kyi lha mo bri bar bya/ /</text></item>
<item><p>223a2</p><section>rgyud</section><text>rdo rje dpal mo dkar mo dang / /rdo rje sgrol ma mkha' rdo rje/ /de nas dkyil 'khor gyi bdag po 'di rnams kyi snying po 'di bshad par bya ste/ o~M badzra nA rA ya Na ts+tshin+da pra ti ha na badzra tsakra te na ho/ b+ha ga bA na badzra ta thA ga ta/ dzaHhU~M ba~M hoH/ badzra d+hA ra ta~M/ badzra ta thA ga ta hU~M/ badzra kro d+ha</text></item>
<item><p>223a3</p><section>rgyud</section><text>ma hA yo gi ni ga Ne shwa ra/ ma hA badzra ku lo gra pa ne ho/ b+ha ga bA na badzra tsaN+De shwa rA ya/ ha ha ha ha hrIH/ badzra pad+mo da b+ha ba ho/ b+ha ga bA na badzra lo ke shwa re/ ma hA pra me sid d+h+ya/ o~M b+hU ra b+hu ba swaH/ swa sti na maHswA hA/ he badzra ku su mA yu d+ha/ sarba kA ma me sA d+ha ya ho/</text></item>
<item><p>223a4</p><section>rgyud</section><text>b+ha ga bA na badzra A kA sha gar+b+ha/ ba ba Ta Ta tra~M/ badzra A kA sha gar+b+ha a she Sha~M mu drA/ na mo ye na sA d+he na/ b+ha ga ba te pradz+nyA pA ra mi tA yu d+ha/ ts+tshin+da badzra Ni tsakre Na te nas t+yen pA pa ka na/ o~M d+hIH/ shrI shru ti smr-i ti bi dza ye swA hA/ badzra par mi/ o~M badzra gau ri ma hA bi d+ya trai lo kya bi dza ye shwa ri badzra kro</text></item>
<item><p>223a5</p><section>rgyud</section><text>d+ha a ga ni sa ma ye/ badzra d+ha ri na mo stu te/ tad ya thA/ o~M hi li mi li le li tA li badzra ka mu ka ye swA hA/ badzra sa ma ya na mo ye na sA d+h+ye na b+ha ga ba ti/ /bud+d+ha bo d+hi rbud d+ha d+ha ra/ badzra d+harma pra yo ge na/ te nas t+ye na sid+ha mA~M/ o~M tA re tu t+ta re tu re swA hA/ badzra d+ha mo ta/ o~M karma badzri Ni sid+b+h+ya</text></item>
<item><p>223a6</p><section>rgyud</section><text>sid+b+h+ya bi shud+d+ha sA d+h+ya ba ha/ ga ga nod b+ha be/ yo ge na sid+d+ha mA~M pa ra ma ka re/ tad+ya thA/ ga ga na bi shud d+he/ sarba ma ba pri ya pa ri pUr ni swA hA/ /phyi yi dkyil 'khor gnas rnams su/ /rdo rje 'dzin pa rang phyogs gnas/ /lha dbang dang ni ma mo nyid/ /'jig rten skyong rnams</text></item>
<item><p>223a7</p><section>rgyud</section><text>dgod par bya/ /tshogs kyi dbang phyug rdo rje yi/ /rol mo che bcu rdung byed pa/ /phyi yi dkyil 'khor kha khyer dang / /sgo dang mtshams su'ang de bri'o/ /sgo rnams kun tu 'jug pa ni/ /rang gi phyag rgya rab tu gzhug /dkyil 'khor dam pa lnga par ni/ /dang po'i</text></item>
<item><p>223b1</p><section>rgyud</section><text>sbyor bas 'jug par bya'o/ /de nas dbus su 'dug nas ni/ /dang po lcags kyu che de nyid/ /snying po 'di ni rjod byed cing / /'gugs pa 'di ni brjod par bya/ /o~M ma hA su kha badzra sa twa sid+d+hi hU~M/ /sarba ta thA ga tan/ sa ma ya A ka r+Sha ya dzaH/ badzra ku la di pa~M/</text></item>
<item><p>223b2</p><section>rgyud</section><text>da ma ye twa pra be sha ya hU~M/ sarba lo ke shwa ra~M pra be sha ya sa ma ya ba na d+ha na ba~M/ sa ma ya sarba rat+na dI pa~M ma hA ma Ni rA dzA nA~M/ ba shI ku ru hoH/ hU~M AHhU~M hrIHtrA~M/ de nas gsang ba chen po yi/ /snying po bzang po 'di brjod pas/ /rdo rje 'chang chen rgyal po ni/ /'khor lo</text></item>
<item><p>223b3</p><section>rgyud</section><text>thams cad dang bcas par/ /bkug cing rab tu bcug pa dang / /bden pas bcings te dbang du byas/ /dkyil 'khor rgyal po mchog thams cad/ /dngos grub kun gyis 'grub par 'gyur/ /de nas ji bzhin du/ /dkyil 'khor thams cad sgrub pa</text></item>
<item><p>223b4</p><section>rgyud</section><text>dang / /dngos grub de rnams nyid kyang ni/ /thams cad kyang ni bsgrub par bya/ /bde ba thams cad mi 'gyur gnas/ /bde ba chen po zhes brjod do/ /rdo rje 'di ni bsgrub la sogs/ /'di ni tshe 'dir 'grub par 'gyur/ /de ltar sna tshogs pa'i don sbyang ba'i don gyi</text></item>
<item><p>223b5</p><section>rgyud</section><text>cho ga 'gro ba dpag tu med pa 'dul ba/ mtha' med cing sna tshogs pa mnyam pa med pa'i phul du byung ba de bzhin gshegs pa la sogs pa'i rigs thams cad 'dzin pa'i bde ba'i mchog byed pa rgyal ba thams cad kyi byin gyis brlabs pa srid pa'i bde ba mchog byed pa gsungs</text></item>
<item><p>223b6</p><section>rgyud</section><text>pa yin no/ /dpal mchog dang po'i rtog pa'i rgyal po las/ rtog pa thams cad kyi rgyud phyi ma'i rtsa ba'i rgyud kun gyi mchog dbang phyug dam pa'i dkyil 'khor gyi cho ga rgyas pa rdzogs // //de nas gsang ba ras bris kyi cho ga gsungs pa ni/ sangs rgyas kun</text></item>
<item><p>223b7</p><section>rgyud</section><text>kyi gsang ba che/ /dam tshig mchog gi sgrub pa dang / /bde ba chen po'i gzhal yas khang / /dngos grub kun gyis lus byas pa/ /de bzhin gshegs mchog chen po yi/ /rin chen rgyal po sogs kyis brgyan/ /bde ba chen po chags pa yi/ /glu dang rol</text></item>
<item><p>224a1</p><section>rgyud</section><text>mo rjes chags pa/ /bla med dga' ba chen po yi/ /mchod pa kun gyis rab tu mchod/ /dga' ba chen po dpal gyi gnas/ /rang gi bzhugs gnas mchog de la/ /rab tu dga' ba'i rgyal po mchog /mi 'gyur mchog ni yang dag bzhugs/ /</text></item>
<item><p>224a2</p><section>rgyud</section><text>rdo rje sems dpa' bdag rang nyid/ /rab tu dga' ba mi 'gyur mchog /kun tu bzang po 'khor ba dang / /byang chub sems dpa' de bzhin gshegs/ /dngos grub chen po kun gyi mchog /rdo rje bsnyems pa bdag po'i bdag /kun mchog chags pa chen po yi/ /dngos</text></item>
<item><p>224a3</p><section>rgyud</section><text>grub dbang phyug rjes grub pa/ /glu dang rol mo thog mtha' med/ /mchog ni bcom ldan 'das kyis gsungs/ /hU~M/ de nas 'di ni gsungs tsam gyis/ /rdo rje thams cad 'dzin pa ni/ /gsang ba lnga yi de nyid che/ /phyag rgya'i lha mo byung bar gyur/ /rtag tu chags dang</text></item>
<item><p>224a4</p><section>rgyud</section><text>dngos grub che/ /rnam rgyal dbang phyug lhag pa'i lha/ /phyag rgya dam pa bzhi pa ste/ /sems dpa' byin gyis brlabs pa'i sku/ /de nas de rnams kyi snying po 'di yin te/ kun mchog so sor rtog pa dang / /dngos grub kun gyi bde ba'i mchog /kun mchog rnam rgyal</text></item>
<item><p>224a5</p><section>rgyud</section><text>mthong ba'am/ /thams cad dbang phyug mchod pa che/ /dngos grub rnams dang phun tshogs dang / /dga' ba dag dang bdag po rnams/ /rdo rje lha mo thog mtha' med/ /rdo rje sems dpa'i sku yi mchog /ces bya'o/ /de nas mchog tu gsang ba'i mi rnams ni dga' ba</text></item>
<item><p>224a6</p><section>rgyud</section><text>chen po dpal rdo rje don yod dga' ba'i dam tshig gi 'dod pa'i rdo rje ma dang / dga' ba chen po dpal don yod la chags pa'i dam tshig gi rdo rje ki li ki li dang / dga' ba chen po dpal rdo rje don yod la chags pa'i dam tshig rnam par rgyal ba'i rdo rje ma dang / dga' ba chen po dpal rdo rje don</text></item>
<item><p>224a7</p><section>rgyud</section><text>yod la chags pa'i dam tshig rdo rje 'dod pa'i dbang phyug ma'o/ /'di rnams gsang ba'i mtshan dag ni/ /mkhas pas gang zhig dad pas brjod/ /de ni phyag rgya thams cad kyi/ /dngos grub kun bdag bdag por 'gyur/ /zhes bcom ldan 'das rdo rje sems dpa' mchog</text></item>
<item><p>224b1</p><section>rgyud</section><text>tu gsang bas gsungs pa yin no/ /de nas 'di sgrub bshad bya ba/ /dngos grub shin tu brtag pa ste/ /sdig pa che la dga' ba dang / /sgrub pa gang zhig ma grub kyang / /rdo rje sems dpas gsungs pa bzhin/ /de dag kyang ni myur 'grub 'gyur/ /nyin re 'am ni zla re</text></item>
<item><p>224b2</p><section>rgyud</section><text>'am/ /de bzhin lo ni re re la/ /ci mngon mngon 'dod 'grub par bya/ /ci rnyed pa dang ci bde bas/ /ras la bcom ldan bri bar bya/ /kun bdag dam tshig dbang phyug ste/ /gang zhig bris par gyur na ni/ /mchog tu rtag pa'i thar pa thob/ /bzhad pa dang</text></item>
<item><p>224b3</p><section>rgyud</section><text>bcas zla ba'i 'od/ /sna tshogs pad+ma'i 'od 'bar ba/ /sangs rgyas kun gyi dbang bskur sogs/ /sna tshogs rgyan dang na bza' ldan/ /sems dpa'i skyil mo krung gis bzhugs/ /rdo rje bsnyems pa'i mchog 'chang ba/ /g.yon pa dril bu mchog bsnyems pa/ /</text></item>
<item><p>224b4</p><section>rgyud</section><text>rdo rje sems dpa' rab tu brtag /de yi logs na bzhugs pa rnams/ /de yi 'od kyi dkyil 'khor brten/ /rab tu dga' dang bde ba'i sku/ /gsang ba chen po dgod par bya/ /dang po pad+ma ltar dkar dmar/ /gzhan ni pa la sha ltar dkar/ /gzhan ni ut+pal 'dab</text></item>
<item><p>224b5</p><section>rgyud</section><text>ltar sngo/ /rdo rje bsnyems ma ser po 'dzin/ /dang po dang ni gnyis pa dag /g.yas kyi logs la brten pa ste/ /gsum pa dang ni bzhi pa dag /g.yon gyi logs su bzhugs pa yin/ /rdo rje ki li ki li ma/ /dbus kyi rang lha dgyes par spro/ /de yi logs</text></item>
<item><p>224b6</p><section>rgyud</section><text>la rdo rje che'i/ /mda' ni gsor ba la brtson pa/ /bsnyems pa'i phyag gis yongs 'khyud pa'i/ /chu srin rgyal mtshan bsgreng dang bcas/ /de yi logs na bzhad dang bcas/ /mchod pas bdag po la lta ba/ /sangs rgyas rin chen dbang bskur mtshan/ /thams</text></item>
<item><p>224b7</p><section>rgyud</section><text>cad spyan gyi phyag rgya gzigs/ /rang la bdag ni thugs gtad pa/ /zur du blta zhing bzhugs pa'o/ /ras ris 'di ni mthong ba yis/ /rtag pa'i bsod nams thob par 'gyur/ /mchod pa dang ni brtags pa yis/ /mchog tu dga' ba'i thar pa thob/ /ces bya ba</text></item>
<item><p>225a1</p><section>rgyud</section><text>bcom ldan 'das rdo rje sems dpas gsungs so/ /de ltar mchog tu dga' ba rab tu 'dod pa ni/ /mchog tu dga' ba dag pa dam pa'i dngos grub 'grub/ /gsal zhing rnam par rgyal ba yi/ /rgyal ba'i ras ris chen po 'di/ /thams cad</text></item>
<item><p>225a2</p><section>rgyud</section><text>gzigs pa rnams mchod pa/ /chen po yis ni dpal 'dir rol/ /'khor lo de ni brtags byas nas/ /mchog tu gsang ba'i dkyil 'khor ni/ /rnam par dben pa'i khang par ram/ /yang na skyed mos tshal sogs su/ /de bzhin gshegs mchog chen po</text></item>
<item><p>225a3</p><section>rgyud</section><text>yi/ /ras ris rgyal po sogs kyis brgyan/ /dril bu dang bcas yid dga' ba'i/ /bla re phul bas mchog gyur pa'i/ /rdo rje glu yi mchod sogs dang / /glu dang rol mo rnam 'phrul ba/ /me tog spos sogs rab sbyor ba/ /mar me'i sbyor bas yang dag</text></item>
<item><p>225a4</p><section>rgyud</section><text>mchod/ /khang pa sum brtsegs dkyil 'khor du/ /mchog gi gsang ba bsgrub par bya/ /yang na bdag nyid kho na mchog /rang gi lhag pa'i lhar bsgom bya/ /de nas 'khor lor ma zhugs kyang / /rang nyid kyis ni rtag zhugs nas/ /rdo rje kun 'chang slob dpon ni/ /</text></item>
<item><p>225a5</p><section>rgyud</section><text>dngos grub kun la 'grub par 'gyur/ /rang nyid khrus byas dri zhim bsgos/ /ji snyed rgyan dang gos dang ldan/ /sna tshogs gos kyis yang dag bklubs/ /phreng bcas kha ni dri zhim pa/ /rdo rje sems dpa'i sbyor ba yis/ /me tog spos dang dri snod bcas/ /rdo rje glu ni 'di</text></item>
<item><p>225a6</p><section>rgyud</section><text>dag gis/ /gar byed grong khyer 'jug par bya/ /de la mchog tu gsang ba'i dpal dam tshig gsum 'jug la mchog tu gsang ba'i glu'i mchod pa mchog tu grub pa 'di yin te/ dngos grub kun gyi bde ba nyams dga' ba'i/ /thar pa'i grong du bcom ldan bde chen 'jug /</text></item>
<item><p>225a7</p><section>rgyud</section><text>mchog tu bde ba dam pa'i dngos grub kyis/ /dzaHhU~M ba~M hoHrab tu grub par mdzod/ /rab tu zhugs te g.yon pa yis/ /rdo rje'i mig gis mgon la 'dud/ /g.yon pa bsnyems pa cung zad bzhad/ /bstod cing mdzes pa'i mig btsums pa/ /de la mchog tu gsang ba</text></item>
<item><p>225b1</p><section>rgyud</section><text>dam pa dpal dam tshig gsum gyi phyag 'tshal ba'i me tog gi sil ma dor ba'i mchog tu gsang ba rdo rje glu'i mchod pa mchog tu grub pa 'di yin te/ mchog tu bde ba'i sems ni rol par ldan/ /sgeg pa'i phyag gis bcom ldan 'das la 'dud/ /dzaHhU~M ba~M hoHhi hi hi hi hi/ /</text></item>
<item><p>225b2</p><section>rgyud</section><text>mgon po snyim pa'i me tog bzhes su gsol/ /de nas me tog sil ma dor/ /rdo rje sems dpa'i dbang bskur bas/ /rdo rje dril bu'i phyag rgya dang / /ldan pa'i don gsal sbyin par bya/ /de la mchog tu gsang ba dam pa'i dpal dam tshig gsum gyi rdo rje sems dpa'i</text></item>
<item><p>225b3</p><section>rgyud</section><text>dbang bskur ba'i mchog tu gsang ba'i rdo rje'i glu'i mchod pa mchog tu grub pa 'di yin te/ o~M/ sangs rgyas kun ldan rin chen mchog gis brgyan/ /lha yi cod pan dang bcas khyod la 'dud/ /rdo rje 'chang bdag rin chen dbang bskur bas/ /rdo rje sems dpa' sa ma ya s+t+wa~M ha~M/ /</text></item>
<item><p>225b4</p><section>rgyud</section><text>de nyid kyis ni rdo rje gzung / /chos kyi dril bu dkrol bar bya/ /dam tshig gis ni phyag rgya cher/ /byin gyis brlabs nas snying po bzlas/ /rdo rje la sogs thob bzung bas/ /rdo rje sems dpa' gnyis pa 'dra/ /rdo rje thams cad 'dzin rgyal po/ /rdo rje can gyis byin</text></item>
<item><p>225b5</p><section>rgyud</section><text>brlabs 'gyur/ /zhes bya ba mchog tu gsang ba dam pa'i dpal dam tshig gsum gyis bdag la byin gyis brlab pa'i sgrub pa gcig pu'i cho ga mchog tu grub pa bcom ldan 'das rdo rje sems dpas gsungs so/ /de nas 'dir bsgrub bshad bya ba/ /dngos grub shin tu rtag pa</text></item>
<item><p>225b6</p><section>rgyud</section><text>yang / /gang gis sgrub po dam pa dang / /sdig chen byed pa rnams kyang ni/ /rdo rje sems dpas gsungs pa bzhin/ /ma grub rnams kyang grub par 'gyur/ /lugs ma'am ni brdungs ma'am/ /'dus byas pa'am bris pa'am/ /dang po'i sems dpa'</text></item>
<item><p>225b7</p><section>rgyud</section><text>bzhugs gsol nas/ /de yi mdun du cho ga bzhin/ /rtag tu rdo rje dril 'chang zhing / /dngos grub mchog ni bsgrub par bya/ /thams cad dgug dang mchod pa che/ /bdag byin rlabs sogs bsgrub rnams so/ /de la ji ltar mchog tu gsang ba dam pa'i dpal dam tshig</text></item>
<item><p>226a1</p><section>rgyud</section><text>gsum gyi dngos grub thams cad dgug pa'i rgyud ni 'di yin te/ rang lhag lha yi sbyor ba las/ /thams cad dgug pa'i sbyor ba yis/ /yan lag mchog gis rol bcas pas/ /gar bya zhing ni dgug par bya/ /de nas de bzhin gshegs pa thams cad kyi</text></item>
<item><p>226a2</p><section>rgyud</section><text>mchog gi dngos grub mchog tu gsang ba'i dam tshig gi glu'i mchod pa ni 'di yin te/ dzaHmchog dang po'i rdo rje 'chang ba rdo rje sems dpa' bde ba rab rtogs rab tu dga' ba khyod bdag sangs rgyas so sor rtogs/ hU~M mchog rdo rje las ni mchog tu mi 'gyur zad med srid pa rab bsgrub bde dang yid</text></item>
<item><p>226a3</p><section>rgyud</section><text>bde dam tshig bdag la deng grub mdzod/ /ba~M mchog bdag gi sku 'dzin rnal 'byor thams cad rnam rgyal bsgreng ba rab mchog dag pa bde bar 'gyur ba'i pad+ma'i rgyal po kye/ /hoHrab mchog ni mchog gi dngos grub dam pa thams cad dbang phyug dam par bdag gyur cig /rtag par</text></item>
<item><p>226a4</p><section>rgyud</section><text>bdag 'phel nam mkha'i snying po khyod/ /hu lu hu lu'i sgrub pas dbab par mdzod/ /dam tshig chen pos yang dag dgug pa khyod/ /de bzhin gshegs pa kun gyi dam tshig ste/ /rab tu dga' ba mchog bdag po/ /de la mchog tu gsang ba dam pa'i dpal dam tshig</text></item>
<item><p>226a5</p><section>rgyud</section><text>gsum gyi dngos grub thams cad kyi mchod pa chen po'i cho ga ci ltar yin/ rang lha'i rnal 'byor ji bzhin du/ /mchod pa kun mchog sku rnams kyi/ /mchod de sngags pas glu rnams kyi/ /rol mo'i rnam 'phrul gyis rjes mchod/ /de nas de bzhin gshegs pa thams</text></item>
<item><p>226a6</p><section>rgyud</section><text>cad kyis mchog gi dngos grub kyi mchod pa chen po'i cho ga'i mchog tu gsang ba'i dam tshig gi rdo rje'i glu'i mchod pa ni 'di yin te/ thams cad rjes su chags pa bde ba dam pa'i thugs/ /rdo rje sems dpa' khyod ni rab tu dga' ba yin/ /bde ba chen po gsal mthong bdag la</text></item>
<item><p>226a7</p><section>rgyud</section><text>brtan gyur cig /myur du so sor mkhyen nas rab tu 'dod pa bsgrubs/ /de la mchog tu gsang ba dam pa'i dpal/ /dam tshig gsum gyi dngos grub thams cad byin gyis brlabs pa'i sgrub pa chen po ci ltar yin/ rang lha'i sbyor ba ji bzhin du/ /phyag rgya kun gyis</text></item>
<item><p>226b1</p><section>rgyud</section><text>byin brlabs pa/ /de nyid chen po'i mchog gis ni/ /rang nyid bsgrubs te snying po bzla/ /de nas de bzhin gshegs pa thams cad kyi mchog gi dngos grub byin gyis brlabs pa'i gsang ba chen po dam pa'i dam tshig gi /rdo rje glu'i mchod pa mchog tu grub pa 'di yin</text></item>
<item><p>226b2</p><section>rgyud</section><text>te/ o~M nam mkha' skye ba mtshan ldan phyir/ /thog ma tha ma med pa'i mchog /sems dpa' rdo rje che rang bzhin/ /rdo rje sems dpa' bdag grub mdzod/ /kun mchog dngos grub chen po ste/ /dbang phyug chen po lhag pa'i lha/ /rdo rje 'dzin pa kun gyi rgyal/ /</text></item>
<item><p>226b3</p><section>rgyud</section><text>mi 'gyur mchog tu bdag grub mdzod/ /nyes pa mi mnga' rtag pa khyod/ /'dod chags kyis ni rjes chags pa/ /'dod chags chen po dga' ba che/ /bcom ldan de nyid kyis grub mdzod/ /shin tu dag pa kun gyi mchog /gdod nas grol ba de bzhin gshegs/ /</text></item>
<item><p>226b4</p><section>rgyud</section><text>kun du bzang po kun bdag nyid/ /byang chub sems dpar bdag grub mdzod/ /dngos grub chen po kun gyi mchog /dbang phyug chen po lhag pa'i lha/ /grub pa'i rdo rje cher bstod pas/ /rdo rje bsnyems bdag bdag mdzod cig /dpal mchog dang po'i bcom ldan khyod/ /gang</text></item>
<item><p>226b5</p><section>rgyud</section><text>gis don dang glu yis bstod/ /de ni dngos grub kun gyi mchog /dbang phyug chen po nyid grub 'gyur/ /zhes bya ba mchog gi de kho na nyid kyi mchog tu gsang ba'i glu chen po mchog tu grub pa bcom ldan 'das rdo rje 'chang gis gsungs so/ /dngos grub cho ga 'di yis ni/ /rdo rje sems</text></item>
<item><p>226b6</p><section>rgyud</section><text>dpa' yang dag rtogs/ /kun mchog dngos grub chen po yi/ /dbang phyug nyid ni rab bsgrub pa'o/ /kun nas 'od zer ston sogs dang / /so sor ston pa'i rmad byung rnams/ /rdo rje'i tshig gis rang lha las/ /ngo mtshar gyur rnams mthong bar 'gyur/ /rtog pa kun gyi sna tshogs</text></item>
<item><p>226b7</p><section>rgyud</section><text>che/ /dngos grub dbang phyug bde rnams kyi/ /myur du rang gis byin brlabs pas/ /rdo rje slob dpon gyis thob bo/ /zhes bya ba bcom ldan 'das rdo rje sems dpa' mchog gi dang pos gsungs so/ /de la mchog tu gsang ba'i dpal dam tshig gsum gyi lha thams cad kyi</text></item>
<item><p>227a1</p><section>rgyud</section><text>bdag la byin gyis brlabs pa'i sgrub pa chen po'i rgyud ci ltar yin/ rang lha rnal 'byor ji bzhin du/ /lha kun bdag nyid sku rnams kyis/ /rang lha'i rnal 'byor bdag nyid kyis/ /rang lhag lha nyid bsgrub par bya/ /de nas mchog tu gsang ba dam</text></item>
<item><p>227a2</p><section>rgyud</section><text>pa'i dpal dam tshig gsum gyi kun mchog dngos grub chen po'i dbang phyug chen po'i bdag nyid la sogs pa'i dngos grub thams cad kyi las kyi tshogs mchog tu mi 'gyur ba dam pa bla na med pa'i dga' ba dang / rab tu dga' ba dang bde ba dang yid bde ba thams cad kyi dngos grub dam</text></item>
<item><p>227a3</p><section>rgyud</section><text>pa'i cho ga rgyas pa rjes su grub pa ni 'di yin te/ rang lha'i sbyor ba ji bzhin du/ /rdo rje kun mchog sku rnams kyis/ /glu dang rol mo'i cho ga ni/ /rdo rje nyid kyis rjes chags 'gyur/ /rang lha'i sbyor ba ji bzhin du/ /dbyangs kyi rtsa ba rnam sad pas/ /glu dang</text></item>
<item><p>227a4</p><section>rgyud</section><text>rol mo'i cho ga ni/ /dril bu nyid kyis rjes su brjod/ /rang lha'i sbyor ba ji bzhin du/ /sna tshogs phyag rgya'i bdag po mchog /glu dang rol mo'i cho ga ni/ /dam tshig gis ni rjes bsgrub bya/ /'di yis rtog pa thams cad la/ /rdo rje 'bebs pas rab sad pas/ /</text></item>
<item><p>227a5</p><section>rgyud</section><text>rang gi lha yi dam tshig ni/ /thams cad bzhi 'gyur 'grub par 'gyur/ /mchog tu gsang ba dam pa'i dpal/ /dam tshig gsum gyi glu chen po dang / rol mo'i cho ga mchog tu gsang ba mchog tu grub pa bcom ldan 'das rdo rje sems dpas gsungs so/ /de nas de rjes</text></item>
<item><p>227a6</p><section>rgyud</section><text>gnas ci bzhin/ /ji snyed pa dang ci bde bas/ /me tog spos kyis mchod nas ni/ /khang pa'am skyed mos tshal sogs su/ /bdag nyid ci 'dod rab bsgrubs nas/ /ji snyed rgyan dang gos dang ldan/ /sna tshogs gos kyis yang dag bklubs/ /me tog phreng bcas kha dri zhim/ /</text></item>
<item><p>227a7</p><section>rgyud</section><text>lugs ma 'am ni brdungs pa'am/ /'dus pa'am ni ri mor bris/ /dang po'i 'khor lo de mdun du/ /cho ga bzhin du bzhugs gsol nas/ /rang lha'i rnal 'byor ji bzhin du/ /rdo rje dril bu rab sad pas/ /thams cad dgug dang mchod pa che/ /bdag byin rlabs sogs</text></item>
<item><p>227b1</p><section>rgyud</section><text>'grub par bya/ /sngon du lan cig bsgrub byas nas/ /de nas de rjes ci 'dod par/ /ci 'dod pa dang ci smra ba/ /thams cad bza' zhing thams cad byed/ /langs pa'am ni 'dug pa'am/ /rab tu dgod dam smra ba'am/ /ji bzhin de bzhin de dang der/ /ji 'dod</text></item>
<item><p>227b2</p><section>rgyud</section><text>par ni de bzhin gzhag /gsang ba mchog gi 'khor lo ni/ /me tog sogs kyis mchod nas ni/ /ji bzhin du ni rjes bsgrub bya/ /'dis ni 'dod pa kun dbang phyug /'gro dang 'ong dang 'dod na phur/ /dngos grub kun gyi dbang phyug 'grub/ /rga shi med pa'i gtso</text></item>
<item><p>227b3</p><section>rgyud</section><text>bor 'gyur/ /rdo rje sems dpa' grub chen po/ /phyag rgya kun gyi dbang phyug bdag /rdo rje kun 'dzin rgyal po ni/ /rdo rje mtshon cha thams cad 'dzin/ /mi thub pa dang mi sod cing / /thams cad byed cing kun gyi rten/ /sems can kun gyi rgyal po che/ /tshar gcod rjes</text></item>
<item><p>227b4</p><section>rgyud</section><text>su bzung bar nus/ /kun mchog rjes su chags pa che/ /'dod pa 'grub pa bde ba'i mchog /kun las rnam rgyal grub 'gyur te/ /kun mchog dbang phyug dam pa yin/ /dngos grub chen po kun gyi mchog /dbang phyug chen po'i go 'phang gnas/ /rgyal po</text></item>
<item><p>227b5</p><section>rgyud</section><text>rdo rje kun 'dzin pa/ /sangs rgyas thams cad rab 'grub 'gyur/ /de ltar mchog tu rjes chags dga' ba pad+ma'i ra ba che/ /mchog tu gsang ba grub pa'i bla na med pa'i dngos grub stsol/ /mchog gi rgyal mtshan bsgreng bas gang zhig rjes su bsten pa ste/ /mchog gi</text></item>
<item><p>227b6</p><section>rgyud</section><text>dngos grub dbang phyug chen po nyid des nyams myong ba/ /zhes bya ba bcom ldan 'das rdo rje sems dpas gsungs so/ /dpal mchog dang po las gsang ba chen po dam pa'i dpal dam tshig gsum dang dngos grub thams cad dgug pa dang / mchod pa chen po dang / bdag</text></item>
<item><p>227b7</p><section>rgyud</section><text>la byin gyis brlab pa la sogs pa'i cho ga rgyas pa'o// //gsang ba mchog ni dgyes pa dang / /sangs rgyas kun gyi rjes bstan pa/ /rdo rje sems dpa' rang gi gnas/ /thams cad bdag nyid rtag tu bzhugs/ thog mtha' med pa'i sems dpa' ni/ /rdo</text></item>
<item><p>228a1</p><section>rgyud</section><text>rje sems dpa' dga' ba che/ /kun tu bzang po kun bdag nyid/ /rdo rje bsnyems tshul bdag po'i bdag /'di ni rang byung bcom ldan 'das/ /lhag pa'i lha ni gcig pu nyid/ /ces bya ba 'grub par 'gyur ro/ /de ltar mchog tu rjes chags</text></item>
<item><p>228a2</p><section>rgyud</section><text>dga' ba pad+ma ra ba che/ /mchog tu gsang ba bla na med pa'i dngos grub stsol/ /mchog gi rgyal mtshan bsgreng ba gang zhig rjes su bsten pa ste/ /mchog gi dngos grub bde ba chen po nyid de nyams myong ba/ /zhes bya ba bcom ldan 'das rdo rje sems dpas gsungs so/ /dpal</text></item>
<item><p>228a3</p><section>rgyud</section><text>mchog dang po las/ dga' ba chen po'i dpal rdo rje don yod pa'i dga' ba'i dam tshig rnal 'byor thams cad kyi dbang phyug de bzhin gshegs pa thams cad kyi dpal rang gi dam tshig gi dkyil 'khor mchog tu gsang ba yongs su rdzogs so// //de nas de bzhin gshegs pa</text></item>
<item><p>228a4</p><section>rgyud</section><text>thams cad kyi dam tshig chen po'i slob ma'i cho ga rgyas pa rjes su gzung ba bshad par bya'o/ /zhes bya ba bcom ldan 'das rdo rje sems dpas gsungs so/ /de la dang po kho nar re zhig de bzhin gshegs pa thams cad kyi mchog tu gsang ba dam pa'i sngags 'di lan cig brjod pas</text></item>
<item><p>228a5</p><section>rgyud</section><text>sems bskyed du bcug ste/ o~M sarba yo ga tsit+taM ud pA da yA mi/ 'di brjod pa tsam gyis de bzhin gshegs pa thams cad dang mi 'bral zhing phyir mi ldog pa dang bdud thams cad zil gyis gnon pa'i phyag rgya byang chub sems dpa' sems dpa' chen po de bzhin gshegs pa nyid du yang</text></item>
<item><p>228a6</p><section>rgyud</section><text>rtogs par bya'o zhes bya ba yang gsungs so/ /byang chub sems ni bla med pa/ /mchog tu bskyed par byas nas ni/ /snying gar rdo rje rab bzhag nas/ /su ra ta sa ma ya s+t+wa~M ho/ snying pos rdo rje ci bder bsgrub/ /'di yis rdo rje bskul ba na/ /'dod pa kun las 'grub par</text></item>
<item><p>228a7</p><section>rgyud</section><text>'gyur/ /de nyid bskul bas myur du ni/ /byang chub sems ni bla med pa/ /kun mchog dngos grub chen po'i phyir/ /rdo rje sems dpa' nyid du 'gyur/ /zhes bya ba'i mchog bcom ldan 'das rdo rje sems dpas gsungs so/ /gar byas spyi bor thal mo sbyar/ /gos kyis gdong ni</text></item>
<item><p>228b1</p><section>rgyud</section><text>g.yogs pa rnams/ /ci 'dod dngos grub 'dod pa yis/ /slob ma thams cad gzhug par bya/ /ci 'dod dngos grub sems dpa' yis/ /slob ma me tog 'dor du gzhug /phyag rgya gang la de babs pa'o/ /de de'i lha mo bsgrub par bya/ /de nas gdong g.yogs</text></item>
<item><p>228b2</p><section>rgyud</section><text>dgrol byas la/ /rnam pa kun gyi yon blangs nas/ /sangs rgyas rin chen dbang bskur gyis/ /dam tshig gsum ni gsal bar sbyin/ /de la rdo rje chen po'i mna'i chus dbang bskur te/ /'di ltar brjod par bya'o/ /'di ni khyod kyi dmyal ba'i chu/ /dam tshig 'das na sreg</text></item>
<item><p>228b3</p><section>rgyud</section><text>par byed/ /dam tshig bsrungs na dngos grub ni/ /rdo rje bdud rtsi'i chu 'dis 'grub/ /rdo rje dril bu'i phyag rgya ni/ /gal te dkyil 'khor ma mthong smras/ /skye bo 'dus pa'i nang na gnas/ /dad pa med pas bzhad gad smod/ /zhes bya bas mna' bsgag go/ /de la sangs</text></item>
<item><p>228b4</p><section>rgyud</section><text>rgyas kyi rin po che'i dbang bskur ba'i cho ga ni 'di yin te/ /rdo rje chu yis dbang bskur nas/ de bzhin gshegs pa thams cad kyi sku'i mchog dbang bskur ba'i gnas su bzhag ste/ o~M sarba ta thA ga ta ma hA sa ma ya a d+hi pa ti s+t+wa~M a b+hi Sh+winy+tsA mi ma hA badzra d+ha ra zhes bya ba'i sngags 'dis rdo rje lag tu</text></item>
<item><p>228b5</p><section>rgyud</section><text>sbyin par bya'o/ /'di ni sangs rgyas thams cad nyid/ /rdo rje 'chang gi rdo rje ste/ /rdo rje 'chang gi brtul zhugs che/ /khyod kyis kyang ni rtag tu bcang / /de bzhin gshegs pa thams cad kyi/ /byang chub mchog gi sems chen po/ /yongs su mi spang rtag tu bsgrubs/ /shin</text></item>
<item><p>228b6</p><section>rgyud</section><text>tu gsang bde 'di yin te/ o~M badzra kar+m+ma bA d+hi d+hi shrI badzra nA ma sid d+hi sa ma ya s+t+wa~M b+hUr b+hu ba swaH/ gang la rdo rje'i ming btags pa de la kye'i sgra dang por sbyar bar bya'o/ /de'i ming de yang ji srid byang chub snying po'i mthar thug pa'i bar gyi de bzhin gshegs pa'i yang ming du 'gyur ro/ /de la</text></item>
<item><p>228b7</p><section>rgyud</section><text>mchog tu gsang ba dam pa'i dpal dam tshig gsum sbyin pa ni 'di yin te/ thog mtha' med pa'i sems dpa' ni/ /rdo rje sems dpa' dga' ba che/ /kun tu bzang po kun bdag nyid/ /rdo rje bsnyems tshul bdag po'i bdag /zhes bya ba bcom ldan 'das dpal mchog dang po'i</text></item>
<item><p>229a1</p><section>rgyud</section><text>skyes bu mchog gi de kho na nyid kyi gsang ba lnga'i de kho na nyid bshad par byas nas rdo rje sbyin par bya'o/ /'di bcom ldan 'das srid pa'i bdag po dam pa kun gyi mchog dbang phyug gi dam pa de bzhin gshegs pa de nyid chos kyi mchog gi bka' yang dag par stsol bar mdzad pa ni/</text></item>
<item><p>229a2</p><section>rgyud</section><text>srid pa rang bzhin nyid kyis dag /rang bzhin gyis ni srid bral byas/ /rang bzhin dag pa'i sems dpa' mchog /srid pa mchog ni mdzad pa yin/ /mchog tu gsang ba'i chos nyid 'bebs pa ni dril bu'o/ /de bzhin gshegs pa thams cad la mchod par bya ba'am lha sgrub pa'i</text></item>
<item><p>229a3</p><section>rgyud</section><text>tshe dkrol bar bya'o/ /de nas chos thams cad kyi de kho na nyid rab tu sad pa'i phab pa rnams kyis sgrib pa thams cad rnam par dag par byed pa yin no/ /rdo rje thams cad 'bebs par byed pa dang rab tu sgrub par byed pa dang / dbang du byed pa dang rab tu dang bar byed pa zhes bya bar bsgrub par 'gyur ro/ /</text></item>
<item><p>229a4</p><section>rgyud</section><text>de nas srid pa dag pa'i thabs kyi mchog rtog pa thams cad kyi gsang ba chen po dam tshig la rtag tu bsten par bya'o zhes bya'o/ /de la 'di ni deng khyod kyi/ /srid bde shin tu myur bar ni/ /sdug bsngal chen po dag bya'i phyir/ /shin tu bde ba dam pa'i thabs/ /dam tshig 'di ni rtag tu</text></item>
<item><p>229a5</p><section>rgyud</section><text>bskyed/ /'dod pa'i longs spyod thams cad la/ /ci 'dod par ni brten bzhin du/ /rang gi lha yi sbyor ba yis/ /bdag dang gzhan la mchod par bya/ /de bzhin gshegs pa thams cad kyi bla na med pa'i mchog tu gsang ba'i theg pa chen po'i yang chen po dam tshig gi sbyor ba ni bcom ldan</text></item>
<item><p>229a6</p><section>rgyud</section><text>'das kyi dam tshig go/ /'di ltar de bzhin gshegs pa kun gyis kyang / /'da' ba ru ni mi mdzad pas/ /phyag rgya'i dam tshig ces ni bsgrags/ /yid kyi sku ni brtan phyir ro/ /zhes bya ba mchog tu gsang ba bcom ldan 'das rdo rje sems dpas gsungs so/ /de la 'di brjod</text></item>
<item><p>229a7</p><section>rgyud</section><text>par bya ste/ ji srid 'khor ba'i gnas su ni/ /mkhas mchog 'dug par gyur pa'i tshe/ /ji srid mtshungs med sems can don/ /mya ngan mi 'da' byed par nus/ /gsang ba dam pa dam tshig thabs/ /bsod nams byin gyis brlabs bsgrubs pa/ /rtag tu dngos grub kun dbang</text></item>
<item><p>229b1</p><section>rgyud</section><text>phyug /sems can don ni byed pa yin/ /dam tshig 'dis ni mchog sgrub cing / /ci bde bar ni sgrub byed pa/ /nyes pa spyad kyang sdig kun gyis/ /rnam pa kun tu gnod mi 'gyur/ /'dod pa chen po grub par 'gyur/ /kun bdag dam tshig dbang phyug dang / /thams cad</text></item>
<item><p>229b2</p><section>rgyud</section><text>rdo rje 'dzin rgyal po/ /kun mchog dbang phyug dam pa'o/ /las kyi tshogs kyi dngos grub kyis/ /ma lus bsgrubs pas 'grub par 'gyur/ /bdag gzhan thams cad rgyas btab pas/ /yang na bsgrub bya kun la yang / /don yod mchog tu grub pa dang / /rnal</text></item>
<item><p>229b3</p><section>rgyud</section><text>'byor thams cad rjes sgrub byed/ /dpal ldan sdug bsngal kun 'phrog byed/ /dam tshig 'da' bar dka' ba'o/ /zhes bya ba mchog tu gsang ba bcom ldan 'das rdo rje sems dpas gsungs so/ /rdo rje la sogs thob 'dzin pas/ /dngos grub kun gyi bde ba kun/ /phab</text></item>
<item><p>229b4</p><section>rgyud</section><text>pas rdo rje slob ma yis/ /dkyil 'khor du ni nyams su myong / /de nas thams cad gzengs bstod pas/ /sangs rgyas kun gyi bdag nyid dngos/ /rdo rje'i ming gis dbang bskur bas/ /de bzhin gshegs ni lung bstan bya/ /de la de bzhin gshegs pa thams cad kyi lung</text></item>
<item><p>229b5</p><section>rgyud</section><text>bstan pa'i rdo rje sems dpa'i cho ga 'di yin te/ sangs rgyas kun gyi phyag rgya che/ /gzengs bstod pa yi gang lung bstan/ /de ni sangs rgyas thams cad nyid/ /rdo rje ming gis dbang bskur ba'o/ /o~M 'di ni ngas khyod lung bstan te/ /rdo rje sems dpa' de bzhin gshegs/ /</text></item>
<item><p>229b6</p><section>rgyud</section><text>srid pa shin tu grub pa'i phyir/ /srid pa'i ngan 'gro las khyod ston/ /he badzra na maHtathA ga ta sid d+hi sa ma ya s+t+wa~M b+hUr b+hu ba swaH/ gang la gzengs bstod pa 'di dang phyag rgya chen por lung bstan pa mchog tu gsang ba'i cho gas byas pa de la rdo rje sems dpa' la sogs pa'i de bzhin gshegs</text></item>
<item><p>229b7</p><section>rgyud</section><text>pa thams cad dang rdo rje 'chang dang bcas pa'i byang chub sems dpa'i dkyil 'khor dang bcas pa de bzhin gshegs pa thams cad kyi rang gi dam tshig gi slob dpon rnams dang mgrin gcig tu bla na med pa yang dag par rdzogs pa'i byang chub tu lung bstan par mdzad do/ /'di lta ste gzengs bstod</text></item>
<item><p>230a1</p><section>rgyud</section><text>pa 'di nyid kyi phyag rgya chen po dang mchog tu gsang ba dam pa'i dngos grub kyis byin gyis brlabs pa 'di dang sngags kyi stobs la dad par bya'o/ /de nas ci lta ba bzhin du zhugs pa rnams la/ de bzhin gshegs pa thams cad 'dus pa la sogs pa'i dbugs dbyung ba sbyin</text></item>
<item><p>230a2</p><section>rgyud</section><text>par bya'o/ /de bzhin gshegs pa thams cad rdo rje 'chang dang bcas pa ci snyed pa byang chub sems dpa'i dkyil 'khor dang bcas pa gang yin pa de dag thams cad rang gi dam tshig la rjes su chags pas 'dir dgug pa dang rab tu gzhug pa dang dbang du bya ba dang bsgrub pa dang rjes su bsgrub pa rnams kyi rdo rje'i</text></item>
<item><p>230a3</p><section>rgyud</section><text>dbyings thams cad brtan par gyur pa nyid kyis/ 'di brtan par 'gyur ba chos kyi dbyings thams cad kun tu khyab pa nyid kyis kun tu zhugs pa/ nam mkha'i khams thams cad kyi rgya che ba nyid kyis 'dir rab tu bzhugs shing / legs par rab tu bzhugs pa gang yin pa de dang de dag de bzhin gshegs</text></item>
<item><p>230a4</p><section>rgyud</section><text>pa thams cad kyi rang gi dam tshig la rag las pa'i de bzhin gshegs pa nyid la lhag par dmigs nas de bzhin gshegs pa thams cad kyi rang gi dam tshig gi slob dpon de bzhin gshegs pa thams cad 'di yin no zhes bya bas byin gyis brlabs nas/ /de bzhin gshegs pa thams cad kyis rang gi</text></item>
<item><p>230a5</p><section>rgyud</section><text>dam tshig gi slob dpon gyis dam tshig gi mgrin gcig tu khyed rnams la dbugs dbyung ba mdzad pa yin te dad par bya'o/ /de bzhin gshegs pa thams cad kyi mchog tu gsang ba'i dbugs dbyung ba 'di yin te/ gsang ba'i dkyil 'khor dam pa ni/ /mthong ba dang ni zhugs</text></item>
<item><p>230a6</p><section>rgyud</section><text>pas kyang / /sdig pa kun las nges grol zhing / /khyed rnams der nyid legs par gnas/ /bde chen theg pa 'di las ni/ /slar 'chi ba ni yod min te/ /mi tshugs pa dang mi sod pas/ /cis kyang mi 'jigs rol par gyis/ /srid pa'i sdug bsngal ldog pa ni/ /srid pa</text></item>
<item><p>230a7</p><section>rgyud</section><text>shin tu grub pa'i phyir/ /ston pa mchog tu gyur pa khyod/ /srid pa shin tu grub pa yin/ /dam tshig sdom pa grub pa 'di/ /khyod kyis rtag tu bsrung bar bya/ /sangs rgyas kun gyis mthun par gsungs/ /dam pa rtag pa'i bka' yin no/ /gang zhig bskyed pa tsam gyis ni/ /</text></item>
<item><p>230b1</p><section>rgyud</section><text>sangs rgyas nyid du dogs med pa'i/ /byang chub sems ni gtang mi bya/ /phyag rgya rdo rje gang yin pa/ /dam pa'i chos ni mi smod cing / /nam yang btang bar mi bya'o/ /mi shes pa'am rmongs pa yis/ /des ni smad par mi bya'o/ /rang gi bdag nyid yongs spangs</text></item>
<item><p>230b2</p><section>rgyud</section><text>nas/ /dka' thub rnams kyis gdung mi bya/ /ci bde bar ni bde bar gzung / /'di ni ma byon rdzogs sangs rgyas/ /rdo rje dril bu phyag rgya rnams/ /nam yang yongs su spang mi bya/ /slob dpon smad par mi bya ste/ /'di ni sangs rgyas kun dang 'dra/ /sangs rgyas</text></item>
<item><p>230b3</p><section>rgyud</section><text>kun mtshungs bla ma yis/ /slob dpon la ni gang smad pa/ /de ni sangs rgyas kun smad pas/ /rtag tu sdug bsngal thob 'gyur te/ /rims dang dug dang sbyar dug dang / /mkha' 'gro rnams kyis gtses pa dang / /gdon dang log 'dren gtum po yis/ /bsad nas sems</text></item>
<item><p>230b4</p><section>rgyud</section><text>can dmyal bar ltung / /de bas 'bad pa thams cad kyis/ /rdo rje slob dpon blo gros che/ /dge ba rab tu mi spyoms pa/ /nam yang smad par mi bya'o/ /bla ma la ni gus bcas yon/ /rjes mthun khyod kyis sbyin par bya/ /des ni rims sogs gnod pa rnams/ /phyir zhing</text></item>
<item><p>230b5</p><section>rgyud</section><text>'byung bar mi 'gyur ro/ /rang gi dam tshig slob dpon ni/ /sbyin min bu dang chung ma dang / /rang srog gis rtag bsten bya na/ /longs spyod g.yo bas smos ci dgos/ /gang gis bskal pa bye bar ni/ /grangs med pa ni rnyed dka' ba'i/ /sangs rgyas nyid kyang brtson ldan</text></item>
<item><p>230b6</p><section>rgyud</section><text>la/ /tshe 'di nyid la ster bar byed/ /rtag tu rang gi dam tshig bsrung / /rtag tu de bzhin gshegs pa mchod/ /rtag tu bla ma la yang dbul/ /'di ni sangs rgyas kun dang 'dra/ /de byin sangs rgyas thams cad la/ /rtag tu sbyin pa nyid du 'gyur/ /de byin bsod nams tshogs</text></item>
<item><p>230b7</p><section>rgyud</section><text>yin te/ /tshogs las dngos grub mchog tu 'gyur/ /de phyir 'di ni legs gnas pas/ /deng khyod skye ba 'bras bur bcas/ /rang byung dam tshig lha dang mnyam/ /deng khyod 'gyur bar the tsom med/ /sangs rgyas rdo rje 'dzin bcas pas/ /kun gyi deng khyod dbang bskur bas/ /</text></item>
<item><p>231a1</p><section>rgyud</section><text>khams gsum gyi ni rgyal po che/ /rgyal po'i bdag por bstan pa yin/ /de ni bdud las rnam rgyal te/ /grong khyer mchog tu rab tu zhugs/ /khyed rnams kyis ni sangs rgyas nyid/ /deng 'dir thob par the tshom med/ /ces bya ba de bzhin gshegs pa thams cad</text></item>
<item><p>231a2</p><section>rgyud</section><text>dang rdo rje 'chang dang / byang chub sems dpa' chen po'i 'khor gyi dkyil 'khor dang bcas pa'i bcom ldan 'das rdo rje sems dpa' mchog tu bden pas gsungs so/ /de nas de bzhin gshegs pa thams cad kyi mchog tu gsang ba de bzhin gshegs pa thams cad kyi dpal rang gi dam tshig gi slob</text></item>
<item><p>231a3</p><section>rgyud</section><text>dpon dang / slob ma'i tshogs rnams kyis dbugs dbyung ba ni 'di yin te/ phyir mi ldog pa'i phyag rgya yis/ /byang chub sems dang lhan cig bskyed/ /sangs rgyas nyid kyang rtogs bya ste/ /zhes bya'o/ /de'i rgyu gang yin zhe na/ gang phyir khyed rnams kyi bdag nyid thams</text></item>
<item><p>231a4</p><section>rgyud</section><text>cad de bzhin gshegs pa thams cad kyi byang chub kyi sems chen po bskyed pa tsam gyi mthu nyid kyis phyir mi ldog par 'gyur ba yin no/ /phyir mi ldog pa nyid kyi phyir nges pa'i phung po la rnam par gnas pas/ bla na med pa yang dag par rdzogs pa'i byang chub tu nges pa nyid/ bla na med pa yang dag par</text></item>
<item><p>231a5</p><section>rgyud</section><text>rdzogs pa'i byang chub tu mngon par rdzogs par sangs rgyas par rjes su rtogs par bya'o/ /zhes bya'o/ /de nas thams cad kyi dpal dam tshig gi slob dpon gyi mchog tu gsang ba'i dbugs dbyung ba 'di yin te/ rdo rje sems dpa'i bdag sbyor ba/ /rnal 'byor kun dang rjes spyod ldan/ /</text></item>
<item><p>231a6</p><section>rgyud</section><text>sangs rgyas nyid du rtogs bya ste/ /mkhas pas mchog tu brtag pa'o/ /zhes bya'o/ /de'i rgyu gang yin zhe na/ gang gi phyir khyed rnams kyi bdag nyid thams cad 'di de bzhin gshegs pa thams cad kyi rang gi dam tshig yongs su bzung ba gdon mi za ba nyid kyi phyir/ de bzhin gshegs pa bla na med</text></item>
<item><p>231a7</p><section>rgyud</section><text>pa yang dag par rdzogs pa'i byang chub tu mngon par sangs rgyas pa nyid du rtogs par bya'o/ /de bzhin gshegs pa thams cad kyi dpal rang gi dam tshig gi rjes su sgrub pas mchog gi dngos grub rnams de bzhin gshegs pa thams cad nyid du de dag rtogs par bya'o/ /de'i phyir gnas skabs</text></item>
<item><p>231b1</p><section>rgyud</section><text>thams cad du yang ci nus pas sdug bsngal dang yid mi bde ba thams cad kyi skabs mi 'byed pa khyed rnams kyis rang gi bdag nyid thams cad kho na rjes su bsrung zhing gsad par mi bya'o/ /ci snyed pa'i longs spyod dang nye bar spyod pa thams cad kyis de bzhin gshegs pa thams cad kyi mchog tu gsang</text></item>
<item><p>231b2</p><section>rgyud</section><text>ba bla na med pa'i theg pa chen po'i dam tshig gi sbyor bas yang dag par mchod la bde bar gzung ba dang yang dag par 'phel bar bya'o/ /bdag nyid la ci lta ba bzhin du mngon par brtson pa de bzhin du gzhan rnams lan tshod bskyed pa yin no/ /lta ba log pa dang phyi rol mu stegs pa dang / nyan thos pa</text></item>
<item><p>231b3</p><section>rgyud</section><text>thams cad dang rang sangs rgyas kyi sar ltung bas lus 'di shin tu gsang ba yin no/ /ngag ni shin tu mi smra bas so/ /sems ni shin tu 'gog pas so/ /gang gis kyang khyed kyi lus ngag yid kyi rdo rje rnams de bzhin gshegs pa thams cad kyi sku gsung thugs kyi rdo rje dpal rang gi dam tshig gi bla na med</text></item>
<item><p>231b4</p><section>rgyud</section><text>pa'i dngos grub mchog tu rtag par 'byung bar 'gyur zhes bya ba yang gsungs so/ /'dod pa'i longs spyod thams cad kyis/ /cis kyang mi 'jigs rol par gyis/ /dam tshig 'di ni 'da' dka' ste/ /sdig pa med kyis ma 'jigs shig /ces bcom ldan 'das rdo rje sems</text></item>
<item><p>231b5</p><section>rgyud</section><text>dpas mchog tu bden pas gsungs te/ byang chub sems dpa'i 'khor gyi dkyil 'khor dang bcas pa'i de bzhin gshegs pa thams cad kyi thugs la dgongs pa yin no/ /de ltar yid ni rab dang rdo rje nyid du gyis/ /rang gi dam tshig mi zad bde ster bstan par gyis/ /de ni 'gro</text></item>
<item><p>231b6</p><section>rgyud</section><text>la myur bde rdo rje sems dpa' dang / /rab tu mnyam zhing rtag tu nyid du rtogs par gyis/ /de nas ro dang bza' dang spyod pa gar dang glu/ /rol mo'i mchod sogs kyis ni mgon mchod pa/ /rdo rje bla ma chen pos de phul nas/ /rang dang gzhan dag ci 'dod mchod par bya/ /myos byed myos</text></item>
<item><p>231b7</p><section>rgyud</section><text>bral btung ba ni/ /ci 'dod par ni bsten pa yis/ /glu dang rol mo'i cho ga sogs/ /ci bzhin rjes 'gro'i bzlas pa bya/ /rang gsang cho gas blangs pa yi/ /glu dang rol mo gar rnams kyis/ /sna tshogs phyag rgya'i mchod pa dang / /rdo rje sems dpa'i rol mo sogs/ /</text></item>
<item><p>232a1</p><section>rgyud</section><text>bud med sogs dang ldan pa'am/ /rang gi slob ma dang bcas pa/ /ci 'dod pa yi longs spyod kyis/ /mchod pa byas pas myur du 'grub/ /zhes bya ba mchog tu gsang ba bcom ldan 'das rdo rje sems dpas gsungs so/ /de la gsang ba'i cho ga'i glu'i khyad</text></item>
<item><p>232a2</p><section>rgyud</section><text>par ni 'di yin te/ /hU~M bcom ldan 'das mchog dang po'i rdo rje sems dpa'i'o/ /a de bzhin gshegs pa rnams kyi'o/ /hi dpal 'jig rten gsum las rnam par rgyal ba'i'o/ /o~M pad+ma'i snying po'i'o/ /ha nam mkha'i snying po ste/ byang chub sems dpa' chen po'i rgyal po nam</text></item>
<item><p>232a3</p><section>rgyud</section><text>mkha'i snying po yin no/ /zhes bya ba gsungs so/ /rang gsang snying po'i glu dag ni/ /yi ge lnga pos bya ba ste/ /rang gsang cho gas blangs pa 'di/ /mchog tu gshegs pa kun gyi yin/ /de nas mchog tu gsang ba rdo rje glu'i mchod pa ni/ rdo rje dril bu mnyam sogs bcas/ /</text></item>
<item><p>232a4</p><section>rgyud</section><text>rnam par dben par rol mo dkrol/ /rang gsang cho gas glu blangs pa/ /gsang ba'i rol mos rab tu bsgrub/ /de nas mchog tu shin tu gsang ba'i rdo rje gar gyi mchod pa ni/ 'dzin pa dang bcas gzung ba che'i/ /gar ni rab tu byas nas kyang / /dkyil 'khor 'dra ba'i gar byas</text></item>
<item><p>232a5</p><section>rgyud</section><text>nas/ /yongs su bskor bas rang mchod bya/ /de nas mchog tu gsang ba'i phyag rgya sna tshogs pa'i mchod pa ni/ rdo rje sems dpa' la sogs lha'i/ /rtog pa thams cad rnam 'phrul pa/ /gtam rgyud phyag mtshan phyag rgya yis/ /gang zhig gar de rol mo yin/ /gser</text></item>
<item><p>232a6</p><section>rgyud</section><text>ram yang na dngul dang ni/ /de bzhin shing las byas pa yi/ /rang gi lha yi gdong rnams kyis/ /grub pa'i phyag rgyas gar rnams bya/ /dkyil 'khor gang dang gang bsten pa/ /phyag rgya sna tshogs mchod pa yis/ /slob ma'i tshogs ni de dang de/ /bzla zhing thams cad mchog</text></item>
<item><p>232a7</p><section>rgyud</section><text>tu gzhug /sna tshogs cho ga 'di yis ni/ /sdig pa kun las rnam grol 'gyur/ /bsod nams kun kyang 'phel 'gyur te/ /rtag tu srung bar gyur pa yin/ /rims dang gdon dang dug dang nad/ /sbyar dug mkha' 'gro'i 'tshe ba dang / /bdud dang gsod par byed pa rnams/ /</text></item>
<item><p>232b1</p><section>rgyud</section><text>'dis ni rab tu zhi bar 'gyur/ /dngos grub dag ni phun tshogs 'gyur/ /dga' ba de bzhin bdag po rnams/ /sangs rgyas kun gyi bdag nyid kyi/ /rnal 'byor dam pa thob par 'gyur/ /zhes bya ba shin tu gsang ba'i bcom ldan 'das rdo rje sems dpas gsungs so/ /de nas</text></item>
<item><p>232b2</p><section>rgyud</section><text>phyag rgya sna tshogs pa'i mchod pa'i cho ga rgyas pa lhag pa'i lha thams cad re re'i mchog gsang ba 'jug pa'i rdo rje glu'i mchod pa'i cho ga rgyas pa mngon par brjod nas/ rdo rje slob dpon gyis byas pa'am de las gzhan ci 'dod pa'i glu dang rol mo rnams kyis rtog pa thams cad kyi sna tshogs pa'i dam</text></item>
<item><p>232b3</p><section>rgyud</section><text>tshig chen po'i mchog tu grub pa zhes bya ba ste/ de re zhig thog ma kho nar bcom ldan 'das dpal mchog dang po'i rdo rje sems dpa' mchog tu gsang ba'i dam tshig gi 'jug pa'i glu'i mchod pa ni/ thams cad rjes su chags pa bde ba dam pa'i thugs/ /rdo rje sems dpa' khyod ni rab</text></item>
<item><p>232b4</p><section>rgyud</section><text>dga' dam tshig ste/ /bde ba chen po brtan zhing mtho ba gsal gyur cig /so sor rtogs nas mngon du phyogs shing myur sgrubs shig /de nas de bzhin gshegs pa thams cad kyi rigs kyi mchog tu gsang ba'i dam tshig gi 'jug pa'i rdo rje glu'i mchod pa ni/ rdo rje sems dpa'</text></item>
<item><p>232b5</p><section>rgyud</section><text>bsdus pas na/ /rdo rje rin chen bla na med/ /rdo rje chos ni glu blangs pas/ /rdo rje las ni byed par 'gyur/ /de nas rdo rje rigs thams cad kyi mchog tu gsang ba'i dam tshig gi 'jug pa'i rdo rje glu'i mchod pa ni/ /hU~M rdo rje mda' gzhu dang bcas khyod la 'dud/ /rdo rje chags pa'i dam</text></item>
<item><p>232b6</p><section>rgyud</section><text>tshig dpal khyod 'dud/ /kha T+wA~M 'jig dus rdo rje khyod la 'dud/ /rdo rje dril bu bskyod pa'i dpal khyod 'dud/ /de nas pad+ma'i rigs thams cad kyi mchog tu gsang ba'i dam tshig gi 'jug pa'i rdo rje glu'i mchod pa ni/ la lar skye bo ma rungs pa yi srog 'phrog byed pa shin tu drag po'i</text></item>
<item><p>232b7</p><section>rgyud</section><text>sku/ /la lar 'gro ba mtha' yas 'dul phyir shin tu rno ba'i 'khor lo 'dzin pa'i sku/ /la lar pad+ma'i gdan gyi shin tu zhi ba'i sku ste 'gyur ba med pa ste/ /la lar shin tu 'bar ba'i 'dod pa'i dam tshig pad+ma'i rgyal po bdag sgrubs shig /de nas nor bu'i rigs thams cad kyi mchog tu</text></item>
<item><p>233a1</p><section>rgyud</section><text>gsang ba'i dam tshig gi 'jug pa'i rdo rje'i glu'i mchod pa ni/ dbang bskur thams cad dbang phyug dam pa las/ /yang dag bsgrubs shing mi zad gter gyi mchog /kun mchog rgyal mtshan rnam rgyal bsgreng ba las/ /rdo rje rin chen dpal bdag legs mchod gyur/ /de</text></item>
<item><p>233a2</p><section>rgyud</section><text>nas ming po gsum gyi ni b+hUr b+hu ba swaH/ de nas sring mo bzhi rnams kyi/ hrI hU~M shrI b+h+yo/ de nas klu'i rigs thams cad kyi dkyil 'khor gyi ni/ phu phu/ de nas gnod sbyin gyi sde dpon chen po phyag na rdo rje'i sdig pa thams cad kyi dkyil 'khor gyi rdo rje glu'i mchod pa ni/ sarba maM ga maN+Dal</text></item>
<item><p>233a3</p><section>rgyud</section><text>mi da~M badzra ng+ha rA kra ma bi mar da bi kir b+han+dza ud sA da ya/ nA sha ya/ ha na da ha/ pa tsa b+ha smi kuM ru kro da hU~M kA ra man+t+ri Na/ de nas thams cad kyi mchog dbang phyug dam pa'i dkyil 'khor chen po'i mchog tu gsang ba'i dam tshig gi rdo rje glu'i mchod pa ni/ la lar dri med zla ba'i dkyil 'khor stong gi</text></item>
<item><p>233a4</p><section>rgyud</section><text>'od kyis sku ni rnam par mdzes/ /la lar 'jig dus nyi ma 'char ka bye ba'i 'od zer tshogs ni 'jigs cher 'bar/ /la lar mdangs dang 'od zer dang ldan bde zhing zhi ba'i rgyal ba'i sku 'dzin pa/ /la lar shin tu mdzes pa'i gzugs 'chang mchog gi mda' dang bcas pa'i gzhu 'dzin</text></item>
<item><p>233a5</p><section>rgyud</section><text>pa/ /la lar gdul bya rnam par sbyang phyir brtson pa'i rdo rje sems khyod mkha' bzhin bzhugs/ /ma lus 'dul ba mkhas pa'i bde ba dam pa nyid phyir bdag la grub gyur cig /de nas mchog tu gsang ba'i mchog dam pa'i gsang ba'i mchog dpal dam tshig gsum gyi 'jug pa'i rdo rje glu'i</text></item>
<item><p>233a6</p><section>rgyud</section><text>mchod pa mchog tu grub pa ni 'di yin te/ /dngos grub kun gyi bde ba nyams dga' ba'i/ /thar pa'i grong khyer bcom ldan bde chen 'jug /mchog tu bde ba dam pa'i dngos grub kyis/ /dzaHhU~M ba~M hoHrab tu grub par mdzod/ /de nas shin tu mchog tu gsang ba'i cho ga mchog tu gsang ba bla na</text></item>
<item><p>233a7</p><section>rgyud</section><text>med pa'i dam pa dpal dam tshig bla na med pa'i mchog tu shin tu gsang ba'i rdo rje glu'i mchod pa mchog tu shin tu grub pa zhes bya ba mngon par brjod nas/ shin tu mchog gi de kho na nyid kyi rdo rje glu'i mchod pa'i glu dang gar gyi cho gas ci lta ba bzhin du rjes su bsgrubs nas/ so sor rjes su bsgrub</text></item>
<item><p>233b1</p><section>rgyud</section><text>par bya'o zhes bya ba dang / de bzhin gshegs pa thams cad kyi mchog tu shin tu gsang ba bla na med pa'i rtog pa thams cad kyi sna tshogs pa'i dam tshig chen po'i mchod pa mchog tu shin tu grub pa yin no zhes bya ba yang gsungs so/ /sna tshogs cho ga 'di yis ni/ /rdo rje sems dpa' bsdus pa yin/ /</text></item>
<item><p>233b2</p><section>rgyud</section><text>kun mchog sna tshogs chen po yi/ /rnal 'byor dbang phyug rab tu grub/ /zhes bya ba shin tu gsang ba bcom ldan 'das rdo rje sems dpas gsungs so/ /de ltar dpal mchog dang po'i rtog pa'i cho ga rgyas pa gtam rgyud sna tshogs can/ /mchog tu gsang ba'i rol mo bla na med pa'i dngos grub</text></item>
<item><p>233b3</p><section>rgyud</section><text>nyams dang ldan pa ste/ /gang gis sna tshogs pa yi rgyal mtshan mthon po dang ldan kun tu rjes bsten pa/ /mchog gi dngos grub bde ba chen po nyid ni de yis yang dag nyams su myong / /don yod mchog tu bsod nams ldan/ /cho ga mchog tu rtag pa ste/ /kun mchog gsang ba chen po ni/ /</text></item>
<item><p>233b4</p><section>rgyud</section><text>dngos grub thams cad myur sgrub byed/ /gang zhig grong khyer mchog dgyes par/ /zhugs te sgrub par byed rnams ni/ /shin tu mchog gi 'dod pa yi/ /dngos grub dbang phyug bde des thob/ /gang gis dngos grub ma thob dang / /bsod nams phun tshogs byed pa rnams/ /</text></item>
<item><p>233b5</p><section>rgyud</section><text>dkyil 'khor mchog tu rab zhugs na/ /sgrub po 'dir ni rab grub 'gyur/ /gal te rdo rje sems dpa' mchog /snying po sogs kyis ma grub dang / /nye ba'i snying pos bsgrub byas kyang / /ma grub 'dir zhugs 'grub par 'gyur/ /dpal mchog dang po'i rtsa rgyud du/ /de</text></item>
<item><p>233b6</p><section>rgyud</section><text>bzhin myur du grub pa yin/ /ji ltar dang po'i khyim bzhugs nas/ /rdo rje'i dkyil 'khor grub pa ltar/ /dkyil 'khor thams cad grub pa yis/ /de ltar thams cad grub pa min/ /ji ltar mchog tu gsang ba yi/ /khang dam pa mthong ba yis/ /dam tshig</text></item>
<item><p>233b7</p><section>rgyud</section><text>rnams la nyams pa dang / /sgrib pa kun gyis bsgribs pa dang / /bdud sogs gdon gyis reg pa yang / /rtag pa'i thar pa thob par 'gyur/ /dkyil 'khor du ni ma zhugs pa'am/ /yang na dkyil 'khor ma grub pa/ /slar yang mchog tu rab zhugs na/ /de dag myur</text></item>
<item><p>234a1</p><section>rgyud</section><text>du grub par 'gyur/ /grub min yang 'dir cung zad med/ /dngos grub las dang bde de bzhin/ /dngos grub thams cad bzhi 'gyur du/ /rtog pa kun las bsgrub par bya/ /zhes bya ba bcom ldan 'das rdo rje sems dpas gsungs so/ /dpal mchog</text></item>
<item><p>234a2</p><section>rgyud</section><text>dang po las de bzhin gshegs pa thams cad kyi dpal dam tshig chen po'i dkyil 'khor gyi cho ga shin tu gsang ba rdzogs so// //de nas de bzhin gshegs pa thams cad kyi 'jig rten gsum gyi dam tshig mchog gi gsang ba'i cho ga'i mchog ni 'di yin te/ sangs rgyas chos</text></item>
<item><p>234a3</p><section>rgyud</section><text>dang dge 'dun te/ /dam tshig chen po gsum 'di yin/ /byang chub sems dpa' mchog 'dzin pa'i/ /ras la dkon mchog gsum bri bya/ /go cha dang bcas rdo rje mchog /go cha sogs kyis legs par brgyan/ /rdo rje mtshon cha brjod pa dang / /pad+ma rin chen 'chang ba'o/ /</text></item>
<item><p>234a4</p><section>rgyud</section><text>'khor lo de ni brtags nas su/ /gsang ba'i dkyil 'khor dam pa'o/ /ci rigs par ni bsgrub byas na/ /sum 'gyur du ni 'grub par 'gyur/ /de bzhin gshegs pa thams cad kyi dam tshig chen po zhes bya ba'i snying po mchog gi dngos grub ma lus pa ster ba 'di yin te/ o~M b+hU kha~M/</text></item>
<item><p>234a5</p><section>rgyud</section><text>khyim mam yang na nags tshal lam/ /snga ma bzhin du brgyan nas ni/ /mtshon cha mchog gi cho ga yis/ /thams cad byas nas 'di brjod bya/ /de nyid kyis ni bcom ldan 'das/ /byang chub sems dpa' de bzhin gshegs/ /lta ngan rnams la phan pa'i phyir/ /'di dag mya</text></item>
<item><p>234a6</p><section>rgyud</section><text>ngan 'das pa ston/ /ma lus 'dul ba la brtson pas/ /brtan zhing nges pa'i go cha bgos/ /shin tu srid pa la gnas mchog /go cha la sogs bgos pa yin/ /sangs rgyas chos dang dge 'dun zhes/ /dkon mchog gsum du gyur pa yin/ /srid ba shin tu grub pa yi/ /</text></item>
<item><p>234a7</p><section>rgyud</section><text>rnam par dag pa'i dpal mdzad mchog /zhes bya ba ni de bzhin gshegs pa thams cad kyi mchog tu gsang ba'i rdo rje'o/ /de nas mchog tu gsang ba'i chos nyid kyi dril bu ni/ thams cad nam mkha'i mtshan nyid de/ /nam mkha' la yang mtshan nyid med/ /nam mkha' dang</text></item>
<item><p>234b1</p><section>rgyud</section><text>mnyam sbyor ba yis/ /kun mchog mnyam pa nyid du gsal/ /zhes bya ba ni shes rab kyi pha rol tu phyin pa'o/ /de nas dam tshig chen po gsum gyi sdom pa zhes bya ba ni/ longs spyod kun la longs spyod pa/ /rang lha bdag nyid kyis bsten na/ /dkon mchog gsum la mchod</text></item>
<item><p>234b2</p><section>rgyud</section><text>pa'i mchog /bdag gis bya zhes brjod cing mchod/ /ces bya ba ni de bzhin gshegs pa'i rnal 'byor bsgrub pa'o/ /thabs kyi cho ga 'di yis ni/ /'dod pa'i yon tan lnga rnams kyang / /bza' min pa yang bza' byas na/ /rtag pa'i dngos grub 'thob par 'gyur/ /zhes bya</text></item>
<item><p>234b3</p><section>rgyud</section><text>ba ni de bzhin gshegs pa thams cad kyi mchog tu gsang ba'i dam tshig chen po gsum mo/ /de ltar brjod nas snying po byin la phyag rgya bcing ba slob tu bcug nas ci ltar mngon par 'dod pa bsgrub par bya'o/ /de nas rdor 'dzin slob dpon gyis/ /rdo rje mchod pas mchod nas ni/ /ci</text></item>
<item><p>234b4</p><section>rgyud</section><text>'dod pa yi mchod pa yis/ /slob ma thams cad mchog tu gzhug /longs spyod kun la longs spyod kyang / /dkon mchog gsum po la phul ba/ /'dod pas bdag dang gzhan rnams la/ /mchod pa nyid du 'grub par 'gyur/ /dpal mchog dang po las mchog tu</text></item>
<item><p>234b5</p><section>rgyud</section><text>gsang ba'i cho ga'o// //de nas rdo rje chen po khro bo'i rgyal po'i mchog tu gsang ba'i cho ga ni/ ras la bcom ldan bri bya ste/ /rdo rje'i rigs kun bdag po ni/ /rdo rje nyi ma me ltar 'bar/ /cho ga ji bzhin mchog tu'o/ /de yi pad 'dab gcig bzhugs pa/ /de yi</text></item>
<item><p>234b6</p><section>rgyud</section><text>'od kyis 'khor lor sten/ /gsang ba'i rdo rje rnal 'byor che'i/ /mkha' 'gro ma rnams logs la bri/ /dang por dmar dang dkar ba dang / /gzhan ni thal ba ltar dkar ba/ /gsum po dkar dang lta ba ste/ /bzhi pa gser ltar dri med pa'o/ /rdo rje gtum po'i dbang phyug grub/ /</text></item>
<item><p>234b7</p><section>rgyud</section><text>rdo rje kha T+wA~M bsgreng dang bcas/ /rdo rje 'dod pa me ltar 'bar/ /de yi logs la mtshan ma gtod/ /rdo rje khyab 'jug ma rdo rje'i/ /'khor lo gtod pa de bzhin gzhan/ /rdo rje dril bu ba dan nam/ /de yi logs na g.yon bsnyems ma/ /cung zad mche ba gtsigs pa yis/ /khro</text></item>
<item><p>235a1</p><section>rgyud</section><text>dang bcas pas zhal bzhad pa/ /rang bdag la ni thugs gtang cing / /sku ni zur gyi phyogs pa bzhugs/ /de nas 'di yi snying po ni/ /hU~M/ de nas nye ba'i snying po ni/ /rdo rje dril sogs lhan cig tu/ /rnam dben rol mo brdungs pa yis/ /hi yi glu dang rol</text></item>
<item><p>235a2</p><section>rgyud</section><text>mo ni/ /brdung zhing zur bzhi rab tu bsgrub/ /ces bya ba ni 'dir bzlas pa'i cho ga'o/ /'khor lo der ni bstan byas nas/ /gsang ba'i dkyil 'khor dam pa ni/ /mtshon cha mchog gi cho ga yis/ /cho ga thams cad rgyas pa'o/ /de nas de kho na nyid dang chos dang / dam</text></item>
<item><p>235a3</p><section>rgyud</section><text>tshig gi cho ga sbyin pa ni/ rtag tu chags pa las byung khro/ /rdo rje me yi phung po'i sku/ /'bar ba'i rdo rje khro bo che/ /rab 'bar ba yi tshogs kyi sku/ /rdo rje 'bar ba'i rnal 'byor che/ /mkha' 'gro ma rnams kun tu 'bar/ /zhes bya ba ni rdo rje'o/ /de nas chos ni/ thams cad nam</text></item>
<item><p>235a4</p><section>rgyud</section><text>mkha'i mtshan nyid de/ /nam mkha' la yang mtshan nyid med/ /nam mkha' dang mnyam rnal 'byor pas/ /thams cad myur ba nyid du sgrub/ /nam mkha' kun mchog sbyor ba yis/ /thams cad nam mkha' zhes brjod cing / /rdo rje'i phyag rgyas rgyas btab pas/ /'jig</text></item>
<item><p>235a5</p><section>rgyud</section><text>rten gsum yang za bar byed/ /ces bya ba ni rdo rje rnal 'byor gyi mkha' 'gro ma'i mchog tu gsang ba'i dam tshig go/ /cho ga 'di yis thams cad du/ /mnyam par gzhag pas bsgrub par bya/ /kun mchog dngos grub chen po yis/ /las kyi tshogs rnams mi zad pa'o/ /zhes</text></item>
<item><p>235a6</p><section>rgyud</section><text>bya ba'o/ /de nas ci lta ba bzhin du de bzhin gshegs pa'i cho gas rang gi phyag rgya rnams kyis gar gyi mchod pa byas nas 'grub par 'gyur ro/ /dpal mchog dang po las rdo rje rnal 'byor gyi cho ga'o// //de nas mchog tu phra ba dang / /shin tu bzang ba'i rdo rje yi/ /grub chen</text></item>
<item><p>235a7</p><section>rgyud</section><text>gsang ba'i rnal 'byor gyi/ /mkha' 'gro ma yi 'khor lor bshad/ /grong khyer skyed mos tshal sogs ni/ /ci lta ba bzhin rgyas byas nas/ /rdo rje 'dzin kun slob dpon gyis/ /ji bzhin du ni bsgrubs pa yis/ /yid 'ong bzhi dang lhan cig tu/ /rang gi phyag rgyas me tog gtor/ /</text></item>
<item><p>235b1</p><section>rgyud</section><text>ci lta ba bzhin grong khyer 'jug /g.yon pa'i kha ni gyen du gtod/ /rdo rje drag po bzhad chen po/ /sgra sgrogs mchog gi phyag rgya yis/ /'jug ste mgon la phyag 'tshal bya/ /de la phyag ni 'di yin te/ /o~M zhes bya ba brjod byas la/ /shin tu dga' ba'i dbugs rlung</text></item>
<item><p>235b2</p><section>rgyud</section><text>gis/ /ru lu ru lu l+la~M drug ldan bar ma'i ru lu ru lu l+la~M ste/ 'di ni rdo rje drag po'i phyag 'tshal ba'i sgra sgrogs pa'i mchog ces bya ba 'dir rdo rje phyag gi phyag rgya ste/ phyag rgya thams cad dang gzhan rmongs pa dang thogs pa med pa'i dngos grub thams cad dang las thams cad la dgongs</text></item>
<item><p>235b3</p><section>rgyud</section><text>shing mchog tu grub pa zhes bya ba bcom ldan 'das rdo rje sems dpas mchog tu shin tu gsang ba 'di gsungs so/ /de nas yid 'ong dam bcas pas/ /me tog sil ma dor nas ni/ /rdo rje pad+ma'i dbang bskur gyis/ /dam tshig gsum ni gsal bar sbyin/ /de la rdo rje sems</text></item>
<item><p>235b4</p><section>rgyud</section><text>dpa'i phyag rgya ni 'di yin te/ pad+ma'i thod pa las bya ste/ de yang rdo rje byin gyis brlabs pas na/ rdo rje pad+ma zhes bya ba'o/ /de nas 'dir phyag rgya bcing ba ni/ sor mo thams cad phan tshun sbyar/ /kun mchog rtse mo dang bcas pa/ /mthe bo rdo rjes bkab pa ni/ /rdo</text></item>
<item><p>235b5</p><section>rgyud</section><text>rje pad+ma zhes 'grub bo/ /rdo rje pad+ma'i phyag rgya 'dis/ /rdo rje sems dpa'i dbang bskur ba'i sbyor ba dang / rdo rje pad+ma'i rin po che'i cod pan gyis dbang bskur bar bya'o/ /'dis dbang bskur ba tsam gyis de bzhin gshegs pa rnams kyis shin tu gdug pa dang drag po dang rab tu</text></item>
<item><p>235b6</p><section>rgyud</section><text>gtum pa dang ma rungs pa'i sems can thal bar brlag nas thams cad las rnam par rgyal ba khams gsum ma lus pa'i stobs chen po dang ldan pa'i 'khor los sgyur ba'i de bzhin gshegs pa thams cad ces bya bar byin gyis rlob par 'gyur ba dang / mchog tu rtag pa'i srung bar yang</text></item>
<item><p>235b7</p><section>rgyud</section><text>'gyur ro zhes mchog tu shin tu gsang ba bcom ldan 'das rdo rje sems dpas gsungs so/ /de nyid kyis ni rdo rje bzung / /chos kyi dril bu dkrol bar bya/ /dam tshig gi ni phyag rgya cher/ /byin gyis brlabs nas snying po bzla/ /rdo rje la sogs thob par gzung / /rdo rje sems</text></item>
<item><p>236a1</p><section>rgyud</section><text>dpa' gnyis pa 'dra/ /rdo rje rnal 'byor dbang phyug grub/ /rdo rje can gyis byin rlabs 'gyur/ /bud med rnams kyang 'bebs gyur nas/ /ston pa'i rdo rje phab pa yis/ /rdo rje dang bcas phyag mtshan 'dzin/ /rnal 'byor ma rnams rab tu 'gyur/ /de la thog</text></item>
<item><p>236a2</p><section>rgyud</section><text>mar re zhig rdo rje nyi ma me ltar 'bar ba chen po thal bar rab tu rlog pa zhes bya ba/ de bzhin gshegs pa thams cad kyi rdo rje chen po'i khro bo'i rgyal po'i bdag po mchog dang po yang dag 'bebs par byed pa ste/ de bzhin gshegs pa thams cad kyi thugs rje chen po'i thabs</text></item>
<item><p>236a3</p><section>rgyud</section><text>kyis 'khon du 'dzin pa'i khro bo'i me 'bar ba'i rdo rje rdo rje dang bcas pa'i kha T+wA~M ga'i rgyal mtshan dang nges pa sbyor ba ba dan dang bcas pa'i dril bu 'chang ba rdo rje bsnyems pa'i bdag po shin tu khro ba 'bebs pas sgeg pa dang bcas pa'i smin mtshams kyi khro gnyer shin tu 'jigs shing 'jigs</text></item>
<item><p>236a4</p><section>rgyud</section><text>par byed pa'i spyan ser po dang ldan pa'o/ /de bzhin gshegs pa thams cad kyi rdo rje'i 'jigs pa chen pos 'jigs par byed pa'i spyan gyi lta ba'i phyag rgya 'dis stong phrag brgya bzlas pas 'grub par mdzad do/ /de bzhin gshegs pa thams cad rjes su chags pa dang dgug pa dang</text></item>
<item><p>236a5</p><section>rgyud</section><text>gzhug pa dang dbang du bya ba dang 'bebs par nus pa'o/ /thams cad nam mkhar sbyor ba'i ting nge 'dzin dang / lan cig brjod pa tsam gyis khams gsum ma lus pa'i rdo rje bdud rtsi la sogs pa'i bdud thams cad dang / de bzhin gshegs pa thams cad la gdug pa dang drag po dang</text></item>
<item><p>236a6</p><section>rgyud</section><text>rab tu gtum pa dang ma rungs pa'i sems can rnams dang / mkha' 'gro ma drag po thams cad dang gang zhig nyan thos dang rang sangs rgyas rnams te/ de dag kyang thal bar rlog par 'gyur na/ dgra bo la sogs pa gzhan rnams lta smos kyang ci dgos/ don yod cing thogs pa med</text></item>
<item><p>236a7</p><section>rgyud</section><text>pa dang dngos grub thams cad dang las kyi tshogs rnams la dgongs shing mchog tu grub pa'o/ /de nas bcom ldan 'das thugs rje chen po'i thabs shin tu drag po 'di'i man ngag gi bzlas pa ni/ sna'i dbugs phra ba nyid kyis bden pa'i rdo rje tshig gis grub pa'i yid kyi 'dod pa'i</text></item>
<item><p>236b1</p><section>rgyud</section><text>las thams cad kyi dngos grub kyi tshogs rnams la dam pa'i mchog tu grub pa'o/ /hU~M de nas mchog tu gsang ba'i rdo rje rnal 'byor gyi dbang phyug ma'i lha chen po rnams kyis bshad par bya ste/ de la thog mar re zhig rdo rje chen po 'dod pa'i me 'bar ba zhes bya ba'i lha mo chen mo rdo rje gzhu dang</text></item>
<item><p>236b2</p><section>rgyud</section><text>mda' stod pa'i spyan g.yon pa ste/ rdo rje spyan gyi lta ba'i phyag rgya 'dis thams cad sgrub par mdzad pa dang sgeg pa dang bcas shing g.yo ba'i spyan gyi zur gyis gzigs pa'i phyag rgyas btab pa tsam gyis thams cad la rgyas 'debs par mdzad pa dang / don yod pa thogs pa med pa dngos</text></item>
<item><p>236b3</p><section>rgyud</section><text>po thams cad las kyi tshogs rnams la dgongs shing mchog tu grub pa'o/ /de nas bcom ldan 'das yum 'di'i bya rog gi mgrin pa'i dbyangs kyis rdo rje ngag gi khro bo'i bzlas pa ni yid kyi 'dod pas dngos grub thams cad dang / las kyi tshogs rnams la mchog tu grub pa'o/ /hrIHgnyis pa ni rdo rje chen po 'dod</text></item>
<item><p>236b4</p><section>rgyud</section><text>pa'i me 'bar ba'i dam tshig lan zhes bya ba'i lha mo ste/ dbus su rang gi lhag pa'i lha bstod pa'i zhal 'dzum pa'i spyan chung zhig 'dzums shing / dga' ba chen po rdo rje'i spyan gyi lta ba'i phyag rgya 'dis thams cad sgrub par mdzad pa dang tsum pa na dang / 'khyud pa la sogs pa'i reg</text></item>
<item><p>236b5</p><section>rgyud</section><text>pa'i phyag rgyas rgyas btab pa tsam gyis thams cad la rgyas 'debs par mdzad pa dang / phyag rgya thams thams cad 'dzems par mdzad pa dang / thams cad kyis gsod par mdzad pa dang / don yod cing thogs pa med par dngos grub thams cad dang / las kyi tshogs rnams la dgongs</text></item>
<item><p>236b6</p><section>rgyud</section><text>shing mchog tu grub pa'o/ /de nas bcom ldan 'das yum 'di'i bya rog gi mgrin pa'i dbyangs kyis rdo rje ngag gi khro bo'i bzlas pa ni yid kyi 'dod pas dngos grub thams cad dang / las kyi tshogs rnams la mchog tu grub pa'o/ /hU~M/ gsum pa ni rdo rje chen po'i 'dod pa'i me 'bar ba thal bar</text></item>
<item><p>236b7</p><section>rgyud</section><text>rlog pa zhes bya ba'i lha mo chen mo ste/ bcom ldan 'das kyi rdo rje chen po dang kha T+wA~M ga'i rgyal mtshan 'chang ba sgeg pa dang bcas pa'i bzhad pas smin mtshams kyi khro gnyer gyi khro bo'i spyan te/ rdo rje chen po'i khro bo ki li ki la khro bo'i spyan gyi lta ba'i phyag rgya 'dis thams cad sgrub par mdzad pa'o/ /</text></item>
<item><p>237a1</p><section>rgyud</section><text>badzra zhes bya ba dang / ru lu ru lu ru lu h+ni zhes bya ba tsam gyis bdud thams cad 'joms pa dang / don yod cing thogs pa med pa dngos grub thams cad dang / las kyi tshogs rnams la dgongs shing mchog tu grub pa'o/ /hi/ bzhi pa ni rdo rje chen po 'dod pa'i me 'bar ba thal</text></item>
<item><p>237a2</p><section>rgyud</section><text>bar rlog pa 'chi ba slong ba zhes bya ba g.yon bsnyems pa g.yas pas rang gi spyi bor rdo rje dril bu skyod par mdzad pa sgeg pa dang bcas pa'i spyan shin tu gdangs pa ste/ rdo rje rgyal po drin gyi spyan gyi lta ba'i phyag rgyas thams cad sgrub par mdzad pa/ thal lcag la sogs dang bzhad gad dang rdeg pa dang</text></item>
<item><p>237a3</p><section>rgyud</section><text>phyag rgyas rgyas btab pas 'chi ba thams cad slong bar mdzad pa/ don yod cing thogs pa med pa dngos grub thams cad dang / las kyi tshogs la dgongs shing mchog tu grub pa'o/ /de nas bcom ldan 'das yum 'di'i dril bu'i dbyangs kyi rdo rje khro bo'i bzlas pa ni yid kyi 'dod pas dngos</text></item>
<item><p>237a4</p><section>rgyud</section><text>grub thams cad dang las kyi tshogs thams cad la mchog tu grub pa'o/ /Sh+Ta/ de la sogs pa mtha' yas mchog /chos dbyings mnyam dang mi mnyam pa/ /nam mkha'i khams ltar grangs med cing / /rdo rje nyi ma las byung ba/ /nam mkha' kun gyi gnas skabs kyi/ /</text></item>
<item><p>237a5</p><section>rgyud</section><text>dkyil 'khor 'di la rab zhugs pa/ /rdo rje mchog gi rnal 'byor gyi/ /dbang phyug ma lus kun nas 'bebs/ /de nas rdo rje rnal 'byor pa ston pa des rnal 'byor pa rang gi logs dag tu 'god pa yin te/ zla tshes dkyil 'khor rnam pa yis/ /dkyil 'khor du ni</text></item>
<item><p>237a6</p><section>rgyud</section><text>dgod par bya/ /bkod nas thams cad kun mchog gi/ /dngos grub dam pa bsgrub par bya/ /thams cad dgug dang mchod pa che/ /bdag byin brlab sogs grub pa yis/ /shin tu gsang ba'i dkyil 'khor de/ /brtag pa dang ni bsgrubs nas kyang / /rdo rje 'dzin kun slob dpon</text></item>
<item><p>237a7</p><section>rgyud</section><text>gyis/ /rdo rje slob ma rnams gzhug bya/ /de la re zhig thog ma kho nar slob dpon gyis bcug ste tshogs kyi dkyil 'khor du dam tshig gsum gyi byin gyi rlabs kyis rdo rje rnal 'byor ma rnams logs dag tu bzhag nas/ skyes pa rnams kyang gzhug cing byang chub kyi sems kyis rdo rje</text></item>
<item><p>237b1</p><section>rgyud</section><text>chen po'i khro bo'i dam tshig dang dam tshig sdom pa dag len du gzhug par bya'o/ /khye'u dang bu mo rnams rab tu bzhag la tshogs dang bcas pa'i rang nyid kyis zhugs te/ bsrung ba dang bskyab pa dang sba ba thams cad bya'o/ /de nas 'dir slob ma gzhug pa'i cho ga rgyas pa ni/ byang</text></item>
<item><p>237b2</p><section>rgyud</section><text>chub sems ni bla med pa/ /mchog tu bskyed par byas nas ni/ /gar byas spyi bor thal sbyar mchod/ /slob ma thams cad gzhug par bya/ /ci 'dod pa yi dngos grub bskyed/ /slob ma me tog dor du gzhug /rnal 'byor ma ni gang la babs/ /de dang de yi lha mo 'grub/ /de</text></item>
<item><p>237b3</p><section>rgyud</section><text>nas gdong g.yogs bkrol nas ni/ /rnam pa kun tu yon blangs nas/ /rdo rje pad+ma'i dbang bskur gyis/ /dam tshig gsum ni gsal bar sbyin/ /'dir mna' bsgag pa dang dbang bskur ba ni de nyid do/ /de la 'dir dam tshig gsum sbyin pa ni 'di yin te/ mi byed pa dang so sor rtog /</text></item>
<item><p>237b4</p><section>rgyud</section><text>gdug pa thams cad gnon pa dang / /sangs rgyas kun dngos rdo rje ste/ /byang chub sems ni che zhing brtan/ /mtshon cha de ni rgyal kun gyis/ /kun tu bzang po'i lag tu sbyin/ /bstan pa thams cad grub pa'i phyir/ /de phyir phyag na rdo rje yin/ /de nas rdo rje nyi ma me ltar 'bar ba'i</text></item>
<item><p>237b5</p><section>rgyud</section><text>mchog tu gsang ba ni/ rtag tu chags pa las byung khro/ /rdo rje sems dpa' gdul bya'i phyir/ /rdo rje nyi ma me ltar 'bar/ /mchog tu 'jigs par byed pa yin/ /de nas mchog tu gsang ba'i rdo rje rnal 'byor gyi mkha' 'gro ma rnams kyi gsang ba mchog gi de kho na nyid ni/ rdo rje</text></item>
<item><p>237b6</p><section>rgyud</section><text>nyi ma 'char las byung / /de bzhin gshegs pa'i grib ma 'di/ /sprul te ma lus bdud la sogs/ /gdug pa'i khrag ni gsol bar spyod/ /ces bya ba ni gsang ba mchog gi de kho na nyid do/ /de nas 'dir mchog tu gsang ba'i chos nyid 'bebs pa'i dril bu ni/ shin tu gdug</text></item>
<item><p>237b7</p><section>rgyud</section><text>cing drag pa dang / /bdag po drag po'i bu rnams dang / /shin tu gnyid ni log pa dag /rdo rje mchog ni 'dzin pas gsungs/ /zhes bya ba ni bcom ldan 'das kyis gsungs so/ /mchog tu gsang ba'i chos nyid 'bebs pa'i rdo rje kha T+wA~M ga'i rgyal mtshan dang ba dan gyis dril bu thams</text></item>
<item><p>238a1</p><section>rgyud</section><text>cad 'bebs pa dang / rab tu grub par byed pa dang / thams cad ltung bar byed pa dang / slong bar byed pa'o/ /de nas rnal 'byor mchog gi dam tshig ni/ khrag chen ga bur dang bcas pa/ /tsan+dan dmar dang sbyar ba ni/ /tshogs kyi nang du rab zhugs nas/ /rdo</text></item>
<item><p>238a2</p><section>rgyud</section><text>rje dang bcas rdo rje 'dzin/ /srin lag mthe bo rtse mo yis/ /nam mkha' thams cad sbyor mchog ldan/ /zla ba'i btung ba bzhin myangs na/ /rtag pa'i dngos grub thob par 'gyur/ /'dod pa kun la longs spyod cing / /ci 'dod pa ni bsten bzhin du/ /nam mkha' kun mchog sbyor</text></item>
<item><p>238a3</p><section>rgyud</section><text>ba yis/ /dngos grub thams cad thob par 'gyur/ /nam mkha' kun mchog sbyor ba yis/ /nam mkha' thams cad ces brjod cing / /rdo rje'i phyag rgyas btab pa yi/ /'jig rten gsum yang bza' bar bya/ /dngos grub las dang de bzhin bde/ /'di la cung zad mi 'grub</text></item>
<item><p>238a4</p><section>rgyud</section><text>med/ /las kyi tshogs kyi dngos grub kyis/ /dngos grub ma lus sgrub par 'gyur/ /don yod mchog tu grub pa dang / /gdug pa thams cad gnon par byed/ /sdug bsngal kun 'phrog dpal dang ldan/ /rnal 'byor 'di ni las kun byed/ /ces bya ba mchog tu</text></item>
<item><p>238a5</p><section>rgyud</section><text>gsang ba bcom ldan 'das rdo rje sems dpas gsungs so/ /de nas ro dang bza' dang spyod pa gar dang glu/ /rol mo'i mchod pa sogs kyis mgon la mchod/ /phul ba de yis rdo rje bla ma che/ /dad pas bdag dang gzhan rnams mchod par bya/ /myos bcas myos byed</text></item>
<item><p>238a6</p><section>rgyud</section><text>btung ba ni/ /ci 'dod par ni bsten pa yis/ /rdo rje nyi ma me 'bar sogs/ /ji bzhin rjes 'gro'i bzlas pa bzla/ /rang gsang cho gas blangs pa yi/ /glu dang rol mo gar rnams dang / /sna tshogs phyag rgya'i mchod pa dang / /khams gsum rnam rgyal la</text></item>
<item><p>238a7</p><section>rgyud</section><text>sogs pa/ /bud med tshogs dang bcas pa yi/ /mchod pa rgya chen thams cad dang / /ci 'dod pa yi longs spyod kyis/ /mchod pa byas nas rab tu bsgrub/ /ces bya ba mchog tu gsang ba bcom ldan 'das rdo rje sems dpas gsungs so/ /de nas de bzhin</text></item>
<item><p>238b1</p><section>rgyud</section><text>gshegs pa thams cad 'dus pa la sogs pa'i dbugs dbyung ba sbyin par bya ste/ 'gro ba kun gyi khams rnams kyi/ /phra rab rdul dang mnyam pa nyid/ /rtog pa'i rgyal po grub pa ste/ /sangs rgyas la sogs mchog grub pa'o/ /gang zhig blo ni dpag med pa'i/ /</text></item>
<item><p>238b2</p><section>rgyud</section><text>khyad par du ni dmigs mi 'gyur/ /de bzhin gshegs pas bde ba ni/ /dam pa thams cad bsdus pa'o/ /zad pa thams cad zad 'gyur dang / /'phel ba thams cad 'phel bar 'gyur/ /gang zhing mthong bas mi snang 'gyur/ /gang nas kyang ni 'jigs med byed/ /</text></item>
<item><p>238b3</p><section>rgyud</section><text>drag po dbang po nye dbang zla/ /nyi ma mkha' 'gro tshogs dkyil 'khor/ /khros nas yi ge hU~M tsam gyis/ /ma lus pa ni thal bar byed/ /rnal 'byor mkha' 'gro ma'i dkyil 'khor/ /mchog tu zhugs te mthong nas ni/ /sdig pa kun las rnam grol te/ /khyed rnams</text></item>
<item><p>238b4</p><section>rgyud</section><text>dang ni rab tu gnas/ /slar khyod 'chi ba yod min te/ /khyad par du ni ngan 'gro med/ /gzhan gyis mi thub mi sod cing / /cis kyang mi 'jigs dga' bar gyis/ /shin tu srid pa'i dngos grub rnams/ /ston pa'i mchog tu gyur pa yin/ /dam tshig sdom pa grub pa 'di/ /</text></item>
<item><p>238b5</p><section>rgyud</section><text>rtag tu yang ni bsrung bar bya/ /sangs rgyas kun gyis mthun par gsungs/ /dam pa brtag pa'i bka' yin no/ /byang chub sems ni spang mi bya/ /dam chos de bzhin dam tshig dang / /slob dpon smad par mi bya ste/ /gang phyir rdo rje 'dzin kun de/ /sems can</text></item>
<item><p>238b6</p><section>rgyud</section><text>kun la phan phyir dang / /theg pa thams cad 'grub pa'i phyir/ /gdug pa 'dul ba dag pa zhes/ /rdo rje mchog ni 'dzin pas gsungs/ /shin tu gdug cing gtum pa dang / /bdag po'i grogs po bu rnams kyang / /phyag rgya'i rnal 'byor mngon spyod kyis/ /shin tu</text></item>
<item><p>238b7</p><section>rgyud</section><text>gnyid ni log tu gzhug /rtag tu rang gi dam tshig bsrung / /rtag tu de bzhin gshegs rnams mchod/ /rtag tu bla ma la yang dbul/ /de la phul na 'bras bu che/ /de byin sangs rgyas thams cad la/ /rtag tu byin pa nyid du 'gyur/ /de byin bsod nams</text></item>
<item><p>239a1</p><section>rgyud</section><text>tshogs yin te/ /tshogs las dngos grub mchog tu 'gyur/ /deng khyod skye ba 'bras bur bcas/ /gang phyir 'di la rab tu gnas/ /dam tshig rgyal po dang mnyam par/ /sangs rgyas kun gyis byin gyis brlabs/ /sangs rgyas rdo rje 'dzin kun</text></item>
<item><p>239a2</p><section>rgyud</section><text>gyis/ /de ring khyed la dbang bskur bas/ /khams gsum gyi ni rgyal srid che/ /stobs dpal 'khor los sgyur ba yin/ /rdo rje dam pa'i gsang mchog rnal 'byor ma'i/ /mchog gi dam tshig gsang ba mthong nas ni/ /bdud la sogs pa'i sha yang zos nas ni/ /de</text></item>
<item><p>239a3</p><section>rgyud</section><text>bzhin gshegs sbyor thob nas khyod grub yin/ /zhes bcom ldan 'das rdo rje sems dpas gsungs so/ /dpal mchog dang po las mchog tu gsang ba'i rdo rje rnal 'byor gyi mkha' 'gro ma'i dkyil 'khor gyi cho ga mchog tu grub pa'o// //de nas 'phags pa spyan ras gzigs</text></item>
<item><p>239a4</p><section>rgyud</section><text>dbang phyug gi mchog tu gsang ba 'gro ba 'dul ba'i cho ga ni/ ras la bcom ldan bri bar bya/ /pad+ma gar gyi dbang phyug gtso/ /glog gi 'khor lo yongs 'gyur ba'i/ /'khor ba'i rnam 'phrul gar rnams kyis/ /pad+ma la sogs phyag mtshan bri/ /phyag rgya 'khor lo ltar</text></item>
<item><p>239a5</p><section>rgyud</section><text>mdzad pa/ /de yi logs ni thams cad la/ /khro gnyer ma sogs bri bar bya/ /drag mo la sogs phyag mtshan gzugs/ /pad+ma'i lha mo pad+mar bcas/ /dkyil 'khor der ni brtag byas na/ /gsang ba'i dkyil 'khor dam pa ni/ /mtshon cha mchog gi</text></item>
<item><p>239a6</p><section>rgyud</section><text>gang gang gis/ /thams cad byas nas 'di brjod bya/ /de nyid sangs rgyas bcom ldan 'das/ /spyan ras gzigs kyi dbang phyug ste/ /'dul ba'i thabs kyis dag pa yis/ /rol pa'i gar ni mdzad pa yin/ /zhes bya ba ni mchog gi rdo rje ste/ ci ltar</text></item>
<item><p>239a7</p><section>rgyud</section><text>pad+ma dmar po ni/ /gnas kyi nyes pa sna tshogs kyi/ /tshon gyi nyes pas mi gos pa/ /de bzhin khams gsum dag pa'o/ /zhes bya ba ni mchog tu gsang ba'i chos nyid kyi dril bu'o/ /cho ga gang dang gang dag gis/ /'gro ba rnams ni 'dul 'gyur ba/ /pad+ma</text></item>
<item><p>239b1</p><section>rgyud</section><text>dag mchog rnal 'byor bdag /de dang de yis dag par bya/ /zhes bya ba ni rdo rje thams cad kyi chos kyi dam tshig go/ /de nas ci lta ba bzhin du pad+ma gar gyi mchod pas mchod la cho ga thams cad rjes su spyad par bya'o/ /de nas bcom ldan 'das nam mkha'i snying po don</text></item>
<item><p>239b2</p><section>rgyud</section><text>thams cad grub pa'i cho ga ste/ nyi ma'i dkyil 'khor bris nas ni/ /ras ris de ni blo gros che/ /ljang gu baiDUr+ya dang mtshungs/ /nam mkha'i snying po bri bar bya/ /de yi pad+ma gcig lag gnas/ /de yi 'od kyi 'khor lor brten/ /dbang bskur ma dang gter ma dang / /</text></item>
<item><p>239b3</p><section>rgyud</section><text>rgyal mchog mnga' bdag mchod chen po/ /gsang ba'i dkyil 'khor dam pa de'i/ /'khor lo brtag par byas nas ni/ /mtshon cha mchog gi sbyor ba yis/ /cho ga rgyas pa ji bzhin pa'o/ /de nas rdo rje mchog gi ni/ /nyi ma 'di ni dam pa ste/ /de bzhin</text></item>
<item><p>239b4</p><section>rgyud</section><text>gshegs pa thams cad mthong / /nam mkha'i snying po bcom ldan 'das/ /bsam pa thams cad yongs rdzogs mdzad/ /de nas chos kyi rin po che'i dril bu ni/ /bsam pa grub pa thams cad kyi/ /nor gyi bsam pa grub pa mchog /de yang 'dod par rab grub phyir/ /</text></item>
<item><p>239b5</p><section>rgyud</section><text>'dod las thar pa bde ba che/ /zhes bya ba'o/ /sbyin min rnams ni sbyin bya'o/ /'dod pa kun gyi bde ba rnams/ /bdag nyid dang ni gzhan rnams la/ /bsam pa thams cad rdzogs phyir ro/ /zhes bya ba ni dam tshig gi mchog go/ /dam tshig 'di yis mchog tu ni/ /rdo</text></item>
<item><p>239b6</p><section>rgyud</section><text>rje sems dpa' bde ba che/ /myur du yang dag dam pa mchog /mi 'gyur mchog ni grub par mdzod/ /de ltar gsang ba mchog gi tshul dag ni/ /ji bzhin cho ga mchog tu rgyas pa ste/ /mchog chen de ni rtog pa thams cad kyi/ /snying po khyad par dngos grub 'grub par 'gyur/ /</text></item>
<item><p>239b7</p><section>rgyud</section><text>dpal mchog dang po las rtog pa thams cad kyi bsgrub pa'i cho ga'o// //de nas grub chen thams cad kyi/ /sgrub pa'i mchog ni bde ba che/ /rdo rje sems dpa' phyag rgya che/ /rtog pa kun mchog grub pa'i phyir/ /snod ma yin pa'i sems can ni/ /sdig pa thams cad</text></item>
<item><p>240a1</p><section>rgyud</section><text>byed rnams la/ /mthong ba la sogs sems can don/ /sems dpa' chen pos mdzad pa yin/ /mthong med long ba de rnams ni/ /bsod nams med sogs rtags ldan la/ /rdo rje sems sogs sems dpa' mchog /mthong ba'i thabs kyi rgyu rnams</text></item>
<item><p>240a2</p><section>rgyud</section><text>ni/ /rdo rje sems sogs sems mchog gi/ /sku gsung thugs kyi rdo rje yis/ /dam tshig mchog ni bcing ba ste/ /dam tshig 'da' bar dka' ba'o/ /rdo rje sems sogs sems dpa' yi/ /gang phyir sku rnams brtan pa ni/ /de yi phyag rgyar grags pa ste/ /</text></item>
<item><p>240a3</p><section>rgyud</section><text>dngos grub kun phyir de dag sprul/ /gang dag bzung ba tsam gyis ni/ /rdo rje sems dpa' la sogs mchog /mthong zhing mngon par mthong ba nyid/ /mchog tu bsdus par gyur pa yin/ /phyag rgya bcings pa tsam gyis ni/ /gang phyir bsdus par 'gyur ba ste/ /</text></item>
<item><p>240a4</p><section>rgyud</section><text>rdo rje sems sogs sems dpa' rnams/ /nyams pas 'jigs pas grub par 'gyur/ /ci ltar rgyal po rnams kyi bka'i/ /rtags kyi phyag rgya 'da' dka' ba/ /phyag rgya gsal ba kun gyis kyang / /'da' bar nus pa ma yin no/ /sangs rgyas nyid dam rdo rje</text></item>
<item><p>240a5</p><section>rgyud</section><text>'dzin/ /de ltar bskal pa bye bas kyang / /thob par mi 'gyur myur du ni/ /ci ltar phyag rgya mchog bzung ba'o/ /ji ltar 'dul ldan 'jig rten ni/ /de ltar dngos grub gsungs pa yin/ /de yi thabs ni phyag rgya ste/ /dngos grub thams cad mchog tu byed/ /</text></item>
<item><p>240a6</p><section>rgyud</section><text>gang zhig bcings pa tsam gyis ni/ /'dus pa bde ba chen po rnams/ /rdo rje sems sogs skad cig gis/ /byin gyis brlab pa brtan par mdzad/ /zhes bya'o/ /de nas 'di gsungs nas bcom ldan 'das kyi mkhas shing mchog tu phra ba dang / zab pa dang rgya che ba bsam</text></item>
<item><p>240a7</p><section>rgyud</section><text>gyis mi khyab pa mchog tu dag pa/ thog ma dang tha ma med pa/ mi zad cing zad pa med pa/ don yod cing thogs pa med pa/ shin tu mchog tu dga' ba ma lus pa'i bde ba chen po dang yid bde ba ma lus shing lus pa med pa'i sems can gyi khams thams cad kyi dngos grub chen po'i dbang phyug chen</text></item>
<item><p>240b1</p><section>rgyud</section><text>po mchog tu mi 'gyur ba'i dngos grub thams cad kyi mchog rdo rje dbab pa rnams kyis rab tu sad par mdzad nas/ bde ba chen po'i rdo rje gsang ba'i don yod pa'i mchog gi gsang ba zhes bya ba'i mtshon cha mchog 'di mchog tu gsang ba'i cho ga rgyud phyi ma'i mchog byin gyis rlob par</text></item>
<item><p>240b2</p><section>rgyud</section><text>mdzad pa'o/ /de nas de bzhin gshegs pa thams cad kyi dam tshig gis bdag la byin gyis brlab pa bsgrub pa gcig pu'i cho ga bshad par bya'o/ /zhes bya ba bcom ldan 'das rdo rje sems dpas gsungs so/ /nyin re sngon du lan cig tu/ /phyag rgya che dang snying po bzlas/ /</text></item>
<item><p>240b3</p><section>rgyud</section><text>kun gyi phyag rgya rab grub pa'i/ /bdag byin brlab pa gcig pus 'grub/ /ces bya ba ni mchog tu grub pa'o/ /de nas mchog tu gsang ba bdag la byin gyis brlab pa gcig pu bsgrub pa'i cho ga mchog tu grub pa ni/ lan cig dam tshig gsum mchog tu/ /gsang</text></item>
<item><p>240b4</p><section>rgyud</section><text>ba dam pa'i khang par ni/ /rdo rje la sogs thob bzung nas/ /rdo rje can gyis byin brlab 'gyur/ /de nas shan tu mchog tu gsang ba'i bdag la byin gyis brlab pa gcig pu bsgrub pa 'i cho ga rgyas pa'i khyad par shin tu grub pa ni/ rdo rje dril bu kun bdag nyid/ /</text></item>
<item><p>240b5</p><section>rgyud</section><text>sna tshogs phyag rgya'i skur bdag ldan/ /phyag rgya kun gyi rnal 'byor bdag /rdo rje sems dpa' nyid du 'gyur/ /grub pa'i cho ga 'di yis ni/ /rdo rje sems dpa' yang dag bsdus/ /kun mchog dngos grub chen po yi/ /dbang phyug chen po nyid byin brlabs/ /</text></item>
<item><p>240b6</p><section>rgyud</section><text>don yod rab tu bdag byin brlabs/ /rang bzhin nyid kyis thams cad du/ /mdor na phyag rgya thams cad ni/ /rang nyid bcings nas grub par 'gyur/ /bdag byin brlabs dang don yod phyir/ /myur du 'bad med dngos grub rnams/ /las kyi tshogs kyis bsgrubs</text></item>
<item><p>240b7</p><section>rgyud</section><text>pa yis/ /dngos grub kun myur 'grub par 'gyur/ /'di yis cung zad mi 'grub med/ /dngos grub las dang de bzhin bde/ /thams cad byin brlab bsgrubs pa yis/ /mi 'gyur ba ni kun grub byed/ /ces bya ba bcom ldan 'das rdo rje sems dpas gsungs</text></item>
<item><p>241a1</p><section>rgyud</section><text>so/ /dpal mchog dang po las dngos grub thams cad byin gyis brlab pa'i cho ga mchog tu gsang ba zhes bya'o// //de nas mchog tu gsang ba'i rnal 'byor thams cad kyi cho ga rjes su bshad par bya'o zhes bya ba bcom ldan 'das rdo rje sems</text></item>
<item><p>241a2</p><section>rgyud</section><text>dpas gsungs so/ /de la thog ma kho nar re zhig don yod pa'i phyir ni rnal 'byor gyi skad kyi dbyings so/ /'di yang brtson pa yin no zhes bya ba ni skad kyi dbyings kyi don to/ /gang gir brtson pa yin zhe na/ smras pa rang gi lhag pa'i lha rjes su dran par sbyor bas na rnal 'byor</text></item>
<item><p>241a3</p><section>rgyud</section><text>ro/ /slar yang gzhan ni yang dag par bsdu ba dang yang dag par kun tu sbyor ba dang yang dag par sbyor ba zhes bya ba ni rnal 'byor brjod pa'i rnam grangs so/ /gang yang dag par kun tu sbyor ba yin zhe na/ rang gi lhag pa'i lha rjes su dran pa'i rnal 'byor rjes su bsgrubs pas</text></item>
<item><p>241a4</p><section>rgyud</section><text>rang gi lhag pa'i lha'i rnal 'byor bsgrub pa'i sbyor ba zhes bya'o/ /de la ci ltar thams cad kyi rnal 'byor yin zhe na/ dam tshig gi rnal 'byor ni thams cad kyi rnal 'byor zhes bya ba yin no/ /de bzhin gshegs pa kun gyis kyang / /'da' ba ru ni mi mdzad pas/ /phyag</text></item>
<item><p>241a5</p><section>rgyud</section><text>rgya dam tshig rjes su bsgrags/ /yid kyi gzugs ni brtan phyir ro/ /zhes bya ba ni dam tshig gi don to/ /de la rjes su bsgrub pa'i rnal 'byor ni dam tshig gi rnal 'byor te thams cad kyi rnal 'byor zhes bya'o/ /'di lta ste rdzas mang po yang dag par sbyar bas sbyor ba zhes bya ba</text></item>
<item><p>241a6</p><section>rgyud</section><text>grub pa de bzhin du/ thams cad kyi bdag nyid kyi phyag rgya'i sbyor ba'i yang dag par kun tu sbyor bas na thams cad kyi rnal 'byor ni dam tshig gi rnal 'byor ro/ /de la ci ltar na thams cad kyi bdag nyid kyi rnal 'byor yin zhe na/ sangs rgyas kun bdag yang dag sbyor/ /ci lta'i dbyibs</text></item>
<item><p>241a7</p><section>rgyud</section><text>dang sku dang ldan/ /bdag nyid bdag nyid nyid la ni/ /bkod nas rjes su bsgrub par bya/ /zhes bya ba ni rang gi dam tshig gi rnal 'byor thams cad kyi rnal 'byor zhes bya'o/ /de la rjes su bsgrub pa ni/ /lhag pa'i lha ni gang gang gis/ /phyag rgya gang dang gang 'ching ba/ /</text></item>
<item><p>241b1</p><section>rgyud</section><text>de dang de yi rnal 'byor gyis/ /phyag rgya de dang de sbyor bya/ /zhes bya'o/ /de nas mchog tu gsang ba'i rab mchog gi rjes su sgrub pa'i cho ga rgyas pa mchog tu shin tu grub pa ni/ bdag ni sangs rgyas thams cad nyid/ /gzi brjid can ni nyid kyang yin/ /rang gi</text></item>
<item><p>241b2</p><section>rgyud</section><text>lha yi rnal 'byor gyis/ /de phyir bdag nyid brtag par bya/ /phyag rgya thams cad kyi rnal 'byor chen po mchog tu gsang ba zhes bya'o/ /de nas mchog tu shin tu gsang ba'i mchog gi rjes su sgrub pa'i cho ga rgyas pa'i khyad par shin tu mchog tu grub pa ni/ rang</text></item>
<item><p>241b3</p><section>rgyud</section><text>lha'i sbyor ba ji bzhin du/ /sna tshogs phyag rgya'i dbang bskur ldan/ /phyag rgya kun bdag rnal 'byor bdag /mi 'gyur mchog tu grub par 'gyur/ /rtog pa thams cad kyi sna tshogs pa'i dam tshig mchog gi rnal 'byor ni yang dag par kun tu sbyor ba zhes bya</text></item>
<item><p>241b4</p><section>rgyud</section><text>ba'o/ /de nas gzhan yang slar mchog tu shin tu gsang ba mchog gi rjes su sgrub pa'i cho ga rgyas pa'i khyad par mchog tu grub pa las kyang shin tu mchog tu grub pa zhes bya ba ni/ rdo rje sems dpar bdag sbyor ba'i/ /ji bzhin dbyangs dang skur ldan pa/ /kun bdag</text></item>
<item><p>241b5</p><section>rgyud</section><text>phyag rgya'i rnal 'byor bdag /mi 'gyur mchog ni grub par 'gyur/ /'di ni sangs rgyas thams cad kyi/ dam tshig gsal ba'i rjes 'gro ba/ /rnal 'byor kun bdag grub pa ste/ /gsal zhing shin tu grub mchog yin/ /'di yis mi 'grub cung zad med/ /</text></item>
<item><p>241b6</p><section>rgyud</section><text>dngos grub las dang de bzhin bde/ /las kyi tshogs kyi dngos grub dang / /dngos grub ma lus myur du 'grub/ /ces bya ba ni gsang ba'i dam tshig gi rnal 'byor te shin tu mchog tu rab tu grub pa'o/ /'dod pa kun la longs spyod cing / /ci 'dod par ni bsten pa</text></item>
<item><p>241b7</p><section>rgyud</section><text>yis/ /rnal 'byor dag ni 'di dag gis/ /rang gi bdag nyid rab mchod bya/ /zhes bya ba ni de bzhin gshegs pa thams cad kyi shin tu gsang ba bla na med pa theg pa chen po'i dam tshig chen po'i rnal 'byor de bzhin gshegs pa thams cad kyi dpal gyi rang gi dam tshig</text></item>
<item><p>242a1</p><section>rgyud</section><text>gi rnal 'byor dga' ba chen po'i dpal rdo rje don yod pa'i dga' ba'i dam tshig rnal 'byor thams cad kyi bla na med pa'i bcud kyis len gyi mchog gi dngos grub kyi rnal 'byor gyi rgyal po de bzhin gshegs pa bcom ldan 'das dpal rdo rje sems dpa'o/ /rdo rje</text></item>
<item><p>242a2</p><section>rgyud</section><text>sems dpa'i mchog gi tshe dang na tshod gzhon pa dang nad med pa dang gzugs dang kha dog dang gzi brjid dang mthu dang stobs dang spro ba dang dngos grub mchog thams cad dang dpal dang / skal ba bzang po dang dga' ba chen po dang shin tu bde ba dang yid bde ba thams cad la dam pa mchog</text></item>
<item><p>242a3</p><section>rgyud</section><text>tu grub pa'o/ /ci srid ma lus shing lus pa med pa la ma lus pa'i dngos grub chen po dam pa thams cad kyi dbang phyug chen po'i bdag nyid la sogs pa'i dngos grub thams cad kyi las kyi tshogs mchog tu grub pa ba ste rgyas btab pa tsam gyis skad cig gis rab tu grub pa yin</text></item>
<item><p>242a4</p><section>rgyud</section><text>no/ /de rgyu gang gi phyir zhe na 'di lta ste/ spyod pa phyag rgya la rag lus/ /phyag rgya rnal 'byor la gnas pa/ /rnal 'byor khyad par gyis bsgrub bya/ /rnal 'byor dam tshig gis sgrub byed/ /sems ni stong pa sgyu mar mtshungs/ /lus dang bral bar ma grub</text></item>
<item><p>242a5</p><section>rgyud</section><text>ste/ /lus de yang ni rtsig pa 'dra/ /bya ba med cing sems dang bral/ /lus kyang sems dang bral ba ste/ /sems kyang lus dang bral ba ni/ /grub pa ma yin de bzhin 'di/ /phyag rgya rnal 'byor cho gar brjod/ /ci ltar lus ni sems kyis dang / /</text></item>
<item><p>242a6</p><section>rgyud</section><text>sems kyang lus kyis 'grub 'gyur ba/ /de bzhin phyag rgya rnal 'byor gyis/ /rnal 'byor dam tshig bsgrubs pas so/ /de ltar dam tshig rnal 'byor dag /phan tshun du ni bsgrub pa'i phyir/ /phan tshun ni yang rtag bdag nyid/ /de bzhin gshegs par grub</text></item>
<item><p>242a7</p><section>rgyud</section><text>par 'gyur/ /zhes bya ba ni shin tu mchog tu gsang ba mchog tu grub pa bcom ldan 'das rdo rje sems dpas gsungs so/ /de la ci ltar phyag rgya thams cad dang rnal 'byor dag rjes su sgrub pa yin zhe na/ phyag rgya sku ni brtan pa'i phyir/ /de yang bde bas brtan par</text></item>
<item><p>242b1</p><section>rgyud</section><text>'gyur/ /sdug bsngal gyis ni g.yo bar 'gyur/ /yang na 'chi ba thob par 'gyur/ /de ni rnal 'byor sems las byung / /yid bde ba yis rab tu bsgrub/ /yid mi bde bas g.yo ba'am/ /yang na 'gog pa thob par 'gyur/ /de phyir 'bad pa thams</text></item>
<item><p>242b2</p><section>rgyud</section><text>cad kyis/ /phyag rgya rnal 'byor rjes grub byed/ /dka' thub med cing nges pa med/ /bde ba dga' bas bsgrub par bya/ /zhes bya ba shin tu mchog tu gsang ba bcom ldan 'das rdo rje sems dpas gsungs so/ /de la dam tshig thams cad kyi rnal 'byor rjes su</text></item>
<item><p>242b3</p><section>rgyud</section><text>sgrub pa'i bde ba gang yin zhe na/ 'dod pa kun la longs spyod cing / /ci 'dod par ni bsten pa yis/ /rang gi lha yi rnal 'byor gyis/ /bdag dang gzhan rnams mchod par bya/ /zhes bya ba'o/ /de bzhin gshegs pa thams cad kyi mchog tu gsang ba bla</text></item>
<item><p>242b4</p><section>rgyud</section><text>na med pa'i theg pa chen po'i yang dag par rdzogs pa'i byang chub theg pa chen po'i yang chen po'i rnal 'byor bcom ldan 'das rdo rje sems dpa' mchog tu bde ba zhes bya ba'o/ /de la dam tshig thams cad kyi rnal 'byor rjes su sgrub pa gang yin zhe na/ dka' thub nyes pa mi</text></item>
<item><p>242b5</p><section>rgyud</section><text>bzad pas/ /sdug bsngal ldan pas myur du bskam/ /sdug bsngal gyis ni sems g.yeng 'gyur/ /rnal 'byor la ni sbyor ba min/ /de phyir ci 'dod la spyod pa/ /kun za de bzhin thams cad byed/ /ci 'dod bya ba la spyod pa/ /ci 'dod par ni spyod pa spyod/ /</text></item>
<item><p>242b6</p><section>rgyud</section><text>gang dang gang du 'chag pa dang / /dgod pa'am ni smra ba'am/ /gang dang de ru ji bzhin de/ /dkyil 'khor du ni ma zhugs sam/ /sgrib pa rnams dang ldan pa'am/ /rang gi lha yi rnal 'byor bdag /tshig gis kyang ni de bzhin 'gyur/ /de nyid rnal 'byor 'di</text></item>
<item><p>242b7</p><section>rgyud</section><text>yis ni/ /thams cad nyid ni bsgrub par bya/ /ngan spyod sdig pa thams cad kyis/ /rnam pa kun du gnod mi 'gyur/ /'dod pa chen po kun bdag nyid/ /dbang phyug dam pa 'grub par 'gyur/ /thams cad rdo rje 'dzin rgyal po/ /kun mchog dbang phyug dam</text></item>
<item><p>243a1</p><section>rgyud</section><text>pa'o/ /sangs rgyas byang chub sems dpa' nyid/ /rnal 'byor 'di yis rnyed sla na/ /dngos grub rnams dang las mchog gi/ /tshogs rnams gzhan lta smos ci dgos/ /don yod mchog tu grub pa dang / /phyag rgya thams cad rjes grub</text></item>
<item><p>243a2</p><section>rgyud</section><text>byed/ /dpal ldan sdug bsngal kun 'phrog pa'i/ /rnal 'byor 'di ni mi 'gyur mchog /ces bya ba mchog tu yid bde ba bcom ldan 'das rdo rje sems dpas gsungs so/ /de la rnal 'byor thams cad bcing ba ci ltar yin zhe na/ bsam pa med cing thams</text></item>
<item><p>243a3</p><section>rgyud</section><text>cad smra/ /de bzhin thams cad bsams nas kyang / /ye shes tsam la snyoms 'jug pa/ /rang bzhin nyid du snyoms par zhugs/ /de la ci ltar rnal 'byor thams cad bcing ba dang lung bstan pa yin zhe na/ rang gi lha yi sbyor ba yis/ /dngos grub thams</text></item>
<item><p>243a4</p><section>rgyud</section><text>cad rab sbyor bas/ /ye shes tsam la sbyor ba 'dir/ /rnal 'byor zhes ni brjod pa yin/ /zhes bya ba ni phyag rgya thams cad kyi rnal 'byor gyi cho ga mchog tu shin tu gsang ba zhes bya ba'o/ /de nas bcom ldan 'das kyis thams cad rnal 'byor dang rnal 'byor</text></item>
<item><p>243a5</p><section>rgyud</section><text>chen po dang shin tu rnal 'byor bcing ba dang lung bstan pa gsungs te/ rdo rje sems dpa' bdag sbyor bas/ /mchod pa kun gyi rjes sbyor ba/ /rnal 'byor thams cad rab sbyor 'di/ /rnal 'byor zhes ni brjod par bya/ /de la 'di ltar brjod bya ste/ /de nyid</text></item>
<item><p>243a6</p><section>rgyud</section><text>chen po 'di grub ste/ /mchog tu mchog gi bdag nyid ni/ /shin tu mchog tu gsang ba ste/ /so so'i skye bo la brjod min/ /rdo rje slob dpon slob ma mchog /de nyid dad pa'i rjes 'brang la/ /thams cad rnal 'byor cho ga sbyor/ /gzhan rnams la ni</text></item>
<item><p>243a7</p><section>rgyud</section><text>rims kyis so/ /'di la sgrub med cung zad med/ /dngos grub las dang bde ba dang / /thams cad rnal 'byor rjes bsgrubs pas/ /mi 'gyur thams cad sgrub par byed/ /rnal 'byor cho ga gsal ba 'di/ /gcig pu'ang gang la yod gyur na/ /gzhan gyis</text></item>
<item><p>243b1</p><section>rgyud</section><text>mi thub mi sod cing / /bdud la sogs pas non mi 'gyur/ /de la rgyal po rdo rje 'dzin/ /rdo rje sems dpa' de bzhin gshegs/ /kun mchog dngos grub chen po yi/ /rnal 'byor dbang phyug rab grub 'gyur/ /zhes bcom ldan 'das rdo rje sems dpas gsungs</text></item>
<item><p>243b2</p><section>rgyud</section><text>so/ /dpal mchog dang po las shin tu gsang ba'i rnal 'byor thams cad kyi cho ga mchog tu gsang ba'o// //de nas rtog pa thams cad don yod cing thogs pa med pa mchog tu mkhas shing phra la rgya che zhing zab pa bsam gyis mi khyab cing shin tu tshad med pa ma lus</text></item>
<item><p>243b3</p><section>rgyud</section><text>shing lus pa med pa'i mchog gi dngos grub la sogs pa'i dngos grub thams cad rab tu sgrub par byed pa mchog tu grub pa'i phyag rgya'i rgyud bshad par bya'o/ /zhes bya ba phyag rgya thams cad kyi ye shes kyi rgyud bcom ldan 'das rdo rje sems dpas gsungs so/ /g.yon</text></item>
<item><p>243b4</p><section>rgyud</section><text>pa'i pang par bkod pa yi/ /zhabs kyi pad+ma ci bde bar/ /sems dpa'i skyil mo krung bcings te/ /rang nyid lus ni drang por 'dzin/ /rdo rje gsor bas kun las rgyal/ /mchog gi dngos grub kun gyi phyir/ /sku gsung thugs kyi rdo rje yis/ /rdo rje sems</text></item>
<item><p>243b5</p><section>rgyud</section><text>dpa' nyid du 'gyur/ /'dis ni rdo rje sems dpa' 'am/ /sangs rgyas nyid ni gzi can nyid/ /dngos grub kun gyi dbang phyug yin/ /tshe 'di nyid la 'grub par 'gyur/ /zhes bya ba thams cad kyi bdag nyid brtan pa'i bcom ldan 'das rdo rje sems dpas gsungs</text></item>
<item><p>243b6</p><section>rgyud</section><text>so/ /dkyil 'khor du ni ma zhugs kyang / /phyag rgya chen po yongs bzung bar/ /bde bar gshegs pa rnams kyis kyang / /phyag rgyas mchod cing bkur bar 'gyur/ /gang gis 'di mthong phyag byed dang / /bstod pa dang ni mchod par byed/ /ston pa mthong</text></item>
<item><p>243b7</p><section>rgyud</section><text>dang phyag byed dang / /de yis bdag po mchod par 'gyur/ /dngos grub kun gyi chags chen po'i/ /bde ba phun tshogs dbang phyug che/ /phyag rgya chen pos grub 'gyur te/ /rdo rje sems dpa' gnyis pa 'dra/ /lha la sogs pa'i dngos grub kun/ /las kun</text></item>
<item><p>244a1</p><section>rgyud</section><text>gyis ni bde ba yang / /phyag rgya chen po'i byin rlabs kyis/ /khyad par du ni rab tu 'jug /de yis mi 'grub gang yang med/ /dngos grub las dang de bzhin bde/ /phyag rgya chen po'i byin rlabs pas/ /bsgrubs pa'i stobs kyis mchog kun</text></item>
<item><p>244a2</p><section>rgyud</section><text>'byung / /de nas thog ma dang tha ma med pa'i rdo rje sems dpa' la sogs pa'i sems dpa' chen po kun gyi dkyil 'khor chen po thams cad kyi dam tshig dang chos dang las dang / gdon mi za bar dgug pa dang gzug pa dang 'bebs pa dang rjes su chags pa dang dbang du byed</text></item>
<item><p>244a3</p><section>rgyud</section><text>pa dang bsgrub pa thams cad mchog gi sgrub pa thams cad kyi dam tshig chen po'i phyag rgya bde ba chen po'i rdo rje gsang ba'i dam tshig ces bya ba'o/ /de bcing ba ni 'di yin te/ /sor mo thams cad mnyam sbyar bas/ /rdo rje thal mo zhes brjod do/ /kun mchog nang du bsdams</text></item>
<item><p>244a4</p><section>rgyud</section><text>pa yis/ /rdo rje bsdams pa bshad pa yin/ /rdo rje bsdams pa'i nang du ni/ /mdzub mo mthe bo yang dag sbyar/ /g.yas pa'i mthe bong rtags kyis ni/ /rtse mo bkug nas btsir bar bya/ /mda' lnga bsdus pa bcings nas ni/ /dbus ma bcings pa'i nang du</text></item>
<item><p>244a5</p><section>rgyud</section><text>gnas/ /mthe bong mthe'u chung rdo rjer bsdams/ /de yi dang po'i rdo rje mchog /rdo rje bsdams pa de bcings nas/ /dbus ma'i rdo rje lcags kyu gnyis/ /dgug pa'i tshul ni de nyid kyis/ /rang gi snying kar lcags kyus brdeg /lcags kyu'i rgyal po 'di yis</text></item>
<item><p>244a6</p><section>rgyud</section><text>ni/ /rdo rje sems dpa' rgyal po che/ /dga' ba'i rdo rje lcags kyus dgug /slar yang nye ba'i snying po sgrub/ /snying kar brdeg pa drag po ni/ /rjes su chags pa'i me yis gdungs/ /snying po 'phrog pas dbang gyur dgyes/ /myur du byon nas grub par 'gyur/ /</text></item>
<item><p>244a7</p><section>rgyud</section><text>zhes bcom ldan 'das chags pa chen po dang bde ba chen po rdo rje chen po bcom ldan 'das rdo rje 'chang chen pos gsungs so/ /de bzhin du de bzhin gshegs pa thams cad dang / byang chub sems dpa'i rdo rje la sogs pa dang brtan pa dang g.yo ba'i dngos po thams cad</text></item>
<item><p>244b1</p><section>rgyud</section><text>rgyas btab pas 'ongs te myur du 'grub par 'gyur ro/ /gal te ma 'ongs na 'jig par 'gyur ro/ /bde ba chen po rdo rje don yod pa'i dam tshig ces bya ba'i snying po mchog gi phyag rgya'o/ /rdo rje mchod yon rdo rje thal mo shin tu rab tu brkyang ba'i thal mo'o/ /de nas dang po'i</text></item>
<item><p>244b2</p><section>rgyud</section><text>rdo rje'i phyag rgya dbus ma'i rdo rje bzung ba'i me tog gi lcug mas bzla bar bya'o/ /rdo rje'i chu dang rdo rje khu tshur gyis dbang bskur na/ thams cad kyi bdag po nyid dang tshe 'phel ba la sogs pa'i dngos grub thams cad la dgos pa yin pas btung ba byas na sdug bsngal thams cad</text></item>
<item><p>244b3</p><section>rgyud</section><text>'joms pa yin no/ /de nas dang po'i dkyil 'khor du 'jug pa'i phyag rgya ni/ ba dan gsum dang kha T+wA~M ga/ /bcings na ci nus par ni dga'/ /rdo rje gar bskor dgrol ba yi/ /yongs su bskor bar 'dzin pa che/ /ka pu ta kha'i sbyor ba ni/ /spyi bor bzhag ste</text></item>
<item><p>244b4</p><section>rgyud</section><text>phab nas kyang / /sgeg bcas mdzub mo mthe'u chung sogs/ /bkrol nas rdo rje can la dbul/ /'di yis dkyil 'khor ma zhugs kyang / /rdo rje slob dpon nyid thob 'gyur/ /rang nyid zhugs pa tsam gyis ni/ /mchod pas don yod grub phyir ro/ /yongs</text></item>
<item><p>244b5</p><section>rgyud</section><text>su rdzogs pa'am ma tshang ba/ /yang na slar yang ci snyed pa'i/ /me tog la sogs mchod mtshan nas/ /thun mong dngos grub kun stsol ba'i/ /ba dan gsum mchog kha T+wA~M ga /sgeg bcas mtha' ma la sogs bkrol/ /glog 'gyu mchog tu bskor ba</text></item>
<item><p>244b6</p><section>rgyud</section><text>yis/ /rdo rje gar zhes de bshad do/ /sgeg mo dga' ba'i rdo rje ni/ /rdo rje gar gyi mchod pas mchod/ /sgeg pa dang bcas pa'i 'dzum pa'i mig gis phyag 'tshal bas rdo rje sems dpa' dang de bzhin gshegs pa thams cad kyang rjes su chags par byas</text></item>
<item><p>244b7</p><section>rgyud</section><text>nas phyag byed du gzhug pa'o/ /rdo rje thal mo bskor bas ma lus par byas nas thams cad la bstod pa'i phyag rgya'o/ /de bzhin gshegs pa thams cad lcags kyu mchog ni rdo rje bsdams pa'i mthe bo bstan pa'i skyil mo krung mdzub mo gnyis bkug pa'i lus can</text></item>
<item><p>245a1</p><section>rgyud</section><text>dbus ma mnyam pa'i kha 'bus pa'i mchog gi yan lag spyi bor bzhag la g.yas logs su thams cad la cod pan bcings la mdun logs rdo rje khu tshur gnyis kyis mdud pa'i tshul bya ste/ /phreng ba bcings pa byas la sgeg pa dang bcas pas mthe'u</text></item>
<item><p>245a2</p><section>rgyud</section><text>chung la sogs pa bkrol te logs gnyis la dar dpyangs 'ching ba'i tshul du byas la mnyam pa'i thal mos rgyas btab pas/ rdo rje sems dpa'i dbang bskur bar 'gyur ba yin no/ /de nas bde ba chen po'i rdo rje bdud rtsi'i chus dbang bskur bar byas te/ thams cad</text></item>
<item><p>245a3</p><section>rgyud</section><text>kyi rdo rje slob dpon nyid dang rdo rje 'chang chen po nyid du 'gyur ba yin no/ /rdo rje'i khu tshur gyis rdo rje rtse lnga pa rdo rje'i 'od zer 'bar ba'i rtse mo can kha dog dmar po sbyin par bya'o/ /slob mas kyang slob dpon la yon phul la de nas me tog la sogs pa'i dbang bskur ba thams</text></item>
<item><p>245a4</p><section>rgyud</section><text>cad thams cad kyi slob dpon las rdo rje thal mo bskor ba'i phyag 'tshal ba'i phyag rgyas blang bar bya ste de ltar na dkyil 'khor thams cad kyi cho ga'o// //de nas dngos grub thams cad kyi dbang phyug grub pa'i rdo rje 'chang chen po rgyal po sgrub pa'i phyag rgya'i rgyud ni/ bde</text></item>
<item><p>245a5</p><section>rgyud</section><text>ba chen po'i gsang ba chen po'i lcags kyu rang gi snying po'i sngags lan cig brjod pas rdo rje sems dpa' spyan drang ba'o/ /sems dpa'i skyil mo krung dang ldan pas/ rdo rje gar gyi mchod pa dbul bas glog 'gyu ba'i gar dang rdo rje khu tshur yongs su bzung bas bsnyems pa</text></item>
<item><p>245a6</p><section>rgyud</section><text>dang bcas pa'i rdo rje mtshon cha ma la sogs pa bsgreng bar byas la sgeg mo dga' ba'i rdo rje mas phyag bya'o/ /rdo rje glus ni glu len cing / /bzlas pa'i don ni ci bde bar/ /rdo rje gar gyi mchod pa yis/ /yang dag mchod nas myur du grub/ /de las dang po'i rdo rje'i</text></item>
<item><p>245a7</p><section>rgyud</section><text>gsang ba'i glu 'di dang po la sogs pa rnams kyis blang bar bya ste/ thams cad bde ba dam pa rjes su chags pa'i thugs/ /rdo rje sems dpa' khyed ni rab tu dga' ba yin/ /bde ba chen po brtan zhing 'thor bar bdag gyur cig /so sor rtogs shing myur du bsgrubs</text></item>
<item><p>245b1</p><section>rgyud</section><text>shing phyag 'tshal lo/ /rdo rje'i glu ni 'di nyid kyis/ /bde chen la ni lan cig bstod/ /rjes su chags nas shin tu dgyes/ /brtan par gyur nas sgrub par 'gyur/ /phyag rgya chen po lan cig tu snying pos bdag nyid la byin gyis brlab par bya'o/ /shin tu g.yo</text></item>
<item><p>245b2</p><section>rgyud</section><text>med lce rtse dang / /so dang mchu gnyis yang dag ldan/ /rdo rje ngag ni dbyangs dang bral/ /rigs kun rab tu grub par byed/ /ri bi ta sogs hU~M gi glu/ /rgyan ldan ci 'dod ci nus par/ /drug ldan la sogs snyan pa'i glu/ /ci 'dod gra ma rA ga'i glu/ /rab</text></item>
<item><p>245b3</p><section>rgyud</section><text>dga' rdo rje gar gyis ni/ /gan dar ba yi glu mchog blang / /ngag 'di ni mchog tu grub pa yin te/ bzlas pa thams cad la dgos pa ci srid mngon par 'dod pa'i bzlas pa'o/ /bzlas pa'i don ni nye ba'i snying po shes pa yin te/ rdo rje sems dpa' sgrub pa'o/ /</text></item>
<item><p>245b4</p><section>rgyud</section><text>phyag rgya chen pos rang la byin gyis brlabs nas/ rdo rje'i lta bas de bzhin du blta zhing / rdo rje bsnyems pas 'dzin cing yi ge hU~M dang glu'i bzlas pas bcom ldan 'das bsgrub par bya'o/ /lan cig bsgrub pa ni ji lta ba bzhin mngon par 'dod pa'i bzlas pas so/ /de</text></item>
<item><p>245b5</p><section>rgyud</section><text>nas de'i 'og tu ji ltar mngon par brtson pa dang ji ltar 'dod pa dang ji ltar mngon par 'dod pa dang ji ltar byin gyis brlabs nas yi ge hU~M gi glu'i bzlas pa dga' ba chen po rdo rje don yod pa'i dga' ba'i shugs kyis rdo rje sems dpa' la sogs pa'i dngos po thams cad ci</text></item>
<item><p>245b6</p><section>rgyud</section><text>lta ba bzhin du 'dod pa dang ji ltar dga' ba bsgrub pa'o/ /de nas phyag rgya chen po ni/ /sku gsung thugs kyi rdo rje yis/ /ji bzhin gzugs kyi rjes 'brang bas/ /mtshan ma'i phyag rgya yang dag ldan/ /sems dpa' chen po rang nyid 'gyur/ /de nas dam</text></item>
<item><p>245b7</p><section>rgyud</section><text>tshig gi phyag rgya ni bde ba chen po'i rdo rje bshad pa'o/ /'di las rdo rje mda' la sogs pa 'byung ba yin no/ /'di lta ste phyi rol du kha bltas pa'i mdzub mo gnyis bkug pa tsam ni rdo rje'i mda'o/ /mthe bo yongs su bcing ba ni rdo rje ki li ki la'o/ /mthe bo gnyis kha</text></item>
<item><p>246a1</p><section>rgyud</section><text>phye nas mdzub mo gnyis kyi rtse mos dbus ma 'dres pa'i srin lag dang mthe'u chung mnyam pa'i kha phye ba ni rdo rje chu srin no/ /brla gnyis la bskor zhing gnas pa ni rdo rje 'dod pa'i dbang phyug ma'o/ /rdo rje thal mo rang gi snying gar bskor bas sgeg pa dang bcas pa'i mig</text></item>
<item><p>246a2</p><section>rgyud</section><text>gis blta zhing mgo bos phyag byas la spyi bor bzhag la phab ste gyen du gtor ba dang 'og tu blugs pa dang mthe bong sbyar nas bskor ba dang rab tu brkyang zhing byug pa ni me tog dang spos dang mar me dang dri dbul ba'i rdo rje mchod pa rnams su brjod pa yin no/ /phyi'i mtshams rnams su</text></item>
<item><p>246a3</p><section>rgyud</section><text>rdo rje thal mo snying gar bskor bas sgeg pa'o/ /kha la yongs su bskor nas spyi bor 'jog pa'o/ /g.yon pa'i mdzub mo bkug pa'i g.yon pa g.yas pas bkug pas/ rdo rje pi bang brdung zhing rdo rje glu'i mngon par bstod pa'o/ /rdo rje khu tshur gnyis kyis gar byas</text></item>
<item><p>246a4</p><section>rgyud</section><text>la spyi bor rdo rje thal mo bcing ba'o/ /rdo rje bsdams pa nang du bcings pa'i g.yas pa'i mdzub mo lcags kyu'o/ /mthe bong gnyis kyis mdud pa'o/ /mdzub mo dang mthe bong rnams kyi mdud pa'o/ /gnyis kyi nang du mthe bong bcings pa'o/ /de nas gsang</text></item>
<item><p>246a5</p><section>rgyud</section><text>ba'i dam tshig rnams ni bde ba chen po rdo rje dam tshig gi gsang ba'i lcags kyu ste de las byung ba ni/ mthe ba mdzub rtse sbyar dbus ma'i rtse/ /mig 'bras ltar byas 'dzin pa'o/ /dbus ma'i rdo rje'i 'og tu ni/ /mthe bong gis mnan btsir bar bya/ /rdo rje 'dren pa dang</text></item>
<item><p>246a6</p><section>rgyud</section><text>'dra ba/ /srin lag mthe'u chung kha phye ba/ /bskor nas pus mor bzhag pa ste/ /gzhan rnams thams cad ji bzhin bshad/ /dam tshig gi rdo rje 'bebs pa mdzub mo gnyis bkug pa gnyis su byas na rdo rje khu tshur ro/ /de nas las dang dam tshig gi phyag rgya</text></item>
<item><p>246a7</p><section>rgyud</section><text>ni/ rdo rje dang bcas pa'i khu tshur gnyis kyis so/ /'di lta ste g.yon pa bsnyems pas g.yas pa stod pa'i tshul gyis snying gar gzung ba ste/ rdo rje bsnyems pa'o/ /stod pa dang bcas pa'i snying gar 'dzin pa'o/ /rdo rje stod pa'i tshul ni ki li ki la'o/ /</text></item>
<item><p>246b1</p><section>rgyud</section><text>rgyal mtshan sgreng ba'o/ /bsnyems pa gnyis stod pa ni 'dod pa thams cad kyi rdo rje dbang phyug ma'o/ /mtshams rnams su ni rdo rje gar ma bshad pa'o/ /sgeg mo la sogs pa yang de bzhin no/ /rdo rje sgo ba rnams kyi ni g.yon pa'i mdud pa lag pa g.yas pa</text></item>
<item><p>246b2</p><section>rgyud</section><text>steng du byung bas rdo rje bka' bsgo ba byed pa'o/ /des g.yas pa bstod pa'o/ /mdzub mo dang mthe bong mkhrig mar bzung ste mdud de btsir ro/ /rang gi snying gar dril bu dkrol ba'i tshul lo/ /'di rnams kyis thams cad dgug pa dang bcing ba dang gzhug pa</text></item>
<item><p>246b3</p><section>rgyud</section><text>dang / don yod par bsgrub par bya'o zhes bya ba yang gsungs so/ /ji bzhin grub mchog mtshan ma rnams/ /dngos grub chen po myur du stsol/ /dang po'i phyag rgya dge 'di dag /dkyil 'khor med pa rnams kyang 'grub/ /de nas dngos grub med pa sgrub pa'i</text></item>
<item><p>246b4</p><section>rgyud</section><text>phyag rgya chen po bcing ba ni/ /dang po'i rdo rje phyag rgya bzhi'i phreng ba'i tshul du bsgrub par bya'o/ /gzhug pa dang dgug pa dang brtan pa dang las rnams lta bas so/ /rtags dang lte ba dang snying ga dang dbang bskur ba dang spyi bor gzhag par bya'o/ /dbus ma'i rdo rje snying ga</text></item>
<item><p>246b5</p><section>rgyud</section><text>dang rtags dang kha dang dbang bskur ba'i gnas su bzhag nas btung bar bya'o/ /mdzub mo dang dbus ma dang srin lag dang mthe'u chung gi rdo rje'o/ /dpung pa dang snying ga dang lce dang spyi bor bstod pa'o/ /nam mkhar bskyed pa dang mdzub mo dang srin lag 'bar ba dang snying gar</text></item>
<item><p>246b6</p><section>rgyud</section><text>dga' ba dang rang gi lus la bskor ba'o/ /thams cad bskor nas dbang po kun la gzhag par bya'o/ /dbus ma'i rdo rje dbang po thams cad la reg pa'o/ /rang gi las byed pas so/ /dbang bskur bar bzhag nas de bzhin du dngos grub byed pa'o/ /sa la bzhag</text></item>
<item><p>246b7</p><section>rgyud</section><text>nas bya'o/ /thams cad du bskor nas yid kyis sprul par bya'o/ /'dzums pa med pa'i khro zhing 'bar la g.yo ba ni lta bas blta ba'o/ /bza' ba dang btung ba dang rked pa bskyod pa dang spyi bos bka' bsgo ba'o/ /thams cad du bskor zhing thams cad du dran pas so/ /mthe'u</text></item>
<item><p>247a1</p><section>rgyud</section><text>chung dang mthe bong dang dbus ma'i rdo rje bzhi snying gar bya'o/ /mdzub mo gnyis kyis yi ge hU~M dang bcas pas dgug par bya'o/ /dbus ma'i rdo rjes dpral bar 'phred la mig byed pas so/ /rang gi snying gar bcings la g.yo ba med cing ma btsums</text></item>
<item><p>247a2</p><section>rgyud</section><text>pa'i lta bas sa 'og tu blta zhing ha hU~M d+ha~M zhes brjod par bya'o/ /gnod sbyin la sogs pa'i gdong pa bris nas rdo rjes dgug pa'o/ /'og gi phyogs su bzhag na rtag par 'gyur ro/ /kha'i dbus su bzhag na rab tu zhugs par 'gyur ro/ /phyag byas na mchod</text></item>
<item><p>247a3</p><section>rgyud</section><text>par 'gyur ro/ /snying gas grub par 'gyur ro/ /cig char du sor mo thams cad dral ba ni yid kyi las so/ /bcings nas dzaHhU~M ba~M hoH/ dbus ma'i phyi rol du bcings pas spyi bo dang snying ga dang kha dang phyogs rnams bskor ba'o/ /snying gar bzhag nas rang gi</text></item>
<item><p>247a4</p><section>rgyud</section><text>rdo rjer bsgom pa'o/ /rang nyid byang chub sems dpa' bsgom pa'o/ /rang nyid de bzhin gshegs pa rjes su dran pa'o/ /rang nyid rdo rje 'chang chen por rjes su dran pa'o/ /de nas las kyi tshogs rnams bsgrub pa'i phyag rgya'i rgyud ni/ /rdo rje gar las byung ba'i</text></item>
<item><p>247a5</p><section>rgyud</section><text>phyag rgya rdo rje 'chang bdag dang de bzhin gshegs pa thams cad kyis kyang don yod cing thogs pa med pa'o/ /rdo rje sku mchog gi gtsug tor gyi las ni/ rdo rje bsdams pa btsir ba dang dbus ma'i nor bu dang bskor ba dang sor mo thams cad kyi rdo rje dang sor mo lhag ma'i 'od</text></item>
<item><p>247a6</p><section>rgyud</section><text>zer gyi 'khor lo'o/ /khro bo rdo rje khu tshur gnyis kyis phyogs kyi 'khor lo bskor zhing bskor ba'o/ /khar bskor ba'o/ /snying gar phab cing 'bar bar byed pas phyogs thams cad du rdo rje 'bar ba'i ra ba ste khro bo chen po 'bar ba'i rdo rje bdag gis kyang 'jug par nus so/ /</text></item>
<item><p>247a7</p><section>rgyud</section><text>dam tshig brjod par bya'o/ /bsgrub pa la brtsam mo/ /rdo rje sems dpa'i rdo rje lta ba'i 'phrog pa rnams kyis gsum dang bzhi dang phyir ldog pa dang rtag tu 'byung ba dang dpag tu med pa ni bskor zhing btsum pa med pa'i mig gis rab tu zhi ba'o/ /rdo rje khu tshur gnyis kyis</text></item>
<item><p>247b1</p><section>rgyud</section><text>mthe'u chung gi lcags kyu'i mdud pa dang mdzub mo gnyis mnyam pa'i las ni snying gar rab tu bzhag pa'o/ /bya ba pa'o/ /mdzub mo'i rtse mos gnan par bya'o/ /dgod pas rab tu bzhin pa'o/ /yongs su bskor nas de bzhin du mdzod spur gzhag par bya'o/ /kha</text></item>
<item><p>247b2</p><section>rgyud</section><text>T+wA~M ga gnyis kyis rdo rje bcings pas mthe'u chung rdo rje'i legs par byed pa'i tshul gyis nye bar 'phel ba'o/ /bsdus pa'i don gyi tshul lo/ /rdo rjes bteg pa'o/ /thal mos 'phrog pa'o/ /rdo rjes brdung ba'o/ /rdo rje bsdams pa'i mdzub mo gnyis bkug cing</text></item>
<item><p>247b3</p><section>rgyud</section><text>bsnyams la nang du bzhag ste mthe bong gnyis kha phye ba'i mche ba ni rdo rje gnod sbyin gyi phyag rgya'o/ /des mthil dpral bar brdab pa'o/ /mdzub mo'i sen mo brud pa'o/ /dbus ma'i rdo rje bstan pa'o/ /bya bas nas myur du phyag rgya bkrol ba'o/ /sor mo sbyar nas rdo rje</text></item>
<item><p>247b4</p><section>rgyud</section><text>gtsug tor ro/ /ba dan gsum pa gnyis kha gyen du kha bltas pa dang 'og tu kha lta ba'i mdzub mo dang dbus ma'i mdud pa byas la mdzub mo dang dbus ma de dag 'dus pa'o/ /rdo rje hU~M mdzad kyi las so/ /mdud pa btsir ba'o/ /cig char du phyag rgya bkrol ba'o/ /btsir</text></item>
<item><p>247b5</p><section>rgyud</section><text>nas dral ba'o/ /dbus mas bsnun te nam mkha' las ltung ba'i tshul lo/ /slong ba'i tshul yang ngo / /ba dan gsum pa gnyis mnyam pa'i mthe'u chung rtse mo'i rdo rje dbus ma mdud pas yongs su bskor la dbang bskur ba'i gnas su mdzub mo'i rtse mo bzhag pa'o/ /dbye</text></item>
<item><p>247b6</p><section>rgyud</section><text>ba ni yi ge hU~M gis so/ /gdon las dgrol ba ni yi ge hU~M mu yis so/ /'chi ba slong ba ni yi ge a yis so/ /tshe 'phel ba ni yi ge hU~M gi glus so/ /shin tu bsrung ba ni yi ge ha~M gi chos kyi ngag gis so/ /pad+ma chen po bcings nas ci srid 'dod pa'i bzlas pa'am/</text></item>
<item><p>247b7</p><section>rgyud</section><text>yang na pad+ma'i khu tshur g.yon pa bsnyems par mar dang til mar dang til dang 'bras dang khams kyi phye ma sbyin sreg mchog tu grub pa ste/ o~M ni bar Na sarba d+harma tA badzra ha ni ha~M/ o~M bi ra dzo bi ga ta/ sarba d+ha rma badzra ha ri Ni ha~M/ o~M sa~M no pas rba d+harma pra ti bi d+ha badzra ha ri Ni ha~M/</text></item>
<item><p>248a1</p><section>rgyud</section><text>o~M ni ri ti mi ta sarba d+ha rma tA badzra ha ra Ni ha~M/ o~M swa b+hA ba b+ha sa ra sarba d+ha rma ha ri Ni ha~M/ ka ta ka gnyis kyi rdo rje bsdams pa legs par byed pa'i tshul gyis sen mo brud pa'o/ /'og dang steng du rdo rje bsdams pas bskyod pa'o/ /rdo rje bsdams pa'i mthe'u</text></item>
<item><p>248a2</p><section>rgyud</section><text>chung la sogs pa bkrol bas gar ro/ /rdo rje bsdams pa'i mdzub mo'i rdo rje ngag 'byin pa'o/ /bde ba chen po rdo rje don yod pa'i dam tshig gi lcags kyus brtan pa dang g.yo ba'i dngos po thams cad la rdo rje sems dpa' la sogs pa rnams gzugs brnyan gyi/ tshul</text></item>
<item><p>248a3</p><section>rgyud</section><text>gyis gsal bar ston pa dang / sgra brnyan gyi tshul gyis sems can thams cad dang bdag nyid la bden pa thos su gzhug pa'o/ /rdo rje khro bo'i khu tshur gnyis bcings nas rdo rje lta ba'i las so/ /'di lta ste 'dzums pa med pa'i lta ba sbyin pa'o/ /mig 'bras steng du</text></item>
<item><p>248a4</p><section>rgyud</section><text>yongs su bskor ba'o/ /btsums pas myur du ltung ba'o/ /'og nas bslang ba'o/ /byab pa yang ngo / /rdo rje khu tshur gnyis bcings nas mdzub mo bkug cing yongs su bskor te mche ba rnam par gtsigs pa'i 'jigs pa'i gdong gis g.yo ba med pa nyid do/ /yan lag</text></item>
<item><p>248a5</p><section>rgyud</section><text>thams cad glod par 'gyur ba'o/ /rab tu gnyid log cing kha gdangs pa'o/ /rang gi snying gar brdeg pa'o/ /myur du myang ba'o/ /rdo rje khu tshur gnyis bcings nas kha gdangs te 'jigs par byed pa'i kha dang ldan pas skra gyen du brjes pa'i spyi bos 'og nas gyen du bslang</text></item>
<item><p>248a6</p><section>rgyud</section><text>bar bya ba'i las ni yi ge b+ho dang / /rdo rje khu tshur mnan pa dang yi ge hU~M dang bcas pa'i yan lag gi mchog gi sdigs mdzub dang / rang nyid myur du khros pas ltung ba'o/ /rdo rje gnod sbyin gyi phyag rgya srin lag dang mthe'u chung mnyam pa kha phye ba'i ba dan rgyal mtshan mchog gi dpung</text></item>
<item><p>248a7</p><section>rgyud</section><text>rgyan gyi las ni phyag 'tshal ba dang dgod pa dang lce skyong ba dang dpung pa gnyis bsnyems pas stod pa dang rgyal mtshan bsgreng ba'o/ /sems dpa'i skyil mo krung gis gnas shing rdo rje gsor ba nyid kyis ni nam mkha' dbugs gtor ba dang kun tu g.yo zhing btsums pa'i lta bas</text></item>
<item><p>248b1</p><section>rgyud</section><text>char 'bebs pa'i tshul dang khro bo rdo rje nyi ma me ltar 'bar ba'i bzlas pa dang lta ba dbrog pa dang grang bas yan lag bskor zhing thams cad rab tu 'bar bar byed pa 'bebs pa'o/ /rdo rje bsdams pa'i rdo rje dran ma'o/ /rdo rje bsdams pa'i g.yon pa'i mdzub mo bkug pa'i shing bu g.yas pa'i</text></item>
<item><p>248b2</p><section>rgyud</section><text>mdzub mos bsdus pa ni rdo rje pi dbang ngo / /rdo rje bsdams pa'i lag mthil dag mnye ba'o/ /kha 'bus mnyam pa'i dbus ma lce'o/ /rab tu dga' ba'i rdo rje'i phyag rgya'o/ /bde ba chen po rdo rje mchod pa'i las ni dang po'i glu'i bzlas pa ci srid mngon par 'dod pa'o/ /g.yo ba med cing dgod pa dang</text></item>
<item><p>248b3</p><section>rgyud</section><text>dgug pa ni rab tu dga' ba'i rdo rje'i lta ba'i lcags kyu mas so/ /rang gi ma mchu so dag gis nang du yongs su bzung ba'o/ /rang gi dbang po bskyod pa'o/ /rab tu dga' ba'i rdo rje'i gar gyis yid kyis 'dod pa'i bka' bsgo ba yang ste bcom ldan 'das rdo rje sems dpa'</text></item>
<item><p>248b4</p><section>rgyud</section><text>la sbyor ba des kyang 'da' bar mi nus na brtan pa dang g.yo ba'i dngos po gzhan lta smos kyang ci dgos/ /rdo rje thal mo'i mthe bo gnyis sems dpa'i skyil mo krung gi mdzub mo sgreng ba ni bcom ldan 'das rdo rje sems dpa'i sku mchog ste 'di skad cig gcig tsam bzung bas shin</text></item>
<item><p>248b5</p><section>rgyud</section><text>tu byin gyis brlabs nas bcom ldan 'das bzung zhing mchod nas sgrub par 'gyur ba dang / dngos grub thams cad la grub pa dang dgos pa yin no/ /spyi bor bzhag ste steng nas g.yas su bskor bar bya'o/ /sa la bzhag nas khro gnyer gyis gyen du drang bar bya'o/ /gnod</text></item>
<item><p>248b6</p><section>rgyud</section><text>sbyin gyi gzugs brnyan bris la de'i snying gar gzhag par byas na mngag gzhug tu 'gyur ro/ /dbang phyug chen po'i gnas su khro zhing bzlas par bya'o/ /ma mo'i gnas su bcing ba la yi ge b+h+yo sbyar bar bya ste ma mo 'khor dang bcas pa thams cad bsnyen bkur ba dang rol mo la sogs</text></item>
<item><p>248b7</p><section>rgyud</section><text>pa'i bka' bsgo ba thams cad byed par 'gyur ro/ /rdo rje gsor ba'i phyag rgyas khro ba dang bcas pa'i bzhad pa'i gdong gis las 'di ltar bya ba yin te 'dus na rkang pa g.yon pas mnan nas bsgrub par bya'o/ /mdun du gzhon nu ma bsgrub cing mig gnyis kyis 'phrog par sbyar bar</text></item>
<item><p>249a1</p><section>rgyud</section><text>bya'o/ /b+ha ga bris nas bltas te bsgrub par bya'o/ /dbang phyug chen po rkang pa g.yon pas mnan la yi ge hU~M sbyar bar bya'o/ /'dod pa'i dbang phyug rdo rje'i mdas bsnun te de nas 'og tu kha blta bar bzhag ste gsor bar byed pa'o/ /rdo rje gsang ba'i mchod</text></item>
<item><p>249a2</p><section>rgyud</section><text>pas bde ba chen po'i dam tshig ces bya ba'i bshad pa'o/ /thams cad rdo rjer byed pa ni rdo rje khu tshur gnyis kyis go cha bcing bar byas la spyi bo dang dbang bskur ba'i gnas su gnyis gnyis bzhag la logs gnyis la gnyis dang phreng ba'i tshul gyis de bzhin du dar dpyangs bcings</text></item>
<item><p>249a3</p><section>rgyud</section><text>pas so/ /g.yon du rdo rje'i mda' 'phang ba'o/ /rdo rje bsnyems ma'o phyag rgya chen po yang ngo / /dpal mchog dang po las phyag rgya thams cad kyi rgyud kyi cho ga rgyas pa'o// //de nas de bzhin gshegs pa thams cad kyi phyag rgya'i rgyud ni sems dpa'i rdo rje ma'o/ /de</text></item>
<item><p>249a4</p><section>rgyud</section><text>bzhin gshegs pa thams cad kyi khu tshur ro/ /rdo rje rin chen gyis dbang bskur ba byas na rdo rje rtse lnga pa 'od zer dang bcas pa sbyin par bya'o/ /mchod pa ni mnyam pa'i thal mo ci lta ba bzhin du gyen du gtor ba la sogs pa rnams kyis so/ /de bzhin gshegs pa'i khu tshur gnyis</text></item>
<item><p>249a5</p><section>rgyud</section><text>bcings pa ni g.yon pa'i mdzub mo phyi rol du kha bltas pa g.yas pa'i khu tshur kha bltas pas bzung ste/ de bzhin gshegs pa thams cad kyi byang chub mngon par rdzogs pa'i byang chub mchog gi de bzhin gshegs pa thams cad kyi khu tshur zhes bya bar brjod pa ste/ don yod cing</text></item>
<item><p>249a6</p><section>rgyud</section><text>thogs pa med pa 'di bcings pas bla na med pa yang dag par rdzogs pa'i byang chub las phyir mi ldog pa dang 'bras bu dang ldan pa dang bdud la sogs pa gzhan gyis thub par mi 'gyur ro/ /phyag rgya 'di gang gis bcings pa de ni de bzhin gshegs pa nyid du rtogs par</text></item>
<item><p>249a7</p><section>rgyud</section><text>byed pa'o/ /de mchod na de bzhin gshegs pa thams cad mchod par 'gyur ro/ /de la phyag rgya chen po thams cad kyi cho ga rgyas pa'o/ /dam tshig gi phyag rgya ni pad+ma chen po'o/ /rdo rje'i phyag rgya'o/ /de bzhin gshegs pa thams cad du rtogs par byed pa'o/ /de</text></item>
<item><p>249b1</p><section>rgyud</section><text>mchod na de bzhin gshegs pa thams cad mchod par 'gyur ro/ /sku mchog ni bshad do/ /rdo rje las kyi phyag rgya bshad pa'o/ /rdo rje thal mo 'og tu brkyang la mthe bo dang mdzub mo rtse mo bcings pa snying ga las bteg ste dbang bskur ba'i gnas su rtse mo rab tu bzhag pa</text></item>
<item><p>249b2</p><section>rgyud</section><text>ni rin chen ma'o/ /de nyid gyen du kha lta ba'i mdzub mo gnyis phyir bkug pas rdo rje pad+ma'o/ /sems ma rdo rje ma ni phyi rol du dbus ma bcings pa'o/ /chos kyi phyag rgya'o/ /de nas las kyi phyag rgya ni rdo rje khu tshur zhes bshad do/ /g.yon pa chos gos dang bcas</text></item>
<item><p>249b3</p><section>rgyud</section><text>pa rang gi snying gar stod pa'i tshul gyis bzung ste/ g.yas pas sa gnon zhing rab tu rgyal bar byed pa zhes bya ba ste des bdud kyi stobs rnams 'joms pa'o/ /de nyid yongs su bskor te gyen du kha lto bar bzung nas gzengs bstod pa zhes bya ba ltung ba slong bar byed cing lung ston par</text></item>
<item><p>249b4</p><section>rgyud</section><text>byed pa'o/ /de nyid chos gos mtha' mar pad+ma'i 'dab ma kha 'byed par byed pa chos 'byung ste/ chos thams cad sbyong bar byed pa'o/ /de nyid ba dan gsum gyis bzung ba slong bar byed pa ste gdon mi za bar dngos grub stsol ba'o/ /'di rnams g.yas pas las byed cing</text></item>
<item><p>249b5</p><section>rgyud</section><text>don yod pa dang bcings pa tsam gyis 'grub pa'o/ /lhag ma ni ci lta ba bzhin du bzung bas so/ /de nas las kyi phyag rgya rnams ni de bzhin gshegs pa thams cad kyi khu tshur nad gzir ba'o/ /mig yongs su sbyong ba'o/ /snying gar gzhag pa'o/ /byab pa'o/ /khu</text></item>
<item><p>249b6</p><section>rgyud</section><text>tshur gyis 'phrog pa'o/ /bza' ba'o/ /khros nas gtor bar bya'o/ /phur bu gdon pa'o/ /rting pa la brdeg pa'o/ /yi ge o~M bris nas dbyi bar bya'o/ /so rnams kyis gzung bar bya'o/ /yi ge hU~M dang bcas pas brdeg par bya'o/ /mtshon cha bris nas dbyi</text></item>
<item><p>249b7</p><section>rgyud</section><text>bar bya'o/ /kun tu sbyin sreg bya'o/ /dUr ba'i sbyin sreg bya'o/ /spyi bor bzhag la lta bas bya ba par bya'o/ /steng du kha T+wA~M ga gzung ba'o/ /rang gi khyim du bskor bar bya'o/ /rang gi khyim du gzhag par bya'o/ /'jug par bya'o/ /snying ga las gdon par bya'o/ /</text></item>
<item><p>250a1</p><section>rgyud</section><text>lus la bskor bar bya'o/ /ngag 'byin pa'o/ /snying gar btsir bar bya'o/ /de bzhin gshegs pa thams cad kyi phyag rgya chen po ni sku mchog go/ /brtan par bya'o/ /dbang po la gzhag par bya'o/ /kha la'o/ /de nyid du bskor bar bya'o/ /dpral bar gzhag</text></item>
<item><p>250a2</p><section>rgyud</section><text>par bya'o/ /snying gar ro/ /dpung pa gnyis la'o/ /brla gnyis la'o/ /phreng ba bcing ba'o/ /dbang po rnams la'o/ /spyi bo la'o/ /gdong pa la'o/ /kha las bton nas so/ /thams cad du bskor bar bya'o/ /phyogs rnams su bskor bar bya'o/ /rang dang gzhan</text></item>
<item><p>250a3</p><section>rgyud</section><text>dag de bzhin gshegs pa rjes su dran pa'o/ /snying ga las rjes su dran pa'o/ /snying gar bzhag nas dga' ba bskyed par bya'o/ /sangs rgyas nyid bskyed par bya'o/ /sangs rgyas thams cad nyid bsgom pa'o/ /phung po lnga la gzhag par bya'o/ /rdza mkhan gyi 'khor lo ltar</text></item>
<item><p>250a4</p><section>rgyud</section><text>bskor bar bya'o/ /lus rjes su dran pa'o/ /lce gzhag par bya'o/ /yid kyis mngon par gdung bar bya'o/ /gtong ba rjes su dran pa'o/ /tshul khrims so/ /byams pa'o/ /brtson 'grus so/ /ting nge 'dzin no/ /shes rab bo/ /ye shes so/ /stobs so/ /thabs so/ /</text></item>
<item><p>250a5</p><section>rgyud</section><text>nges par brjod pa'o/ /gzungs so/ /sa'o/ /spyod pa'o/ /so so yang dag par rig pa'o/ /ma 'dres pa'o/ /chos so/ /las so/ /lus sna tshogs so/ /sems can gyi don no/ /sangs rgyas kyang don no/ /lus so/ /ngag go/ /yid do/ /rdo rje chen po'o/ /</text></item>
<item><p>250a6</p><section>rgyud</section><text>o~M bo d+hi tsit+ta badzre/ o~M sa man+ta b+ha tre tsAr+ye bi/ o~M tsin+tA ma Ni/ o~M a ni ro d+he/ o~M dzi ti bi ra bar te/ o~M sarba dz+nyA ne/ o~M ma hA rA ga d+harma te/ o~M bi d+yA ka ba tse/ /o~M badzra dr-i D+ha tsit+te hU~M/ o~M sarba ta thA ga ta/ o~M sA b+hA ba bi shud d+hA d+ha rma tA dz+nA na bi shud d+he/ o~M karma bi shud d+he/ hU~M sum b+ha</text></item>
<item><p>250a7</p><section>rgyud</section><text>badzri Ni phaT/ o~M karma rA ge/ o~M badzra badzri Ni/ o~M hU~M sarba d+harma ni/ o~M hrIH o~M a kA ro mu kha~M/ o~M pradz+nyA pA ra mi tA yai/ ba~M hU~M/ o~M a~M/ o~M sarba ta thA ga te kA yA gre/ o~M sarba ta thA ga ta b+ha bi shud d+he/ o~M sarba ta thA ga ta tsit+ta badzra/ a/ de nas de bzhin gshegs pa thams cad kyi ngag gi phyag rgya</text></item>
<item><p>250b1</p><section>rgyud</section><text>ni dbyangs shin tu zab pa'i sgra dang ldan pa'i phyag rgya'i chos kyi ngag ste de bzhin gshegs pa thams cad kyi ngag thogs pa med par 'grub pa'o/ /de nas bzlas pa ni rjes su dran pas so/ /bsgrub pa la de bzhin no/ /las la nye bar sbyor ba ni de bzhin gshegs pa thams cad rjes su dran</text></item>
<item><p>250b2</p><section>rgyud</section><text>pas so/ /de bzhin gshegs pa thams cad kyi phyag rgya bcing ba'o/ /de nas rdo rje nyi ma me ltar 'bar ba'i phyag rgya bcing ba ni de la phyag rgya chen po ni bdag nyid thams cad kyi rjes so/ /dam tshig gi phyag rgya'i rgyud ni rdo rje bsdams pa nang du bcings la sor mo thams cad kyi 'bar ba'i dkyil</text></item>
<item><p>250b3</p><section>rgyud</section><text>'khor gyi nang mthe bong gi rdo rje bzhag la khams gsum pa thams cad bsreg pa dang / 'tshed pa dang / thal bar byed par nus te bcom ldan 'das kyis kyang dbang du byed par 'gyur ro/ de nyid kyi g.yon pa'i sor mo sdigs mdzub bya zhing g.yas pa'i lcags kyus dgug par byas na</text></item>
<item><p>250b4</p><section>rgyud</section><text>thams cad dgug pa'o/ /rdo rje hU~M mdzad kyi phyag rgya ni khro bo'i rdo rje khu tshur gnyis pa'i rdo rjes mthe'u chung gi lcags kyu bcings te/ des sdigs mdzub bya zhing las thams cad dang dngos grub thams cad nyams su myong ba yin no/ /rdo rje thal mos mdzub mo bcings la khro</text></item>
<item><p>250b5</p><section>rgyud</section><text>gnyer thur du gzhag par bya zhing me stag tu myur du 'phro zhing g.yo ba ni rdo rje khro gnyer ro/ /thams cad sreg par byed pa dang / thams cad 'dul bar byed pa dang / rab tu 'dul bar byed pa ni khro gnyer gyi phyag rgya'o/ /rdo rje thal mo legs par bskor bas g.yon pa'i mdzub mo</text></item>
<item><p>250b6</p><section>rgyud</section><text>lcags kyu ste/ dgug pa dang gzhug pa dang bsgrub pa thams cad la don yod pa'o/ /rdo rje pad+ma dbus mnyam pa'i kha 'bus kyi mdzod do/ /rdo rje pad+ma ni thams cad gcod par byed pa'o/ /rdo rje bsdams pa ni mthe bo dang mdzub mo'i gdu bus g.yas pa'i hU~M gis mdzub mo bzung ste</text></item>
<item><p>250b7</p><section>rgyud</section><text>thams cad dgug pa dang gzhug pa dang mchog tu grub pa'o/ /rdo rje hU~M mdzad las byung ba ni g.yas pa'i mdzub mos g.yon pa'i yi ge hU~M bzung ba ste gzhu rgyud 'dren pa zhes bya ba thams cad rjes su chags par byed pa dang 'bigs par byed pa'o/ /rdo rje bsdams pa las rdo rje hU~M mdzad kyi</text></item>
<item><p>251a1</p><section>rgyud</section><text>mchog go/ /rdo rje bsdams pa'i g.yon pa'i rdo rje khu tshur g.yas pa'i rtse gsum gyis mtshan pas yongs su bzung ba ste thams cad dral bar byed pa'o/ /rdo rje hU~M mdzad kyi g.yas pa'i khu tshur gyi mthe'u chung yang dag par brkyang ba g.yon lag pa'i steng du bzhag pa ni kha T+wA~M</text></item>
<item><p>251a2</p><section>rgyud</section><text>ga sgreng ba ste/ gdug pa thams cad kyi phyag rgya phye zhing dral bar byed pa dang / rgyas 'debs pa dang / gsod pa dang / za ba la sogs pa'i yo byad thams cad g.yas pas 'khor lo bzung ba'i tshul gyis stod cing dor ba ste/ thams cad gcod pa dang / gcod par byed pa'o/ /rdo rje chen</text></item>
<item><p>251a3</p><section>rgyud</section><text>po'i khro bo'i rdo rje'o/ /g.yas pa'i rdo rje 'bebs pa dang sbyor ba spro zhing g.yo ba'i 'dab ma can gyi ba dan gsum pa'o/ /rdo rje bsdams pa'i mthe bong dang mdzub mo gnyis kyis rdo rje las byung ba'i srin lag mnyam par sbyar zhing mthe'u chung kha phye'o/ /dpal thams cad byed pa dang / rnam par</text></item>
<item><p>251a4</p><section>rgyud</section><text>rgyal bar byed pa dang / gdug pa thams cad 'joms par byed pa dang / thams cad 'bebs par byed pa'o/ /rdo rje sems dpa'i dbang bskur bshad pa'o/ /rdo rje'i rigs thams cad kyi ni/ rdo rje thal mo mnyam byas la/ /mdzub mo gnyis kyis dar dpyangs cing / /mthe bo srin</text></item>
<item><p>251a5</p><section>rgyud</section><text>lag rdo rje ni/ /yongs su bskor te dbang bskur ro/ /'bar ba'i rdo rje rtse lnga pa phyag nas gzung bar bya'o/ /ci 'byor pas slob dpon la yon phul te dngos grub thams cad kyi mchog phun sum tshogs pa rnams 'grub par 'gyur ro zhes bya ba bcom ldan 'das rdo rje sems dpas</text></item>
<item><p>251a6</p><section>rgyud</section><text>gsungs so/ /rdo rje phyag rgya rdo rje ti rin+ti ri las 'byung ba ste don yod thams cad sgrub par byed pa'o/ /de nas las kyi phyag rgya bzhi ni dam tshig phyag rgya'i lha mo rnams so/ /de nas bcom ldan 'das kyi las kyi dam tshig ni rdo rje khu tshur g.yon pas bsnyems pa thams cad sgrub pa</text></item>
<item><p>251a7</p><section>rgyud</section><text>dang / g.yas pa'i rdo rje khu tshur gyis rdo rje gsor ba ste 'dis thams cad brgyal ba dang / 'bar ba dang / sreg pa dang / ltung ba dang / rgyas btab pa dang / gsad pa dang / slong ba dang / khams gsum las rnam par rgyal ba dang / brtan pa dang / g.yo ba thams cad la</text></item>
<item><p>251b1</p><section>rgyud</section><text>nges par sbyor ba dang / dngos grub dang / mchog thams cad bsgrub pa'o/ /de nas las kyi phyag rgya ni rdo rje khu tshur sdigs mdzub dang bcas pa'i mdzub mo ni khro bo'i rdo rje khu tshur ro/ /de dag gi las dam tshig gi phyag rgya'o/ /mdzub mo'i sor mo gnyis kyis thams cad dgug pa'o/ /</text></item>
<item><p>251b2</p><section>rgyud</section><text>snying gar cig shos dang g.yas pas gdug pa thams cad gcod pa'o/ /mkhrig ma'i mdud pas g.yas pa'i khro bo 'gugs pas thams cad dgug pa dang rab tu gzhug pa'o/ /stod pa dang bcas pa'i mda' 'phangs pa'o/ /de bzhin du rdo rje rtse gsum pa la sogs pa'i rdo rje gar gyi</text></item>
<item><p>251b3</p><section>rgyud</section><text>sbyor bas rang gi phyag rgya gyen du 'phangs pa'o/ /las kyi dam tshig gi phyag rgya gyen du 'phangs pa'o/ /las kyi dam tshig gi phyag rgya gnyis su byas la rdo rje thal mo rnams kyi las kyi phyag rgya ste rdo rje gar gyi sbyor ba rang gi dam tshig gi phyag rgya steng du dor ba ste thams cad la rgyas gdab pa dang /</text></item>
<item><p>251b4</p><section>rgyud</section><text>bsgrub pa dang / gsod pa dang / 'bebs pa dang / 'tsho bar byed pa ni rdo rje gar gyi mchod pa'o/ /de nas ngag gi phyag rgya ni sprin gyis sgra sgrogs pa'i hU~M yi ge hU~M phra ba'i sgra dang bcas pa khro zhing gsal ba'i khro bo'i rdo rje ngag go/ /sgrub pa'i don bsgrub par bya'o/ /de nas ma grub na las kyi</text></item>
<item><p>251b5</p><section>rgyud</section><text>phyag rgya bcing ba'o/ /sgrub pa ni de bzhin du phyag rgya chen po lan cig tu bya ba'o/ /las la nges par sbyor ba ni khro gnyer gyis so/ /rdo rje hU~M mdzad las byung ba'o/ /ske tshe dang bcas pa'i til mar rnon po'i sbyin sreg ni g.yas pas so/ /de nyid kyis gtang ba'o/ /de nyid kyis</text></item>
<item><p>251b6</p><section>rgyud</section><text>thams cad 'ching ba'o/ /g.yo ba med pa nyid do/ /gnyid log pa bstan pa'o/ /khro bo'i rdo rje lta ba'i sdigs mdzub bo/ /phyag rgya glod par 'gyur ba'o/ /mdzub mo gnyis yang dag par sbyar nas phye ba'o/ /de dag nyid kyis gdu bu bcing ba'o/ /mche bas btsir ba'o/ /de</text></item>
<item><p>251b7</p><section>rgyud</section><text>nas dral ba'o/ /g.yas pas brdeg pa'o/ /mdzub mo gnyis kyis 'bar ba'o/ /g.yas pa'i mdzub mo g.yon pa ltung ba'i tshul lo/ /mdzub mo gnyis kyis 'bar bar phye ba'o/ /gcod pa'o/ /mdzub mo gnyis kyis sor mo sbyar ba'i rtse mo gcod pa'o/ /lag pa</text></item>
<item><p>252a1</p><section>rgyud</section><text>gnyis drag tu mnye ba'o/ /thams cad du sor mo thams cad dor ba'o/ /cig char du phyag rgya dgrol ba'o/ /drang zhing g.yo bas sdigs mdzub bo/ /g.yas pa'i mdzub mo gdengs ka bskyod pas sdigs mdzub po/ /g.yas pa'i mdzub mo mche bas bzung ba'o/ /</text></item>
<item><p>252a2</p><section>rgyud</section><text>ngu ba dang / dgod pa dang / rgyug pa la sogs pas bstan pa'o/ /mdzub mo gnyis kyis se gol rdebs pa'o/ /g.yon pa'i steng du g.yas pa nye bar gzhag pa'o/ /sa la rab tu gzhag pa'o/ /bskyod par bya'o/ /gar bya ba'o/ /'byin pa'o/ /brlab par bya'o/ /</text></item>
<item><p>252a3</p><section>rgyud</section><text>thams cad du brlab par bya'o/ /ha har dgod pa'o/ /bskor ba'i dgug par bya'o/ /drang bar bya'o/ /gtang bar bya'o/ /yongs su bskor nas nub par bya'o/ /de nas dor ba'o/ /myur du dor ba'o/ /de bzhin du kun nas 'dren pa'o/ /de bzhin du gyen du drang ba'o/ /rang nyid</text></item>
<item><p>252a4</p><section>rgyud</section><text>kyis nga ro bya'o/ /ngu bar bya'o/ /bdag nyid la brdeg par bya'o/ /snying gar brdeg par sbyin par bya'o/ /rang nyid kyis rang gi skra 'bal bar bya'o/ /sdang bar sdom pa'o/ /rang gi gos bstod par bya'o/ /khro bas de bzhin du 'bar ba ston pa'o/ /g.yas pa'i mdzub mo lcags</text></item>
<item><p>252a5</p><section>rgyud</section><text>kyu'o/ /de nyid kyis rab tu gzhug pa'o/ /g.yas pa'i se gol lo/ /g.yon pa'i se gol lo/ /lce reg pa ni mdzub mo gnyis kyis so/ /yan lag la ba spu g.yas su bskor bas 'khyil pa'o/ /ltung ba la sogs pa byed pa'o/ /dus su bsgom pa'o/ /khro bo'i lta bas</text></item>
<item><p>252a6</p><section>rgyud</section><text>shing drung rnams la yid kyis 'dod pa'o/ /de bzhin du sa la'o/ /lte ba'o/ /smin ma'o/ /so'o/ /phu'o/ /phyag rgyas brdeg pa'o/ /rgyal mtshan bsgreng ba'o/ /khro ba dang bcas pa'i 'jigs byed kyi lta bas so/ /'dzums pa med pa'i lta bas so/ /de bzhin du 'bar ba</text></item>
<item><p>252a7</p><section>rgyud</section><text>'ching bas so/ /phyag rgya bskor ba'o/ /gtsug tor las mdzub mo'i rdo rje gzhag par bya'o/ /de bzhin du snying gar ro/ /phyag rgya de dgrol ba'o/ /phyag rgya zur du bslang ba'o/ /mdzub mo'i rtse mo brtan par sbyar ba'o/ /lta bas steng nas 'og tu ltung ba'o/ /'og nas gyen du</text></item>
<item><p>252b1</p><section>rgyud</section><text>'dren pa'o/ /yi ge hU~M khros pa'o/ /'jigs byed kyi lta bas so/ /rdo rje kha T+wA~M dral ba khro bas so/ /rdo rje snying gar bsgom pa'o/ /rdo rje rtse gsum dral ba'o/ /gdug pa'i dkyil 'khor gzhig par bya'o/ /yi ge hU~M gis so/ /ha'o/ /g.yas su dbugs dbyung ba'o/ /de</text></item>
<item><p>252b2</p><section>rgyud</section><text>nyid kyis dong tse gsor ba'o/ /khro bo'i lta ba de bzhin du'o/ /khu tshur g.yas pas mnan te g.yon pas so bzung nas dgug par bya'o/ /dong tse gsor ba ni gnyis kyis so/ /g.yon pa'i dril bu dral ba'o/ /de bzhin du rdo rje hU~M mdzad kyi g.yas pa'i khu tshur g.yon pa'i rdo rje khro bos mnan</text></item>
<item><p>252b3</p><section>rgyud</section><text>te/ mthe'u chung gi gdu bu bkrol ba'i khu tshur gyis 'phrog par bya'o/ /g.yas pa'i dril bu dral ba'o/ /tshegs dang bral ba ltung ba ni yid kyis so/ /'khor lo dral ba'o/ /rtse gsum dral ba'o/ /rdo rje hU~M mdzad kyi g.yon pa g.yas pa'i rdo rje khu tshur gyis mnan te de bzhin du</text></item>
<item><p>252b4</p><section>rgyud</section><text>gdu bu bkrol bas 'phrog par bya'o/ /rdo rje dang byang chub sems dpa' dang / de bzhin gshegs pa thams cad dang / rdo rje 'chang chen po rjes su dran pas mdun du bsgrub par bya'o/ /rdo rje khro bo rgyal po'i phyag rgya'i rgyud do// //de nas 'phags pa spyan ras gzigs</text></item>
<item><p>252b5</p><section>rgyud</section><text>dbang phyug gi phyag rgya'i rgyud ni pad+ma chen po rdo rje'i thal mo kha sbub pa dbu ma dang mthe bong dang mthe'u chung kha phye ba'i 'dab ma bzhi pa chos nyid thams cad thob pa dang thams cad rjes su chags par byed pa'o/ /phyag rgya chen po rnams ni de bzhin no/ /dam tshig phyag rgya rdo rje pad+ma bshad pa'o/ /</text></item>
<item><p>252b6</p><section>rgyud</section><text>pad+ma'i rigs rnams kyi rdo rje bsdams pa las byung ba'o/ /de la pad+ma de bzhin gshegs pa rnams ni nang gi rdo rje bsdams pa las byung ba'o/ /de bzhin gshegs pa'i pad+ma pang bar gyen du kha phye ba lta bu'i ting nge 'dzin gyi ming can gyi phyag rgya pad+ma'i spyan zhes bya'o/ /rdo rje pad+ma chen po'i rdo rje pad+ma</text></item>
<item><p>252b7</p><section>rgyud</section><text>snying gar rdo rje bcing ba rdo rje pad+ma ri chags pa zhes bya'o/ /pad+ma chen po'i bdag po'i mdzub mo mnyam pa 'og tu kha lta ba pang par bzung ba pad+ma'i sgrol ma zhes bya ba'i phyag rgya'o/ /pad+ma chen po'i ba dan rin po che gnyis bzung zhing des pad+ma sbyin pa'o/ /'di rnams kyi chos nyid thams cad</text></item>
<item><p>253a1</p><section>rgyud</section><text>las thob pa dag thams cad rjes su chags pa dang srid pa'i sdug bsngal gyi tshogs thams cad las sgrol ba dang / /bsam pa thams cad yongs su rdzogs pa'i shin tu grub pa zhes bya'o/ /rdo rje rtse gsum dral ba'o/ /de nas pad+ma'i lha'i bdag po rnams kyi phyi rol</text></item>
<item><p>253a2</p><section>rgyud</section><text>gyi bsdams pa las byung ba'o/ /de la don yod pa'i rgyal po ni 'og tu mdzub mo gnyis kyi kha 'bus pa khro gnyer la gzhag par bya ste pad mo'i khro gnyer gyi spyan no/ /rdo rje bsdams pa kha gyen du 'bar ba ni mgrin sngon gyi'o/ /g.yon pa'i mdzub mo bkug pa mthe bos yongs su</text></item>
<item><p>253a3</p><section>rgyud</section><text>bzung ste dung gi dbyibs de g.yas pa'i mthe bong bsgreng ba bteg ste/ mthe'u chung mnyam pa'i kha 'bus pa'i pad+ma dang / sor mo lhag pa yang dag par brkyang ba'i 'khor lo ni pad+ma'i khyab 'jug ma'o/ /pad+ma las byung ba'i mdzub mo gnyis bkug pa'i lcags kyu dang sor mo lhag ma</text></item>
<item><p>253a4</p><section>rgyud</section><text>kha phye ba'i pad+ma las byung ba'i zhes bya'o/ /rta mgrin gyi ni mdzub mo gnyis shin tu sbyar ba'i lcags kyu rgod ma'i kha shin tu rab tu brkyang ba'i srin lag gi rtse mo dang / mthe'u chung dang gnyis rab tu brkyang ba so sor phye la g.yon g.yo zhing bzung ba ni pad+ma'i lcags kyu zhes bya ba'o/ /'di</text></item>
<item><p>253a5</p><section>rgyud</section><text>rnams kyis dbang bskur ba thams cad dang / las thams cad dang / grol ba thams cad dang / dgug pa thams cad kyi dngos grub don yod pa'o/ /de bzhin gshegs pa'i sku mchog gi ting nge 'dzin gyi phyag rgya bshad pa'o/ de nas las kyi phyag rgya mi ba T+wA~M ga bcings nas pad+ma'i</text></item>
<item><p>253a6</p><section>rgyud</section><text>rigs thams cad kyi dam tshig gi phyag rgya ji lta ba bzhin du bzung bas so/ /ngag gi ting nge 'dzin gyis gzungs dgug pa ni chos kyi ngag gis bzlas pa'i don shes pa'o/ /pad+ma chen po bcings nas yid kyis sbyin sreg bya'o/ /sems kyis zhi bar bya'o/ /dngos po bsrung bar bya'o/ /rnam</text></item>
<item><p>253a7</p><section>rgyud</section><text>par sbyang bar bya'o zhes bya ba bsgrub par bya'o/ /las thams cad phyag rgya'i tshogs so/ /'phags pa spyan ras gzigs dbang phyug gi phyag rgya'i rgyud do// //de nas nam mkha'i snying po'i phyag rgya chen po de bzhin no/ /dam tshig gi ni phyag rgya rdo rje rin chen te/ mthe bong dang mdzub</text></item>
<item><p>253b1</p><section>rgyud</section><text>mo'i sor bzhi'i rtse mo bsnyams nas 'og tu rab tu bsdus te/ dbang bskur ba'i rdo rje thal mos dbang bskur ba thams cad thob pa'o/ /des ci lta ba bzhin du dbang bskur ba'o/ /rdo rje de nyid snying gar ro/ /gyen du kha blta ba'o/ /de nyid khu tshur ro/ /khu tshur spyi bor bzhag la me tog la sogs</text></item>
<item><p>253b2</p><section>rgyud</section><text>pa'i mchod pa dbul bar bya'o/ /'di nyid gnyis su bzhag nas las kyi phyag rgyar gzung ba'o/ /dbang bskur ba thams cad kyi rin po che'i gter gyi mchod pa thob pa'i don du yang dag par rdzogs pa'o/ /bcom ldan 'das kyi las kyi dam tshig ni gsal ba yongs su rdzogs par byed pa'o/ /</text></item>
<item><p>253b3</p><section>rgyud</section><text>g.yon pa'i khu tshur snying gar bstod nas g.yas pa nor sbyin pa bkrol ba'o/ /nor bu'i khu tshur gyi phyag rgya nyid kyis so/ /snying po'i ngag klu'i rgyal pos bzla ba ste bka' bsgo zhing de bzhin du las la nye bar sbyor ba'o/ /gal te ma grub na dbang bskur bar gnas pa'i rdo rje rin chen gyis nam</text></item>
<item><p>253b4</p><section>rgyud</section><text>mkha' las thams cad kyi bka' bsgo ba'o/ /chos kyi phyag rgya thams cad kyi tshogs ni 'di'o/ /don yod thogs med grub pa dang / las kyi tshogs ni sgrub pa dang / /ngag gi phyag rgya'i bka' bsgo ba/ /thams cad myur du mkha' las byung / /zhes bya ba bcom ldan 'das rdo rje sems</text></item>
<item><p>253b5</p><section>rgyud</section><text>dpas gsungs so/ /dbang bskur ba thams cad kyi cho ga rgyas pa'o// //de nas phyi'i rgyud ni phyag rgya chen po ni g.yon par kham phor dang g.yas na mda' gtod pa'o/ /de rnams kyi dam tshig ni 'jug pa la bya ste/ lag pa gnyis kyi mthe bo dang mthe chung gi gdu bus lu gu rgyud bcing</text></item>
<item><p>253b6</p><section>rgyud</section><text>bar byas la mdzub mo dang dbus ma dang / srin lag bsnyams te rtse gsum pas mtshan pa ni ming po rnams kyi'o/ /ji lta ba bzhin du bzung bas lha mo rnams kyi'o/ /rdo rje bsdams pa'i dbus ma dang srin lag gis sor mo'i rtse mo bzhi la mdzub mo dang mthe'u chung bzhi'i rtse mo 'dus pa ni lha mo</text></item>
<item><p>253b7</p><section>rgyud</section><text>rnams kyis 'da' bar dka' ba'i dam tshig go/ /sring mo bzhi'i dkyil 'khor gyi phyag rgya'o/ /gang gi tshe dkyil 'khor gyi brtag par ma nus na de'i tshe 'di bcings te bltas na dkyil 'khor brtag pa dang mthong ba dang mchod pa ci dgar 'grub par 'gyur ro/ /gdengs ka can gyi dbang po rnams</text></item>
<item><p>254a1</p><section>rgyud</section><text>kyi ni mthe bong bcings nas phyi rol du kha bltas pa'i sor mo'i gdengs ka sgreng bste/ /klu thams cad dgug pa dang / gzhug pa dang / bcing ba dang / dbang du bya ba'i dam tshig ste/ gal te 'da' bar byed na 'chi bar 'gyur ro/ /lto 'phye lag pa ste thams cad sgrub</text></item>
<item><p>254a2</p><section>rgyud</section><text>par byed pa'o/ /dbus ma srin lag bzhi'i mdud pa legs par byed pa'i sbyor bas nye bar stod cing bsdus la mthe'u chung gnyis kyi rtse mo gnyis kyis brdeg par bya ste nye bar 'phel ba dug thams cad 'bar ba'o/ /kun nas bsdus na dug thams cad 'ching ba'o/ /'di nyid kyis dug</text></item>
<item><p>254a3</p><section>rgyud</section><text>thams cad bza' ba dang 'pho ba dang dug med par bya ba'o/ /gdug pa'i dkyil 'khor ni rdo rje khu tshur gyis bzung ba'i rdo rje khros nas myur du gzhig par bya'o/ /phyi'i phyag rgya'i rgyud do// //de nas bcom ldan 'das thams cad mchog dbang phyug dam pa sna tshogs pa'i phyag rgya ni rdo rje</text></item>
<item><p>254a4</p><section>rgyud</section><text>thal mo mnyam gzhag nas/ ba dan gsum ni yongs su bzung / /rdo rje khyab 'jug ces bya ba/ /dor na thams cad gcod par byed/ /rdo rje 'khor lo'i phyag rgyas nyon mongs pa'i dgra thams cad kyi mgo rnams bcad nas mchog tu byung ba thams cad grub bo/ /mthe'u chung mthe bong dang sbrel ba'i/ /</text></item>
<item><p>254a5</p><section>rgyud</section><text>lag gnyis steng dang 'og tu ni/ /dbus ma gsum gyi rtse gsum mtshan/ /rdo rje 'dzin ma zhes sgrub pa'o/ /rdo rje dam tshig phyag rgya rdo rje gtum pa'i dbang phyug ma zhes bya ba don yod pa'i dam tshig go/ /rdo rje pad+ma mnyam gzhag nas/ /gang dor ci bzhin de bzhin du/ /shin tu thob dka'i</text></item>
<item><p>254a6</p><section>rgyud</section><text>sangs rgyas kyang / /bsgrub pa bzlas pas sgrub par byed/ /rdo rje chos nyid ces bya ba'i phyag rgya sgrol ma'o/ /mdzub mo bsdams pa'i phyi rol dgug /mthe bo rdo rje bkab pa ste/ /rdo rje chen po'i nor bu ster/ /zhes bya ba ni rdo rje nor bu zhes bya ba'i phyag rgya'o/ /de nas thams cad kyi dbang</text></item>
<item><p>254a7</p><section>rgyud</section><text>phyug dam pas bsgrubs pa'i dngos grub thams cad kyi tshogs kyi phyag rgya'i rgyud ni 'di yin te/ de la dang por re zhig dang po'i dngos grub brgya rab tu sgrub par byed pa'i phyag rgya rab tu sgrub par byed pa'i phyag rgya chen po stong du 'gyur te/ ci lta ba bzhin du dam tshig phyag rgya mtshan rnams kyis lag pa</text></item>
<item><p>254b1</p><section>rgyud</section><text>g.yas pa dang / g.yon pa dag gi rdo rje chen po'i sbyor bas las thams cad kyi dngos grub sgrub par byed pa'i stong nyid du 'gyur te rdo rje bsdams pa nang du bcings pas so/ /de ltar rang gi phyag mtshan gyi khu tshur rdo rje gar las byung ba'i phyag rgya stong dang po'i las kyi tshogs brgya sgrub par byed</text></item>
<item><p>254b2</p><section>rgyud</section><text>pa'i rdo rje las byed pa gsum mo/ /de ltar lag pa g.yas pa dang / g.yon pa'i cig shos kyis las thams cad rab tu sgrub par byed pa'i las kyi phyag rgya stong bzhi pa'o/ /de ltar ma lus pa'i phyag rgya bcing ba ni lag pa gcig gis phyag rgya thams cad bcing ba rab tu sgrub pa'o/ /de</text></item>
<item><p>254b3</p><section>rgyud</section><text>ltar 'gro ba kun don du/ /'khor dang dam tshig las dang bcas/ /kun mchog dbang phyug dam pa ni/ /rdo rje sems dpas sgrub par mdzad/ /de ltar gsang ba rgya chen rmad du byung / /mchog tu 'gro ba thams cad sbyor byed pa/ /mchog dang po yi bla ma bla na med/ /gsal ba'i</text></item>
<item><p>254b4</p><section>rgyud</section><text>rgyud ni nga yis yang dag bshad/ /dpal mchog dang po rtog pa'i rgyal po las rigs thams cad kyi phyag rgya'i rgyud do// //de nas ston pa rdo rje 'dzin/ /gsang ba kun gyi bdag brtan pas/ /de nyid phyag rgya'i rgyud chen po'i/ /mtshon cha dam pa 'di gsungs so/ /de nas</text></item>
<item><p>254b5</p><section>rgyud</section><text>bcom ldan 'das rdo rje sems dpa'i rtog pa thams cad kyi gsang ba'i dkyil 'khor gyi rtog pa'i tshogs mchog tu mkhas shing phra ba/ rgya che la zab pa/ bsam gyis mi khyab pa tshad med pa/ gsal zhing mnyam pa med pa/ bla na med pa'i bla ma mthar thug pa med pa'i dngos grub kyi</text></item>
<item><p>254b6</p><section>rgyud</section><text>gsang ba bsgrub pa ma lus shing lus pa med pa'i dngos grub thams cad kyi las rnams sgrub pa po don yod cing thogs pa med pa bshad par bya'o zhes bya ba bcom ldan 'das mchog tu gsang bas gsungs so/ /ma mchu so rnams kyis bzung la dga' ba chen pos dang po'i rdo rje'i lta</text></item>
<item><p>254b7</p><section>rgyud</section><text>bas blta zhing byed pa dag gis ma lus shing lus pa med pa'i dngos grub thams cad kyi las kyi tshogs rnams sgrub par byed pa'o/ /bde ba chen po'i gsang ba chen po'i rdo rje rdo rje spyan zhes bya ba'i phyag rgya'o/ /de bzhin gshegs pa thams cad kyi bzhad pa chen pos dgod cing brtan pa'i rdo rje</text></item>
<item><p>255a1</p><section>rgyud</section><text>lta bu'i byed pa dag gis de bzhin gshegs pa thams cad kyi las rnams sgrub par byed pa sta/ de bzhin gshegs pa thams cad kyi spyan zhes bya ba'i phyag rgya'o/ /khro gnyer dang bcas pa/ khro bo'i rdo rje lta ba dang bas pa'i byed bdag /sna'i dbugs chen po'i yi ge hU~M</text></item>
<item><p>255a2</p><section>rgyud</section><text>gis rdo rje thams cad kyi dngos grub ste/ rdo rje nyi ma ltar me 'bar ba'i lta ba'i spyan zhes bya ba'i phyag rgya'o/ /de bas cung zad 'dzum pas dngos grub thams cad kyi las kyi ye shes kyi rdo rje lta ba'i byed pa rnams kyis mchu mnyam pa'i ting nge 'dzin rdo rje la sogs pa'i dngos grub thams cad kyi las</text></item>
<item><p>255a3</p><section>rgyud</section><text>kyi ye shes kyi tshogs rnams sgrub par byed pa ste pad+ma chen po'i spyan zhes bya ba'i phyag rgya'o/ /bsnyems pa dang bcas pa'i ting nge 'dzin gyis phra bar 'dzums pa'i lta ba'i byed pa rnams dang / bzhin 'dzum pa dang / bzhad pas nam mkha' la dngos grub thams cad kyi las kyi tshogs sgrub</text></item>
<item><p>255a4</p><section>rgyud</section><text>par byed pa ste rdo rje chen po ni nor bu'i spyan zhes bya ba'i phyag rgya'o/ /don yod thogs med grub pa dang / /bden pa'i bdag nyid 'jigs pa med/ /sangs rgyas kun dang bdag gis kyang / /gsang ba'i phyag rgya legs grub stsol/ /dkyil 'khor du ni ma zhugs kyang / /de nas de phyir</text></item>
<item><p>255a5</p><section>rgyud</section><text>mchog dang po/ /bcom ldan rdo rje sems dpa' mchog /dang po shin tu mkhas shing phra la zab cing rgya che ba bsam gyis mi khyab pa ste/ mchog gi mchog ni dang po dang / /mchog tu gsang ba dam pa ste/ /'dzum pa'i phyag rgya la sogs tshogs/ /rdo rje sems dpas gsungs</text></item>
<item><p>255a6</p><section>rgyud</section><text>pa yin/ /rdo rje 'chang chen slob dpon ni/ /mchog tu dang zhing rab dga' bas/ /snying po la sogs rnams med kyang / /myur du thams cad sgrub par byed/ /snying po phyag rgya sngags rig pa/ /sgrub pa 'di ni rmad byung ste/ /dngos grub thams cad rab sgrub pas/ /ma grub</text></item>
<item><p>255a7</p><section>rgyud</section><text>rnams kyang 'grub par 'gyur/ /gang zhig grub par ma gyur dang / /bsod nams phun tshogs mi ldan na/ /bdag nyid dam ni rdo rje sems/ /bsgrubs na de ni myur du 'grub/ /gal te rdo rje sems dpa' mchog /snying po sogs dang nye snying pos/ /bsgrub par byas kyang ma</text></item>
<item><p>255b1</p><section>rgyud</section><text>grub na/ /'dzum pa'i phyag rgyas bsgrub par bya/ /de phyir gsang ba'i btsun mo 'di/ /rdo rje sems dpas rab dga' byed/ /rdo rje sems dpa' dga' ba che/ /dgyes pa de yis myur du 'grub/ /de nyid chen po 'di grub pa/ /dam pa mchog gi bdag nyid ni/ /gsang</text></item>
<item><p>255b2</p><section>rgyud</section><text>ba mchog tu bsod nams ldan/ /so so'i skye bo la brjod min/ /de nyid grub pa'i rjes 'brang ba'i/ /rdo rje sems dpa'i grub pa gang / /gal te dngos grub mchog 'dod na/ /de bzhin gzhan la sbyin mi bya/ /gang gis grub par ma gyur na/ /de la de nyid sbyin par bya/ /</text></item>
<item><p>255b3</p><section>rgyud</section><text>de nyid 'dzum pas myur du ni/ /bdag byin brlabs pas 'grub par 'gyur/ /de nyid chen po dag pa 'di/ /rdo rje can gyi mtshon cha mchog /phyag rgya'i rgyud ni bla med pa/ /mchog tu gsang ba bshad pa yin/ /de nyid dad pa'i rjes 'brang ba'i/ /rdo rje slob dpon kun mchog la/ /</text></item>
<item><p>255b4</p><section>rgyud</section><text>gal te dngos grub mchog 'dod na/ /gzhan rnams la yang de bzhin sbyin/ /phyag rgya'i rgyud ni gcig pu 'di/ /bdag nyid gang la yod gyur na/ /bdud la sogs pa rnams kyis ni/ /mi thub pa dang mi sod 'gyur/ /de la rgyal ba rdo rje 'dzin/ /kun mchog dngos grub kun</text></item>
<item><p>255b5</p><section>rgyud</section><text>gsol ba/ /kun gsol kun byed thams cad du/ /bka' bsgo ba kun grub par 'gyur/ /dpal mchog dang po gsang ba'i bla ma dam pa'i dpal rang gi dam tshig gi bla na med pa'i mchog tu gsang ba'i phyag rgya'i cho ga'o// //de nas bcom ldan 'das dpal mchog dang po rdo rje</text></item>
<item><p>255b6</p><section>rgyud</section><text>sems dpa'i mchog dang po mchog tu mkhas shing phra la zab cing rgya che ba bsam gyis mi khyab la mtha' med cing shin tu mtha' yas pa tshad med cing gzhal du med pa/ bla na med pa/ don yod cing thogs pa med pa'i mchog gi de kho na nyid kyi snying po mchog tu gsang ba'i snying po mchog tu gsang ba</text></item>
<item><p>255b7</p><section>rgyud</section><text>zhes bya ba thams cad kyi mchog gi dngos grub chen po'i bdag po nyid la sogs pa'i dngos grub thams cad kyi las kyi tshogs mchog tu mi 'gyur ba'i dam pa bla na med pa'i gsang ba dang / rab tu dga' ba thams cad dang / bde ba dang yid bde ba'i dngos grub kyi mchog sgrub</text></item>
<item><p>256a1</p><section>rgyud</section><text>par byed pa dang / mchog gi phyag rgya'i rgyud bshad par bya'o zhes bcom ldan 'das rdo rje sems dpas gsungs so/ /tsum ba na dang / /'khyud pa la sogs pa'i bcom ldan 'das mchog dang rdo rje sems dpa'i phyag rgya thams cad ni dga' ba chen po dpal rdo rje don yod pa'i</text></item>
<item><p>256a2</p><section>rgyud</section><text>dga' ba'i dam tshig rnal 'byor zhes bya ba ste thams cad rnal 'byor zhes bya ba gang brjod pa'o/ /de gang dang gang la nye bar sbyor ba de dang der bcom ldan 'das ni/ kun mchog dngos grub chen po yi/ /dbang phyug chen po lhag pa'i lha/ /byin rlabs mchog ni rtags mdzad nas/ /rdo rje</text></item>
<item><p>256a3</p><section>rgyud</section><text>sems dpa' myur du grub/ /tsum ba na dang 'khyud pa la sogs pa'i reg bya'i rgyas btab pa tsam gyis kyang ma lus shing lus pa med pa dang / lhag ma med pa thams cad kyi mchog dbang phyug chen po'i bdag nyid la sogs pa'i dngos grub thams cad kyi las kyi tshogs yid kyi</text></item>
<item><p>256a4</p><section>rgyud</section><text>'dod pa grub par byed pa yin no zhes bya ba shin tu mchog tu gsang ba'i phyag rgya'o/ /rnam par 'phrul ba dang bcas pa'i 'dzum zhing g.yo ba'i mig gi zur gyis lta ba'i phyag rgya ste/ /bcom ldan 'das kyi dga' ba chen po'i rdo rje don yod pa'i mda' zhes bya ba'i rgyas btab pas thams</text></item>
<item><p>256a5</p><section>rgyud</section><text>cad rjes su chags pa dang / /dgug pa dang / /dbang du bya ba dang / dngos grub mchog la sogs pa'i dngos grub thams cad kyi las kyi tshogs yid kyis 'dod pa rnams sgrub par byed pa'o/ /'dzum zhing cung zad phye ba'i mig gi lta ba ni mchog tu dga' ba'i dpal rdo rje spyan</text></item>
<item><p>256a6</p><section>rgyud</section><text>zhes bya ba'i phyag rgya thams cad sgrub par byed pa ste 'dis lta zhing btung bar bya'o/ /'di ni bcom ldan 'das kyi rab tu dga' ba chen po dpal rdo rje don yod dga' ba'i bcud kyis len gyi mchog gi dngos grub ces bya ba'i phyag rgya ste tshe zad pa thams cad kyang 'dis rdo rje sems dpa'i na</text></item>
<item><p>256a7</p><section>rgyud</section><text>tshod gzhon pa dang / nad med pa dang / gzugs dang / stobs dang / gzi brjid kyi stobs dang / spro ba dang / dngos grub kyi mchog thams cad dang / dpal dang skal ba bzang po dang / dga' ba chen po dang / shin tu bde ba thams cad dang / yid bde ba dang / dngos</text></item>
<item><p>256b1</p><section>rgyud</section><text>grub kyi mchog thob pa ste/ ji srid dngos grub kyi mchog thams cad kyi las kyi tshogs mchog tu dam pa grub pa ste/ bcom ldan 'das yum gyi rgyas btab pa tsam gyis skad cig ma gcig gis grub pa'o/ /bsnyems pa dang bcas pa'i g.yon pa'i mig dgod cing stod pa ni bcom</text></item>
<item><p>256b2</p><section>rgyud</section><text>ldan 'das dgyes pa chen po'i dpal rdo rje don yod pa'i dga' ba'i rgyal mtshan mchog gi dpung rgyan zhes bya ba'i phyag rgya ste/ 'dis rgyas btab pas thams cad las rnam par rgyal bar byed pa dang / phyag byed du bcug pa dang / rab tu sgrub par byed pa dang / ji srid mchog</text></item>
<item><p>256b3</p><section>rgyud</section><text>thams cad grub cing dngos grub chen po'i dbang phyug nyid rab tu sgrub par byed pa'o/ /sgeg pa dang bcas pa'i lta ba dang / 'dzum pa dang gsong zhing phyag 'tshal ba dang ldan pa ni bcom ldan 'das phyag rgya phyag 'tshal ba'i phyag rgya ste/ dga' ba chen po dpal don yod pa'i</text></item>
<item><p>256b4</p><section>rgyud</section><text>dbang phyug gi ki li ki la zhes bya ba'i phyag rgya ste/ 'dis rdo rje sems dpa' la sogs pa'i brtan pa dang g.yo ba'i dngos po thams cad la rgyas btab pas 'dud par gyur nas dngos grub mchog thams cad la sogs pa'i dngos grub thams cad kyi las kyi tshogs kyi mchog gi</text></item>
<item><p>256b5</p><section>rgyud</section><text>dam pa'i dngos grub kyis 'grub par 'gyur ro/ /rnam par 'phrul pa dang / sgeg pa dang bcas pa'i 'dzum pa'i zhal nyid ni bcom ldan 'das mchog dang po rdo rje sems dpa'i dga' ba chen po'i dpal rdo rje don yod dga' bas brtson pa zhes bya ba mchog tu gsang</text></item>
<item><p>256b6</p><section>rgyud</section><text>ba'i rdo rje 'dzum pa'i phyag rgya ste/ /'dis bcom ldan 'das rdo rje 'dzin pa thams cad kyi slob dpon mchog dang po'i glu ni/ /kun mchog dngos grub chen po ni/ /dbang phyug chen po lhag pa'i lha/ /rdo rje 'dzin kun rgyal po ste/ /mi 'gyur mchog ni 'grub par 'gyur/ /rnam par</text></item>
<item><p>256b7</p><section>rgyud</section><text>'phrul pa dang bcas pa'i sgeg pa'i 'dzum pa'i phyag rgyas rgyas btab pa tsam gyis thams cad kyi dngos grub chen po'i dbang phyug chen po'i bdag po nyid la sogs pa'i dngos grub thams cad las kyi tshogs yid kyi 'dod pa rnams grub par byed do/ /sarba ku ru ya thA su kha~M zhes</text></item>
<item><p>257a1</p><section>rgyud</section><text>bya ba brjod de/ de bzhin gshegs pa thams cad kyi gsang ba theg pa chen po'i mdo sde'i dbang po'i rgyal po bcom ldan 'das phyag na rdo rje de bzhin gshegs pa thams cad kyi phyag rgya ste/ de bzhin gshegs pa thams cad kyi theg pa chen po mngon</text></item>
<item><p>257a2</p><section>rgyud</section><text>par rtogs pa'i gsang ba'i rdo rje byin gyis brlabs pa zhes bya ba 'di rang bzhin gyis 'od gsal ba'i phyir chos thams cad rnam par dag pa la sogs pa ma lus shing lus pa med pa'i de bzhin gshegs pa thams cad kyi chos nyid thob pa'i ye shes dang / mngon par shes</text></item>
<item><p>257a3</p><section>rgyud</section><text>pa dang / mchog gi dngos grub la sogs pa'i dngos grub thams cad kyi las tshogs rnams sgrub par byed pa'o/ /rnam par 'phrul pa dang bcas pa'i 'dzum zhing smin ma'i khro gnyer rdo rje lta ba'i phyag rgya ni bcom ldan 'das kyi khro bo ki li ki la zhes bya ba'i phyag rgya ste/</text></item>
<item><p>257a4</p><section>rgyud</section><text>'dis rgyas btab pas rdo rje sems dpa' la sogs pa'i brtan pa dang g.yo ba'i dngos po thams cad rjes su chags pa dang / dgug pa dang / dbang du bya ba dang / 'bebs pa dang / gzhug pa dang / gar dang / glu dang / rnam par 'phrul pa ston pa dang / bden ngag thams</text></item>
<item><p>257a5</p><section>rgyud</section><text>cad dang / grol ba dang pra dbab pa thams cad bsgrub pa dang sgyu ma thams cad dang rmad du byung ba thams cad so sor ston pa dang sna tshogs pa'i gzugs thams cad kyis bya ba ston pa dang / thams cad la rgyas btab pa dang / gnod pa dang / 'dul ba dang / gsad pa dang / thams cad</text></item>
<item><p>257a6</p><section>rgyud</section><text>phyir 'dren pa dang / thams cad sgrub pa dang / mchog gi dngos grub la sogs pa gzhom du med pa'i dngos grub thams cad kyi las kyi tshogs rnams sgrub par byed pa'o/ /thams cad dag pa'i ting 'dzin gyis/ /thams cad mnyam pa nyid kyi gzugs/ /sna tshogs pa yi bya ba la/ /</text></item>
<item><p>257a7</p><section>rgyud</section><text>rab 'jug mchod pa byin gyis brlab/ /rdo rje pad+ma zhes bya ba ni bcom ldan 'das 'phags pa spyan ras gzigs kyi dbang phyug gi phyag rgya ste/ thams cad rnam par sbyong ba dang / srung ba dang / yongs su sbyong ba dang / rims thams cad dang / dug dang / sbyar ba'i dug dang /</text></item>
<item><p>257b1</p><section>rgyud</section><text>gdon dang / nad dang / mkha' 'gro ma'i phyag rgya nye bar zhi ba dang / shi ba yang dag par gso ba dang / dbang phyug thams cad thob pa dang / gzugs sna tshogs pa'i bya ba thams cad la rab tu 'jug pa la sogs pa'i don grub pa'i dngos grub mtha' yas pa de bzhin gshegs pa</text></item>
<item><p>257b2</p><section>rgyud</section><text>thams cad kyi ting nge 'dzin gyis rab tu byed pa'o/ /nam mkha' phra bar bskyod pa dag gis rol zhing rnal 'byor thams cad kyis rjes su chags par bya ste/ 'di la bcom ldan 'das nam mkha'i snying po'i rdo rje byin gyis brlabs pa zhes bya ba'i phyag bya ba'i phyag rgya ste/ 'dis rgyas</text></item>
<item><p>257b3</p><section>rgyud</section><text>btab pas bcom ldan 'das rjes su chags shing dgyes pa dang / brtan par rjes su chags nas nam mkha' thams cad kyi bdag nyid kun gyi dngos po nyid kyi phyir bsam pa thams cad yongs su rdzogs pa dang / mchog gi dngos grub la sogs pa'i dngos grub thams cad kyi las kyi</text></item>
<item><p>257b4</p><section>rgyud</section><text>tshogs yid la 'dod pa rnams sgrub par byed pa'o zhes bya ba yang gsungs so/ /mchog dang po ni mchog nyid du/ /gsang ba dam pa gsungs pa yin/ /mig sogs phyag rgyas rgyas btab pa'o/ /rdo rje sems dpas gsungs pa yin/ /rdo rje kun 'dzin slob dpon gyi/ /tsum</text></item>
<item><p>257b5</p><section>rgyud</section><text>ba na dang 'khyud sogs kyis/ /thams cad rnal 'byor rjes bsgrub ste/ /myur du kun la rgyas gdab bya/ /snying po phyag rgya sngags rig pa'i/ /sgrub pa 'di ni rmad byung ste/ /grub pa med pa rnams la yang / /dngos grub thams cad rab sgrub byed/ /gang la dngos grub med gyur</text></item>
<item><p>257b6</p><section>rgyud</section><text>dang / /bsod nams phun tshogs med pa yang / /bdag nyid rdo rje sems dpa' 'am/ /rgyas btab myur du 'grub par 'gyur/ /gal te rdo rje sems dpa' mchog /snying po la sogs nye snying pos/ /bsgrub bya grub par ma gyur na/ /tsum ba sogs kyis rgyas gdab</text></item>
<item><p>257b7</p><section>rgyud</section><text>bya/ /gang phyir gsang ba'i phyag rgya ni/ /dngos grub kun gyi bde dam pa/ /rdo rje sems dpa'i mchod pa mchog /de yis myur du 'grub par 'gyur/ /de nyid chen po 'di grub pa/ /mchog gi bdag nyid dam pa ste/ /mchog tu gsang ba bsod nams ldan/ /so so'i skye bo la</text></item>
<item><p>258a1</p><section>rgyud</section><text>brjod min/ /rdo rje slob dpon slob ma mchog /de nyid dad pa'i rjes 'brang la/ /gal te dngos grub mchog 'dod na/ /sbyin te gzhan la sbyin mi bya/ /phyag rgya'i rgyud 'di 'ba' zhig gi/ /bdag nyid gang la yod gyur na/ /bdud la sogs pa thams cad kyis/ /</text></item>
<item><p>258a2</p><section>rgyud</section><text>mi thub pa dang sod mi 'gyur/ /de nas rgyal po rdo rje 'dzin/ /kun mchog dngos grub kun stsol ba/ /thams cad mdzad cing thams cad mkhyen/ /thams cad sgrub par mdzad pa yin/ /zhes bya ba bcom ldan 'das rdo rje sems dpas gsungs so/ /dpal mchog dang po las mchog tu</text></item>
<item><p>258a3</p><section>rgyud</section><text>gsang ba zhes bya ba'i phyag rgya'i rgyud phyag rgya bcu pa rdzogs so// //de nas mchog tu mkhas shing phra la zab cing rgya che ba bsam gyis mi khyab pa shin tu mtha' yas pa tshad med cing gzhal du med cing brjod kyis mi lang zhing rab tu khyab pa mchog tu grub pa zhes bya ba'i phyag rgya'i rgyud bshad</text></item>
<item><p>258a4</p><section>rgyud</section><text>pa'o zhes bya ba bcom ldan 'das mchog tu grub pa'i rdo rje sems dpas gsungs so/ /de la phyag rgya bcu ni bdag nyid thams cad skyed par byed pa'o/ /rdo rje sems dpa'i phyag rgya chen po bde ba chen po'i rdo rje don yod pa'i dam tshig las byung ba'o/ /sngon du dang po'i dngos grub thams cad</text></item>
<item><p>258a5</p><section>rgyud</section><text>mchog la sogs pa'i dngos grub thams cad kyi las kyi tshogs myur du sgrub par byed pa ste/ de la 'di ni sku'i phyag rgya ste ba dan gsum pa dang kha T+wA~M ga'i phyag rgya bcings nas g.yon pa dril bu dang bcas shing g.yas pa bslang ba'i tshul du byed pa ste/ sgeg pa dang bcas pa'i mdzub mo</text></item>
<item><p>258a6</p><section>rgyud</section><text>la sogs pa bkrol ba'i gar gyis rdo rje 'dod pa'i dbang phyug ma bstod pa ste thams cad kyi mchog dngos grub chen po dbang phyug chen po'i mchog gi phyag rgyas dga' ba chen po'i dpal rdo rje don yod pa'i dgyes pa'i dam tshig dngos grub kyi rnal 'byor gyi dbang phyug ma zhes bya ba ste/</text></item>
<item><p>258a7</p><section>rgyud</section><text>des rdo rje bsnyems ma yongs su btang bar byas na dngos grub bzhir 'gyur ro/ /rdo rje bsnyems ma de nyid kyis rgyas btab na thams cad kyi mchog gi dngos grub chen po'i dbang phyug chen po'i bdag nyid mi 'gyur ba'i mchog go/ /mda' gsor bas rgyas btab na rdo rje lha mo rnams kyang rjes</text></item>
<item><p>258b1</p><section>rgyud</section><text>su chags par byed na bud med gzhan rnams lta smos kyang ci dgos/ rdo rje ki li ki las rgyas btab na lha dang lha ma yin gyi bud med thams cad kyi bud med thams cad rol par byed cing ma grub na yang thams cad sgrub par nus pa yin no/ /chu srin gyi rgyal mtshan sgreng ba'i phyag rgya 'dis</text></item>
<item><p>258b2</p><section>rgyud</section><text>thams cad las rnam par rgyal ba dang gsod pa'o/ /rdo rje 'dod pa'i dbang phyug mas yongs su dgod cing phreng ba dor ba'i sngags dang phyag rgyas btab pa tsam gyis 'dod pa thams cad kyi dbang phyug thob pa'o/ /mchog tu gsang ba'i ras ris kyi phyag rgya ci lta ba bzhin du brjod par</text></item>
<item><p>258b3</p><section>rgyud</section><text>bya'o/ /bde ba chen po rdo rje don yod pa'i dam tshig gi mchod pas rab tu dga' ba la sogs pa'i mchod pa thams cad thob pa mi zad pa'o/ /rdo rje stod pa'i phyag rgyas srid pa gsum thams cad skyod pa dang dbang du byed pa'o/ /rdo rje hU~M mdzad kyi phyag rgya dang rkang pas lha'i gzugs</text></item>
<item><p>258b4</p><section>rgyud</section><text>brnyan mnan cing rgyas btab nas sdigs mdzub byas te/ lha la sogs pa'i sems can de dang de ring por mi thogs par rgyas btab pas bka' bsgo ba thams cad dang las rnams byed par 'gyur ro/ /stan mthon po la skyil krung phyed pas 'dug ste/ rkang pa g.yon pas rdo rje</text></item>
<item><p>258b5</p><section>rgyud</section><text>sems dpa'i gzugs brnyan yang mnan nas rdo rje gsor zhing rdo rje sems dpa' mnan nas/ dngos grub yid du 'ong ba thams cad dang phun sum tshogs pa rnams nyams su myong na lha la sogs pa'i sems can rnams lta smos kyang ci dgos/ g.yon pa'i rdo rje khu tshur gyis rang gi</text></item>
<item><p>258b6</p><section>rgyud</section><text>rtags bzung nas g.yas pa rdo rje la sogs pa stod pa'i tshul gyis 'dzin cing / yid la 'dod pa'i lha'i bu mo thams cad la rgyas 'debs shing stobs kyis rol bar byed pa'am sgrub par byed pa ste rdo rje sems dpa'i phyag rgya chen po'o/ /de nas dam tshig gi phyag rgya ni bde ba chen po rdo rje</text></item>
<item><p>258b7</p><section>rgyud</section><text>don yod pa'i dam tshig las byung ba ni bcu ste snying gar sen mo 'drud pa'o/ /lcags kyu brdeg pa'o/ /g.yon pa'i lcags kyu la g.yas pa de gzhug pa'o/ /lcags kyu'i rtse mo btsir ba'o/ /phan tshun sems brud pa'i snying gar byas pa'o/ /lce mnyam par byin pa'o/ /snying gar</text></item>
<item><p>259a1</p><section>rgyud</section><text>rdo rje brtan par rab tu bzhag pa'o/ /rdo rjes bya ba pa'o/ /rtse ba'i phyag rgya yang ngo / /'di rnams kyis dngos grub dang / phun sum tshogs pa dang / bde ba dang / phyag rgya dang / dam tshig dang / dkyil 'khor dang / chos dang / ye shes dang / las dang / bde ba chen</text></item>
<item><p>259a2</p><section>rgyud</section><text>po thams cad kyi dngos grub rnams don yod pa thob par 'gyur ro/ /de nas gsang ba'i dam tshig gi rdo rje bsdams pa las byung ba'i las bcu ni dbus ma'i lcags kyus so/ /kha sbyor gyi nang du rdo rje sor mo rnams thams cad kyi las so/ /mthe bong rdo rje'o/ /de nyid kyis mthil gnyis</text></item>
<item><p>259a3</p><section>rgyud</section><text>su brud pa'o/ /mdzub mo rdo rje'o/ /de nyid kyi lcags kyu gnyis so/ /dbus ma'i rdo rje'o/ /de nyid kyis sor mo'i rtse mo bcing bar bya'o/ /srin lag gi rdo rje'o/ /de nyid kyis sor mo'i rtse mo dag gi rol mo'o/ /mthe'u chung gi rdo rje'o/ /de nyid kyis mthe bo gnyis kyi sen mo btsir</text></item>
<item><p>259a4</p><section>rgyud</section><text>ba'o/ /'di rnams kyis btab pas rdo rje sems dpa' la sogs pa'i dngos po thams cad sgrub pa dang / rjes su chags pa dang / dbang du byed pa dang / dgug pa dang / rol pa dang / chags pas bcing ba dang / thams cad smrar gzhug pa dang / gar byed du gzhug pa</text></item>
<item><p>259a5</p><section>rgyud</section><text>dang / dgod du gzhug pa dang / gsod pa'o/ /de nas las kyi dam tshig gi phyag rgya bcu ni rdo rje gar gyi mchod pa lha dang lha ma yin gyi bu mo thams cad dang / bu mo gzhon nu ma thams cad brtan par rjes su chags pa ni rdo rje lta bas so/ /rab tu dga' ba'i sgrub pa ni ma mchu nang du g.yo</text></item>
<item><p>259a6</p><section>rgyud</section><text>bar byed pas myang ba dang btung ba'o/ /chags pa brtan zhing ltung ba ni dbugs ring por gtong bas so/ /de nas las 'dod pa thams cad kyi dbang phyug thob pa ni dpung pa gnyis pa stod pas so/ /thams cad kyis mchod par 'gyur ba ni snying gar gzhug pas so/ /yod pa thams cad</text></item>
<item><p>259a7</p><section>rgyud</section><text>rnyed pa ni mig dgug pas so/ /'dod pa'i chags pa bskyed pa ni dbus dang bcas pa'i dman pa'i gdong gis blta bas so/ /thams cad 'bebs pa'i cho ga ni rang gi snying phra bar bskyod pa'i las rnams kyis so/ /'dod pa'i chags pa gsad pa ni dbugs btang bas rang nyid ldang</text></item>
<item><p>259b1</p><section>rgyud</section><text>bar byed pas so/ /'dod pa thams cad kyi rjes su spyod pa la sogs pa'i las thams cad kyi byed pa ni bka' bsgo bas so/ /de rnams rdo rje sems dpa' la sogs pa'i brtan pa dang g.yo ba'i dngos po thams cad la yang nye bar sbyor na don yod grub pas skad cig nyid kyis brtan</text></item>
<item><p>259b2</p><section>rgyud</section><text>zhing mi 'gyur ba'i dngos grub kyis rgyas btab na 'grub par 'gyur ro/ /zhes bya ba bcom ldan 'das rdo rje sems dpas gsungs so/ /de nas las kyi phyag rgya bcu ni rdo rje bsnyems ma'i phyag rgyas thams cad bsgrub pa'o/ /rdo rje mtshon cha mas thams cad las rnam par rgyal ba dang</text></item>
<item><p>259b3</p><section>rgyud</section><text>rjes su chags pa'o/ /rdo rje ki li ki las rab tu dga' ba'i reg bya dang dngos grub thams cad bde bar grub pa'o/ /rgyal mtshan sgreng bas 'thab mo thams cad las rnam par rgyal ba'o/ /rdo rje 'dod pa'i dbang phyug mas bdag po chen po nyid do/ /dus kyi mchod pas</text></item>
<item><p>259b4</p><section>rgyud</section><text>mchod par 'gyur ba nyid do/ /rdo rje gsor bas thams cad 'dul ba'o/ /rdo rje dor bas thams cad gsod pa dang / thams cad 'phrog pa'o/ /g.yon pa bsnyems shing g.yas pa'i rdo rje khu tshur gyi las rnams kyis sgyu ma dang / rdzu 'phrul thams cad dang / so sor ston pa dang /</text></item>
<item><p>259b5</p><section>rgyud</section><text>rmugs pa dang / rengs pa dang / gnyid log tu gzhug pa dang / bskor ba dang / bskrad pa dang / 'bru dang / ltung ba 'phog pa dang / dbang du byed pa la sogs pa'i las thams cad sgrub par byed pa'o/ /rdo rje sems dpa'i dam tshig gi phyag rgya bcu ni rdo rje thal mo las byung ba'o/ /</text></item>
<item><p>259b6</p><section>rgyud</section><text>rdo rje sku mchog gi dngos grub thams cad do/ /mdzub mo gnyis kyi lcags kyus dngos grub thams cad do/ /rdo rje gnod sbyin gyis bdud thams cad la sogs pa'i gdug pa 'dul ba'i de nyid kyis mthe bo'i rdo rjes bkab pas thams cad rnyed pa'o/ /de nyid kyi mthe bo gnyis bcug pa'i gtsug</text></item>
<item><p>259b7</p><section>rgyud</section><text>tor rdo rjes thams cad bsrung ba'i mthe bo rdo rje nang du bcug pa de nyid kyis rdo rje sems dpa' la sogs pa'i sems can thams cad rjes su chags pa dang / dgug pa dang / dbang du byed pa bsgrub pa'o/ /mthe'u chung rdo rje sor mo gnyis kyi rtse mo gnyis mdzub mo gnyis kyis</text></item>
<item><p>260a1</p><section>rgyud</section><text>legs par bzung bas mthe bo ni dpal dgug pa dang dbang du byed pa'o/ /rdo rje gnod sbyin gyi rgyal mo de nyid kyis nor thams cad dang dpal dbrog pa'o/ /de nyid kyi dbus ma gnyis kyis srin lag gnyis kyi rtse mo yongs su btsir bas bdud la sogs pa'i gdon</text></item>
<item><p>260a2</p><section>rgyud</section><text>las grol ba dang / dbang du byas nas las thams cad la sbyor ba'o/ /rab tu dga' ba'i rdo rjes yul thams cad kyi mchog bsgrub pa'o/ /de nas gsang ba'i phyag rgya rab tu dga' ba'i rdo rje las byung ba'o/ /sems dpa' mnan nas rdo rje lha mo rol du gzhug pa'o/ /de yang</text></item>
<item><p>260a3</p><section>rgyud</section><text>rab tu dga' ba'i rdo rje chen pos rgyas btab pas so/ /rdo rje dang bcas pa'i rab tu dga' ba'i rdo rjes so/ /de bzhin gshegs pa thams cad kyi chags pa dang bral ba'i 'khor los so/ /mdzub mo dang / dbus ma dang / srin lag gi 'khor lo bsgreng bar byas la mthe bo</text></item>
<item><p>260a4</p><section>rgyud</section><text>dang / mthe'u chung mnyam la dral bar bya ste/ rab tu dga' ba'i rdo rje bsgrub pa de kho na nyid kyis rgyas btab cing bsgrub par 'gyur ro/ /btsir bas 'dod pa thams cad rab tu sgrub par byed pa'o/ /mdzub mo lcags kyus 'dod pa thams cad kyi bde ba dgug pa'o/ /mdzub</text></item>
<item><p>260a5</p><section>rgyud</section><text>mos phrag dog la sogs pa'i 'dod pa thams cad kyi sdug bsngal rab tu zhi ba'o/ /rtag tu bskyod pas rab tu dga' ba 'bebs shing de nas bsgrub pa'o/ /skye gnas g.yo bas bud med dang skyes pa dag gis rab tu dga' ba la 'jig rten las 'das pa'i 'dod pa thams cad kyi</text></item>
<item><p>260a6</p><section>rgyud</section><text>bde ba chen po shin tu mtha' yas pa'o/ /kha sbyor btsir bas ci srid 'tsho ba'i bar du 'dus pa dang bral ba yang ngo / /rtags kyi sen mo g.yon pa'i mthil brud pas shin tu brtan pa'i 'dod pa la chags pa nyid du 'gyur ro/ /gzhan gyi 'dod pa la mi lta zhing gzhan la mi</text></item>
<item><p>260a7</p><section>rgyud</section><text>'gro bar shin tu bde ba dang yid bde ba ster ba'i bud med thams cad 'grub par 'gyur ro/ /skye gnas su sen mo brung pas skyes bu rnams so/ /de nas thams cad kyi bdag nyid kyi gsang ba'i phyag rgya bcu ste/ /de la lus thams cad kyi phyag rgya ni rdo rje khu tshur gnyis kyis</text></item>
<item><p>260b1</p><section>rgyud</section><text>'khyud lam mchu so rnams kyis bzung ste/ /rmongs pas bde ba ster du gzhug /bsrub pas rab tu dga' ba'i dngos grub kyis rdo rje sems dpa' shin tu 'grub par 'gyur ro/ /mchog dang po'i dngos grub kyis su ra ta stA~M zhes bcom ldan 'das la brjod cing de kho na nyid bskul bas</text></item>
<item><p>260b2</p><section>rgyud</section><text>'grub par 'gyur ro/ /rab tu dga' ba'i ye shes kyis thams cad bsgrub pa'o/ /lag pa g.yon pa'i khu tshur gsang bar reg na thams cad bsgrub pa'o/ /bde ba chen po rdo rje las byung ba'i rdo rje chen po'i lta bas thams cad grub pa'o/ /smin ma gyen du bteg pas ltung ba slong ba'o/ /</text></item>
<item><p>260b3</p><section>rgyud</section><text>rang gi ma mchu nang du myang bas skal ba bzang po chen po bsgrub pa'o/ /rang gi lce bskyod pas rang nyid kyi bden pa thams cad dang de kho na nyid gsal zhing mi slu bar smra ba'o/ /rang gi lus la 'bebs pas gzugs thams cad yongs su bsgyur ba ste/ rdo rje sems dpa' 'am sangs rgyas</text></item>
<item><p>260b4</p><section>rgyud</section><text>su yang 'gyur ba yin no/ /rang gi bdag nyid rdo rje bsgoms pas nam mkha' la 'gro ba'o/ /de nas dang po las thams cad kyi phyag rgya bcu ni rdo rje thal mo kha T+wA~M gis so/ /dngos grub thams cad rdo rje khu tshur dag gis so/ /de bzhin gshegs pa'i khu tshur dag gis dngos grub</text></item>
<item><p>260b5</p><section>rgyud</section><text>thams cad do/ /thams cad gsod pa ni khro bo'i khu tshur dag gis so/ /thams cad sbyar ba ni pad+ma'i khu tshur dag gis so/ /nor thams cad 'brog pa ni nor bu'i khu tshur gyis so/ /thams cad 'bebs pa ni thams cad 'bebs pa'i khu tshur gyis so/ /thams cad gar byed du</text></item>
<item><p>260b6</p><section>rgyud</section><text>gzhug pa ni kha T+wA~M ga gtor ba'i khu tshur dag gis so/ /thams cad smrar gzhug pa ni mdzub mo mnyam pa'i lce'i khu tshur dag gis so/ /thams cad bskyod pa ni brtan pa'i khu tshur dag gis so/ /thams cad gzhug cing don yod par bsgrub pa ni rdo rje lcags kyu'i khu tshur gyis so/ /de</text></item>
<item><p>260b7</p><section>rgyud</section><text>nas rdo rje khu tshur gnyis kyis ci 'dod pa'i lag pa'i sor mo'i phyag rgya bcu ste/ don yod cing thogs pa med par skad cig mas myur du grub par byed pa 'di lta ste/ pi bang dang / gling bu dang / rdza rnga dang / mu kuN+Da dang / cha lang dang / rnga bo che dang / rnga zlum dang / rnga pa Ta ha dang /</text></item>
<item><p>261a1</p><section>rgyud</section><text>guny+dza dang / ti mi li ste/ 'di rnams kyis rgyas btab na thams cad du rjes su chags pa dang / dbang du byed pa dang / 'bebs pa dang / rims dang / dug dang / sbyar dug dang / gdon las grol ba dang / gsod pa dang / 'thab mo las rnam par</text></item>
<item><p>261a2</p><section>rgyud</section><text>rgyal ba dang / phun sum tshogs pa thams cad thob pa yin no zhes bya ba gsungs so/ /'dod chags chen po rnam dag phyir/ /rdo rje sems dpa' chen po yin/ /phyag rgya'i rtog pa rab tu brtags/ /rdo rje slob dpon slob ma mchog /de nyid dad pa'i rjes 'brangs la/ /</text></item>
<item><p>261a3</p><section>rgyud</section><text>rtogs pa tsam gyis skad cig gis/ /don yod kun grub bde bar gsol/ /zhes bya'o/ /dpal mchog dang po las mchog tu grub pa zhes bya ba'i phyag rgya'i rgyud rdzogs // //de nas mchog tu mkhas shing mtha' las 'das pa tshad med cing gzhal du med pa ma</text></item>
<item><p>261a4</p><section>rgyud</section><text>lus shing lus pa med pa'i mchog gi dngos grub chen po'i bdag nyid la sogs pa'i dngos grub thams cad kyi las kyi tshogs mchog tu dam pa grub pa zhes bya ba rdo rje gar las byung ba'i tshogs thams cad kyi phyag rgya stong bshad par bya'o zhes bya ba bcom ldan 'das rdo rje sems</text></item>
<item><p>261a5</p><section>rgyud</section><text>dpas gsungs so/ /phyag rgya chen po mnyam gzhag nas/ /sgeg bcas 'dzum sogs bkrol ba yis/ /las kyi phyag rgya chen po brgya/ /thams cad gar gyis bsgrub par bya/ /bde ba chen po rdo rje gsang ba'i lcags kyus khyad par du las kyi phyag rgya bcing ba ste brgya phrag</text></item>
<item><p>261a6</p><section>rgyud</section><text>dang po mchog tu bsgrubs te rdo rje dam tshig lha mo rnams kyi phyag rgya'o/ /rdo rje bsdams pa bcings nas ni/ /kha sbyor nang du gsal ba ste/ /mchog dang po yi gsang chen gyi/ /las kyi phyag rgya rgya gzhan yin/ /zhes bya ba rdo rje lha mo gsang ba thams cad kyi phyag rgya'o/ /</text></item>
<item><p>261a7</p><section>rgyud</section><text>rdo rje las kyi mchod pa che'i/ /thal mos spyi bor bzung nas ni/ /las kyi phyag rgya grub pas na/ /dbang po rnams dang sbyar bar bya/ /zhes bya ba rdo rje thams cad kyi mchod pa chen po'i lha mo rnams kyi phyag rgya'o/ /rdo rje bsnyems mas gar bya zhing / /sgeg bcas mthe'u</text></item>
<item><p>261b1</p><section>rgyud</section><text>chung sogs bkrol bas/ /de nyid bcings nas gar bya zhing / /phyi ma 'di ni 'byung ba yin/ /zhes bya ba rdo rje thams cad kyi las don yod pa'i dam tshig grub pa'i dbang phyug chen po'i mchog gi phyag rgya brgya'o/ /rdo rje thal mo mnyam gzhag nas/ /thams cad kyis ni</text></item>
<item><p>261b2</p><section>rgyud</section><text>bsgrub par bya/ /mchog dang po'i las chen po'i phyag rgya mchog gzhan yin no zhes bya ba rgyal mo thams cad kyi phyag rgya/ mda' lnga bsdus pa bcings nas ni/ /las kyi phyag rgya bde ba brgya/ /rab tu dga' mchog ma bkrol bar/ /bde ba nyid du mngon par sbyar/ /</text></item>
<item><p>261b3</p><section>rgyud</section><text>zhes bya ba rdo rje thams cad kyi mchog tu gsang ba'i 'dod pa ma'i phyag rgya'o/ /sku gsung thugs kyi rdo rje yis/ /ji bzhin phyag rgya mchog sbyor bas/ /las kyi phyag rgya sna tshogs brgya/ /mchog dang po ni rab tu brtag /ces bya ba rdo rje thams cad kyi sku gsung thugs kyi</text></item>
<item><p>261b4</p><section>rgyud</section><text>rdo rje lha mo'i phyag rgya'o/ /rdo rje lha mo'i kha T+wA~M ga/ /lus kun gyis ni gar bya zhing / /rdo rje gar mchog glu blang zhing / /dang po'i phyag rgya chen po zhes bya ba'o/ /ci ltar gong du rgyas gsungs pa/ /rol mo mchog gi phyag rgya'i tshogs/ /rol mo brdung zhing glu len pa/ /</text></item>
<item><p>261b5</p><section>rgyud</section><text>phyag rgya kun gyi gsal ba brgya/ /zhes bya bar rdo rje thams cad kyi lha'i bu mo'i tshogs kyi phyag rgya ste phyag rgya stong mchog tu grub pa'o/ /de la sogs pa mtha' yas mchog /chos dbyings mnyam dang mi mnyam pa/ /nam mkha'i mtha' ltar grangs med pa'i/ /phyag rgya'i rgyal</text></item>
<item><p>261b6</p><section>rgyud</section><text>mo grub mchog ster/ /kun mchog dngos grub chen po yi/ /dbang phyug chen po'i mchog grub phyir/ /nam mkha' kun gyi go skabs kyis/ /dkyil 'khor 'dir ni rab tu zhugs/ /dam pa mchog tu grub par byed/ /mchog gi dam pa rgyud chen po/ /dam pa mchog gi</text></item>
<item><p>261b7</p><section>rgyud</section><text>dngos grub ster/ /rdo rje slob dpon slob ma mchog /de nyid dad pa'i rjes 'brangs la/ /phyag rgya kun gyi tshul 'di ni/ /bstan par bya ste gzhan la min/ /de ltar mchog tu mi 'gyur dam pa'i dngos grub bde ba yi/ /mchog tu rnam dag rdo rje bde grub mtha' yas 'bras</text></item>
<item><p>262a1</p><section>rgyud</section><text>bur ldan/ /dpal mchog dang po'i gsang ba'i de nyid mchog gi sku'i tshul lo/ /mchog tu rtag pa'i rtog pa'i tshul 'di yongs su mthar thug pa'o/ /dpal mchog dang po las dam pa mchog tu grub pa zhes bya ba'i phyag rgya'i rgyud rdzogs // //de nas</text></item>
<item><p>262a2</p><section>rgyud</section><text>sems dpa' chen po kun/ /rdo rje 'dzin dang bcas pa'i mchog /rdo rje 'chang chen gtso bo ni/ /mgon la bde gshegs rnams kyis gsol/ /kun mchog nam mkha' chen po yi/ /dngos grub dbang phyug rab grub phyir/ /rtog pa thams cad kun bsdus pa'i/ /de</text></item>
<item><p>262a3</p><section>rgyud</section><text>nyid sems dpa' chen pos gsungs/ /rnam rtog med pa'i chos rnams la/ /rtog pa'i don 'di gang brjod pa/ /gang gis rgyud 'di phyi ma la/ /dang po'i gnas mchog ci ltar lags/ /de bzhin rdo rje sems dpa' nyid/ /rab dga' nyid dang bzang ba nyid/ /rdo rje bsnyems</text></item>
<item><p>262a4</p><section>rgyud</section><text>bdag ji ltar lags/ /sems dang sems dpa' ting 'dzin dang / /de bzhin rdo rje rdo rje 'dzin/ /rdo rje 'chang chen nyid dang ni/ /byang chub spyod pa ji ltar lags/ /bdud dang bdud las rgyal ba nyid/ /byang chub sangs rgyas ji ltar lags/ /rdo rje gtum po mthar byed nyid/ /</text></item>
<item><p>262a5</p><section>rgyud</section><text>phyag na rdo rje ji ltar lags/ /ji ltar dang po'i rigs byung dang / /'dod pa thar pa ji ltar lags/ /ji ltar mgon po rnam gsum dang / /khyod ni ji ltar thams cad nyid/ /dang po'i snying po ji ltar byung / /de ci nye snying ji ltar lags/ /bde chen rdo rje chen po yi/ /don</text></item>
<item><p>262a6</p><section>rgyud</section><text>yod dam tshig ji ltar lags/ /dkyil 'khor zhes bya ji skad gsungs/ /de yi rnam smin ji lta bu/ /thig gdab pa dang brtag pa yis/ /dngos grub ji ltar gsungs pa lags/ /gsang ba lnga yi de bde ba/ /ji ltar gyur pa ji lta bu/ /dkyil 'khor bdag po</text></item>
<item><p>262a7</p><section>rgyud</section><text>rnams dang ni/ /rigs rnams gsal ba ji ltar lags/ /thams cad dbang bskur de nyid dang / /phyag mtshan tshogs kyi de nyid dang / /thams cad dgug gzhug mchod pa che/ /bdag byin brlabs sogs sgrub pa che/ /de ni de nyid gsang ba dang / /don yod pa</text></item>
<item><p>262b1</p><section>rgyud</section><text>ni mchog nyid de/ /mi 'gyur dam pa 'grub pa'i phyir/ /thams cad bdag cag rnams la gsungs/ /zhes bya ba bcom ldan 'das de bzhin gshegs pa thams cad kyi mchog gi mdo gsungs so/ /de nas ston pa rdo rje 'dzin/ /rtog pa kun gyi bdag po ni/ /</text></item>
<item><p>262b2</p><section>rgyud</section><text>the tsom tshogs rnams gsan nas su/ /'di yi lan ni gsungs pa yin/ /de la rtog pa'i don gyi rgyud ci ltar yin zhe na/ rnam rtog med pa'i chos rnams las/ /sems can don ni yongs brtags pas/ /des ni rtog par gsungs pa ste/ /rtog pa yongs su dag</text></item>
<item><p>262b3</p><section>rgyud</section><text>phyir ro/ /de nas rgyud phyi ma ji ltar yin zhe na/ rgyud ni rgyun zhes bya bar bshad/ /phyi ma sngar dang yang dag byung / /de nyid gsang ba'i gsang ba dang / /phyi ma dang bcas rgyud du 'dod/ /de la dang po gnas zhes bya ba'i rgyud ji ltar yin zhe na/ nam mkha' kun la rab tu</text></item>
<item><p>262b4</p><section>rgyud</section><text>gnas/ /rdo rje kun mchog rang bzhin mchog /bde ba chen po dga' ba che'i/ /grong khyer der ni mi 'gyur mchog /ces bya ba bcom ldan 'das rdo rje sems dpa' rtog pa thams cad kyi rtog pa'i de kho na nyid ces bya ba 'di gsungs so/ /de la thog ma tha ma med pa'i rdo rje</text></item>
<item><p>262b5</p><section>rgyud</section><text>sems dpa' ji ltar yin zhe na/ nam mkha' skye ba mtshan ldan phyir/ /thog ma tha ma med pa'i mchog /sems dpa' rdo rje che rang bzhin/ /rdo rje sems dpa' zhes byar brjod/ /de nas bcom ldan 'das de gang yin zhe na/ kun mchog dngos grub chen po yi/ /dbang</text></item>
<item><p>262b6</p><section>rgyud</section><text>phyug chen po lhag pa'i lha/ /rdo rje 'dzin pa kun gyi rgyal/ /rab tu dga' ba mi 'gyur mchog /de la bcom ldan 'das dga' ba chen po nyid ji ltar yin zhe na/ nyes pa med cing shin tu rtag /'dod chags kun gyi rjes chags pa/ /de nyid 'di yis gsang ba 'di/ /'dod</text></item>
<item><p>262b7</p><section>rgyud</section><text>chags chen po dga' ba che/ /de la ci kun tu bzang po nyid ji ltar yin zhe na/ shin tu dag pa kun gyi mchog /gdod nas grol ba de bzhin gshegs/ /kun tu bzang po kun bdag nyid/ /byang chub sems dpa'i cho ga mchog /de la rdo rje bsnyems pa'i bdag po bcom ldan</text></item>
<item><p>263a1</p><section>rgyud</section><text>'das ji ltar yin zhe na/ kun mchog dngos grub chen po yi/ /dbang phyug chen po'i phyag rgya'i mchog /rdo rje dbang phyug cher bstod pas/ /rdo rje bsnyems pa'i bdag po'i bdag /ces bya ba ni bcom ldan 'das mchog dang po'i skyes bu'o/ /mchog dang po yi de nyid 'di/ /</text></item>
<item><p>263a2</p><section>rgyud</section><text>rdo rje sems dpa' gang gang brjod/ /dngos grub kun gyi 'byor pa rnams/ /de la thams cad 'grub par 'gyur/ /zhes bya ba mchog gi de kho na nyid bcom ldan 'das rdo rje sems dpas gsungs so/ /de nas de'i 'og tu las kyi bya bas bcom ldan 'das thams cad kyi mchog nyid du bshad</text></item>
<item><p>263a3</p><section>rgyud</section><text>par bya'o zhes bya ba bcom ldan 'das rdo rje sems dpas gsungs so/ /de la bcom ldan 'das thams cad kyi sems can ji ltar yin zhe na/ bsam gyis mi khyab rgya che ba/ /zab dngos kun bde mi 'gyur ba/ /thams cad khyab cing dri ma med/ /byang chub sems ni bdag brtan pa/ /de nas 'di'i</text></item>
<item><p>263a4</p><section>rgyud</section><text>las kyi khyad par ni/ sems nyid brtan pa nyid sems pas/ /ting 'dzin de la mnyam par gzhag /rnam shes las ni rdo rje kun/ /rdo rje las ni 'dzin 'gyur te/ /bcom ldan 'das rdo rje 'dzin ji ltar yin zhe na/ sems dpa'i byin rlabs sbyor ba ni/ /bdag la byin rlabs mchog bsgrub</text></item>
<item><p>263a5</p><section>rgyud</section><text>pa/ /nyin re sgrub par byed na des/ /rdo rje sems dpa' nyid thob 'gyur/ /de la bcom ldan 'das kun tu bzang po'i spyod pa ji ltar yin zhe na/ snying stobs rdul dang mun pas kyang / /gang phyir sems can don gyur pas/ /de phyir nga ni kun tu bzang / /byang chub spyod pa'i rjes 'jug</text></item>
<item><p>263a6</p><section>rgyud</section><text>pa'o/ /de la ji ltar bcom ldan 'das bdud nyid dang 'dul bas rgyal ba ji ltar yin zhe na/ sems nyid kho na bdud nyid de/ /sems nyid de bzhin gshegs pa'o/ /rang sems gdul bar bya ba'i phyir/ /bdag ni bdud nyid gyur pa yin/ /de la ji ltar bcom ldan 'das mngon par rdzogs</text></item>
<item><p>263a7</p><section>rgyud</section><text>pa'i byang chub dang sangs rgyas yin zhe na/ rang sems so sor rtog pa'i phyir/ /byang chub sems mchog rdo rje nyid/ /de phyir de nyid sangs rgyas nyid/ /bdag byin rlabs mchog grub phyir ro/ /de la ji ltar bcom ldan 'das phyag na rdo rje yin zhe na/ mi phyed so sor rtogs pa dang / /gdug</text></item>
<item><p>263b1</p><section>rgyud</section><text>pa thams cad nges par gnon/ /sangs rgyas kun dngos rdo rje ste/ /byang chub sems ni brtan pa bdag /kun tu bzang po'i lag tu ni/ /mtshon cha de ni rgyal bas byin/ /brtan pa thams cad grub pa'i phyir/ /des na phyag na rdo rje des/ /de la ji ltar dang po'i rigs las byung ba shes pa'i rgyud</text></item>
<item><p>263b2</p><section>rgyud</section><text>yin zhe na/ shes rab pha rol phyin pa yum/ /yab ni thabs la mkhas pa ste/ /rdo rje sems dpa' gdul bya'i phyir/ /rig rnams rab tu byung ba'o/ /de la ji ltar bcom ldan 'das 'dod dang thar pa yin zhe na/ bcom ldan 'das ni chags pa che/ /dngos grub thams cad rjes chags</text></item>
<item><p>263b3</p><section>rgyud</section><text>phyir/ /dngos grub thams cad mi 'gyur bde/ /bde ba chen po zhes brjod pa'o/ /de la ji ltar bcom ldan 'das rnam pa gsum yin zhe na/ bdag ni dus gsum mtha' yas phyir/ /nga ni srid gsum gdul bya'i phyir/ /gsum mchog 'jig rten gsum kun phyir/ /'jig rten gsum nga khams</text></item>
<item><p>263b4</p><section>rgyud</section><text>gsum nga / /de la ji ltar bcom ldan 'das thams cad nyid yin zhe na/ nga nyid brtan pa thams cad bde/ /bsod nams kun mchog che ba'i phyir/ /g.yo ba sems kyis 'dus byas phyir/ /sgyu ma thams cad nga yin no/ /zhes bya ba rang gi las kyi bya ba'i de kho na nyid rdo rje sems dpas gsungs</text></item>
<item><p>263b5</p><section>rgyud</section><text>so/ /de la ji ltar dang po'i glu byung ba shes pa yin zhe na/ srid pa shin tu grub pa yi/ /dbang phyug chen po mchog grub phyir/ /gzi can sems can don mdzad phyir/ /bskal pa thog mar bcom ldan gsungs/ /de nas de gang yin zhe na/ 'dod chags chen po bcom ldan 'das/ /</text></item>
<item><p>263b6</p><section>rgyud</section><text>rab tu dga' ba mi 'gyur mchog /gsang ba'i phyir ni snying por brjod/ /yi ge hU~M ni mi 'gyur mchog /de nas nye ba'i snying po yi/ /de kho na nyid shes pa ni/ /de nyid gsang zhing gsang ba dang / /snying po rab tu brjod par bya/ /snying po'i rjes su sgrub par 'grub/ /nye ba'i snying po nyid du brjod/ /</text></item>
<item><p>263b7</p><section>rgyud</section><text>de la ji ltar bde ba chen po'i rdo rje don yod pa dam tshig gi bshad pa'i rgyud yin zhe na/ dngos grub kun gyi mi 'gyur bde/ /bde ba chen po zhes brjod do/ /rdo rje de nyid don yod grub/ /dam tshig 'da' bar dka' ba'o/ /zhes bya ba'i mchog gi dam pa'i glu bcom ldan 'das rdo rje</text></item>
<item><p>264a1</p><section>rgyud</section><text>sems dpas gsungs so/ /de la ji ltar dkyil 'khor gyi don shes pa yin zhe na/ ji ltar gnas dang 'khor lo dang / /ji ltar dgod par 'gro ba dang / /'khor dang bcas pa dgod pa gang / /de 'dra'i 'khor lo mchog gis sprul/ /de nas rnam par shes pa ni/ /rdo rje sems sogs lha rnams kyi/ /'khor lo mngon</text></item>
<item><p>264a2</p><section>rgyud</section><text>sum mthong ba yis/ /rtag pa'i bsod nams ci 'dra ba/ /phyir na bris na'ang de bzhin no/ /de nas thig gdab pa'i cho ga ni/ shes rab can gyis dkyil 'khor bris/ /phyogs kun mnyam pa nyid dmigs la/ /shar dang nub dang byang dang lhor/ /thig bzhi btab pas dkyil 'khor brgyad/ /rdo rje thig gis yongs bskor bar/ /</text></item>
<item><p>264a3</p><section>rgyud</section><text>ka ba brgyad kyis nyer mdzes shing / /sgo bzhi rta babs kha khyer dang / /dra ba dra phyed la sogs brgyan/ /der bdag po'i don shes pa ni rdo rje sems dpa' ji lta bu zhe na/ nam mkha' skye ba mtshan ldan phyir/ /thog ma tha ma med pa'i mchog /rdo rje sems dpa' che rang bzhin/ /dpal mchog dang po zhes byar brjod/ /de nas bcom</text></item>
<item><p>264a4</p><section>rgyud</section><text>ldan 'das de gang zhe na/ kun mchog dngos grub chen po yi/ /dbang phyug chen po lhag pa'i lha/ /rdo rje 'dzin pa kun gyi rgyal/ /rab tu dga' ba mi 'gyur mchog /ces bya ba bcom ldan 'das rdo rje 'dzin pas gsungs so/ /de nas spyan ras gzigs dbang gis/ /pad+ma rA ga dang mtshungs pa/ /thams cad dag pa bla na</text></item>
<item><p>264a5</p><section>rgyud</section><text>med/ /rdo rje sems dpa' rang bdag nyid/ spyan ras gzigs kyi dbang phyug nyid/ /de nas pad+ma'i rigs kyi de kho na nyid ni/ rdo rje chos ni rab grub phyir/ /sems can thams cad rnam dag phyir/ /pad+ma chen po'i rigs dag pa'i/ /ting 'dzin ye shes kun nas bsdus/ /zhes bya'o/ /de la ji ltar nam mkha'i snying po</text></item>
<item><p>264a6</p><section>rgyud</section><text>yin zhe na/ thams cad nam mkha' bcom ldan 'das/ /sems can bsod nams mthong zhing che/ /nam mkha'i snying po sems dpa' dang / /de nas nor bu rigs kyi ni/ /dbang bskur ba dang gter dang ni/ /rdo rje rgyal mtshan mchod pa che/ /nor bu chen po'i rigs grub pa/ /bsam pa thams cad yongs rdzogs</text></item>
<item><p>264a7</p><section>rgyud</section><text>pa'o/ /zhes bya ba dkyil 'khor thams cad kyi de kho na nyid chen po bcom ldan 'das rdo rje sems dpas gsungs so/ /rdo rje rigs thams cad kyi dbang bskur ba shes pa ni/ sangs rgyas rin chen rdo rje phyed/ /rdo rje rin chen rdo rje la/ /spyan ras gzigs la rdo rje sku/ /nor bu nor bu 'dzin pa'o/ /de nas mchog dang po'i</text></item>
<item><p>264b1</p><section>rgyud</section><text>phyag mtshan gyi de kho na nyid do/ /kun mchog dngos grub chen po yi/ /dbang phyug chen po'i mtshon cha che/ /gsang ba lnga yi de nyid che/ /rdo rje rtse lnga zhes brjod do/ /de nas rigs thams cad kyi phyag mtshan gyi de kho na nyid shes pa ni/ sangs rgyas thams cad sangs rgyas nyid/ /sna tshogs bya bar rdo rje can/ /'jig rten dbang phyug rdo rje</text></item>
<item><p>264b2</p><section>rgyud</section><text>chos/ /nor bu nor bu bsags pa'o/ /zhes bya ba dbang bskur ba thams cad kyi phyag mtshan gyi de kho na nyid bcom ldan 'das rdo rje sems dpas gsungs so/ /de la ji ltar thams cad dgug pa'i rgyud yin zhe na/ /rtog pa thams cad gsang chen gyi/ /rdo rje lcags kyu dril bcas pas/ /bkug ste de nas rjes bsgrub pa/ /</text></item>
<item><p>264b3</p><section>rgyud</section><text>dril bu nyid kyis bya ba yin/ /ji ltar mchod pa thams cad kyi cho ga yin zhe na/ rtog pa kun gyi gsang chen gyis/ /rab tu dga' bas mchod nas ni/ /glu dang rol mo rnam 'phrul bas/ /mchod de slar yang rnal 'byor mchod/ /de la ji ltar dngos grub thams cad kyi byin gyis brlabs pa'i dam tshig chen po'i de kho na</text></item>
<item><p>264b4</p><section>rgyud</section><text>nyid yin zhe na/ rtog pa kun gyi gsang chen gyis/ /phyag rgya kun gyis legs byin brlabs/ /dam tshig chen po 'di nyid kyis/ /rang nyid bsgrubs nas snying po bzlas/ /thog mtha' med pa'i sems dpa' ni/ /rdo rje sems dpa' dga' ba che/ /kun tu bzang po kun bdag nyid/ /rdo rje bsnyems pa'i bdag po'i bdag /</text></item>
<item><p>264b5</p><section>rgyud</section><text>ces bya ba mchog dang po'i skyes bu'o/ /de la ji ltar rang lhag pa'i lha thams cad kyi sgrub pa chen po'i rgyud yin zhe na/ brtan pa dang ni g.yo ba dang / /rtog pa kun las bsgrub bya gang / /rang gi lhag pa'i lha sbyor bas/ /de dag thams cad bsgrub par bya/ /de nas thams cad rjes su sgrub pa'i rgyud ni/ rdo rje dril bu 'dzin</text></item>
<item><p>264b6</p><section>rgyud</section><text>gyur nas/ /rdo rje dril bu rab sad cing / /rtog pa thams cad rjes bsgrubs pas/ /mchog dang las sogs 'grub par 'gyur/ /de la ji ltar 'bad pa med pa thams cad sgrub pa'i rgyud yin zhe na/ bsgrub bya ci 'dod bsgrubs nas ni/ /phyi nas ji ltar 'dod pa yis/ /ci 'dod spyod pa la spyod cing / /thams cad byed</text></item>
<item><p>264b7</p><section>rgyud</section><text>cing thams cad bza'/ /langs pa'am ni 'dug pa'am/ /gang dang de ru 'chag pa'am/ /dgod pa dang ni smra ba'am/ /gang der ji bzhin de bzhin no/ /dbang po gang dang gang lam gyur/ /de dang de yi ngo bor bya/ /mnyam par bzhag nas rnal 'byor gyis/ /rang gi lhag pa'i lha sbyor bya/ /de nyid rnal 'byor 'di yis</text></item>
<item><p>265a1</p><section>rgyud</section><text>ni/ /thams cad nyid ni bsgrub par bya/ /sangs rgyas kun dngos thams cad ni/ /rtag tu mthong zhing grub par 'gyur/ /dam tshig chen po de nyid ni/ /mkhas pa gang zhig dad pas klog /de ni sdig kun dang bral bas/ /dngos grub kun gyi dbang phyug 'gyur/ /zhes bya ba dam tshig chen po'i de kho na</text></item>
<item><p>265a2</p><section>rgyud</section><text>nyid do/ /de ltar dpal mchog dang po'i cho ga mnyams mchog gi bla ma gsal/ /mchog tu gsang bsgrub pa'i cho ga bde mchog myur du grub phyir gsol/ /rdo rje mchog 'dzin dang bcas bde gshegs sras bcas rnams kyis byin brlabs pa/ /bde chen dam pa rdo rje 'dzin pa dga' chen mchog gis de</text></item>
<item><p>265a3</p><section>rgyud</section><text>gsungs so/ /dpal mchog dang po las mchog tu gsang ba'i cho ga /de nas ston pa rdo rje 'dzin/ /mkha' ltar thug med kun tu 'gro/ /sangs rgyas kun gyis bstod nas ni/ /rtog pa'i mthar thug don gsungs so/ /bdag gi snying po dang 'di mchog chen po'o/ /bde chen mchog gi mchog dang rjes su</text></item>
<item><p>265a4</p><section>rgyud</section><text>chags pa che/ /kun mchog sems dpa' rnams kyi rtag tu 'byung gnas ni/ /kun mchog 'byor pa'i dbang phyug 'di ni gso ba yin/ /mtha' yas pa dang thog med mthar thug med pa ni/ /mchod bya chen po thams cad rnams kyi tshul chen po/ /nam mkha' dang mtshungs mchog gi dngos 'phel gsol/ /</text></item>
<item><p>265a5</p><section>rgyud</section><text>de ni sus kyang mthar thug byed par nus pa min/ /sems can rnams ni dman la zhen cing nyung la dga'/ /dad pa med cing slu ba byed la ma sbyangs pa/ /rtag tu rjes su chags shing chags bral la chags pa/ /de rnams la ni phan phyir 'di ni mthar thug pa'o/ /gang gi khyim na 'di gnas gang gis rab tu bsgrub</text></item>
<item><p>265a6</p><section>rgyud</section><text>pa'am/ /yang na ji bzhin gsungs pa rtag tu 'dir sgrub byed/ /so sor nyams su myong ba'i mthu yis thams cad du/ /bdud kyi las tshogs rnams kyis de ni gnod mi nus/ /rdo rje 'chang sogs sku ni gang gis sgrub byed pa/ /gzugs brnyan la sogs thams cad 'dir ni ji bzhin gsungs/ /des</text></item>
<item><p>265a7</p><section>rgyud</section><text>ni thams cad so sor nyams myong nus par ldan/ /bdud kyi las tshogs rnams kyis de ni gnod mi nus/ /gang zhig rdo rje la sogs gzugs brnyan la sogs pa/ /ji ltar 'dod pa 'di dag thams cad sgrub par byed/ /rab tu 'dod pas yi ge hU~M las bris nas ni/ /'dod pa'i dngos grub de yis</text></item>
<item><p>265b1</p><section>rgyud</section><text>ster zhing thob par 'gyur/ /rgyal po rnams kyis rnam par sbyang bar mdzad pa ni/ /gang la don kun dag phyir mdzad par mi 'gyur min/ /'di ni bgegs byed bdud rnams kyang ni yod ma yin/ /rtogs pas dngos grub 'phel zhing byin gyis brlabs pa yin/ /nga ni bdud nyid mi 'gyur brtan</text></item>
<item><p>265b2</p><section>rgyud</section><text>med nyid mi 'gyur/ /brtan pa nyid phyir nga ni brtan par mdzad pa yin/ /rtag pa 'di ni mchog chen gang gis sgrub byed pa/ /de la nga ni dngos grub myur du sgrub par byed/ /dngos grub chen po la thams cad rjes su chags shing shin tu mnyes pa dang / shin tu brtan pa dang / shin tu rgyas pa dang /</text></item>
<item><p>265b3</p><section>rgyud</section><text>rtag tu rgya che bar 'gyur ba yin no/ /gang zhig mchog gi rgyal po snying po sgrub byed pa/ /rgyal ba thams cad dgyes shing rgyal ba dgyes par mdzad/ /de dag grags pa chen po thob nas bde ba'ang thob/ /de phyir 'di la dad cing gus par bya ba yin/ /de nas rgyal ba rnams kyis bcom ldan 'das</text></item>
<item><p>265b4</p><section>rgyud</section><text>la legs so zhes bya ba byin te/ yab mchog sangs rgyas sras ni legs so legs/ /sras mchog sangs rgyas sras ni legs so legs/ /rdo rje mchog ni rdo rje 'byung ba legs/ /dam pa'i chos kyi bdag nyid legs so legs/ /sangs rgyas rnams kyis yang dag byin</text></item>
<item><p>265b5</p><section>rgyud</section><text>brlab pa/ /rtag tu mi 'gyur don yod grub pa che/ /ji ltar dang po'i grub pa de bzhin du/ /phyi nas kyang ni de bzhin grub par 'gyur/ /de ltar ngag chen gsungs nas ni/ /sras dang bcas pa'i sangs rgyas rnams/ /rdo rje sems dpa' chen po yi/ /gsung la rjes</text></item>
<item><p>265b6</p><section>rgyud</section><text>su yi rang mdzad/ /dpal mchog dang po las rtog pa'i rgyal po thams cad kyi mchog rdzogs so// //thugs dam sa'i snying po tho lding du/ rgya gar gyi mkhan po paN+Di ta mkhas pa chen po man+t+ra kA la sha dang / sgra bsgyur gyi lo tsA ba lha btsan po dge slong bla ma zhi ba'i 'od kyi zhal snga</text></item>
<item><p>265b7</p><section>rgyud</section><text>nas bsgyur cing zhus te gtan la phab pa// //lo tsA chen po rin chen bzang po yis/ /dpal mchog dang po'i rgyud 'di bsgyur ba la/ /bar bar dpe ma rnyed pas ma 'gyur nas/ /bdag gis 'bad pas dpe btsal rnyed pas bsgyur// //</text></item>
<item><p>266a1</p><section>rgyud</section><text>@##/ /rgya gar skad du/ /AR+Ya pradz+nyA pA ra mi tA na ya sha ta pany+tsA sha ti kA/ bod skad du/ 'phags pa shes rab kyi pha rol tu phyin pa'i tshul brgya lnga bcu pa/ bcom ldan 'das shes rab kyi pha rol tu phyin pa la phyag 'tshal lo/ /'di skad bdag gis thos pa'i dus gcig na/</text></item>
<item><p>266a2</p><section>rgyud</section><text>bcom ldan 'das de bzhin gshegs pa thams cad kyis mkhyen pa'i bye brag rnam pa tha dad pa dang ldan pa/ de bzhin gshegs pa rin po che thams cad kyi cod pan gyis khams gsum du dbang bcu rdzogs pa/ de bzhin gshegs pa thams cad kyi ma/ thams cad mkhyen pa'i ye shes</text></item>
<item><p>266a3</p><section>rgyud</section><text>dang ldan pa/ rnal 'byor can chen po'i dbang phyug /de bzhin gshegs pa thams cad kyi phyag rgyas chos thams cad kyi mnyam pa nyid thugs su chud pa/ sna tshogs kyi bya ba mdzad de/ ma lus pa na sems can gyi khams lus pa med pa thams cad kyi re ba thams cad yongs su bskang ba'i</text></item>
<item><p>266a4</p><section>rgyud</section><text>phrin las mdzad pa/ thugs rje chen po rnam par snang mdzad chen po/ rtag pa khams gsum gyi mnyam pa nyid la bzhugs pa sku dang / gsung dang / thugs thams cad rdo rje de bzhin gshegs pa/ lha'i rgyal po gzhan 'phrul dbang byed kyi gnas/ 'dod pa'i khams thams cad na/</text></item>
<item><p>266a5</p><section>rgyud</section><text>nor bu rin po che chen pos rab tu spras pa dang / ba dan kha dog sna tshogs dril bu brgyus pa rlung gis bskyod pa dang / me tog gi phreng ba dang / rnga ma dang / rgyan phreng dang / chun 'phyang dang / zla ba lta bus mdzes par byas pa/ de bzhin gshegs pa thams cad bzhugs pa/ shis pa</text></item>
<item><p>266a6</p><section>rgyud</section><text>thams cad bstod pa na/ byang chub sems dpa' bye ba phrag brgya dang thabs cig tu bzhugs pa la 'di lta ste/ byang chub sems dpa' sems dpa' chen po lag na rdo rje dang / spyan ras gzigs dbang phyug dang / nam mkha'i snying po dang / rdo rje khu tshur dang / 'jam dpal dang /</text></item>
<item><p>266a7</p><section>rgyud</section><text>sems bskyed ma thag tu chos kyi 'khor lo bskor ba dang / nam mkha' mdzod dang / byang chub sems dpa' sems dpa' chen po bdud kyi stobs thams cad rab tu 'joms pa dang / de dag la sogs pa byang chub sems dpa' bye ba phrag brgya dang thabs cig ste/ yongs su bskor cing</text></item>
<item><p>266b1</p><section>rgyud</section><text>mdun gyis bltas nas chos ston te/ shes rab kyi pha rol tu phyin pa'i tshul chos thams cad kyi ngo bo nyid rnam par dag pa'i sgo zhes bya ba thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/</text></item>
<item><p>266b2</p><section>rgyud</section><text>yongs su byang ba yang dag par ston te/ 'di ltar rab tu dga' ba rnam par dag pa'i gnas de ni 'di lta ste/ byang chub sems dpa'i gnas so/ /'dod chags kyi mtha' rnam par dag pa'i gnas de ni 'di lta ste/ byang chub sems dpa'i gnas so/ /reg pa rnam par dag pa'i gnas de ni 'di</text></item>
<item><p>266b3</p><section>rgyud</section><text>lta ste/ byang chub sems dpa'i gnas so/ /sdug pa'i 'ching ba rnam par dag pa'i gnas de ni 'di lta ste/ byang chub sems dpa'i gnas so/ /thams cad la dbang phyug dang / dbang rnam par dag pa'i gnas de ni 'di lta ste/ byang chub sems dpa'i gnas so/ /lta ba rnam par dag pa'i</text></item>
<item><p>266b4</p><section>rgyud</section><text>gnas de ni 'di lta ste/ byang chub sems dpa'i gnas so/ /dga' ba rnam par dag pa'i gnas de ni 'di lta ste/ byang chub sems dpa'i gnas so/ /sred pa rnam par dag pa'i gnas de ni 'di lta ste/ byang chub sems dpa'i gnas so/ /snyems pa rnam par dag pa'i gnas de ni 'di lta ste/ /</text></item>
<item><p>266b5</p><section>rgyud</section><text>byang chub sems dpa'i gnas so/ /rgyan rnam par dag pa'i gnas de ni 'di lta ste/ byang chub sems dpa'i gnas so/ /yi tshim par byed pa rnam par dag pa'i gnas de ni 'di lta ste/ byang chub sems dpa'i gnas so/ /snang ba rnam par dag pa'i gnas de ni 'di lta ste/ byang chub sems</text></item>
<item><p>266b6</p><section>rgyud</section><text>dpa'i gnas so/ /lus bde ba rnam par dag pa'i gnas de ni 'di lta ste/ byang chub sems dpa'i gnas so/ /gzugs rnam par dag pa'i gnas de ni 'di lta ste/ byang chub sems dpa'i gnas so/ /sgra rnam par dag pa'i gnas de ni 'di lta ste/ byang chub sems dpa'i gnas so/ /dri</text></item>
<item><p>266b7</p><section>rgyud</section><text>rnam par dag pa'i gnas de ni 'di lta ste/ byang chub sems dpa'i gnas so/ /ro rnam par dag pa'i gnas de ni 'di lta ste/ byang chub sems dpa'i gnas so/ /reg rnam par dag pa'i gnas de ni 'di lta ste/ byang chub sems dpa'i gnas so/ /de ci'i phyir zhe na/ 'di ltar chos thams</text></item>
<item><p>267a1</p><section>rgyud</section><text>cad ni ngo bo nyid kyis rnam par dag pa ste/ chos thams cad kyi ngo bo nyid kyis stong pa nyid pas shes rab kyi pha rol tu phyin pa yongs su dag pa'o/ /lag na rdo rje su la las chos thams cad kyi ngo bo nyid rnam par dag pa'i sgo sgrub pa shes rab kyi pha rol tu phyin pa'i tshul 'di lan cig</text></item>
<item><p>267a2</p><section>rgyud</section><text>thos na yang de byang chub kyi snying po'i bar du sgrib pa thams cad dang chod pa dang / nyon mongs pa'i sgrib pa dang / chos kyi sgrib pa dang / las kyi sgrib pa chen po bsags kyang sems can dmyal ba la sogs pa ngan song du nam yang skye bar mi 'gyur/ sdig pa yang byas ma thag tu sdug bsngal</text></item>
<item><p>267a3</p><section>rgyud</section><text>med par 'byang bar 'gyur ro/ /su zhig 'dzin pa dang / nyin re zhing klog pa dang / kha ton byed pa dang / tshul bzhin yid la byed pa de tshe 'di nyid la chos thams cad kyi mnyam pa nyid rdo rje'i ting nge 'dzin thob pas chos thams cad la dbang bsgyur bar 'gyur ro/ /chos thams cad la dga' ba dang /</text></item>
<item><p>267a4</p><section>rgyud</section><text>mgu ba dang / mchog tu dga' ba myong par 'gyur ro/ /byang chub sems dpa' chen po'i tshe bcu drug gis de bzhin gshegs pa'am/ rdo rje 'dzin thob par 'gyur ro/ /de nas bcom ldan 'das lag na rdo rje de bzhin gshegs pa thams cad pa/ theg pa chen po mngon par rtogs pa/ dkyil 'khor</text></item>
<item><p>267a5</p><section>rgyud</section><text>thams cad pa/ rdo rje 'dzin mtha' dag gi sems can gyi mchog khams gsum ma lus pa mtha' dag na 'jig rten gsum po thams cad las rnam par rgyal ba/ sems can gyi khams lus pa med pa 'dul ba/ don thams cad grub pa/ dam tshig chen po pa/ rdo rje gsang ba'i sems can</text></item>
<item><p>267a6</p><section>rgyud</section><text>chen po du mas g.yog byas pa de shes rab kyi pha rol tu phyin pa'i tshul gyi don 'di ston te/ bzhin rab tu 'dzum zhing lag pa g.yon pa rdo rje bsgyings te thog ma'i rdo rje chen po gsor nas rang gi snying gar bstod pa'i tshul gyis 'dzin cing bde ba chen po rdo rje don yod pa'i dam tshig ces bya ba rang gi de kho na nyid</text></item>
<item><p>267a7</p><section>rgyud</section><text>kyi snying po 'di smras so/ /hU~M/ de nas bcom ldan 'das de bzhin gshegs pa rnam par snang mdzad kyis yang de bzhin gshegs pa thams cad zhi ba'i chos nyid mngon par rdzogs par byang chub par sgrub pa zhes bya ba shes rab kyi pha rol tu phyin pa'i tshul 'di bshad do/ /rdo rje sra ba nyid kyi phyir rdo</text></item>
<item><p>267b1</p><section>rgyud</section><text>rje mnyam pa nyid mngon par rdzogs par byang chub pa ni byang chub chen po'o/ /don gcig pa'i phyir don gyi mnyam pa nyid mngon par rdzogs par byang chub pa ni byang chub chen po'o/ /ngo bo nyid kyis rnam par dag pa'i phyir chos kyi mnyam pa nyid mngon par rdzogs par byang chub pa ni byang chub chen po'o/ /thams</text></item>
<item><p>267b2</p><section>rgyud</section><text>cad la rnam par mi rtog pa'i phyir thams cad kyi mnyam pa nyid mngon par rdzogs par byang chub pa ni byang chub chen po'o/ /lag na rdo rje su la la chos mngon par sgrub pa bzhi po 'di dag nyan pa dang / 'dzin pa dang / klog pa dang / sgom pa de sdig pa thams cad spyod kyang byang chub kyi snying po la 'dug</text></item>
<item><p>267b3</p><section>rgyud</section><text>gi bar du ngan song thams cad las yang dag par 'das par 'gyur ro/ /myur du bla na med pa yang dag par rdzogs pa'i byang chub tu mngon par rdzogs par 'tshang rgya bar yang 'gyur ro/ /de nas de skad ces bka' stsal nas/ bcom ldan 'das ye shes kyi khu tshur yongs su 'dzin pa don gnas</text></item>
<item><p>267b4</p><section>rgyud</section><text>'di nyid rgya cher ston cing bzhin rab tu 'dzum dmul te chos thams cad kyi mnyam pa nyid kyi snying po 'di rab tu smras so/ /a/ de nas ma rungs pa thams cad 'dul ba bcom ldan 'das de bzhin gshegs pa shAkya thub pas kyang yang chos thams cad kyi mnyam pa nyid kyis rnam par rgyal ba bsdu ba zhes</text></item>
<item><p>267b5</p><section>rgyud</section><text>bya ba shes rab kyi pha rol tu phyin pa sgrub pa 'di bshad de/ 'dod chags kyi spros pa med pa nyid kyis zhe sdang gi spros pa med pa nyid do/ /zhe sdang gi spros pa med pa nyid kyis gti mug gi spros pa med pa nyid do/ /gti mug gi spros pa med pa nyid kyis chos thams cad spros pa med pa nyid do/ /chos thams cad</text></item>
<item><p>267b6</p><section>rgyud</section><text>kyi spros pa med pa nyid kyis shes rab kyi pha rol tu phyin pa spros pa med pa nyid du rig par bya'o/ /lag na rdo rje su la la shes rab kyi pha rol tu phyin pa'i tshul 'di nyan pa dang / 'dzin pa dang / klog pa dang / sgom pa des 'dul ba'i dbang gi phyir khams gsum du skyes pa'i sems can thams cad bsad kyang ngan song du 'gro</text></item>
<item><p>267b7</p><section>rgyud</section><text>bar mi 'gyur te/ myur du bla na med pa yang dag par rdzogs pa'i byang chub tu mngon par rdzogs par 'tshang rgya bar yang 'gyur ro/ /de nas bcom ldan 'das lag na rdo rje chos nyid 'di'i don rgya cher ston te/ 'jig rten gsum las rnam par rgyal ba'i rdo rje zhes bya ba'i phyag rgya bcings nas khro gnyer dang bcas shing smin</text></item>
<item><p>268a1</p><section>rgyud</section><text>ma bteg ste 'bar bar lta la pad+ma'i gdong khro zhing dgod de/ mche ba gtsigs nas/ rkang pa g.yon pa brkyang ba'i tshul du gnas pas gnas nas rdo rje hU~M zhes bya ba'i snying po 'di smras so/ /hU~M/ de nas bcom ldan 'das de bzhin gshegs pa ngo bo nyid dag pa'i chos nyid thob pas yang chos thams</text></item>
<item><p>268a2</p><section>rgyud</section><text>cad kyi mnyam pa nyid spyan ras gzigs dbang phyug gi ye shes kyi phyag rgya zhes bya ba shes rab kyi pha rol tu phyin pa'i tshul 'di bshad de/ 'dod chags thams cad rnam par dag pas 'jig rten na zhe sdang thams cad rnam par dag par 'gyur ro/ /dri ma thams cad rnam par dag pas 'jig rten na sdig pa thams cad</text></item>
<item><p>268a3</p><section>rgyud</section><text>rnam par dag par 'gyur ro/ /chos thams cad rnam par dag pas 'jig rten na sems can thams cad rnam par dag par 'gyur ro/ /shes pa thams cad rnam par dag pas 'jig rten na shes rab kyi pha rol tu phyin pa rnam par dag par 'gyur ro/ /lag na rdo rje su la la shes rab kyi pha rol tu phyin pa'i tshul</text></item>
<item><p>268a4</p><section>rgyud</section><text>'di nyan pa dang / 'dzin pa dang / klog pa dang / sgom pa de 'dod chags dang / dri ma thams cad kyi nang na 'dug kyang pad+ma lta bur 'dod chags kyi nyes pa rnams dang / dri ma rnams dang / glo bur gyi nyon mongs pa rnams kyis gos par mi 'gyur te/ myur du bla na med pa yang dag par rdzogs pa'i byang</text></item>
<item><p>268a5</p><section>rgyud</section><text>chub mngon par rdzogs par 'tshang rgya bar yang 'gyur ro/ /de nas byang chub sems dpa' sems dpa' chen po spyan ras gzigs dbang phyug don gyi gnas 'di nyid rgya cher ston cing bzhin rab tu 'dzum dmul te/ pad+ma'i 'dab ma kha 'byed pas 'dod chags la sogs pa'i dri mas mi gos pa</text></item>
<item><p>268a6</p><section>rgyud</section><text>la lta zhing 'gro ba thams cad kyi phyir pad+ma gzugs sna tshogs zhes bya ba'i snying po 'di smras so/ /hrIH/ de nas bcom ldan 'das de bzhin gshegs pa khams gsum thams cad kyi dbang pos yang de bzhin gshegs pa thams cad kyi dbang bskur ba las byung ba'i ye shes kyi snying po zhes bya ba shes rab kyi</text></item>
<item><p>268a7</p><section>rgyud</section><text>pha rol tu phyin pa'i tshul 'di bshad de/ dbang bskur ba sbyin pa ni khams gsum thams cad kyi rgyal srid thob par 'gyur ro/ /nor sbyin pa ni re ba thams cad yongs su rdzogs par 'gyur ro/ /chos sbyin pa ni chos thams cad kyi mnyam pa nyid thob par 'gyur ro/ /zang zing sbyin pa ni lus dang ngag dang sems kyi</text></item>
<item><p>268b1</p><section>rgyud</section><text>bde ba thams cad thob par 'gyur ro/ /de nas byang chub sems dpa' sems dpa' chen po nam mkha'i snying po bzhin rab tu 'dzum ste/ rang gi mgo la rdo rje rin po che'i dbang bskur ba'i phreng ba 'ching zhing don 'di nyid rgya cher ston te/ dbang bskur ba thams cad kyi dam tshig rin po che zhes bya ba'i snying po 'di smras so//</text></item>
<item><p>268b2</p><section>rgyud</section><text>trA~M/ de nas bcom ldan 'das de bzhin gshegs pa thams cad kyi ye shes kyi phyag rgya thob pa de bzhin gshegs pa thams cad kyi khu tshur 'dzin pa/ de bzhin gshegs pa rtag pas yang de bzhin gshegs pa thams cad kyi ye shes kyi phyag rgya'i gnas rdo rje zhes bya ba shes rab kyi pha rol tu phyin pa'i tshul 'di bshad</text></item>
<item><p>268b3</p><section>rgyud</section><text>de/ de bzhin gshegs pa thams cad kyi sku'i phyag rgya yongs su 'dzin pa ni de bzhin gshegs pa thams cad nyid du 'gyur ro/ /de bzhin gshegs pa thams cad kyi gsung gi phyag rgya yongs su 'dzin pa ni chos thams cad thob par 'gyur ro/ /de bzhin gshegs pa thams cad kyi thugs kyi phyag rgya yongs su 'dzin</text></item>
<item><p>268b4</p><section>rgyud</section><text>pa ni ting nge 'dzin thams cad thob par 'gyur ro/ /de bzhin gshegs pa thams cad kyi rdo rje'i phyag rgya yongs su 'dzin pa ni lus dang / ngag dang / sems thams cad rdo rjer rdo rje'i dngos grub dam pa thob par 'gyur ro/ /su la la shes rab kyi pha rol tu phyin pa'i tshul 'di nyan pa dang / 'chang ba dang / klog pa dang</text></item>
<item><p>268b5</p><section>rgyud</section><text>lung 'bogs pa dang / sgom pa des dngos grub thams cad dang / phun sum tshogs pa thams cad dang / shes pa thams cad dang / dgos pa thams cad dang / lus dang / ngag dang / sems thams cad rdo rjer rdo rje'i dngos grub dam pa thob nas/ myur du bla na med pa yang dag par rdzogs pa'i byang chub mngon</text></item>
<item><p>268b6</p><section>rgyud</section><text>par rdzogs par 'tshang rgya bar 'gyur ro/ /de nas byang chub sems dpa' sems dpa' chen po rdo rje'i khu tshur dam tshig chen po'i rdo rje'i phyag rgya yongs su 'dzin pas don gnas 'di rgya cher bstan te/ de bzhin rab tu 'dzum zhing rdo rje sra ba'i phyag rgya dngos grub thams cad kyi dam tshig ces bya ba'i snying po 'di smras so/ /</text></item>
<item><p>268b7</p><section>rgyud</section><text>aH/ de nas bcom ldan 'das chos thams cad spros pa med pa'i de bzhin gshegs pas yang 'khor lo ltar yi ge bskor ba zhes bya ba shes rab kyi pha rol tu phyin pa'i tshul 'di bshad de/ ngo bo nyid med pa'i tshul gyis chos thams cad stong pa nyid do/ /mtshan ma med pa'i tshul gyis chos thams cad</text></item>
<item><p>269a1</p><section>rgyud</section><text>mtshan ma med pa'o/ /smon pa med pa'i tshul gyis chos thams cad smon pa med pa'o/ /shes rab kyi pha rol tu phyin pa yongs su dag pas chos thams cad rang bzhin gyis 'od gsal ba'o/ /de nas bcom ldan 'das 'jam dpal gzhon nur gyur pa don 'di nyid rgya cher ston te/ bzhin</text></item>
<item><p>269a2</p><section>rgyud</section><text>rab tu 'dzum bzhin du bdag gi ral gri des de bzhin gshegs pa thams cad la 'debs shing shes rab kyi pha rol tu phyin pa'i snying po'i mchog 'di smras so/ /a/ de nas bcom ldan 'das de bzhin gshegs pa thams cad kyi 'khor der 'dus pa'i de bzhin gshegs pas 'khor lo chen po la 'jug pa</text></item>
<item><p>269a3</p><section>rgyud</section><text>zhes bya ba shes rab kyi pha rol tu phyin pa'i tshul 'di bshad do/ /rdo rje mnyam pa nyid la 'jug pa ni de bzhin gshegs pa thams cad kyi 'khor lo la 'jug par 'gyur ro/ /don gyi mnyam pa nyid la 'jug pa ni byang chub sems dpa' sems dpa' chen po'i 'khor lo la 'jug par 'gyur ro/ /chos thams</text></item>
<item><p>269a4</p><section>rgyud</section><text>cad kyi mnyam pa nyid la 'jug pa ni dam pa'i chos kyi 'khor lo la 'jug par 'gyur ro/ /thams cad kyi mnyam pa nyid la 'jug pa ni 'khor lo thams cad la 'jug par 'gyur ro/ /de nas byang chub sems dpa' sems bskyed ma thag tu chos kyi 'khor lo bskor ba chos nyid kyi don 'di rgya cher ston cing</text></item>
<item><p>269a5</p><section>rgyud</section><text>'dzum dmul nas rdo rje'i 'khor lo bskor zhing rdo rje'i 'khor lo thams cad la 'jug pa zhes bya ba'i snying po 'di smras so/ /hU~M/ de nas bcom ldan 'das de bzhin gshegs pa la mchod pa thams cad kyi cho ga rgyas pa'i snod kyis mchod pa thams cad kyi mchog ces bya ba shes rab kyi pha rol tu phyin pa'i</text></item>
<item><p>269a6</p><section>rgyud</section><text>tshul 'di bshad do/ /byang chub kyi sems bskyed pa ni de bzhin gshegs pa thams cad la mchod pa'i cho ga rgyas pa'o/ /sems can gyi khams thams cad yongs su skyob pa ni de bzhin gshegs pa thams cad la mchod pa'i cho ga rgyas pa'o/ /dam pa'i chos yongs su 'dzin pa ni de bzhin gshegs</text></item>
<item><p>269a7</p><section>rgyud</section><text>pa thams cad la mchod pa'i cho ga rgyas pa'o/ /shes rab kyi pha rol tu phyin pa yi ger 'dri ba dang / yi ger 'drir 'jug pa dang / 'dzin pa dang / klog pa dang / brjod pa dang / ston pa dang / nyan pa dang / sems pa dang / sgom pa dang / mchod pa byed pa ni de bzhin gshes pa thams cad la mchod</text></item>
<item><p>269b1</p><section>rgyud</section><text>pa'i cho ga rgyas pa'o/ /de nas byang chub sems dpa' sems dpa' chen po nams ba'i mdzod don de nyid rgya cher ston te/ bzhin rang du 'dzum zhing las thams cad don yod pa'i dam tshig ces bya ba'i snying po 'di smras so/ /o~M/ de nas bcom ldan 'das de bzhin gshegs pa sems can thams</text></item>
<item><p>269b2</p><section>rgyud</section><text>cad 'dul nus pa yang ye shes kyi khu tshur yongs su 'dzin pa sems can thams cad 'dul ba shes pa'i snying po zhes bya ba shes rab kyi pha rol tu phyin pa'i tshul 'di bshad do/ /sems can thams cad mnyam pa nyid pas khro ba mnyam pa nyid do/ /sems can thams cad 'dul ba nyid pas khro ba 'dul ba</text></item>
<item><p>269b3</p><section>rgyud</section><text>nyid do/ /sems can thams cad chos nyid pas khro ba chos nyid do/ /sems can thams cad rdo rje nyid pas khro ba rdo rje nyid do/ /de ci'i phyir zhe na/ 'di ltar sems can thams cad 'dul ba ni byang chub po/ /de nas byang chub sems dpa' bdud kyi stobs thams cad rab tu 'joms pa don de nyid</text></item>
<item><p>269b4</p><section>rgyud</section><text>rgya cher ston te/ bzhin rab tu 'dzum zhing rdo rje mche ba'i phyag rgya dang / rdo rje gnod sbyin gyi gzugs kyis rdo rje khro bo'i gad mo zhes bya ba'i snying po 'di smras so/ /ha/ de nas bcom ldan 'das de bzhin gshegs pa chos thams cad kyi mnyam pa nyid la gnas pas yang chos thams cad kyi mchog ces bya</text></item>
<item><p>269b5</p><section>rgyud</section><text>ba shes rab kyi pha rol tu phyin pa'i tshul 'di bshad do/ /thams cad mnyam pa nyid pas shes rab kyi pha rol tu phyin pa mnyam pa nyid do/ /thams cad don nyid pas shes rab kyi pha rol tu phyin pa don nyid do/ /thams cad chos nyid pas shes rab kyi pha rol tu phyin pa chos nyid do/ /thams cad las nyid</text></item>
<item><p>269b6</p><section>rgyud</section><text>pas shes rab kyi pha rol tu phyin pa las nyid du rig par bya'o/ /de nas bcom ldan 'das lag na rdo rje de bzhin gshegs pa dang / byang chub sems dpa' thams cad kyi don yod pa'i dam tshig gi dkyil 'khor byin gyis rlob pa zhes bya ba'i ting nge 'dzin la snyoms par zhugs nas/ don yod pa</text></item>
<item><p>269b7</p><section>rgyud</section><text>thams cad kyi dam tshig ces bya ba'i snying po 'di smras so/ /hU~M/ de nas bcom ldan 'das de bzhin gshegs pa thams cad pa rnam par snang mdzad kyis yang sems can thams cad byin gyis rlob pa zhes bya ba shes rab kyi pha rol tu phyin pa'i tshul 'di bshad do/ /byang chub sems dpa' sems</text></item>
<item><p>270a1</p><section>rgyud</section><text>dpa' chen po kun tu bzang po thams cad kyi rang bzhin yin pas sems can thams cad ni de bzhin gshegs pa'i snying po can no/ /thams cad rdo rje'i snying pos dbang bskur ba nyid pas sems can thams cad ni rdo rje'i snying po can no/ /ngag thams cad rab tu 'byung bas sems can</text></item>
<item><p>270a2</p><section>rgyud</section><text>thams cad ni chos kyi snying po can no/ /sems can thams cad kyi bya ba byed pa la sbyor bas sems can thams cad ni las kyi snying po can no/ /de nas phyi rol gyi rdo rje'i rigs rnams kyis ca co'i sgra phyung nas/ chos nyid kyi don rgya cher ston cing snying po phul te/ de nas rdo rje'i dbang phyug chen pos</text></item>
<item><p>270a3</p><section>rgyud</section><text>rang gi de kho na'i snying po 'di phul lo/ /drI/ de nas ma mo thams cad kyis bcom ldan 'das la phyag 'tshal te tshig mthun par thams cad dgug pa dang / gzung ba dang / gzhig pa dang / sgrub pa'i dam tshig ces bya ba rang gi de kho na'i snying po 'di phul lo/ /b+h+yoH/ de nas sbrang rtsir byed</text></item>
<item><p>270a4</p><section>rgyud</section><text>pa la sogs pa ming po gsum gyis bcom ldan 'das la phyag 'tshal te/ tshig mthun par rang gi de kho na'i snying po 'di phul lo/ /swA/ de nas sring mo bzhis bcom ldan 'das la phyag 'tshal te/ rang gi de kho na'i snying po 'di phul lo/ /hA/ de nas bcom ldan 'das de bzhin gshegs</text></item>
<item><p>270a5</p><section>rgyud</section><text>pa mtha' yas mu med la mthar thug cing mu med pa'i chos dang ldan pas yang chos 'di mthar thug par byin gyis brlab pa'i phyir chos thams cad kyi mnyam pa nyid kyi mthar thug pas byin gyis brlabs pa rdo rje zhes bya ba shes rab kyi pha rol tu phyin pa'i tshul 'di bshad do/ /shes rab kyi pha</text></item>
<item><p>270a6</p><section>rgyud</section><text>rol tu phyin pa mtha' yas pa nyid pas de bzhin gshegs pa thams cad mtha' yas pa nyid do/ /shes rab kyi pha rol tu phyin pa mu med pa nyid pas rdo rje thams cad mu med pa nyid do/ /shes rab kyi pha rol tu phyin pa du ma nyid pas chos thams cad du ma nyid do/ /shes rab kyi pha rol tu phyin pa mthar</text></item>
<item><p>270a7</p><section>rgyud</section><text>thug pa med pa nyid pas chos thams cad mthar thug pa med pa nyid yin no/ /su la la shes rab kyi pha rol tu phyin pa'i tshul 'di nyan pa dang / 'dzin pa dang / 'chang ba dang / klog pa dang / ston pa dang / rjod pa dang / sgom pa des sangs rgyas dang / byang chub sems dpa'i spyod</text></item>
<item><p>270b1</p><section>rgyud</section><text>pa thug pa med pa'i mthar phyin te/ sgrib pa thams cad zad nas de bzhin gshegs pa'am/ rdo rje 'dzin par myur du 'gyur ro/ /de nas de bzhin gshegs pa thams cad 'dus te/ chos kyi rnam grangs 'di don yod pa dang / thogs pa med par myur du 'grub par bya ba'i phyir/ lag na rdo rje</text></item>
<item><p>270b2</p><section>rgyud</section><text>la legs so zhes bya ba byin no/ /sems can chen po legs so legs/ /bde ba chen po legs so legs/ /theg pa chen po legs so legs/ /blo gros chen po legs sa legs/ /cho ga 'di ni legs par smras/ /sangs rgyas rdo rje 'dzin kun gyis/ /'bras bu yod pa</text></item>
<item><p>270b3</p><section>rgyud</section><text>'dul ba'i mchog /rdo rje mdo sde byin gyis brlabs/ /cho ga'i rgyal po bla na med/ /gang rnams 'di dag 'dzin pa ni/ /bdud la sogs pa thams cad kyis/ /de dag mi sod mi tshugs so/ /sangs rgyas byang chub sems dpa' dang / /dngos grub dam pa thams cad kyang / /sangs</text></item>
<item><p>270b4</p><section>rgyud</section><text>rgyas kun gyis gsungs pa bzhin/ /ring por mi thogs thob par 'gyur/ /de skad gsungs nas gsang grub phyir/ /rdo rje can gyis bshad pa la/ /kun mchog sangs rgyas mkhas bcas pa/ /thams cad kyis ni mngon par bstod/ /de nas bcom ldan 'das de bzhin gshegs pa</text></item>
<item><p>270b5</p><section>rgyud</section><text>rnam par snang mdzad de bzhin gshegs pa thams cad kyi gsang ba'i chos nyid brnyes pa chos thams cad spros pa med pas yang bde ba chen po rdo rje'i don yod pa'i dam tshig ces bya ba rdo rje don yod pa'i chos mnyam pa nyid kyi shes rab kyi pha rol tu phyin pa'i sgo mchog dang po thog ma dang /</text></item>
<item><p>270b6</p><section>rgyud</section><text>tha ma dang / dbus med pa'i dam pa 'di gsungs so/ /byang chub sems dpa' chen po rnams kyi 'dod chags chen po dngos grub dam pa ni de bzhin gshegs pa thams cad kyi bde ba chen po dngos grub dam par 'gyur ro/ /byang chub sems dpa' chen po rnams kyis bde ba chen po dngos</text></item>
<item><p>270b7</p><section>rgyud</section><text>grub dam pa ni de bzhin gshegs pa thams cad kyi byang chub chen po dngos grub dam par 'gyur ro/ /byang chub sems dpa' chen po rnams kyi de bzhin gshegs pa thams cad kyi byang chub chen po dngos grub dam pa ni bdud chen po'i stobs thams cad rab tu 'joms pa dngos grub dam</text></item>
<item><p>271a1</p><section>rgyud</section><text>par 'gyur ro/ /byang chub sems dpa' chen po rnams kyi bdud chen po'i stobs thams cad rab tu 'joms pa dngos grub dam pa ni khams gsum pa thams cad kyi dbang phyug chen po dngos grub dam par 'gyur ro/ /byang chub sems dpa' chen po rnams kyi khams</text></item>
<item><p>271a2</p><section>rgyud</section><text>gsum pa thams cad kyi dbang phyug chen po'i dngos grub dam pa ni 'jig rten gyi khams ma lus pa na sems can gyi khams lus pa med pa yongs su sbyong bar 'dod pa'i rgyu'i phyir 'khor ba la yang chags shing brtson 'grus che ba'i byang chub sems dpa' chen po rnams kyi 'jig rten gyi khams ma</text></item>
<item><p>271a3</p><section>rgyud</section><text>lus pa na sems can gyi khams lus pa med pa yongs su bskyab pa dang / sems can thams cad la phan pa dang / bde ba dang / mchog tu shin tu bde ba chen po'i dngos grub dam par 'gyur ro/ /de ci'i phyir zhe na/ ji srid 'khor ba'i gnas su ni/ /mkhas mchog 'dug par 'gyur ba'i</text></item>
<item><p>271a4</p><section>rgyud</section><text>tshe/ /de srid mtshungs med sems can don/ /mya ngan mi 'da' byed par nus/ /shes rab pha rol phyin thabs dang / /ye shes gnas su bsgrubs pas ni/ /chos kun rnam par dag pa'i phyir/ /'khor ba yongs su dag par 'gyur/ /chags la sogs pas 'dul na ni/ 'khor</text></item>
<item><p>271a5</p><section>rgyud</section><text>ba'i bar du rtag par yang / /'jig rten sdig byed de sbyang phyir/ /'khor ba'i srid du bdag nyid 'dul/ /ji ltar pad+ma rab dmar yang / /tshon gyi nyes pas mi gos pa/ /de bzhin gnas pa'i nyes pa yis/ /'gro phan rnams la mi gos so/ /'dod chags chen po rnam par dag /bde</text></item>
<item><p>271a6</p><section>rgyud</section><text>ba che zhing nor che la/ /khams gsum dbang phyug thob pas na/ /sems can don rnams brtan par byed/ /lag na rdo rje su la la nang par langs nas mchog dang po shes rab kyi pha rol tu phyin pa'i tshul gyi sgo'i chos kyi rnam grangs 'di nyin re zhing 'don pa dang / nyan pa dang / 'dzin pa dang /</text></item>
<item><p>271a7</p><section>rgyud</section><text>klog pa dang / sgom pa de yid bde ba dang / bde ba thams cad thob par 'gyur ro/ /bde ba chen po rdo rje don yod pa'i dam tshig dngos grub kyi mchog kyang tshe 'di la thob par 'gyur ro/ /de bzhin gshegs pa thams cad kyi gsang ba mchog kyang 'grub ste/ rdo rje 'dzin thams cad kyi chen</text></item>
<item><p>271b1</p><section>rgyud</section><text>po'am de bzhin gshegs par 'gyur ro/ /de nas bcom ldan 'das kyis gsang ba'i bdag po lag na rdo rje la bka' stsal pa/ gsang ba'i bdag po shes rab kyi pha rol tu phyin pa'i tshul gyi sgo'i sngags kyi tshig nyi shu rtsa lnga po 'di rnams so/ /o~M byang chub kyi sems rdo rje/ o~M kun tu</text></item>
<item><p>271b2</p><section>rgyud</section><text>bzang po'i spyod pa/ o~M yid bzhin gyi nor bu/ o~M 'gog pa med pa/ o~M skye ba bzlog pa/ o~M rnam par shes pa thams cad/ o~M 'dod chags dang bral ba'i chos nyid chen po/ o~M brtson 'grus kyi go cha/ o~M kun tu 'gro ba/ o~M rdo rje sra ba'i sems hU~M phaT/ o~M de bzhin gshegs</text></item>
<item><p>271b3</p><section>rgyud</section><text>pa thams cad/ o~M ngo bo nyid rnam par dag pa/ o~M chos nyid shes pa rnam par dag pa/ o~M de bzhin las rnam par sbyong ba/ hU~M o~M nges par gnod mdzes rdo rje can phaT/ o~M 'dod pa la 'dod chags pa/ o~M spong ba'i rdo rje can/ o~M hU~M thams cad 'dul ba/ o~M hrIH/ o~M a zhes bya</text></item>
<item><p>271b4</p><section>rgyud</section><text>ba'i sgo/ o~M shes rab kyi pha rol tu phyin pa/ /AM ba~M hU~M ya/ o~M/ o~M de bzhin gshegs pa thams cad kyi sku'i mchog /o~M de bzhin gshegs pa thams cad kyi gsung rnam par dag pa/ o~M de bzhin gshegs pa thams cad kyi thugs rdo rje aH/ o~M a/ sdig pa'i bcings pa thams cad</text></item>
<item><p>271b5</p><section>rgyud</section><text>choms shig /ngan song gi rgyud thams cad las thar bar gyis shig/ o~M dam tshig thams cad kyi rdo rje/ hU~M traT/ sdig pa gzhom pa'i phyag rgya dang sngags te/ de bzhin gshegs pa thams cad kyi gsang ba'i dngos grub dam pa rdo rje 'dzin chen po dang de bzhin gshegs par 'gyur ro/ /lag na</text></item>
<item><p>271b6</p><section>rgyud</section><text>rdo rje 'di ni sems can dge ba'i rtsa ba ma bskyed pa rnams kyi rna lam du thos par mi 'gyur ro/ /'di ni sems can dge ba'i rtsa ba ma bskyed pa rnams kyis mnyan pa'am/ yi ger 'dri ba'am/ yi ge 'drir gzhug pa'am/ bklag pa'am/ 'chang ba'am/ bsgom pa'am/ bsti stang</text></item>
<item><p>271b7</p><section>rgyud</section><text>du bya ba'am/ ri mor bya ba'am/ mchod par mi nus so/ /gang dag gis shes rab kyi pha rol tu phyin pa'i tshul gyi chos kyi rnam grangs 'di las tha na yi ge 'bru gcig tsam thos na yang sems can de dag ni gzhan na sangs rgyas mang po la dge ba'i rtsa ba bskyed pa yin na mtha' dag rdzogs</text></item>
<item><p>272a1</p><section>rgyud</section><text>pa lta ci smos/ lag na rdo rje gang la la dag sangs rgyas bye ba khrag khrig gang gA'i klung brgyad cu'i bye ma snyed la bkur sti ma byas pa dang / bla mar ma byas pa dang / bsti stang ma byas pa dang / mchod pa ma byas pa de dag gis shes rab kyi pha rol tu phyin pa'i tshul gyi</text></item>
<item><p>272a2</p><section>rgyud</section><text>sgo'i chos kyi rnam grangs 'di thos par mi nus so/ /chos kyi rnam grangs 'di gang na spyod pa'i sa phyogs de mchod rten du 'gyur ro/ /chos kyi rnam grangs 'di gang gi lus la thogs sam/ glegs bam la bris te spyod pa'i gang zag de phyag bya ba'i gnas su 'gyur ro/ /</text></item>
<item><p>272a3</p><section>rgyud</section><text>de bskal pa bye ba mang por skye ba dran par 'gyur ro/ /de la bdud sdig to can bar chad byed par mi 'gyur ro/ /rgyal po chen po bzhi dang / lha gzhan rnams kyang de la bsrung ba dang / bskyab pa dang / sba ba'i phyir rtag tu phyi bzhin 'brang bar 'gyur ro/ /ya</text></item>
<item><p>272a4</p><section>rgyud</section><text>nga ba ma spangs par 'chi bar mi 'gyur ro/ /sangs rgyas dang byang chub sems dpa' thams cad kyis dgongs par 'gyur ro/ /mdor na sangs rgyas kyi zhing gang dang gang du 'dod pa de dang der skye'o/ /de ltar shes rab kyi pha rol tu phyin pa'i tshul gyi sgo'i</text></item>
<item><p>272a5</p><section>rgyud</section><text>chos kyi rnam grangs 'di phan yon mang mod kyi ngas phyogs tsam zhig brjod do/ /bcom ldan 'das kyis de skad bka' stsal nas/ byang chub sems dpa' sems dpa' chen po lag na rdo rje dang / byang chub sems dpa' de dag dang / thams cad</text></item>
<item><p>272a6</p><section>rgyud</section><text>dang ldan pa'i 'khor de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do// //'phags pa shes rab kyi pha rol tu phyin pa'i</text></item>
<item><p>272a7</p><section>rgyud</section><text>tshul brgya lnga bcu pa rdzogs // //mang+ga laM// //</text></item>
</list>