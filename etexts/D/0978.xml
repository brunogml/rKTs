<list>
<item><p>1a1</p><section>rgyud</section><text>@#/ /rgyud 'bum tsa bzhugs so//</text></item>
<item><p>1b1</p><section>rgyud</section><text>@##/ /de nas hUM zhes bya ba dran pas khro bo'i rgyal po gshegs par 'gyur ro/ /las 'grub pa ston pa dang mthong ba sbyin pa dang 'dod pa'i mchog thams cad rab tu sbyin par</text></item>
<item><p>1b2</p><section>rgyud</section><text>'gyur ro/ /'on te 'phags pa spyan ras gzigs dbang phyug dang khro bo'i rgyal po spyan drang bar 'dod na/ shing su ra bis me sbar la/ 'bras yos dang / pad+ma dang ut+pa la dang / yungs</text></item>
<item><p>1b3</p><section>rgyud</section><text>kar dang / tsan+dan dang / zho dang sbrang rtsi rnams mar dang sbyar te brgya rtsa brgyad sbyin sreg bya'o/ /rig sngags 'chang bas khrus legs par bya zhing gos gtsang ma bgos te gtsang bar bya'o/ /</text></item>
<item><p>1b4</p><section>rgyud</section><text>de nas 'phags pa spyan ras gzigs dbang phyug dang khro bo'i rgyal po'i sku mdun na bzhugs shing rig sngags 'chang ba dbugs 'byin par mdzad do/ /mchog gang 'dod cing gsol ba'i</text></item>
<item><p>1b5</p><section>rgyud</section><text>mchog de thams cad sbyin par mdzad do/ /phyag g.yas pa mgo bo'i spyi bor 'jog par mdzad do/ /gal te skal ba chung ba zhig ste mngon du zhal mi mthong na de'i tshe rmi lam du bstan te/</text></item>
<item><p>2a1</p><section>rgyud</section><text>thams cad bka' stsol cing ji ltar 'dod pa'i mchog sbyin te/ gsang sngags grub pa chen po dang / cho ga zhib mo grub pa dang / dkyil 'khor dang phyag rgya dang / rim par phye ba grub par sbyin no/ /dam tshig grub pa chen po rab tu ston</text></item>
<item><p>2a2</p><section>rgyud</section><text>to/ /dbang phyug thob par bya na/ 'bras so ba stu ra sa dang / zho dang sbrang rtsi rnams mar dang sbyar te sbyin sreg brgya rtsa brgyad byas na dbang phyug so sor thob par 'gyur ro/ /grong thob par bya na/ tan tu li ya kha dang zho dang sbrang rtsi rnams mar dang sbyar te lan brgya</text></item>
<item><p>2a3</p><section>rgyud</section><text>rtsa brgyad sbyin sreg byas na grong thob par 'gyur ro/ /yul gyi bdag por bya na 'bras sA lu dang ras bal sa bon rnams mar dang bsres te brgya rtsa brgyad sbyin sreg byas na yul thob par 'gyur ro/ /mi snang bar bya na/ ske tshe dang lan tshwa'i sbyin sreg bya'o/ /</text></item>
<item><p>2a4</p><section>rgyud</section><text>nam mkha' la 'gro bar bya na/ sha ta pad tri ka'i me tog gis sbyin sreg bya'o/ /sangs rgyas kyi sku mthong bar bya na/ shi li dang tsan+dan gyi phye ma dang / tu ruSh+ka rnams til dang sbyar te lan brgya rtsa brgyad sbyin sreg byas na de bzhin gshegs pa'i sku mang po</text></item>
<item><p>2a5</p><section>rgyud</section><text>mthong bar 'gyur ro/ /de bzhin gshegs pa de dag gis rig sngags 'chang ba legs so legs so zhes gsung zhing dbugs 'byin to/ /de bzhin gshegs pa de dag thams cad kyis mgo bo'i spyi bor phyag 'jog cing mchog grub pa chen po stsol bar mdzad do/ /</text></item>
<item><p>2a6</p><section>rgyud</section><text>thams cad du mchod pa 'os pa chen por 'gyur ro/ /shi nas bde ba can gyi 'jig rten gyi khams su skal ba mnyam par skye bar 'gyur ro/ /tshe rabs dran par 'gyur ro/ /'jig rten kun gyi bla mar 'gyur ro/ /dgra thams cad gzhom par 'dod na 'bras ma</text></item>
<item><p>2b1</p><section>rgyud</section><text>grugs pas sbyin sreg bya'o/ /gter bsgul na de nas don yod pa chen po'i spyan sngar brjod par bya ste/ khro bo'i rgyal po'i dngos grub chen po sgyu ma'i dngos grub bla na med pa/ bklags pas grub pa so sor bstan pa'i dngos grub bla na med pa/ grub pa rigs sngags 'chang gi rnam</text></item>
<item><p>2b2</p><section>rgyud</section><text>par 'phrul pa ston pa lhur len pa bde ba skyed pa la mkhas pa rnams kyi rigs sngags 'chang gi dngos grub kyi de kho na nyid/ de bzhin gshegs pa thams cad kyi de kho na nyid mchog tu gsang ba/ byang chub sems dpa' rnams kyi rdzu 'phrul gyi rnam par 'phrul pa/ ngogs su zhugs pa</text></item>
<item><p>2b3</p><section>rgyud</section><text>rnams kyi rab tu sgrub pa/ dad pa'i rjes su 'brang ba rnams rnam par sel ba/ don gyi stegs mchog tu grub pa/ mal cha dang stan med pa rnams kyi gos sems can thams cad kyi mchod par bya ba chen po/ thams cad du las thams cad legs par grub pa/ sdig pa dang sgrib pa</text></item>
<item><p>2b4</p><section>rgyud</section><text>thams cad 'phrog pa/ gdug pa thams cad 'joms pa/ rgyal po mnyes par byed pa/ rnam par thar pa dang dul ba'i grong khyer nyid de/ dge bsnyen rnams kyi mchog tu skyid pa/ dge bsnyen ma rnams kyi dga' ba 'phel bar byed pa/ rig pa'i rgyal po'i yon tan rmad du byung</text></item>
<item><p>2b5</p><section>rgyud</section><text>ba'i de kho na nyid sgrub pa grub pa rnams gtsang ma gtsang sbrar spyod pa/ gos gtsang ma bgos te/ bza' ba mchog shin tu gsang ba dang / bag yod cing bden par smra ba/ dkon mchog gsum la mchog tu dad pa/ bla ma la gus pa/ rtag par rgyun du byams pa'i sems la</text></item>
<item><p>2b6</p><section>rgyud</section><text>mnyam par gzhag pa/ sems can thams cad la brtse bar gyur pa/ sbyin pa la mngon par dga' ba'i yid can/ 'byung po thams cad la brtse ba'i sems dang byams pas bla na med pa'i sgrub pa 'di bya'o/ /bslab pa dang sdom pa blangs pa/ don yod pa chen po'i sgyu</text></item>
<item><p>2b7</p><section>rgyud</section><text>ma bla na med pa ni 'di'o/ /gi wang dang / spr-i ka dang / pu shel tse dang / tsan+dan dang / ldong ros dang / shing kun dang / spang spos dang / na la da dang / ru rta dang bcas pa dang / de bzhin du 'bras dgang ste 'di rnams thams cad cha mnyam ste/ phye mar byas nas/</text></item>
<item><p>3a1</p><section>rgyud</section><text>thams cad zhib mor btags la/ ga bur dang / gla rtsis bsgos te/ snyigs ma 'di dag tsha ba'i til mar gyis bcos pa/ nye'u shing dang / bil ba dang / me tog brgya pa dang / puSh+ka ra dang / gan+d+ha pri yang ku dang / rgya spos dang / sa mu sta dang / pra</text></item>
<item><p>3a2</p><section>rgyud</section><text>puN+Da rI ka dang / shing mngar rnams chu bre bdun gang bar sbyin par bya ste drug cha lhag mar lus pa dang / snyigs ma bre gang dang 'o ma'i snyigs ma bor te/ til mar srang gnyis la rtag tu btso bar bya'o/ /legs par grub pa'i gsang sngags bzlas brjod byas la gtor ma dang /</text></item>
<item><p>3a3</p><section>rgyud</section><text>dkyil 'khor du me tog dang / dri bzang po'i bdug pa dang / til mar btso ba'i cho ga bzhin du rab tu sbyar la gang las grub pa khyad par du bskyed cing babs pa'i til mar byas pa srung ba'i cho ga bya ste/ snod gtsang ma bkang nas slar yang gsang sngags lan nyi shu rtsa gcig tu bzlas</text></item>
<item><p>3a4</p><section>rgyud</section><text>brjod byas nas gsang ba'i gnas su gzhag par bya'o/ /de nas las thams cad byed du gzhug ste/ rig sngags 'chang khrus legs par byas pa/ dris bsgos pa'i til mar rtag tu lus la byugs pa 'dis/ lus de mi snang zhing dngos po med par ston par byed do/ /ngag thos</text></item>
<item><p>3a5</p><section>rgyud</section><text>la reg par mi byed do/ /gang gis lus khrus ma byas kyi bar de srid du bdag nyid mi snang ste lus mi mthong ngo / /dpral bar thig le byas nas/ yan lag dang / nying lag rnams la reg ste/ gsang sngags lan cig bzlas brjod byas na nam mkha' la 'gro bar 'gyur te/</text></item>
<item><p>3a6</p><section>rgyud</section><text>skad cig la dga' bar byed pa dang / lha dang bcas pa'i rig sngags 'chang gi dbang po mkha' la spyod pa rnams kyis lhan cig tu til mar mgo la byugs pas mdog sngo ba dang / skra cung zad li zhing 'khyil bar 'gyur ro/ /til mar grub pa'i rig sngags 'chang thams cad kyi 'khor</text></item>
<item><p>3a7</p><section>rgyud</section><text>los sgyur ba'i mnga' bdag tu 'gyur ro/ /reg pa tsam gyis tshe bskal pa khri thub par 'gyur ro/ /lus pad+ma dkar sham lta bur 'gyur ro/ /lus rdo rje ltar brtan pa dang / gnas kyi sgo thams cad bye ste 'dug go/ /gang du 'dod par 'jug par byed do/ /dkyil 'khor sgrub</text></item>
<item><p>3b1</p><section>rgyud</section><text>pa'i dus su rig sngags 'chang la thig le byas nas lag tu rdo rje dang nor bu byas na/ nam mkha' la 'phur bar 'gyur te/ mod la dkyil 'khor grub pa ston par byed do/ /til mar gyis rkang pa la byugs na/ nam mkha' la 'ong bar byed do/ /lus la byugs na mi snang bar</text></item>
<item><p>3b2</p><section>rgyud</section><text>ston par byed do/ /mtshal dang til mar lhan cig sbyar te/ yan lag dang / nying lag la thig le byas na/ lus 'bar ba'i snying po mthong bar byed do/ /'di dag rig sngags 'chang gi rnam 'phrul so sor bstan pa'o/ /yungs kar la bzlas te/ lan cig bskus sam/</text></item>
<item><p>3b3</p><section>rgyud</section><text>dkyil 'khor gyi steng du gtor na/ dkyil 'khor g.yo bar 'gyur te/ 'khor lo bzhin du bskor bar byed do/ /gtor ma'i snod gang ba rnams dang / bum pa gang ba rnams sor mo brgyad kyi tshad du nam mkha' la 'phags te 'dug go/ /rang nyid se gol gyi sgras yongs su 'don</text></item>
<item><p>3b4</p><section>rgyud</section><text>par byed na/ slar yang snod nam mkha' la 'phags te 'dug pa rang rang gi gnas su gnas par 'gyur ro/ /'di rnams dkyil 'khor dgos pa bla na med pa'i dngos grub bo/ /de nas seng ge'i khrag dang til mar lhan cig sbyar te/ bdag nyid kyi lus la byugs na/</text></item>
<item><p>3b5</p><section>rgyud</section><text>mi yi seng ge chen po'i gzugs su mthong bar 'gyur te/ ji srid lus khrus ma byas pa de srid du mi'i seng ger kun tu gnas so/ /gzhan yang ji ltar bsams pa bzhin du/ nam mkha' la 'phags te 'dug pa dang / mi snang bar 'gyur ba dang / me 'bar ba ston par byed</text></item>
<item><p>3b6</p><section>rgyud</section><text>do/ /phag gi khrag dang sbyar na/ phag gi gzugs su ston par byed de/ shugs dang stobs chen por ston par byed do/ /glang po che'i khrag dang sbyar bas tshogs kyi dbang phyug chen po'i gzugs su ston par byed do/ /rta'i khrag dang sngon po lhan cig sbyar ba lus la byugs pa</text></item>
<item><p>3b7</p><section>rgyud</section><text>tsam gyis rta mgrin gyi gzugs su ston par byed de ji srid khrus ma byas pa de srid du mthong bar byed do/ /ba lang gi mkhris pa dang lhan cig sbyar na/ /khyu mchog chen po la zhon par mthong bar 'gyur ro/ /nya'i mkhris pa dang lhan cig sbyar na/ klu'i rgyal po chu bdag chen po'i gzugs</text></item>
<item><p>4a1</p><section>rgyud</section><text>su mthong bar 'gyur ro/ /sbrul dmar po'i khrag dang bsres nas sbyar na/ sbrul chen po'i gzugs su mthong bar 'gyur ro/ /ra'i khrag dang bsres pas/ ra chen po'i gzugs su mthong bar 'gyur ro/ /pad+ma'i lo ma dang / phye ma dang / rtsa ba dang bcas pa</text></item>
<item><p>4a2</p><section>rgyud</section><text>dang / 'dab ma dang me tog dang sdong bu dang bcas pa til mar gyis lhan cig sbyar bas yungs kar la bskus te lus la byugs la til mar gyis thig le bya'o/ /mkhas pas yan lag dang nying lag la byug pa byas na rgyal po chen po'i cha lugs su mthong bar 'gyur te/ ma mo'i tshogs dang</text></item>
<item><p>4a3</p><section>rgyud</section><text>bcas pas yongs su bskor bas dgos pa sna tshogs pa dang / rgyal po'i dgos pa rnams byed par 'gyur ro/ /yid la bsams pa'i dgos pa thams cad sgrub par byed par 'gyur ro/ /ldong ros kyi mig sman dang lhan cig bsres nas mig la byugs na/ 'khor chen po'i dbus su/</text></item>
<item><p>4a4</p><section>rgyud</section><text>spyan ras gzigs dbang phyug gi gzugs su mthong bar 'gyur ro/ /rig pa'i rgyal po bzlas te yungs kar de nam mkha' la gtor na/ 'bras bu sna tshogs kyi char 'bab par mthong bar 'gyur ro/ /pad+ma'i snying pos sbyar na/ pad+ma chen po'i char 'byung bar 'gyur ro/ /ut+pa</text></item>
<item><p>4a5</p><section>rgyud</section><text>la sngon po'i khu bas sbyor na/ ut+pa la sngon po chen po'i char 'byung ba mthong bar 'gyur ro/ /ji ltar me tog gi khu bas sbyar ba de lta de ltar me tog gi char chen po 'byung bar 'gyur ro/ /ji ltar yid la 'dod pa'i gzugs dang / kha dog dang / rtags dang / dbyibs su mthong bar</text></item>
<item><p>4a6</p><section>rgyud</section><text>'dod pa de lta de ltar lha'i til mar rnying pa dang lhan cig sbyar na/ de lta de ltar de dang de nyid kyi gzugs su mthong bar 'gyur ro/ /gzhal yas khang yang mthong bar 'gyur ro/ /lag pas nor bu gcig blangs te/ yid la rjes su dran par byas na/ rnam pa sna tshogs pa du ma'i bdag nyid</text></item>
<item><p>4a7</p><section>rgyud</section><text>du mthong bar 'gyur ro/ /gos dang / rgyan sna tshogs pa rnams ston par byed do/ /lag pas snod la gzung na/ snod sna tshogs pa bton par byed do/ /lag pas bum pa la gzung na/ bum pa brgya stong phrag ston par byed do/ /rkang pa'i mthil la bskus na/ gang du rdo ba la rkang pa</text></item>
<item><p>4b1</p><section>rgyud</section><text>bzhag pa de dang de nyid du rkang pa'i rjes 'jog par byed de/ mar gsar la nye bar 'jog pa ji lta ba bzhin du/ mar gsar mnyen pa bzhin du rdo ba yang 'dra bar 'gyur ro/ /gtun shing la byugs na/ rtags 'byung bar 'gyur ro/ /ma mo'i dkyil 'khor gyi gnas su zhugs na/</text></item>
<item><p>4b2</p><section>rgyud</section><text>ma mo'i lha rnams kyi so so tha dad pa'i rdul bzung ste til mar dang lhan cig sbyar nas so so'i gdong la byugs na/ lha de dang de lta bu'i gzugs su ston par byed do/ /gzhan yang dgos pa rnam pa sna tshogs pa rnams rang gi 'dod pa'i blos las bya'o/ /de nas blo 'phel bar byed pa</text></item>
<item><p>4b3</p><section>rgyud</section><text>ni/ til mar dang / 'o ma lhan cig zos na/ blo dang dran pa chen po 'phel bar 'gyur ro/ /nub gsum gyi sbyor bas tshigs su bcad pa stong klog par byed cing 'dzin par byed do/ /zhag bdun gyi sbyor bas blo gros rgya mtsho chen po lta bu 'phel bar byed cing sogs par byed do/ /</text></item>
<item><p>4b4</p><section>rgyud</section><text>zhag bcu bzhi'i sbyor bas tshe lha'i lo stong du 'gyur ro/ /zhag nyi shu rtsa gcig gi sbyor bas/ bcud len sgrub pa'i dngos grub 'byung bar 'gyur te/ gnyer ma dang / skra dkar spangs pa dang / skra cung zad 'khyil bar 'gyur ro/ /lus 'jam zhing mnyen pa dang / pad+ma'i</text></item>
<item><p>4b5</p><section>rgyud</section><text>kha dog dang 'dra bar 'gyur ro/ /skyes nas lo bcu lon pa dang 'dra bar gzugs dang lang tsho dang ldan par 'gyur ro/ /glang po che stong phrag bcu'i stobs su 'gyur ro/ /zhag nyi shu rtsa brgyad kyi sbyor bas glang po ches srung gi stobs su 'gyur ro/ /zhag sum cu so lnga'i sbyor bas</text></item>
<item><p>4b6</p><section>rgyud</section><text>nam mkha' lding chen po'i stobs su 'gyur ro/ /zhag bzhi bcu rtsa gnyis kyi sbyor bas lha ma yin gyi dbang po sgra gcan dang 'dra bar brtson 'grus dang stobs chen por 'gyur ro/ /zhag bzhi bcu rtsa dgu'i sbyor bas ri rab lhun po chen po'i dkyil 'khor dang 'dra bar 'gyur te/ klu'i</text></item>
<item><p>4b7</p><section>rgyud</section><text>rgyal po dga' bo dang / nye dga' bos yongs su bskor ba/ mi g.yo zhing mi bsgul ba/ reg par bya ba ma yin zhing mi mthong ba/ mi ma yin pa rnams kun tu spyod pa/ lha rnams thams cad kyis phyag byas shing / phyag bya ba'i 'os su gyur pa/ drang srong rnams kyis bstod pa'i</text></item>
<item><p>5a1</p><section>rgyud</section><text>'os su gyur pa/ gnod sbyin dang srin po rnams kyi phyag bya ba'i 'os su gyur pa/ de bzhin gshegs pa thams cad kyi byin gyi rlabs kyis byin gyis brlabs pa/ byang chub sems dpa' thams cad kyi rab tu bsngags pa'i 'os su gyur pa/ rig sngags</text></item>
<item><p>5a2</p><section>rgyud</section><text>'chang ba'i dbang po thams cad kyi gsang ba'i dam tshig grub pa/ lha'i dbang po rnams kyis lhan cig 'gran pa'i 'os su gyur pa/ tshangs pa dang / khyab 'jug dang / dbang phyug chen po rnams kyi mngon du smra ba'i 'os su gyur pa/ klu'i dbang po thams cad kyi nye bar bgrod par bya ba</text></item>
<item><p>5a3</p><section>rgyud</section><text>ste/ de ltar don yod pa'i lcags kyu'i khro bo'i rnam par 'phrul pa zhes bya ba til mar gyi rgyal po'i rnam par 'phrul pa yon tan chen po rmad du byung ba brgya stong phrag gis gang ba'o/ /til mar gyi rgyal po'i rig sngags 'chang 'dis/ til mar gyi rgyal po ral gri la byugs na/ byugs</text></item>
<item><p>5a4</p><section>rgyud</section><text>pa tsam gyis ral gri 'bar bar 'gyur ro/ /rig sngags 'chang gi 'khor los sgyur bar 'gyur te/ ral gri'i rig sngags 'chang gi 'khor los sgyur ba thams cad kyi mchog tu 'gyur ro/ /rdo rje la byugs na rdo rje 'bar bar 'gyur te/ rig sngags 'chang gi 'khor los sgyur ba nam mkha' la 'gro</text></item>
<item><p>5a5</p><section>rgyud</section><text>zhing / rdo rje'i rig sngags 'chang gi 'khor los sgyur bar 'gyur ro/ /'khor lo la byugs na 'khor lo 'bar bar 'gyur te/ rig sngags 'chang nam mkha' la 'gro bar 'gyur ro/ /blta na sdug pa'i 'khor lo'i rig sngags 'chang gi 'khor los sgyur bar mod la 'gyur ro/ /</text></item>
<item><p>5a6</p><section>rgyud</section><text>dgra thams cad rab tu 'joms so/ /mdung rtse gsum pa la byugs na 'bar bar 'gyur te/ rig sngags 'chang gi 'khor los sgyur bar 'gyur te/ nam mkha' la gnas par byed do/ /stobs dang / brtson 'grus dang / pha rol gnon pa dbang phyug chen po dang 'dra bar 'gyur ro/ /</text></item>
<item><p>5a7</p><section>rgyud</section><text>'bras dang / phol mig dang / lhog pa dang / me dbal dang / shu ba dang / mdze dang / rkang shu dang / rtsa'i rma dang / mgul pa 'gags pa dang / rna ba'i rtsa nad dang / mtshan bar rdol ba dang / dmu chu dang / skran dang / rlung dang / mkhris pa dang / bad kan dang / 'dus pa</text></item>
<item><p>5b1</p><section>rgyud</section><text>nyid la yang / mkhas pas chu dron mo 'thungs pa tsam dang / byugs pa tsam gyis nad thams cad sel lo/ /til mar gyis nad thams cad sel ba de bzhin du/ rtsib logs na ba dang / tshad pa dang / snying na ba dang / mchin pa na ba dang / bshang ba 'khyim pa dang / pho</text></item>
<item><p>5b2</p><section>rgyud</section><text>ba'i nad kyi nyes pa de rnams thams cad 'thungs pa tsam gyis rnam par 'jig par the tsom med do/ /nyams pa dang / zad pa dang / de bzhin du rgyal po'i dpal bcom pa dang / gso dpyad ngan pa rnams bskus pa tsam mam zos pa tsam gyis stobs dang ldan par 'gyur ro/ /lus</text></item>
<item><p>5b3</p><section>rgyud</section><text>rnams rgyas pa dang / mgu ba dang / spro ba chen por 'gyur ro/ /gdon rnam pa sna tshogs par bsrung ba dang / brjed byed mi bzad pa la yang / reg pa tsam gyis de dag thams cad rnam par 'jig par the tshom med do/ /byad mi bzad pa dang / sdug bsngal dang / dug dang /</text></item>
<item><p>5b4</p><section>rgyud</section><text>sbyar dug nyid kyang reg pa tsam gyis rnam par 'jig par 'gyur ro/ /brtan pa dang / g.yo ba'i dug gang yin pa dang / mche ba'am/ sbrul go Na sa dang / sdig pa yang rung / srin bu dang / phye ma leb gdug pa'am/ nor rgyas kyi bu dang / 'jog po'am/ sbrul gyis mthong ba'i</text></item>
<item><p>5b5</p><section>rgyud</section><text>dug gam/ dbugs kyi dug mi bzad pa gang yin pa dang / reg pa'i dug gang yin pa dang / hA la hA la'i gdug pa gang yin pa dang / gzhan da ra da'i dug gang yin pa dang / rtsa ba'i dug gang yin pa dang / sdong bu'i dug dang / 'dab ma'i dug dang / me tog gi dug dang / mdangs</text></item>
<item><p>5b6</p><section>rgyud</section><text>kyi dug gang yin pa dang / gzhan dug rnam pa sna tshogs pa de rnams thams cad rnam par 'jig par 'gyur ro/ /til mar reg pa tsam gyis/ lam mchog dang / lam gol bar song ba rnams dang / rgyal po'i sgo drung du song ba yang rung / bsad par 'os par gyur pa gang yin pa dang /</text></item>
<item><p>5b7</p><section>rgyud</section><text>bcings par gyur pa gang yin pa dang / 'thab pa dang / rtsod pa dang / 'gyed pa gang yin pa dang / gzhan yang dgra'i gzeb dang / pha rol gyi dmag tshogs kyi 'jigs pa nyid dang / mi mdza' ba dang / phyir rgol ba gang yin pa yang til mar 'di mngon par sbyar bas skad cig de la thams</text></item>
<item><p>6a1</p><section>rgyud</section><text>cad 'joms so/ /rgyal po khros pa gang yin pa 'dzum bzhin du bka' stsol to/ /g.yul 'gyed pa'i nang du'am/ phan tshun 'thab bzhin pa thams cad la til mar rgyal po bla na med pas rtag tu rgyal ba ster ro/ /mkhas pas mig la byugs na/ mi thub cing thams cad</text></item>
<item><p>6a2</p><section>rgyud</section><text>du 'gro bar 'gyur ro/ /gzhan gyis kyang dgos pa thams cad la rab tu sbyar bar bya ste/ dngos grub kyi gnas thams cad kyi mchog yin pa'i phyir ro/ /de nas khro bo lcags kyu bla na med pa/ sdig pa thams cad sel ba/ mod la gdug pa thams cad 'jigs par byed pa/ nad thams cad</text></item>
<item><p>6a3</p><section>rgyud</section><text>rab tu zhi bar byed pa/ mod la thams cad du grub pa bla na med pa/ nad thams cad zhi ba/ de kho na nyid khro bo lcags kyu bla na med pa'i ras ris kyi sku gzugs brjod par bya ste/ ras ris kyi sku gzugs bla na med pa 'di mthong ba tsam gyi mod la/ bsod nams kyi phung po chen po thob pa dang /</text></item>
<item><p>6a4</p><section>rgyud</section><text>dge ba'i rtsa ba chen po bskyed par 'gyur ba dang / rig pa'i gnas thams cad rtogs par khong du chud par 'gyur ba dang / de bzhin gshegs pa dgra bcom pa yang dag par rdzogs pa'i sangs rgyas gang+gA'i klung gi bye ma snyed bye ba khrag khrig brgya stong phrag dgu bcu rtsa gnyis mthong ba dang /</text></item>
<item><p>6a5</p><section>rgyud</section><text>mchod pa dang / rim gror bya ba dang / zhe sar bya ba dang / bla mar byas pa dang / de bzhin gshegs pa de rnams kyi spyan sngar bsod nams kyi phung po chen po'i dge ba'i rtsa ba dang ldan par 'gyur ba dang / ras ris kyi sku gzugs gang yin pa 'di mthong ba tsam gyi mod la/ mthas klas</text></item>
<item><p>6a6</p><section>rgyud</section><text>pa tsam dang 'di mtshungs par 'gyur te/ 'di dang mtshungs pa'i bsod nams kyi phung po'i dge ba'i rtsa ba bskyed par 'gyur ro/ /de bzhin gshegs pa dang / byang chub sems dpa' thams cad dang / lha thams cad kyis dgongs par 'gyur ro/ /ras gru bzhi pa gru bzhir cha</text></item>
<item><p>6a7</p><section>rgyud</section><text>mnyam pa/ shin tu thags bzang ba/ shin tu gsar ba/ shin tu 'jam pa mchog tu mdzes pa/ khru gnyis pa'i tshad kha tshar ma bcad pa/ skra dang bral ba'am/ yang na dar gtsang ma gru bzhi shin tu rnam par 'byes pa la/ ri mo mkhan gtsang ma smyung bar gnas pas/ lhag</text></item>
<item><p>6b1</p><section>rgyud</section><text>ma ma yin pa'i tshon snod gsar par bzhag la/ tshon sna tshogs rnam par 'byes pas/ 'phags pa don yod zhags pa'i khro bo lcags kyu bri bar bya'o/ /'phags pa spyan ras gzigs dbang phyug zhal bzhi pa/ zhal dang po ni zhi ba/ spyan gsum pa/ ral pa'i cod pan gyis brgyan</text></item>
<item><p>6b2</p><section>rgyud</section><text>pa/ 'od dpag med cod pan du 'chang ba/ zla bas nye bar mdzes pa/ phyag bzhi pa rgyan thams cad kyis rnam par brgyan pa/ g.yas pa'i zhal drag po'i gzugs can 'jigs par byed pa/ tshems kyis ma mchu mnan pa/ dbu skra gyen du brdzes pa'i ral pa'i thor tshugs</text></item>
<item><p>6b3</p><section>rgyud</section><text>kyis brgyan pa/ g.yon pa drag po chen po mche ba gtsigs pa/ zhal rnam par 'gyur ba/ dbu skra 'khyil zhing gyen du brdzes pa'i ral pa kun tu bcings pa/ 'od dpag med kyi cod pan can/ drag tu bzhad pa'o/ /zhi ba'i zhal ral pa'i cod pan gyis brgyan pa'i steng du/</text></item>
<item><p>6b4</p><section>rgyud</section><text>sku phyed pa'i khro bo'i rgyal po 'bar ba'i snying por chud pa bya ste/ sku ut+pa la sngon po'i kha dog can/ dbu skra dmar po cung zad 'khyil ba/ 'od dpag med kyi cod pan can/ rgyan thams cad kyis rnam par brgyan pa/ phyag gnyis kyi gcig gis ral gri dang / gnyis pas</text></item>
<item><p>6b5</p><section>rgyud</section><text>tho ba 'bar ba can bya'o/ /phyag gcig gis pad+ma 'chang ba ste/ pad+ma'i ge sar 'bar ba'i snyen pa can no/ /gnyis pas lcags kyu dang mdung rtse gsum ste/ g.yas pa na'o/ /g.yon pas khro bo chen po drag tu rgod pa'i gzugs can/ don yod pa'i zhags pa 'dzin pa'o/ /g.yas</text></item>
<item><p>6b6</p><section>rgyud</section><text>pa dbugs 'byin pa'i rin po che chen po'i char 'bebs pa/ phyag thams cad 'bar ba'i snying po 'od zer kha dog sna tshogs pa bya ste/ pad+ma'i gdan la skyil mo krung gis bzhugs pa bya'o/ /rgya mtsho'i snying por ri rab la gnas pa/ klu'i rgyal po dga' bo dang / nye dga' bos</text></item>
<item><p>6b7</p><section>rgyud</section><text>dkris pa bya'o/ /nya dang chu srin dang / nor bu rin po che sna tshogs kyis dkris pa/ pad+ma dang / ut+pa la dang / ku mu dang / pad+ma dkar pos gcal du bkram pa/ dang pa dang / bzhad dang / ngur pa dang / shang shang te'us khyab pa bya'o/ /g.yas logs su</text></item>
<item><p>7a1</p><section>rgyud</section><text>lha mo sgrol ma/ dbu cung zad dud pa/ thal mo sbyar ba 'chang ba/ rgyan thams cad kyis rnam par brgyan pa/ 'dzem bag dang bcas pa bya'o/ /dkar sham chen mo thal mo sbyar te cung zad 'dud pa/ rgyan thams cad kyis rnam par brgyan pa/ 'dzem bag dang bcas</text></item>
<item><p>7a2</p><section>rgyud</section><text>pa bya'o/ /srin mo chen mo ral pa gcig ma khrag 'dzag pa'i thod pa dang / drag mo drag tu rgod pa bya ste/ 'bar pa'i snying por khro bo lcags kyu la blta bzhin pa/ lag pa bzhi pa/ lag na ral gri dang / dgra sta dang / zhags pa dang / rdo rje thogs pa rgyan thams cad kyis rnam par brgyan</text></item>
<item><p>7a3</p><section>rgyud</section><text>par bya'o/ /g.yon phyogs su gnod sbyin gyi dbang po bya ste/ zhal khro gnyer can drag po/ dbu skra gyen du brdzes pa/ 'jigs par byed pa/ 'bar ba'i snying por pus mo g.yas pa btsugs pa/ ral gri dang / dgra sta thogs pa/ phyag gnyis thal mo sbyar ba 'chang ba/ rgyan</text></item>
<item><p>7a4</p><section>rgyud</section><text>thams cad kyis rnam par brgyan pa/ khro bo'i rgyal po lcags kyu la nges par blta bzhin pa/ kho ra khor yug tu 'od 'dom gang ba/ 'od zer sna tshogs 'bar ba bya'o/ /lcags kyu dang bcas pa'i kho ra khor yug gi steng du/ tshangs pa dang / khyab 'jug dang / dbang phyug chen po</text></item>
<item><p>7a5</p><section>rgyud</section><text>dang / gshin rje dang / chu lta dang / lus ngan po bya ste/ me tog sna tshogs kyi phur ma thogs te/ mchod pa byed bzhin pa bya'o/ /khro bo'i rgyal po don yod lcags kyu'i rgyab tu/ rin po che sna bdun las byung ba'i shing ljon pa bya ste/ yal ga dang / 'dab ma dang / lo ma rnam</text></item>
<item><p>7a6</p><section>rgyud</section><text>par bkra bar bya'o/ /khro bo'i rgyal po'i zhabs kyi drung du/ rig sngags 'chang bya ste/ pus mo btsugs pa me tog sna tshogs thogs shing / lag na bgrang phreng 'dzin pa/ khro bo'i rgyal po la steng du blta bzhin pa bya'o/ /zhabs gnyis pa'i drung gi gnas su pho nya mo bya ste/</text></item>
<item><p>7a7</p><section>rgyud</section><text>zur mig can drag mo/ lag na ral gri thogs pa/ rnam par 'gyur ba phyag thal mo sbyar ba rgyan thams cad kyis rnam par brgyan pa bya'o/ /ras ris kyi sku gzugs kyi bya ba yongs su mthar phyin nas/ byin gyis brlabs te/ de'i 'og tu gsang ba'i gnas su gzhag par</text></item>
<item><p>7b1</p><section>rgyud</section><text>bya'o/ /de'i drung du gtsang mas zas mi bza' bar/ de'i spyan sngar khro bo lcags kyu brgya rtsa brgyad bzlas brjod bya ste/ me tog dang / bdug pa dang / mchod yon dang / zhabs bsil ji ltar rnyed pa dbul bar bya'o/ /ras ris kyi sku gzugs sgrub pa'i cho ga 'dis sgrub pa'i cho ga</text></item>
<item><p>7b2</p><section>rgyud</section><text>rgyas pa gzhan yang bya'o/ /de'i 'og tu rig sngags 'chang gis nyi ma re rer ras ris kyi mdun du/ gtsang mas zas mi za bar/ de'i spyan sngar me tog dang / bdug spos phul nas/ khro bo'i rgyal po lan gcig bzlas par bya'o/ /de nas las thams cad dang dgos pa thams cad</text></item>
<item><p>7b3</p><section>rgyud</section><text>bya'o/ /'di ni de kho na nyid kyi dngos grub bklags pas grub pa ste/ rig sngags 'chang gis/ gsang ba mchog gi las bsgrub pa bya'o/ /de nas sku gzugs mthong ba tsam la sogs pas mtshams med pa lnga dang / mnar med pa la gzhol ba dang / dam pa'i chos spong ba rnams</text></item>
<item><p>7b4</p><section>rgyud</section><text>'di mthong ba tsam gyis thams cad yongs su dag par 'gyur ro/ /sdig pa thams cad dang / sgrib pa thams cad dang / sngon gyi sgrib pa bsags pa dang bcas pa dang / bskal pa brgyar bsags pa'i sdig pa de dag thams cad rnam par 'jig par 'gyur ro/ /nad dang 'jigs pa thams</text></item>
<item><p>7b5</p><section>rgyud</section><text>cad las yongs su grol bar 'gyur ro/ /sdig pa thams cad dang / dgra thams cad dang / phyir rgol ba thams cad dang / mi mdza' ba rnam par 'jig par 'gyur ro/ /ras ris kyi sku gzugs shin tu chung ba byed pa gang yin pa de yang phan pa byed par 'gyur te/ me tog gam/ bdug</text></item>
<item><p>7b6</p><section>rgyud</section><text>pa dang / dri'am/ byug pa'am/ dkyil 'khor dang bcas pa byed pa'am/ khrus kyi bum pa gang bkod pa'am/ rdul sel bar byed pa tsam yang rung ste/ rig sngags 'chang de'i/ rigs kyi bu'am/ rigs kyi bu mo'am/ dge slong ngam/ dge slong ma'am/ dge bsnyen nam/</text></item>
<item><p>7b7</p><section>rgyud</section><text>dge bsnyen mas/ de bzhin gshegs pa gang+gA'i klung gi bye ma snyed bye ba khrag khrig brgya stong phrag dgu bcu rtsa dgu'i de bzhin gshegs pa'i drung du dge ba'i rtsa ba chen po bskyed par 'gyur ro/ /bsod nams kyi phung po chen po yongs su 'dzin par 'gyur ro/ /pha rol tu phyin pa drug</text></item>
<item><p>8a1</p><section>rgyud</section><text>yongs su rdzogs par yang 'gyur ro/ /mtshams med pa lnga rnam par sbyangs shing bskal pa'i mthar thug par 'gyur ro/ /sangs rgyas dang / byang chub sems dpa' thams cad kyis gzigs 'dod par 'gyur ro/ /skye ba brjes nas kyang / 'jig rten gyi khams</text></item>
<item><p>8a2</p><section>rgyud</section><text>bde ba can du 'gro bar 'gyur te/ pad+ma las brdzus te skye bar 'gyur ro/ /skye ba'i skye ba dran par yang 'gyur ro/ /rnam par grol ba'i dkyil 'khor gsang ba pad+ma yangs pa'i dkyil 'khor/ don yod zhags pa'i snying po/ don yod pa'i khro bo lcags kyu'i gzungs 'di yang mtha'</text></item>
<item><p>8a3</p><section>rgyud</section><text>dag yongs su rdzogs par kha ton du gnas par 'gyur ro/ /de bzhin gshegs pa thams cad kyi gsang ba'i rigs kyi dam tshig gsang ba rnams dang / gsang sngags rim par phye ba dang / phyag rgya dang / gsang sngags dang / dkyil 'khor rim par phye ba dang / cho ga zhib mo</text></item>
<item><p>8a4</p><section>rgyud</section><text>thams cad mngon sum du 'gyur ro/ /sangs rgyas kyi zhing nas sangs rgyas kyi zhing du 'gro bar 'gyur ro/ /de bzhin gshegs pa thams cad mngon sum du mthong bar 'gyur ro/ /yon tan thams cad kyi pha rol tu phyin pa yongs su rdzogs par yang 'gyur ro/ /dge ba'i rtsa ba thams</text></item>
<item><p>8a5</p><section>rgyud</section><text>cad yang dag par sdud par yang 'gyur ro/ /bsod nams kyi tshogs chen po dang ldan par 'gyur ro/ /'jig rten thams cad kyi bla mar yang 'gyur ro/ /tshig btsan par yang 'gyur ro/ /'jig rten thams cad dga' bar yang 'gyur ro/ /thams cad du mchod par 'os par</text></item>
<item><p>8a6</p><section>rgyud</section><text>yang 'gyur ro/ /rig sngags thams cad grub par 'gyur ro/ /yid la bsams pa thams cad yongs su rdzogs par 'gyur zhing / dgos pa thams cad grub par yang 'gyur ro/ /thams cad du thogs pa med pa mkhas pa'i blo ru 'gyur ro/ /de nas khro bo'i lcags kyu'i dkyil</text></item>
<item><p>8a7</p><section>rgyud</section><text>'khor/ cho ga zhib mo thams cad kyi dkyil 'khor dang / gsang ba'i phyag rgya bla na med pa bshad par bgyi'o/ /khor yug tu them skas bzhi dang ldan pa/ sa dang ba byung bsres pa'i dkyil 'khor gru bzhi pa bya ste/ gzings kyi rgya dang tshad mnyam pa/ shin tu tshad la bab cing</text></item>
<item><p>8b1</p><section>rgyud</section><text>legs par rnam par 'byes pa/ legs par byugs shing shin tu 'jam pa/ 'jam shing mnyen pa dang ldan pa'o/ /tshon sna tshogs pas rnam par phye ba dang / dkyil 'khor mchog gi thig btab la/ /sna tshogs tshon rtsis rnam par dbye/ /sgo bzhi shin tu rnam 'byes pa/ /khor yug</text></item>
<item><p>8b2</p><section>rgyud</section><text>them skas bzhi dang ldan/ /rta babs bzhi yis brgyan pa ste/ /dbus kyi dkyil 'khor snying por yang / /shin tu rnam 'byes tshad la bab/ /khru yi tshad du bya ba'o/ /dkyil 'khor gru bzhi mnyam pa yi/ /snying po'i dkyil 'khor dbus su yang / /mkhas pas shin tu rnam 'byes pa'i/ /</text></item>
<item><p>8b3</p><section>rgyud</section><text>pad+ma 'dab ma bcu gnyis bya/ /lcags kyu phyogs dang rtse gsum dang / /ge sar pad+ma'i khor yug tu/ /snying por gyur pa'i dbu mchog la/ /khro bo zhags pa yang bya'o/ /drag po'i gzugs can 'jigs par byed/ /ral gri dang ni dgra sta'i phyag /ral pa'i cod pan gyis brgyan</text></item>
<item><p>8b4</p><section>rgyud</section><text>cing / /rgyan rnams kun gyis rnam par brgyan/ /lus phyed pa dang / zhags pas kun nas dkris pa/ mdung rtse gsum pa/ nam mkha' la phyir phyogs pa/ pad+ma dang bcas pa byas pa la/ grwa grwar 'bar ba'i gdong bya'o/ /mdung rtse gsum dang pad+ma la rab tu gnas pa/</text></item>
<item><p>8b5</p><section>rgyud</section><text>drag po'i zhal 'jigs par byed pa chen po mche ba rnam par gtsigs pa/ zhal 'jigs su rung ba 'bar ba'i snying por chud pa'o/ /nang gi ri mo la/ lcags sgrog dang / mdung rtse gsum pa'i gdong bri bar bya ste/ 'bar ba'i snying po dang bcas pa/ kha dog sna tshogs pa'i</text></item>
<item><p>8b6</p><section>rgyud</section><text>tshon rtsis bya'o/ /ri mo gnyis pa'i nang du/ pad+ma kha phyed bye ba ge sar 'bar ba dang bcas pa'i pad+ma bya'o/ /ri mo gsum pa'i nang du/ 'khor lo'i rnam pa'o/ /mu khyud kyi phyi rol tu lag pa'i phyag rgya yang bri bar bya ste/ mtshon cha sna tshogs pa 'dzin pa'o/ /ral gri dang / zhags</text></item>
<item><p>8b7</p><section>rgyud</section><text>pa dang / mdung rtse gsum dang / tsa ba la dang / mdung rtse gnyis/ dung dang / tir+ya dang / 'khor lo dang / rtse gsum kha gdengs dang / tho ba dang / mdung dang / ral gri dang / nor bu dang / mdung rtse gsum dang / mda' bo che dang / las kyi rdo rje dang / rtse lnga dang / par+sha sU</text></item>
<item><p>9a1</p><section>rgyud</section><text>la dang / rdo rje zur gsum dang / pad+ma dang / rtse gsum dag kha dog sna tshogs 'bar ba khor yug tu yongs su bskor ba bri bar bya'o/ /kha khyer gyi rnam pas brgyan pa la kha khyer gyi phyi rol dkyil 'khor gyi gnas su mtshan ma sna tshogs bri bar bya ste/ rigs chen po bzhi thun</text></item>
<item><p>9a2</p><section>rgyud</section><text>mong ba'i dkyil 'khor gyi phyag rgya bri bar bya'o/ /shar gyi gnas su/ de bzhin gshegs pa'i rigs kyi mtshan ma'i phyag rgya yang bri bar bya'o/ /lho ru pad+ma yangs pa'i mtshan ma dkyil 'khor gyi phyag rgya'o/ /nub kyi gnas kyi dkyil 'khor du/ nor bu'i rigs kyi mtshan ma'i phyag</text></item>
<item><p>9a3</p><section>rgyud</section><text>rgya rnams kyang bri bar bya'o/ /byang du rdo rje'i rigs kyi mtshan ma'i phyag rgya yang dag par bri'o/ /shar gyi sgo ru/ de bzhin gshegs pa'i rigs kyi khro bo'i rgyal po sgo ru bri bar bya'o/ /lho ru pad+ma yangs pa'i dkyil 'khor gyi khro bo rnams so/ /nub tu nor bu rigs kyi khro bo'o/ /byang</text></item>
<item><p>9a4</p><section>rgyud</section><text>du rdo rje'i rigs kyi khro bo bri bar bya'o/ /khro bo thams cad kyi gzugs 'bar ba'i snying po/ rgyan thams cad kyis rnam par brgyan pa/ lag pa bzhi pa/ mtshon cha sna tshogs pa 'dzin pa bya'o/ /ri rab la gnas pa/ skyil mo krung phyed pa lus cung zad bskum pa bya'o/ /phyi'i ri</text></item>
<item><p>9a5</p><section>rgyud</section><text>mo'i dkyil 'khor du/ nor bu dang / rdo rje dang / me tog dang / mdung rtse gsum pa dag go/ /khor yug tu kha khyer 'bar bas/ dkyil 'khor gyi khor yug tu brgyan pa'o/ /lhab lhub dang / ba dan dang / rgyal mtshan dang / tshon sna lnga pa'i skud pas kun</text></item>
<item><p>9a6</p><section>rgyud</section><text>nas dkyil 'khor la yang dag par brgyan pa'o/ /ro bro ba'i mchog dang ldan pa'i gtor mas gang ba'i snod ci 'byor pa dang / gtor ma'i las kyi cho gas 'byor pa dang / rjes su mthun par gzhag par bya'o/ /bum pa gang ba dang / pog phor dang / bum bu dang / bum pa dang /</text></item>
<item><p>9a7</p><section>rgyud</section><text>gtor ma dkar pos bkang ba dang / 'bras bu rnam pa sna tshogs pa nyid dang / dri dang / phreng ba dang / byug pa dang / me tog kun nas gcal du dgram mo/ /'bras yos dang / yungs kar gyis gtor bar bya'o/ /snying po'i dkyil 'khor gyi grwar/ mchod yon dang /</text></item>
<item><p>9b1</p><section>rgyud</section><text>zhabs bsil gyi snod dang / rin po che sna bdun rab tu dgram mo/ /dri'i chus bkang ba'i bum pa dang / legs par brgyan pa'i bum pa byas nas/ mkhas pas dar bzang po bcings te/ dbus kyi dkyil 'khor du gzhag par bya'o/ /sgo bzhir dri chab kyis gang ba'i bum pa</text></item>
<item><p>9b2</p><section>rgyud</section><text>dar gyis bcings pa gzhag par bya'o/ /mkhas pas sgo dang / sgo ru ni/ bu ram dang / sha kha ra dang / sbrang rtsi'i ro dang / gtor ma gzhag par bya'o/ /mdung rtse gsum la/ zho dang / 'o ma dang / zan dang / mchog gi bza' ba ma nyams pas/ shin tu mdzes pa'i</text></item>
<item><p>9b3</p><section>rgyud</section><text>gtor ma gzhag par bya'o/ /de bzhin du/ 'khur ba dang / 'khur ba zlum po nyid dang / snum 'khur dang / be Ti ma ka dang / sa rA'i la du dang / mud ga'i la du dang / hwags dang / kha y+YA ni bzang po rnams gzhag par bya'o/ /gtor ma'i las la/ khor yug tu me tog</text></item>
<item><p>9b4</p><section>rgyud</section><text>bzang po dgram zhing / phreng bas brgyan par bya'o/ /'bru'i rnam pa sna tshogs pa gzhag par bya'o/ /'bras bu'i ngo bo rnam pa sna tshogs pa dang / ne'u gsing sngo bsangs dang / lo ma mdzes pa bkram ste gzhag par bya'o/ /khor yug tu mar me'i phreng ba dang / de bzhin du/ a ga</text></item>
<item><p>9b5</p><section>rgyud</section><text>ru dang / tsan+dan spr-i ka dang / tu ruSh+ka dang / dpal gyis dkris pa dang / gu gul dang / kun tu ru dang / sbrang rtsi dang / hwags sbyar ba'i bdug pa ste/ bdug pa 'di dag dbul bar bya'o/ /dkyil 'khor gyi khor yug tu bdug pa 'thul ba'i pog phor gzhag par</text></item>
<item><p>9b6</p><section>rgyud</section><text>bya ste/ dkyil 'khor gyi lha la bdug pa dbul bar bya'o/ /phyogs bcings pa dang / dkyil 'khor bcing ba bya ste/ gtsug tor bcing zhing / bdag srung ba dang / gzhan bsrung ba bya'o/ /de'i 'og tu 'jug par bya'o/ /rig sngags dkyil 'khor mchog mthong ba dang /</text></item>
<item><p>9b7</p><section>rgyud</section><text>phyag bya zhing / bskor ba nyid dang / dam tshig kyang sbyin par bya'o/ /rtag tu bsang ba'i las byas te/ de kho na bzhin du gsang sngags bzlas pa yang bya'o/ /dkyil 'khor gyi cho ga tshad ma las/ da gos pa 'di dag thams cad byas nas/ de'i 'og tu rig sngags 'chang</text></item>
<item><p>10a1</p><section>rgyud</section><text>gis las thams cad kyi dngos grub bla na med pa'o/ /rgyal ba rigs bzhi'i yongs su bskor ba'i dkyil 'khor du zhugs pa de dag thams cad ni/ 'gro ba bzang por skye bar 'gyur ro/ /de bzhin du bde ba can du/ 'od dpag med kyi spyan sngar pad+ma las brdzus te</text></item>
<item><p>10a2</p><section>rgyud</section><text>skye bar the tsom med do/ /lha'i gzugs shin tu mdzes pa rgyan thams cad kyis rnam par brgyan pa/ 'jig rten las 'das pa'i dngos grub chen po thob par 'gyur te/ 'di la the tsom mi bya'o/ /'jig rten pa'i dkyil 'khor gyi dngos grub bla na med pa dang / cho ga zhib mo'i dngos</text></item>
<item><p>10a3</p><section>rgyud</section><text>grub dang / phyag rgya'i dngos grub dang / khro bo'i rgyal po dngos grub bla na med pa dang / sdig pa dang / sgrib pa thams cad sel ba dang / mod la gdug pa thams cad 'jig pa dang / dgra thams cad bzlog pa dang / mod la nad thams cad rab tu zhi ba dang / dgos pa</text></item>
<item><p>10a4</p><section>rgyud</section><text>thams cad dang / thams cad du dngos grub bla na med pa gang yin pa grub par 'gyur ro/ /'jig rten thams cad kyi mnga' bdag dang rtag tu dga' bar 'gyur ro/ /de rtag tu rjes su 'brang bar 'gyur ro/ /rtag tu rgyal po dang / blon por bcas pa rnams kyis dus rgyun du bla</text></item>
<item><p>10a5</p><section>rgyud</section><text>na med pa'i mchod pa'i gnas su 'gyur ro/ /gzhan yang ljongs thams cad blta zhing mchod pas rjes su 'brang bar 'gyur ro/ /de bzhin nyid du yang dge sbyong rnams dang / bram ze rnams dang / rgyal rigs dang / rje'u rigs dang / dmangs rigs dang / skyes pa dang / bud med</text></item>
<item><p>10a6</p><section>rgyud</section><text>dang / khye'u dang / bu mo thams cad kyang dga' bar 'gyur ro/ /rtag tu tshig btsan pa dang / rtag tu lha rnams kyis mngon par bsrungs pa dang / skabs gsum gyi dbang po dang / rdo rje 'chang ba nyid dang / rdo rje snying po bdag nyid chen po dang / tshangs pa dang / khyab 'jug</text></item>
<item><p>10a7</p><section>rgyud</section><text>dang / dbang phyug chen po dang / gzhon nu dang / dga' byed dbang phyug dang / gshin rje dang / chu lha nyid dang / de bzhin du rgyal po chen po bzhi rnams rtag tu rjes su 'brang bar 'gyur ro/ /khro bo'i dkyil 'khor du zhugs shing mthong ba la yang dus rtag tu srung ba dang / rjes su 'brang bar 'gyur te</text></item>
<item><p>10b1</p><section>rgyud</section><text>the tsom mi bya'o/ /yun ring du 'tsho bar 'gyur/ rtag tu smra ba nyung zhing mkhas pa dang / thams cad du dngos grub thob par 'gyur ro/ /dkyil 'khor mthong ba dang / 'jug pa la dga' bar 'gyur/ sangs rgyas dang byang chub sems dpa' thams cad kyis kyang dgyes pa dang bcas</text></item>
<item><p>10b2</p><section>rgyud</section><text>pas byin gyis rlob par 'gyur ro/ /sangs rgyas rnams dang / 'jig rten las 'das pa dang / de bzhin gshegs pas dbugs 'byin par 'gyur/ sangs rgyas thams cad kyi thugs las skyes pa'i sras ji lta ba bzhin no/ /'di ni de rnams kyi mngal gyi gnas su skye ba'i tha</text></item>
<item><p>10b3</p><section>rgyud</section><text>ma yin no/ /rtag tu skye ba'i skye ba dran par 'gyur te/ 'di la the tsom mi bya'o/ /sangs rgyas kyi byang chub tu 'gro ba dang / rtag tu rgyal ba rnams kyi de kho na nyid mthong ba dang / rtag tu sangs rgyas thams cad la mngon sum du chos nyan par the tsom med do/ /'di ni skye ba'i tha ma yin</text></item>
<item><p>10b4</p><section>rgyud</section><text>te/ ji srid du sangs rgyas kyi byang chub tu rdzogs par sangs rgyas par 'gyur ro/ /dgos pa gzhan rnam pa sna tshogs pa dang / khro bo lcags kyu'i las brgya phrag stong rnams rang gi 'dod pa'i blos bya'o/ /thams cad du lan cig bzlas brjod byas la/ thams cad du las</text></item>
<item><p>10b5</p><section>rgyud</section><text>thams cad bya'o/ /bklags pas 'grub pa'i cho ga'o// //de nas byang chub sems dpa' sems dpa' chen po 'phags pa spyan ras gzigs dbang phyug gis/ bcom ldan 'das kyi zhal du bltas te/ bzhin 'dzum pas khro bo chen po lcags kyu'i gzungs kyi kun tu</text></item>
<item><p>10b6</p><section>rgyud</section><text>snang bzhin pa'i 'od zer sna tshogs 'bar ba'i snying po lus las phyung ngo / /gang gis stong gsum gyi stong chen po'i 'jig rten gyi khams kun tu snang bar byas so/ /'od zer gyi snang ba gang gis/ stong gsum gyi stong chen po'i 'jig rten gyi khams su rin po che sna bdun gyi char 'bab</text></item>
<item><p>10b7</p><section>rgyud</section><text>pa'i snying po rab tu 'bebs par 'dod pa'i don dang / lha'i me tog sna tshogs kyi char 'bebs pa'i don dang / lha'i dri dang mthun par gsal ba'i dri dang rjes su mthun pa'i dri rnam par bkra ba'i char rnams kyis bcom ldan 'das dang / 'phags pa spyan ras gzigs</text></item>
<item><p>11a1</p><section>rgyud</section><text>dbang phyug la phab bo/ /rab tu dgyes pa'i thugs kyis lha'i chu gsal zhing rgya che ba/ dri 'phro bas rnam par mdzes pa'i dpral ba'i chu mu tig dang mnyam zhing mtshungs pa/ dza ti'i 'bras bu dang 'dra bar rnam par mdzes pa'i dpral ba'i lha'i chus yongs su dbang bskur te/</text></item>
<item><p>11a2</p><section>rgyud</section><text>thigs pa nam mkha' dang mnyam pa bzhu ba'i mig 'bras las lhung ba'i chu skar ma las rab tu lhung ba'i gos/ de lta bu'i dpral bar thig le 'bar ba nyi ma dang / smig rgyu rnam par mdzes pa'i 'od zer sa la lhung ste/ bcom ldan 'das kyi spyan sngar zhabs kyi drung du lhung ngo / /</text></item>
<item><p>11a3</p><section>rgyud</section><text>pad+ma'i 'dab ma brgya stong phrag kha bye ba ltar rab tu 'dzum pas rnam par mdzes pa/ pad+ma'i ze 'bru ltar mnyen pa byung bar gyur to/ /bai DUr+ya'i sdong bu nyi ma brgya stong phrag pas lhag pa'i mthu stobs dang ldan pa'i 'od zer snang bas 'bar bzhin pa/ bcom ldan 'das la mi gang gi</text></item>
<item><p>11a4</p><section>rgyud</section><text>tshad lta bur gnas par gyur to/ /de nas rig pa 'dzin pa'i dbang po chen po rdo rje 'chang gis/ chu'i thigs pa 'dab ma mnyam pa/ bai DUr+ya mchog tu mdzes shing 'bar ba pad+ma kha bye ba de mthong nas/ thugs ngo mtshar dang / ya mtshan skyes te/ bcom ldan 'das dang / byang chub</text></item>
<item><p>11a5</p><section>rgyud</section><text>sems dpa' sems dpa' chen po 'phags pa spyan ras gzigs dbang phyug gi zhabs gnyis la phyag 'tshal te/ 'di skad ces gsol to/ /sems dpa' chen po shin tu ngo mtshar ba mthong lags so/ /rmad du byung ba'i cho 'phrul chen po mthong lags so/ /sems dpa' chen</text></item>
<item><p>11a6</p><section>rgyud</section><text>po bdag gis/ ltad mo'i mchog mthong lags so/ /sems dpa' dag pa chen po/ khyod kyis bdag gi ltad mo'i the tsom med par mdzod cig ces so/ /de nas byang chub sems dpa' sems dpa' chen po 'phags pa spyan ras gzigs dbang phyug gis/ gnod sbyin gyi sde dpon chen</text></item>
<item><p>11a7</p><section>rgyud</section><text>po lag na rdo rje la 'di skad ces smras so/ /lag na rdo rje/ bdag la don yod pa pad+ma dri ma med pa chu skyes kyi zhabs kyi lcags kyu zhes bya ba/ don yod zhags pa'i snying po/ rig sngags kyi rgyal po'i dkyil 'khor chen po dang / phyag rgya dang / lha rnams yod de/ de bdag gis</text></item>
<item><p>11b1</p><section>rgyud</section><text>bcom ldan 'das kyi spyan sngar 'khor chen po'i dbus su/ de bzhin gshegs pa'i spyan sngar yongs su bsgrag par bgyi'o/ /de'i mthu dang / rig sngags kyi rgyal po'i mthu stobs kyi rdzu 'phrul gyi cho 'phrul gyi rnam par 'phrul pa 'di mthong ngo / /de'i mthus pad+ma 'di byung ngo / /rig</text></item>
<item><p>11b2</p><section>rgyud</section><text>sngags kyi rgyal po 'di bdag gi dpral ba nas phyung bas cho 'phrul gyi rnam par 'phrul pa rgya che zhing che ba dang yang dag par ldan par gyur to/ /de nas gnod sbyin gyi sde dpon chen po lag na rdo rjes/ byang chub sems dpa' sems dpa' chen po 'phags pa spyan ras gzigs dbang phyug gi</text></item>
<item><p>11b3</p><section>rgyud</section><text>zhabs gnyis la mgo bos phyag byas nas/ lan gsum bskor ba byas te/ mchod pa byas nas song ngo / /bcom ldan 'das ga la ba de logs su song nas/ bcom ldan 'das kyi spyan sngar 'dug ste/ byis pa'i cha byad bzung nas/ bcom ldan 'das la bsil yab g.yob par</text></item>
<item><p>11b4</p><section>rgyud</section><text>byed bzhin du 'dug go/ /de nas bcom ldan 'das de bzhin gshegs pa shAkya thub pas/ byang chub sems dpa' sems dpa' chen po 'phags pa spyan ras gzigs dbang phyug la 'di skad ces bka' stsal to/ /sems dpa' chen po don yod pa pad+ma dri ma med pa chu skyes kyi zhags</text></item>
<item><p>11b5</p><section>rgyud</section><text>pa'i snying po zhes bya ba/ don yod pa'i zhags pa'i snying po/ rig sngags kyi rgyal po'i dkyil 'khor chen po dang / phyag rgya dang / lha rnams smros shig /gang gis smras pa tsam gyis/ de bzhin gshegs pa thams cad kyi rigs kyi dam tshig gsang ba'i dkyil 'khor</text></item>
<item><p>11b6</p><section>rgyud</section><text>rim par phye ba dang / phyag rgya dang / gsang sngags 'di rnam par dbye ba byas par 'gyur ro/ /sgrib pa med par dkyil 'khor mthong ba kun tu gnas par byed do/ /cho ga zhib mo thams cad dang / gsang sngags dang / dam tshig dang / phyag rgya rnams rjes su mthun par phyogs</text></item>
<item><p>11b7</p><section>rgyud</section><text>te gnas par byed do/ /dkyil 'khor gyi dam tshig gi de kho na nyid dang / rig sngags kyi rgyal po'i lha thams cad mdun na nye bar gnas par byed do/ /sgrub pa'i de kho na nyid kyi dngos grub mthong bar 'gyur ro/ /rig sngags 'chang phyis kyang rnam pa gzhan du mi 'gyur ro/ /</text></item>
<item><p>12a1</p><section>rgyud</section><text>las thams cad sgrub pa'i cho ga rnams la legs par sgrub pa'i cho gar yang 'gyur ro/ /rtag tu rig sngags 'chang gi rjes su 'brang zhing / phyi bzhin phyi bzhin lhan cig rjes su 'brang bar 'gyur ro zhes so/ /byang chub sems dpa' sems dpa' chen po 'phags pa</text></item>
<item><p>12a2</p><section>rgyud</section><text>spyan ras gzigs dbang phyug gis/ bcom ldan 'das kyis gnang bar rig nas/ sems can thams cad la rjes su brtse ba'i don du/ rig sngags 'chang thams cad kyi mchog gi sgrub pa bklags pas grub pa bcom ldan 'das kyi spyan sngar 'khor chen po'i dbus su/ bzhin 'dzum</text></item>
<item><p>12a3</p><section>rgyud</section><text>zhing mig mi 'dzums pas rig sngags kyi rgyal po 'di smras so/ /dus gsum du gshegs shing bzhugs pa'i sangs rgyas dang / byang chub sems dpa' rab 'byam thams cad dang / de bzhin gshegs pa'i gsang ba'i dkyil 'khor dang / phyag rgya dang / gsang sngags rab 'byam rgya</text></item>
<item><p>12a4</p><section>rgyud</section><text>mtsho rnams la phyag 'tshal lo/ /'phags pa rdo rje 'dzin pa rigs thams cad kyi gsang ba dang / rig sngags 'chang gi dbang por bzhugs pa rnams la phyag 'tshal lo/ /'das pa dang / ma byon pa dang / da ltar byung ba'i 'phags pa nyan thos kyi dge 'dun rnams dang / rang</text></item>
<item><p>12a5</p><section>rgyud</section><text>sangs rgyas thams cad la phyag 'tshal lo/ /dkyil 'khor gyi gsang ba thams cad dang / rig sngags kyi rgyal po chen po'i sgrub pa grub pa rnams la phyag 'tshal lo/ /dkon mchog gsum la phyag 'tshal lo/ /byang chub sems dpa' sems dpa' chen po 'phags pa spyan ras</text></item>
<item><p>12a6</p><section>rgyud</section><text>gzigs dbang phyug thugs rje chen po can/ rig sngags thams cad kyi dkyil 'khor gyi rgyal po'i bdag nyid chen po'i rnam par 'phrul pa grub pa rnams dang phyag rgya thams cad la phyag 'tshal lo/ /tad+ya thA/ o~M bi ma le/ bi ma la gar+b+he/ bi ma la am+bu dza pad+me sUr+ya brtsa se/ sa ha</text></item>
<item><p>12a7</p><section>rgyud</section><text>sra rasmi ki ra Ne ma hA ra smi dz+wA la a ba b+hA Shi te/ tsa ra tsa ra/ tsa ra tsa ra/ sany+tsa ra pad+mo da ri pad+ma gar+b+he/ pad+ma b+hu dze/ su bi ma la am+bu dza bi ma le ma Ni ka Na ka badzra bai DUr+ya in+d+ra nI la ma ra ka ta/ pad+ma rA ga bi bi d+ha ma hA ma Ni rat+nA la~M kr-i ta sha rI re/ d+ha ra d+ha ra/ ma hA pad+ma d+ha ra/ pa ra pa ra pa</text></item>
<item><p>12b1</p><section>rgyud</section><text>ra shu pA she d+ha ra/ sa ra sa ra sa man+ta bai ro tsa na/ sarba ta thA ga ta gu h+ya ad+hiSh+Thi te/ ku la sa ma ya pa ri pU ra Ni/ ba ra ba ra/ badzra dz+wA la mA lA gar+b+he/ badzre badzre badzra a d+hiSh+Thi ta pad+me hU~M hU~M/ ma Ni ma Ni ma hA ma Ni tsin+tA ma Ni pA sha d+ha ra/ hu ru hu ru pad+ma pad+ma gau re pad+ma pA Ni bar de/ a mo g+ha pad+me/ o~M pad+mi ni</text></item>
<item><p>12b2</p><section>rgyud</section><text>pad+ma ma Ni badzra d+ha rA/ sarba ta thA ga ta ku la sA nA mya sa ma ya a d+hiSh+Thi te/ ma hA bi pu la b+hu dze/ b+ha ra b+ha ra/ sam+b+ha ra/ b+hu ru b+hu ru b+hu ri Ni/ b+hi ri b+hi ri/ sa man+ta a ba lo ki ta bIr+ya rA dze pra sa ra pra sa ra san+ta bi ma le/ sarba bid+yA maN+Da la de ba tA na ma skr-i te/ ta ra ta ra/ tA ra ya tA ra ya/ sa man+ta</text></item>
<item><p>12b3</p><section>rgyud</section><text>pa ri pU ra Ni sarba bo d+hi satwa a b+hi She tsa ni sarba ta thA ga ta a mo g+ha a b+hi Shik+ta a b+hi Shiny+tsa ya sa maM sarba bid+yA maN+Da la ku la/ sa ma ya a b+hi She kaiHsarba ta thA ga ta pA Ni bar de/ pad+ma gau re pad+ma pra b+he/ pad+ma bi ka tsam+bu dza gar+b+he/ hU~M hU~M/ badzre badzre/ badzre pad+me ta thA ga ta ku la a d+hiSh+Thi te/ a mo g+ha ba ra de/</text></item>
<item><p>12b4</p><section>rgyud</section><text>sarbA sA pa ri pU ra Ni sarba pA pa duHkha pra sha ma ni/ a mo g+ha hr-i da ya sid+d+hi sA d+ha ya bi ma le hU~M phaT/ o~Mb ra de pad+ma b+hu dze na ma stu te pad+ma su te swA hA/ byang chub sems dpa' sems dpa' chen po 'phags pa spyan ras gzigs dbang phyug gis/ don yod pa dri ma med pa pad+mo'i chu skyes kyi</text></item>
<item><p>12b5</p><section>rgyud</section><text>pad+ma'i lcags kyu don yod zhags pa'i snying po rigs kyi rgyal po gzungs chen po kun nas rnam par snang bar byed pa/ de bzhin gshegs pa thams cad kyi thun mong gi rigs kyi dam tshig gi phyag rgya'i snying po 'di smras pa'i de ma thag gi 'og tu pad+ma ze 'bru dang bcas pa'i ge sar gsal</text></item>
<item><p>12b6</p><section>rgyud</section><text>bar rnam par bye ste/ dper na grong khyer gyi phyogs gcig gi sgo bya nas rgyal mo byung ba bzhin du/ lha'i gzugs blta na sdug pa 'od mtha' yas pa phyag bzhi pa rgyan gyis rnam par brgyan pa/ phyag na pad+ma/ don yod zhags pa'i ngo bo'i zhags pa'i phyag dang / yid bzhin gyi</text></item>
<item><p>12b7</p><section>rgyud</section><text>nor bu rin po che'i rgyal mtshan chen po'i phyag dang / mdung rtse gsum pa'i phyag /spyan gsum pa/ zhal gsum pa zla ba'i cod pan 'chang ba zhi ba/ zhi zhing 'dzum pa'i zhal/ sku la 'od zer sna tshogs 'bar ba'i snying po/ pad+ma dang / seng ge'i gdan la bzhugs</text></item>
<item><p>13a1</p><section>rgyud</section><text>pa/ pad+ma kha bye ba'i snying por bcom ldan 'das kyi spyan sngar 'khod nas/ bcom ldan 'das kyi zhabs gnyis la mgo bos phyag 'tshal te/ bcom ldan 'das la lan gsum bskor ba byas nas/ mgo bos phyag 'tshal zhing thal mo sbyar ba btud de/ bcom ldan 'das kyi</text></item>
<item><p>13a2</p><section>rgyud</section><text>spyan sngar 'dug ste/ mig mi 'dzums par blta zhing 'khod do/ /de nas bcom ldan 'das de bzhin gshegs pa shAkya thub pas/ don yod pa pad+ma dri ma med pa chu skyes kyi zhags pa'i lcags kyu rig sngags kyi rgyal po bud med kyi gzugs 'dzin pa la 'di skad ces bka' stsal to/ /</text></item>
<item><p>13a3</p><section>rgyud</section><text>sems can dag pa chen po khyod ci'i phyir mig mi 'dzums par blta/ mchog ci don du gnyer bzhin du 'khod ces so/ /rig sngags kyi rgyal mos gsol pa/ bcom ldan 'das bdag de bzhin gshegs pa thams cad kyi gsang ba'i dkyil 'khor rnams kyi spyi'i phyag rgya dang / sngags</text></item>
<item><p>13a4</p><section>rgyud</section><text>dang / dam tshig gsang ba'i rjes su 'jug par bgyi'o/ /bcom ldan 'das kyis 'di skad ces bka' stsal to/ /rig sngags kyi rgyal mo nyon cig /khyod de bzhin gshegs pa thams cad kyis thams cad du/ dam tshig gi dkyil 'khor dang / phyag rgya'i gsang bar lung bstan cing /</text></item>
<item><p>13a5</p><section>rgyud</section><text>khyod de bzhin gshegs pa rnam par snang mdzad kyis dkyil 'khor thams cad kyi mchog tu lung bstan no/ /ngas kyang de bzhin gshegs pa thams cad kyi gsang ba dang / dkyil 'khor dang phyag rgya'i dam tshig thams cad kyi mchog tu 'gyur bar lung bstan no/ /tuN+DA dang / kar sham</text></item>
<item><p>13a6</p><section>rgyud</section><text>dang / sgrol ma dang / khro gnyer can dang / pad+ma rigs mdzes ma dang / lha mo chen mo ki lI ki lI dang / rdo rje pho nya mo dang / dri med byed ma dang / pad+ma'i spyan ma dang / rdo rje lu gu rgyud ma dang / rdo rje khro gnyer can dang / lha mo pad+ma rab snang ma dang / pad+ma spyod byed ma dang / rig sngags</text></item>
<item><p>13a7</p><section>rgyud</section><text>kyi rgyal mo chen mo don yod pa'i phyag dang / longs spyod ldan ma dang / dpal mo dang / 'jigs ma dang / dpe med ma dang / dbyangs can ma dang / ral gcig ma spyan stong pa/ phyag stong pa/ dbu stong pa/ don yod pa'i pad+ma dang / rin chen lha mo dang / rin chen 'byung gnas</text></item>
<item><p>13b1</p><section>rgyud</section><text>dang / 'jig rten dbang phyug nyid dang / rig pa'i dbang phyug nyid dang / lha mo chen mo phyag rgya'i dbang phyug dang / rigs kyi dkyil 'khor gyi lha mo dang / hu hwa bzlas pa'i sbyin sreg dang / zhi ba'i las dang / lha mo rigs mdzes ma dang / rig sngags 'chang chen mo rdo rje mdzes ma nyid dang /</text></item>
<item><p>13b2</p><section>rgyud</section><text>phyag na 'khor lo grub pa dang / de bzhin du ral gri bzang po'i rig pa 'dzin pa dang / khro bo nyid dang / khro bo'i rgyal po dang / dus kyi mtshan mo dang / zhal rnam par 'gyur ma dang / mche ba gtsigs ma dang / ser skya ma nyid dang / rang gsal ma dang / phyag na rin chen ma nyid dang / sa'i</text></item>
<item><p>13b3</p><section>rgyud</section><text>dkyil 'khor gyi lha mo dang / de bzhin du rdzas yongs su 'dzin pa'i lha mo dang / mchod yon dang / zhabs bsil dang / gtor ma nyid kyi lha dang / a gri Ni dang / me tog dang / bdug pa dang / phreng ba dang / byug pa'i lha dang / thams cad du rjes su song ba'i lha mo khyod dang / gsang</text></item>
<item><p>13b4</p><section>rgyud</section><text>sngags thams cad la dbang sgyur ma dang / bud med kyi gzugs 'dzin pa'i rig sngags kyi rgyal po'i mchog sgrol bar byed pa dang / bdag gi gsang sngags thams cad 'dzin pa'i rig sngags kyi rgyal mo'i mchog ma dang / rig sngags 'chang gi dbang mo dang / rigs kyi gsang</text></item>
<item><p>13b5</p><section>rgyud</section><text>sngags dang / de bzhin gshegs pa thams cad kyis rig sngags kyi rgyal mo chen po nges par sbyin pa 'jig rten dbang phyug skyes pa nyid du dpral ba'i smin ma'i bar du lha'i chu'i dngul las nges par skyes shing byung ba/ skar ma'i rnam pa dang mtshungs pa/ sna tshogs pa'i gzugs can du gyur</text></item>
<item><p>13b6</p><section>rgyud</section><text>pa'o/ /zhes las sna tshogs dang / dbyangs can gang yin pa 'di 'chang bar byed do/ /zhes de bzhin gshegs pas lung bstan pa dang du blangs nas gsungs so/ /rig sngags thams cad kyi dngos grub mnyam par skyob pa thob pa dang / de bzhin du cho ga zhib mo'i sgrub pa dang /</text></item>
<item><p>13b7</p><section>rgyud</section><text>phyag rgya dang / gsang sngags thams cad kyi dngos grub rnam pa sna tshogs pa dang / don yod pa'i dngos grub kyang thob par byed do/ /don yod pa'i 'bras bu mthong ba dang / bklags pas grub pa'i rgyu mtshan gzhan dang / thams cad du rigs spyi'i dkyil 'khor dang / phyag</text></item>
<item><p>14a1</p><section>rgyud</section><text>rgya'i dngos grub kyi phyir dang / spyi'i dkyil 'khor dang phyag rgya'i dam tshig nyid kyang 'di dran pa tsam gyis thams cad thob par byed do/ /dkyil 'khor dang / phyag rgya dang / gsang sngags dang / lha de dag thams cad kyang dran pa tsam gyis rjes su 'brang bar 'gyur bar the tsom</text></item>
<item><p>14a2</p><section>rgyud</section><text>med do/ /rig sngags kyi rgyal po'i dkyil 'khor dang lha rnams dam tshig la kun tu gnas par byed do/ /de lta bas na/ 'bad pa thams cad kyis zung cig /de bzhin du thub pa rnam par snang mdzad dang / shAkya'i rgyal pos rig sngags kyi rgyal por lung bstan pa/ de bzhin gshegs</text></item>
<item><p>14a3</p><section>rgyud</section><text>pa thams cad kyis ming kun tu gzigs shing thams cad du rjes su 'gro ba ste/ de'i phyir spyan ras gzigs pad+ma zhes bya ba rig sngags kyi rgyal po bla na med pa/ rdo rje'i dngos grub dngos grub chen po/ pad+ma'i rigs kyi dngos grub bla na med pa/ de bzhin gshegs pa'i rigs kyi dngos</text></item>
<item><p>14a4</p><section>rgyud</section><text>grub sgrub pa grub pa/ dkyil 'khor chen po'i rigs dang nor bu chen po'i rigs kyi dam tshig gi dngos grub sgrub pa grub pa/ don yod pa'i snying po'i dkyil 'khor thams cad du mchog gi dngos grub/ mchog gi dang po rdo rje'i rigs su bstan pa/ rdo rje rtse mo chen po'i lha</text></item>
<item><p>14a5</p><section>rgyud</section><text>dang / de bzhin du rdo rje sa 'og dngos grub kyi phyir rdo rje phreng ba rim par phye ba'i grangs dang rdo rje mchu'i mchog gi dngos grub rnams la spyan ras gzigs pad+ma dang / pad+ma mdzes pa dang / de bzhin du'am/ ming smos pa tsam gyi mod la rjes su 'brang zhing 'ong bar byed do/ /de</text></item>
<item><p>14a6</p><section>rgyud</section><text>bzhin du rdo rje dbang po dang / rdo rje 'dzin pa dang / lag na rdo rje dang / dbang phyug chen po rnams rtag tu rjes su 'brang bar 'gyur ro/ /de lta bas na/ rtag tu shes pas rig sngags smra ba dang / ming gang gi mchog 'dzin pa la/ de bzhin gshegs pas rtag tu rnam par</text></item>
<item><p>14a7</p><section>rgyud</section><text>gzigs par 'gyur ro/ /de bzhin nyid du byang chub sems dpa' thams cad dang / thub pa rnam par snang mdzad kyis rtag tu lung ston par 'gyur bar the tshom med do/ /bcom ldan 'das kyis rig sngags kyi rgyal po 'di lung bstan ma thag tu sa rnam par 'gyur ba drug tu g.yos</text></item>
<item><p>14b1</p><section>rgyud</section><text>so/ /g.yos rab tu g.yos/ 'gul rab tu 'gul/ ldeg rab tu ldeg /'ur 'ur rab tu 'ur 'ur/ chem chem rab tu chem chem mo/ /lha'i me tog gi char bab ste/ 'di lta ste/ zla ba mdog mdzes dang / dri med mdog mdzes dang / mdog mdzes chen po dang / man+dA</text></item>
<item><p>14b2</p><section>rgyud</section><text>ra ba dang / man+dA ra ba chen po dang / pad+ma dang / ku mu da dang / pad+ma dkar po dang / ut+pal sngon po dang / ut+pa la dmar po dang / mya ngan 'tshang dang / skya nar dang / pun+nA ga dang / gan+d+ha ga pAr+Shi ka dang / kon+ta dang / a d+hi muk+ta ka dang / pa lA sha dang / mthon ka dang /</text></item>
<item><p>14b3</p><section>rgyud</section><text>mthon ka chen po dang / tsam+pa ka dang / sau gan+d+hi ka dang / san+d+ha bA ra Na dang / nA ga puSh+pa dang / sna ma dang / yU thi ka dang / na ba mA li ka dang / ta ra Na dang / ma ru ba ka dang / ku bya ka'i me tog gi char 'bab pa'i don dang / tshon rtsi sna tshogs pas btsos pa'i lha'i gos kyi char</text></item>
<item><p>14b4</p><section>rgyud</section><text>'bab pa'i don dang / rin po che sna bdun gyi lha'i rgyan dang / lhab lhub dang / rgyan cha'i char 'bab pa'i don dang / lha'i gser gyi me tog gi char 'bab pa'i don dang / lha'i dri tsan+dan dang / ta mA la dang / ga pur dang / gla rtsi dang / gur gum dang / lha'i gos dang / dri bzang</text></item>
<item><p>14b5</p><section>rgyud</section><text>pos bsgos pa'i phye ma'i char 'bab pa'i don dang / lha'i dri chab kyi char 'bab pa'i don dang / ma dkrol bar nam mkha'i mthil du rol mo'i sgra 'byung ba dang / sum cu rtsa gnyis pa'i ris kyi lha'i bu me tog sna tshogs 'thor bar byed pa dang / gos dang / rin po che sna tshogs</text></item>
<item><p>14b6</p><section>rgyud</section><text>'tsher bar byed pa dang sum cu rtsa gsum pa'i ris kyi lha'i mu tig gi do shal dang / gdu bu dang / dpung rgyan dang / rgyan zla gam can dang / mu tig dmar po dang / ka shi ka'i gos sna tshogs pa 'thor bar byed par gyur to/ /lha'i dbang po brgya byin dang / tshangs pa dang / khyab</text></item>
<item><p>14b7</p><section>rgyud</section><text>'jug dang / dbang phyug chen po dang / gshin rje dang / chu lha dang / gzhon nu dang / rgyal po chen po bzhi dang / dbang phyug la sogs pa lha'i bu 'bum phrag dgu bcu rtsa dgus lha'i gzhal yas khang rnam pa sna tshogs pa dang / lha'i gos dang me tog dang / dri dang / phreng ba</text></item>
<item><p>15a1</p><section>rgyud</section><text>dang / byug pa rnams dang / rin po che sna bdun las byung ba'i gdugs sna tshogs pa rnams nam mkha'i mthil du kun tu gtor nas bcom ldan 'das shAkya thub pa dang / 'phags pa spyan ras gzigs dbang phyug dang / phyag na rdo rje dang / rig sngags kyi rgyal po'i</text></item>
<item><p>15a2</p><section>rgyud</section><text>'khor la mchod pa'i sprin chen por gyur te mchod pa chen po byed par gyur to/ /rdzu 'phrul chen po'i cho 'phrul chen po mthong bar gyur to/ /dngos grub chen po'i mtshan ma byung bar gyur pa rnams yang dag par mthong ngo / /phyogs bcu'i sangs rgyas kyi zhing thams cad na/ de</text></item>
<item><p>15a3</p><section>rgyud</section><text>bzhin gshegs pa'i 'khor gyi dkyil 'khor thams cad yang dag par mthong bar gyur to/ /de bzhin gshegs pa thams cad kyi gsang ba'i dkyil 'khor rnams kun tu yang dag par bye'o/ /lha'i gzhal yas khang sna tshogs pa byung bar gyur pa mthong ngo / /de nas yang</text></item>
<item><p>15a4</p><section>rgyud</section><text>gnod sbyin gyi sde dpon chen po lag na rdo rjes/ bcom ldan 'das ga la ba de logs su song nas lhags te/ bcom ldan 'das la lan gsum bskor ba byas te/ zhabs gnyis la mgo bos phyag 'tshal te rdo rje gsor bzhin du/ bcom ldan 'das kyi spyan sngar 'khod nas</text></item>
<item><p>15a5</p><section>rgyud</section><text>bzhin 'dzum pas/ bcom ldan 'das la 'di skad ces gsol to/ /bcom ldan 'das/ rdzu 'phrul gyi rnam par 'phrul pa che zhing che ba yang dag par snang ba dang / mchod pa'i sprin gyi char che zhing che ba rab tu 'bab pa dang / bcom ldan 'das dngos grub kyi mtshan ma che</text></item>
<item><p>15a6</p><section>rgyud</section><text>zhing che ba snang ba dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang mi ma yin pa'i 'khor chen po 'dus par gyur pa'i rig sngags kyi rgyal po skyes par mthong bar snang ba dang / cho</text></item>
<item><p>15a7</p><section>rgyud</section><text>'phrul che zhing che ba snang ba dang / rdzu 'phrul gyi rnam par 'phrul ba mthong ba dang / byang chub sems dpa' sems dpa' chen po 'phags pa spyan ras gzigs dbang phyug gi rig sngags chen po 'byung bar snang ba ni/ bcom ldan 'das rgyu ci lags/ rkyen ci lags/ 'di ci'i</text></item>
<item><p>15b1</p><section>rgyud</section><text>mthus sngon gyi mtshan ma yang dag par snang ba lags/ 'di rdzu 'phrul gyi rnam par 'phrul pa gang zhig yang dag par snang ba lags/ bcom ldan 'das bdag gi sems la the tsom de skyes par gyur pas/ de nges par bstan du gsol/ zhu ba lung ston par 'gyur ba gang gis/ bdag gi</text></item>
<item><p>15b2</p><section>rgyud</section><text>dogs pa rnam par sel ba dang / som nyi rnam par sel bar byed pas bcom ldan 'das kyis bdag la skabs dbye ru gsol/ de nas bcom ldan 'das de bzhin gshegs pa shAkya thub pas gnod sbyin gyi sde dpon chen po lag na rdo rje la 'di skad ces bka' stsal to/ /lag na rdo rje nges</text></item>
<item><p>15b3</p><section>rgyud</section><text>par bstan par bya'i nyon cig /lag na rdo rje 'di ni byang chub sems dpa' sems dpa' chen po 'phags pa spyan ras gzigs dbang phyug gi sgyu ma lta bu'i ting nge 'dzin gyi rnam par 'phrul ba'o/ /sgyu ma lta bu'i ting nge 'dzin dang / rdo rje lta bu'i ting nge 'dzin dang / dpa' bar 'gro</text></item>
<item><p>15b4</p><section>rgyud</section><text>ba'i ting nge 'dzin la sogs pa ting nge 'dzin gang+gA'i klung gi bye ma snyed bye ba khrag khrig brgya stong phrag dgu bcu rtsa dgus rnam par 'phrul pa'o/ /lag na rdo rje spyan ras gzigs dbang phyug gi mthus rdzu 'phrul gyi cho 'phrul snang bar byed do/ /don yod pa rnam par 'phrul pa/ kun tu snang ba'i dkyil</text></item>
<item><p>15b5</p><section>rgyud</section><text>'khor chen po dang / phyag rgya dang / cho ga zhib mo dang / gsang sngags dang / gzungs dang / rig sngags kyi rgyal po'i rnam par 'phrul pa dang / rig sngags kun tu snang ba dang / rig sngags kyi rgyal po rnam par snang bar byed do/ /de'i mthus snang ba 'di dang / rdzu 'phrul gyi rnam</text></item>
<item><p>15b6</p><section>rgyud</section><text>par 'phrul pa dang / cho 'phrul 'di snang ngo / /lag na rdo rje rig sngags kyi rgyal po 'di mthong ba dang / ming bzung ba tsam gyis kyang / de bzhin gshegs pa dgra bcom pa yang dag par rdzogs pa'i sangs rgyas gang+gA'i klung gi bye ma bye ba khrag khrig brgya stong phrag dgu bcu rtsa gnyis kyi rdul phra</text></item>
<item><p>15b7</p><section>rgyud</section><text>rab dang mnyam pa mngon sum du mthong ba dang / mtshan gzung ba'i dge ba'i rtsa ba bskyed pa'i bsod nams kyi phung po chen po dang ldan pa yongs su 'dzin par 'gyur ro/ /de bzhin gshegs pa thams cad kyi rigs kyi dam tshig dang / rig sngags dang / phyag rgya dang / gsang sngags</text></item>
<item><p>16a1</p><section>rgyud</section><text>rim par phye ba dang / snying po'i mthu rab tu 'jug par 'gyur ro/ /dam tshig gi dkyil 'khor gsang bar rab tu zhugs par 'gyur ro/ /de bzhin gshegs pa thams cad kyi cho ga zhib mo'i rjes su 'jug par 'gyur ro/ /rig sngags kyi rgyal po 'di lan cig bzlas</text></item>
<item><p>16a2</p><section>rgyud</section><text>pa de rnams kyang / de bzhin gshegs pa rnams kyi drung du/ 'das pa dang / ma 'ongs pa dang / da ltar byung ba'i dus gsum du gshegs pa'i sangs rgyas bcom ldan 'das rnams kyi snying po dang / phyag rgya dang / gsang ba'i dkyil 'khor gyi dam tshig dang / gsang sngags</text></item>
<item><p>16a3</p><section>rgyud</section><text>chen po rim par phye ba'i sgrub pa la rjes su 'jug par 'gyur ro/ /de ci'i phyir zhe na/ lag na rdo rje rig sngags kyi rgyal po 'di ni/ rdzu 'phrul che ba'i phyir te/ 'di lta ste/ 'di ni de bzhin gshegs pa thams cad kyi 'das pa dang / ma 'ongs pa dang / da ltar byung ba'i sangs rgyas</text></item>
<item><p>16a4</p><section>rgyud</section><text>bcom ldan 'das kyi drung du/ snying po dang / phyag rgya rim par phye ba dang / dkyil 'khor gsang ba la rab tu zhugs shing dbang bsgyur ba'i rjes su zhugs pa ni rig sngags kyi rgyal po'i snying por gyur pa gcig pu'o/ /'di lta ste/ 'o ma dang chu yang dag par 'byung ba bzhin</text></item>
<item><p>16a5</p><section>rgyud</section><text>no/ /snying po gcig po 'di/ rigs thams cad kyi dkyil 'khor dang / phyag rgya rim par phye ba dang / cho ga zhib mo'i rjes su zhugs pa'o/ /des na lag na rdo rje khyod kyis rig sngags kyi rgyal po 'di/ kun nas rjes su 'jug pa zhes bya'o/ /lag na rdo rje rgyu des na/ rigs</text></item>
<item><p>16a6</p><section>rgyud</section><text>kyi bu'am/ rigs kyi bu mo'am/ dge slong ngam/ dge slong ma'am/ dge bsnyen nam/ dge bsnyen ma rig sngags kyi rgyal po 'di/ ming lan cig gzung ba tsam gyis dus gsum du gshegs pa'i sangs rgyas bcom ldan 'das thams cad kyi drung du/ gsang ba thams</text></item>
<item><p>16a7</p><section>rgyud</section><text>cad kyi snying po dang / gzungs dang / gsang sngags dang / phyag rgya rim par phye ba dang / cho ga zhib mo rab tu ston pa dang / mtshan gzung bar byas par 'gyur ro/ /dus gsum du gshegs pa'i de bzhin gshegs pa de rnams kyi drung du/ bsod nams kyi phung po chen po</text></item>
<item><p>16b1</p><section>rgyud</section><text>yongs su gzung bar 'gyur ro/ /dge ba'i rtsa ba chen po dang ldan par 'gyur ro/ /dus gsum du gshegs pa'i sangs rgyas bcom ldan 'das de rnams dang / byang chub sems dpa' legs so zhes bya ba stsol bar 'gyur ro/ /don yod pa yangs pa chen po'i dngos grub</text></item>
<item><p>16b2</p><section>rgyud</section><text>rab tu stsol bar 'gyur ro/ /mchog tu grub pa chen por 'gyur ro/ /de bzhin gshegs pa thams cad kyi spyi'i rigs kyi dam tshig gi dngos grub so sor rnyed par 'gyur ro/ /byang chub sems dpa' thams cad kyi rnam par 'phrul pa dang / rig sngags kyi snying po dang / ting</text></item>
<item><p>16b3</p><section>rgyud</section><text>nge 'dzin dang / rdzu 'phrul gyi yul dang / byang chub sems dpa'i sems kyi rgyan dang / pha rol tu phyin pa drug gi rjes su song bar 'gyur ro/ /rig sngags kyi rgyal po'i dkyil 'khor gyi lha thams cad rjes su sbyor zhing dam tshig gi rjes su 'jug par 'gyur ro/ /lag na rdo rje</text></item>
<item><p>16b4</p><section>rgyud</section><text>de bzhin du/ rig sngags kyi rgyal po'i mthu chen pos rnam par 'phrul pa/ de bzhin gshegs pa thams cad kyis byin gyis brlabs pa/ byang chub sems dpa' thams cad kyi rnam par 'phrul pa'o/ /lag na rdo rje/ de bas na/ de rnams rig sngags kyi rgyal po'i mthu</text></item>
<item><p>16b5</p><section>rgyud</section><text>chen po'o/ /lag na rdo rje/ rig sngags kyi rgyal po 'di/ me tog gam/ bdug pa'am/ dri dang byug pa dang / rol mo gcig gis mchod pa dang / lan cig tsam gyis kyang / dus gsum du gshegs pa'i de bzhin gshegs pa de rnams kyi snying po gsang ba</text></item>
<item><p>16b6</p><section>rgyud</section><text>dang / mchod pa rnams byas pa dang / mnyes par byas pa dang / klog par byas par 'gyur ro/ /de bzhin gshegs pa thams cad kyi rigs kyi gsang ba'i dam tshig dang / dkyil 'khor dang / phyag rgya dang / gsang sngags dang / gzungs dang / rim</text></item>
<item><p>16b7</p><section>rgyud</section><text>par phye ba dang / cho ga zhib mo'i rgyal po mchod pa byas par 'gyur ro/ /rig sngags kyi rgyal po 'di dran pa tsam gyis/ gnod sbyin dang / srin po dang / bgegs dang / log par 'dren pa dang / bdud kyi rigs kyi lha de rnams thams cad phyogs dang phyogs mtshams</text></item>
<item><p>17a1</p><section>rgyud</section><text>rnams su 'bros par byed do/ /yams thams cad dang / nye bar 'tshe ba thams cad dang / nad 'go ba thams cad dang / gdon thams cad dang / nad thams cad dang / 'thab pa dang / 'thab mo dang / rtsod pa dang / 'gyed pa rnams thams cad dang / gtam ngan gyi 'jigs</text></item>
<item><p>17a2</p><section>rgyud</section><text>pa rnams rab tu zhi bar byed do/ /gdug pa thams cad dang / phyir rgol ba thams cad dang / mi mdza' ba rnams rab tu zhi bar byed do/ /sdig pa dang sgrib pa thams cad rnam par grol bar byed do/ /mtshams med pa lnga la sogs pa/ sdig pa dang sgrib pa dang / nyon mongs pa rnams rnam par</text></item>
<item><p>17a3</p><section>rgyud</section><text>grol bar byed do/ /de bzhin gshegs pa thams cad kyis dbugs 'byin par 'gyur ro/ /byang chub sems dpa' thams cad kyis dgongs par 'gyur ro/ /lha rnams thams cad kyis kyang kun tu srung bar 'gyur ro/ /lag na rdo rje rig sngags 'chang gi dbang po rjes su 'brang bar 'gyur zhing /</text></item>
<item><p>17a4</p><section>rgyud</section><text>srung ba dang / skyob pa dang / sbed par byed do/ /gnod sbyin gyi sde dpon chen po lag na rdo rje bcu rtag tu rjes su 'brang bar 'gyur ro/ /rgyal po chen po bzhi yang dpung dang bcas/ 'khor dang bcas pas kun nas phyogs bzhir srung bar byed do/ /thams cad du cho ga zhib mo dang / gsang</text></item>
<item><p>17a5</p><section>rgyud</section><text>sngags dang phyag rgya'i dngos grub mchog sbyin par 'gyur ro/ /de bzhin gshegs pa thams cad kyi rigs kyi dam tshig gi dngos grub chen po sbyin par 'gyur ro/ /pad+ma yangs pa'i dkyil 'khor 'di dang / don yod pa'i zhags pa'i snying po rnam par grol ba'i dkyil 'khor gyi gsang ba don yod</text></item>
<item><p>17a6</p><section>rgyud</section><text>pa'i de kho na nyid kyi dngos grub tu 'gyur ro/ /lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / srin po thams cad kyang rtag tu rjes su 'brang bar 'gyur ro/ /sems can thams cad kyi drung du mchod pa chen po</text></item>
<item><p>17a7</p><section>rgyud</section><text>byed par 'gyur ro/ /bkra shis dang yid la bsams pa thams cad yongs su rdzogs par 'gyur ro/ /gshed byed dang / byad stems dang / gsang sngags dang / ro langs dang / sems bsgyur ba dang / sbod gtong gi sbyor ba dang / mkha' 'gro ma rnams thams cad 'byer bar byed</text></item>
<item><p>17b1</p><section>rgyud</section><text>do/ /dug dang / sbyar dug dang / phye ma'i sbyor ba rnams thams cad 'byer bar byed do/ /rims rnams thams cad 'byor bar 'gyur ro/ /nyin gcig pa dang / nyin gnyis pa dang / nyin gsum pa dang / nyin bzhi pa dang / mtshan gcig pa dang / nyin gcig pa dang / grang ba'i rims</text></item>
<item><p>17b2</p><section>rgyud</section><text>dang / rlung las gyur pa dang / mkhris pa las gyur pa dang / bad kan las gyur pa dang / 'dus pa las gyur pa dang / mgo gzer dang / phol mig dang / g.yan pa dang / mig nad dang / gzhogs phyed na ba dang / ma ro tsa ka dang / mtshan bar rdol ba dang / pho ba'i nad dang / bshang ba</text></item>
<item><p>17b3</p><section>rgyud</section><text>'khyil ba dang / rna ba na ba dang / so na ba dang / rtsib logs na ba dang / mchin pa na ba dang / tshad pa dang / gcin nad dang / gsud pa dang / lto ba na ba dang / lag pa na ba dang / rkang pa na ba dang / yan lag na ba dang / nying lag na ba de dag thams cad dran pa tsam gyis rnam par 'jig par byed do/ /</text></item>
<item><p>17b4</p><section>rgyud</section><text>sha bkra dang / mdze dang / 'bras dang / phol mig dang / lhog pa dang / rkang shu dang / me dbal dang / shu ba dang / 'brum bu phra mo dang / rma dang / mgrin pa 'gags pa de dag thams cad byabs pa tsam gyis rnam par 'jig par byed do/ /phyis kyang nam yang tshugs par mi 'gyur ro/ /'di de ltar go</text></item>
<item><p>17b5</p><section>rgyud</section><text>skabs yangs la rgya che ba yin no/ /lag na rdo rje rig sngags kyi rgyal po don yod pa pad+ma dri ma med pa'i chu skyes kyi zhags pa rig sngags kyi rgyal po/ don yod zhags pa'i snying po zhes bya ba/ dus gsum du gshegs pa'i de bzhin gshegs pa thams cad kyis byin gyis brlab/ rdo rje gsang ba'i snying po/</text></item>
<item><p>17b6</p><section>rgyud</section><text>dam tshig byin gyis rlob pa'i rnam par 'phrul pa zhes bya'o/ /de nas yang gnod sbyin gyi sde dpon chen po phyag na rdo rjes/ bcom ldan 'das kyi spyan sngar zhus pa'i dge mtshan dang / bkra shis pa gsang ba byin gyis rlob pa rig sngags kyi rgyal po chen po'i rnam par 'phrul pa thos nas tshim pa dang / mgu</text></item>
<item><p>17b7</p><section>rgyud</section><text>ba dang / yi rangs pa dang / rab tu dga' ba dang / dga' ba dang yid bde ba skyes nas bcom ldan 'das la 'di skad ces gsol to/ /bcom ldan 'das rig sngags kyi rgyal po yon tan phun sum tshogs pa thams cad kyi mchog sbyin par byed pa 'di ni shin tu dkon no/ /bcom ldan 'das rig</text></item>
<item><p>18a1</p><section>rgyud</section><text>sngags kyi rgyal po/ dge ba'i rtsa ba thams cad dang / bsod nams kyi tshogs thams cad dang / gsang ba'i dkyil 'khor gyi dam tshig gi dngos grub bla na med pa thams cad yang dag par rdzogs par byed pa'i rig sngags kyi rgyal po mchog tu dkon te/ de bzhin gshegs pa dang</text></item>
<item><p>18a2</p><section>rgyud</section><text>mnyam par blta bar bgyi'o/ /de bzhin gshegs pa byang chub kyi snying po dang / dam pa'i chos kyi 'khor lo bskor ba dang mnyam pa'o/ /bcom ldan 'das rig sngags kyi rgyal po/ 'phags pa spyan ras gzigs dbang phyug gi dpral ba'i bar nas nges par byung ba ni/ rig pa 'dzin</text></item>
<item><p>18a3</p><section>rgyud</section><text>pa de dag thams cad la phan pa'i don dang / dngos grub mthong ba'i de kho na nyid kyi sgrub pa grub pa ched du 'gyur ro/ /dge ba'i rtsa ba mchog tu nye bar bsags par 'gyur ba las gzhan ma yin no/ /rig sngags kyi rgyal po 'di dran pa tsam gyis bsod nams kyi phung po dge ba'i rtsa ba'i tshogs</text></item>
<item><p>18a4</p><section>rgyud</section><text>gzhal du med pa dang / tshad med pa dang / grangs med pa nye bar bsags par 'gyur gyi gzhan du ma yin no/ /bcom ldan 'das nyin mtshan du yang rig sngags kyi rgyal po 'di dran par bgyi skad cig kyang mi brjed par bgyi'o/ /bcom ldan 'das ci ste slar yang snga dro'am/ nyin mo'am/ mtshan</text></item>
<item><p>18a5</p><section>rgyud</section><text>mo'am/ zla ba'am/ lo re yang rung ste/ rig sngags kyi rgyal po 'di brjed na/ sangs rgyas dang / byang chub sems dpa' thams cad brjed par 'gyur/ yongs su dor bar 'gyur/ bsod nams kyi tshogs thams cad yongs su dor bar 'gyur ro/ /bcom ldan 'das de bzhin gshegs</text></item>
<item><p>18a6</p><section>rgyud</section><text>pa shAkya thub pas bka' stsal pa/ lag na rdo rje de de bzhin no/ /ji ltar khyod kyis smras pa de de bzhin te/ rig sngags kyi rgyal po 'di lag tu son par 'gyur ba'i sems can de ni dge ba'i rtsa ba chung ngu skyed pa ma yin no/ /lag na rdo rje gang+gA'i klung gi bye ma bye ba khrag khrig brgya stong phrag dgu bcu</text></item>
<item><p>18a7</p><section>rgyud</section><text>rtsa dgu'i dus gsum mnyam pa nyid kyi de bzhin gshegs pa rnams ma mthong ba dang / bsnyen bkur ma byas pa dang / phyag rgya dang / dkyil 'khor dang / dam tshig dang / gsang sngags rim par phye ba dang / rig sngags kyi cho ga zhib mo'i rgyal po ma thos shing ma zhugs pa gang yin pa des ni/</text></item>
<item><p>18b1</p><section>rgyud</section><text>lag na rdo rje rig sngags kyi rgyal po 'di de'i lag tu phyin par mi 'gyur ro/ /mi thos shing mi mthong la/ ming gi sgra grags pa tsam du'ang mi 'gyur ro/ /lag na rdo rje rig sngags kyi rgyal po 'di/ gang gi lag tu son par 'gyur ba des ni/ lag na rdo rje gang+gA'i klung gi bye ma bye ba khrag khrig brgya</text></item>
<item><p>18b2</p><section>rgyud</section><text>stong phrag dgu bcu rtsa dgu'i dus gsum mnyam pa nyid kyi de bzhin gshegs pa dgra bcom pa yang dag par rdzogs pa'i sangs rgyas rnams de'i lag tu son par 'gyur ro/ /de bzhin gshegs pa de rnams kyi drung du/ rigs kyi dam tshig gi dkyil 'khor dang / phyag rgya dang / gsang</text></item>
<item><p>18b3</p><section>rgyud</section><text>sngags rim par phye ba dang / snying po dang / gsang ba'i cho ga zhib mo thams cad lag tu son par 'gyur ro/ /gnas thams cad du song zhing rjes su zhugs par 'gyur ro/ /thams cad rjes su song zhing / dam tshig shes par 'gyur ro/ /rig sngags thams cad dang / gsang sngags rim</text></item>
<item><p>18b4</p><section>rgyud</section><text>par phye ba dang / phyag rgya yang dag par spyod par 'gyur ro/ /rig sngags 'chang thams cad kyi mchog dang / gtso bo dang thu bor 'gyur ro/ /de bzhin gshegs pa de rnams thams cad kyi drung na/ sras kyi gtso bor dus gsum du gshegs pa'i de bzhin gshegs pa rnams kyis lung ston par</text></item>
<item><p>18b5</p><section>rgyud</section><text>'gyur ro/ /dge ba'i rtsa ba nye bar ston pa dang / bsod nams kyi tshogs yongs su 'dzin par 'gyur ro/ /lag na rdo rje rig sngags kyi rgyal po 'di/ gang gi lag tu son cing thob par 'gyur ba'i sems can gang yin pa de ni/ de'i yon tan dang / phan yon gzhal du med pa thob par 'gyur ro/ /</text></item>
<item><p>18b6</p><section>rgyud</section><text>rig sngags kyi rgyal po 'di/ gang gi lag tu son par 'gyur ba de/ sangs rgyas kyi phun sum tshogs pa thams cad so sor rnyed par 'gyur ro/ /de nas byang chub sems dpa' sems dpa' chen po 'phags pa spyan ras gzigs dbang phyug gis/ rig sngags kyi rgyal po 'di smras nas/ rang</text></item>
<item><p>18b7</p><section>rgyud</section><text>gi gzugs kyi bdag nyid kyi dngos po pad+ma'i ze 'bru'i dbus su rig sngags kyi rgyal po 'phags par bltas nas/ don yod pa yid bzhin nor bu'i 'od ces bya ba nor bu rin po che chen po rig sngags kyi rgyal po bcom ldan 'das la phul bar gyur to/ /oM a mo g+ha tsin+tA ma Ni bar da pad+me dz+wa la</text></item>
<item><p>19a1</p><section>rgyud</section><text>dz+wa la na b+hu dze hU~M/ 'di ni don yod pa pad+ma dri ma med pa'i chu skyes kyi zhags pa'i rtsa ba'i snying po'o/ /'phags pa spyan ras gzigs dbang phyug gis/ bcom ldan 'das la phul ba'i de ma thag pa de nas rig sngags kyi rgyal po thams cad/ bcom ldan 'das kyi spyan snga na/</text></item>
<item><p>19a2</p><section>rgyud</section><text>bcom ldan 'das la spyan mi 'dzums par blta zhing 'khod do/ /bcom ldan 'das shAkya thub pas don yod pa yid bzhin nor bu'i 'od rig sngags kyi rgyal po nor bu rin po che chen po de la yang / rig sngags kyi rgyal pos spyi bo nas dbang bskur ro/ /bcom ldan 'das kyis rig sngags</text></item>
<item><p>19a3</p><section>rgyud</section><text>kyi rgyal po 'dis dbang bskur ma thag tu/ stong gsum gyi stong chen po'i 'jig rten gyi khams ri dang / nags dang 'brog dgon par bcas pa rnams rnam par 'gyur ba drug tu g.yos so/ /phyogs bcu kun nas de bzhin gshegs pa thams cad mthong bar gyur to/ /des na dus gsum</text></item>
<item><p>19a4</p><section>rgyud</section><text>du bzhugs pa'i de bzhin gshegs pa dgra bcom pa yang dag par rdzogs pa'i sangs rgyas thams cad nam mkha'i dbyings su rdzu 'phrul gyis bzhugs te/ bcom ldan 'das de bzhin gshegs pa shAkya thub pa la legs so zhes bya ba byin te/ shAkya thub pa mchog tu rnyed par dka'</text></item>
<item><p>19a5</p><section>rgyud</section><text>ba'i mngon par dbang bskur ba'i rgyal po 'dis mngon par dbang bskur ba 'di legs so legs so/ /dus gsum du gshegs pa'i de bzhin gshegs pa snga ma rnams kyis kyang de bzhin du rig pa'i rgyal po 'dis dbang bskur ro/ /nged thams cad kyis kyang tshig gcig tu mthun pas don</text></item>
<item><p>19a6</p><section>rgyud</section><text>yod pa yid bzhin nor bu'i 'od la rig sngags kyi rgyal po chen pos mngon par dbang bskur ro/ /dus gsum du gshegs pa'i de bzhin gshegs pa de rnams kyang phyag gser gyi kha dog can brkyang nas/ de rnams thams cad la rig pa'i rgyal pos spyi bo'i gtsug nas mngon par dbang bskur ro/ /</text></item>
<item><p>19a7</p><section>rgyud</section><text>'di ni mngon par dbang bskur ba'i phyag rgya mngon par dbang bskur ba dang ldan pa'o/ /oM a mo g+ha bai ro tsa na ma hA mu drA ma Ni pad+me dz+wa la pra bar+d+ha ya hU~M/ phyag rgya chen pos mngon par dbang bskur ma thag tu/ bcom ldan 'das la legs so zhes bya ba byin te/ rang rang gi sangs rgyas kyi zhing du gshegs nas</text></item>
<item><p>19b1</p><section>rgyud</section><text>mi snang bar gyur to/ /de nas rig pa'i rgyal po de de bzhin gshegs pa thams cad kyis phyag rgyas dbang bskur ba rig nas/ bcom ldan 'das la g.yas su bskor ba gsum byas nas thal mo sbyar ba btud de/ phyag byas nas spyan sngar 'dug ste sems par gyur to/ /de nas bcom ldan 'das rig</text></item>
<item><p>19b2</p><section>rgyud</section><text>sngags 'chang de'i rig pa'i rgyal po sems par gzigs nas/ ji ltar da ltar yid la byed pa yang dag par rab tu gsal bar mdzad do/ /oM a mo g+ha maN+Da la pad+ma a b+hi She kaM ma Ni badzre sarba ta thA ga ta a b+hi She ke hU~M/ rig pa'i rgyal po des dkyil 'khor du mngon par dbang bskur bas mngon</text></item>
<item><p>19b3</p><section>rgyud</section><text>par dbang bskur ma thag tu/ de bzhin gshegs pa thams cad kyi gsang ba'i dkyil 'khor rigs thun mong ba'i dam tshig rdo rje chen po'i tshul gyis sa gzhi byin gyis brlabs so/ /de bzhin gshegs pa'i rigs dang / pad+ma'i rigs dang / rdo rje'i rigs dang / nor bu'i rigs rnam par thar</text></item>
<item><p>19b4</p><section>rgyud</section><text>pa chen po'i dkyil 'khor/ bcom ldan 'das kyi spyan sngar cher 'khrigs pa'i dkyil 'khor du brtags pa mthong ngo / /rang rang gi dge ba'i rtsa bas rig pa'i rgyal po'i dkyil 'khor ba'i lha thams cad mthong ngo / /rmad du byung ba'i cho 'phrul che zhing che ba dag byung ngo / /don yod pa'i rnam par 'phrul</text></item>
<item><p>19b5</p><section>rgyud</section><text>pa chen po shin tu ngo mtshar ba dag mthong ngo / /de nas byang chub sems dpa' sems dpa' chen po 'phags pa spyan ras gzigs dbang phyug gis dkyil 'khor chen po'i rnam par 'phrul pa 'di lta bu mthong nas don yod pa'i mchod pa'i nor bu rdo rje byin gyis rlobs pa de bzhin gshegs pa'i</text></item>
<item><p>19b6</p><section>rgyud</section><text>mngon par dbang bskur ba bcom ldan 'das kyis rjes su gnang ba dang ldan pa'o/ /oM a mo g+ha pU dza ma Ni pad+ma badzre ta thA ga ta bi lo ki te sa man+ta pra sa ra hU~M/ 'phags pa spyan ras gzigs dbang phyug gis don yod pa mchod pa'i nor bu'i snying po byin ma thag tu mchod pa rgya chen po rnam pa</text></item>
<item><p>19b7</p><section>rgyud</section><text>sna tshogs pa du ma rab tu byung ste/ ji ltar rang rang gi cho ga ji lta ba bzhin du mchod pa chen po rnams rab tu byung ngo / /lha rdzas rnam pa sna tshogs pa rnam par bkra ba yangs pa rgya chen po go skabs kun tu gnas par gyur to/ /de bzhin gshegs pa'i rnam par 'phrul pa che zhing che ba'i byin gyis brlabs</text></item>
<item><p>20a1</p><section>rgyud</section><text>kyi bkod pa rig sngags kyi dkyil 'khor chen po yang dag par mthong ngo / /de nas rig pa'i rgyal po don yod pa pad+ma dri ma med pa bcom ldan 'das la lan gsum bskor ba byas nas zhabs gnyis la mgo bos phyag 'tshal te/ bcom ldan 'das las ring por 'phags pa spyan</text></item>
<item><p>20a2</p><section>rgyud</section><text>ras gzigs dbang phyug las mngon du phyogs nas stan la 'dug go/ /de nas bcom ldan 'das kyis gnod sbyin gyi sde dpon chen po phyag na rdo rje la bka' stsal pa/ phyag na rdo rje 'phags pa spyan ras gzigs dbang phyug gi rnam par 'phrul ba/ ting nge 'dzin gyi stobs byin gyis rlob pa'i khyad</text></item>
<item><p>20a3</p><section>rgyud</section><text>par/ phyag rgya chen po dang / gsang sngags dang / gzungs dang / cho ga zhib mo'i mthu stobs pad+ma yangs pa chen po'i gsang ba don yod zhags pa'i rnam par 'phrul pa rig pa'i rgyal po'i de kho na nyid kyi snying po grub pa dam tshig dang rjes su mthun pa mthu stobs dang yon tan 'byung ba la phan</text></item>
<item><p>20a4</p><section>rgyud</section><text>pa/ de bzhin gshegs pa thams cad kyi snying po'i rnam par 'phrul pa yid kyi shing rta re ba thams cad kyi mchog rab tu sbyin pa la ltos/ 'phags pa spyan ras gzigs dbang phyug gis re ba thams cad yongs su rdzogs par rjes su sbyin te rig pa'i rgyal po 'di/ phyi ma'i dus phyi ma'i tsha sangs</text></item>
<item><p>20a5</p><section>rgyud</section><text>rgyas kyi mdzad pa byed par 'gyur ro/ /rig pa'i rgyal po 'di sems can thams cad kyi snang bar byed par 'gyur ro/ /skyabs dang / dpung gnyen dang / 'khras dang / yid kyi shing rta re ba thams cad yongs su rdzogs par byed do/ /sdig pa thams cad rab tu zhi bar byed do/ /dgra thams</text></item>
<item><p>20a6</p><section>rgyud</section><text>cad rab tu 'dul bar byed do/ /bgegs dang log par 'dren pa thams cad rnam par 'jig par byed do/ /char ches pa rab tu zhi bar byed do/ /char med na char 'bebs so/ /rlung dang / sad dang / ser ba ldog par byed do/ /mu ge'i dgon pa rab tu zhi bar byed do/ /nad thams</text></item>
<item><p>20a7</p><section>rgyud</section><text>cad ldog par byed do/ /gdug pa thams cad rab tu zhi bar byed do/ /tshe dang nad med pa 'phel bar byed do/ /bsod nams sbyin pa dang / dbang phyug sbyin pa dang / nor sbyin pa dang / 'bru 'phel bar byed do/ /de nas byang chub sems dpa' sems dpa' chen po 'phags pa spyan ras</text></item>
<item><p>20b1</p><section>rgyud</section><text>gzigs dbang phyug gis don yod pa dri ma med pa'i chu skyes kyi gzungs kyi snying po'i yo byad dang / cho ga bklags pas 'grub pa'i dngos grub gsungs so/ /de nas snying po 'di bklags pas 'grub par 'gyur te/ rig pa'i rgyal po bklags pas dkyil 'khor gyi lha thams cad 'gugs par</text></item>
<item><p>20b2</p><section>rgyud</section><text>'gyur ro/ /stong phrag brgya bzlas pas pad+mo yangs pa'i dkyil 'khor dang / gzhal med khang gi rgyan mtha' dag dang / rig pa'i rgyal po dang bcas pa'i lha rnams dang / de bzhin gshegs pa thams cad dang / 'phags pa spyan ras gzigs dbang phyug gi gzhal med khang dang dkyil</text></item>
<item><p>20b3</p><section>rgyud</section><text>'khor dang gzhal med khang mtha' dag mthong ngo / /de la lha rnams rab tu 'jug par byed do/ /dam tshig shes par yang 'gyur ro/ /rig sngags kyi dkyil 'khor du mngon par dbang bskur bar yang 'gyur ro/ /phyag rgya rim par phye ba dang rjes su mthun par yang 'gyur ro/ /dang po rmi lam</text></item>
<item><p>20b4</p><section>rgyud</section><text>mthong ba tsam gyis 'gro'o/ /gnyis par rmi lam mthong ba la de bzhin gshegs pa'i rigs kyi dkyil 'khor mthong ngo / /de bzhin gshegs pa dang byang chub sems dpa'i tshogs thams cad dang / rig sngags kyi dkyil 'khor gyi lha rnams kyis rang gi rgyan dang dkyil 'khor brtags pa mthong ngo / /</text></item>
<item><p>20b5</p><section>rgyud</section><text>gzhal yas khang rgya chen po dang bcas pa yang mthong ngo / /der yang rab tu 'jug par byed de/ dam tshig kyang 'dzin par byed do/ /phyag rgya dang / dkyil 'khor dang / gsang sngags dang / mngon par dbang bskur ba yang so sor thob bo/ /rig sngags dang bcas pa'i dngos grub rab</text></item>
<item><p>20b6</p><section>rgyud</section><text>tu thob bo/ /gsum par rmi lam mthong ba na/ rdo rje rigs kyi dkyil 'khor mthong ste de bzhin gshegs pa dang byang chub sems dpa'i tshogs thams cad dang rig sngags kyi dkyil 'khor gyi lha rnams dang bcas pa rang gi rgyan dang dkyil 'khor du brtags pa dang / gzhal med khang rgya chen po</text></item>
<item><p>20b7</p><section>rgyud</section><text>dang bcas pa mthong ngo / /de la yang rdo rje 'chang rab tu 'jug par byed do/ /dam tshig gi phyag rgya sbyin par byed do/ /mngon par dbang bskur bas mngon par dbang skur bar byed do/ /rig sngags thams cad dang / don yod pa'i rim par phye ba'i dngos grub chen po dang / mngon par</text></item>
<item><p>21a1</p><section>rgyud</section><text>dbang bskur bas mngon par dbang skur bar byed do/ /rdo rje'i rigs kyi dngos grub chen po dang / dam tshig thams cad so sor thob bo/ /bzhi par rmi lam mthong ba na/ nor bu'i rigs chen po'i dkyil 'khor dang phyag rgya'i rim par phye ba dang cho ga zhib mo dang / rang gi rgyan dang</text></item>
<item><p>21a2</p><section>rgyud</section><text>dkyil 'khor mthong ngo / /de bzhin gshegs pa dang byang chub sems dpa'i tshogs thams cad lha'i tshogs dang dkyil 'khor du gnas pa'i lha dang / rig pa'i rgyal po yang mthong ste/ de la yang rab tu 'jug par byed do/ /phyag rgya dang / dam tshig dang / cho ga dang bcas pa rjes su thob ste/</text></item>
<item><p>21a3</p><section>rgyud</section><text>mngon par dbang bskur ba yang rab tu thob bo/ /dngos grub chen po dang mchog sbyin yang so sor thob cing thams cad du mngon par dbang bskur bar yang 'gyur ro/ /lnga par rmi lam mthong ba na rnam par thar pa'i dkyil 'khor du brtags pa dang / don yod zhags pa'i dkyil 'khor du brtags pa dang /</text></item>
<item><p>21a4</p><section>rgyud</section><text>po Ta la ka'i ri'i gzhal med khang dang bcas pa mthong ngo / /de bzhin gshegs pa dang / byang chub sems dpa'i tshogs thams cad dang / lha dang bcas pa dang / rig pa'i rgyal po'i dkyil 'khor kyi lha rnams mthong ste/ de la yang 'phags pa spyan ras gzigs dbang phyug rang nyid sems</text></item>
<item><p>21a5</p><section>rgyud</section><text>can de la rab tu 'jug par byed do/ /dam tshig dang phyag rgya dang / dkyil 'khor dang gsang sngags dang gzungs kyi dngos grub so sor thob po/ /rang nyid kyang don yod pa'i rig sngags kyi dbang gis mngon par dbang bskur te/ mngon par dbang skur bar byed do/ /cho ga zhib mo thams cad</text></item>
<item><p>21a6</p><section>rgyud</section><text>dang / dngos grub kyang rjes su stsol bar byed do/ /mchog thams cad rab tu sbyin pa so sor thob bo/ /drug par rmi lam mthong ba na/ dkyil 'khor chen po mthong ste/ 'phags pa spyan ras gzigs dbang phyug phyag stong ba mthong ngo / /gzhal med khang dang bcas pa'i byang chub sems</text></item>
<item><p>21a7</p><section>rgyud</section><text>dpa'i tshogs dang / lha dang / klu dang / gnod sbyin dang dri za dang / lha ma yin dang / nam mkha' lding dang / mi'am ci dang / lto 'phye chen po mthong ste de la yang rab tu 'jug par byed do/ /phyag rgya dang gsang sngags dang dam tshig dang mngon par dbang bskur ba so sor thob ste/ rig sngags</text></item>
<item><p>21b1</p><section>rgyud</section><text>thams cad kyi dngos grub kyi mchog sbyin pa so sor thob bo/ /bdun par rmi lam chen po mthong bas de bzhin gshegs pa byang chub kyi snying por gshegs nas rdo rje'i gdan la bzhugs pa mthong ste/ chos kyi 'khor lo bskor ba dang / bdud 'dul ba mthong ngo / /de la yang de bzhin</text></item>
<item><p>21b2</p><section>rgyud</section><text>gshegs pa rnam par snang mdzad phyag gser gyi kha dog can brkyang ste/ rang nyid kyi phyag gis bzung nas/ rab tu 'jug par byed do/ /rang nyid mngon par dbang bskur zhing mngon par dbang skur bar byed do/ /de bzhin gshegs pa'i rigs thams cad kyis dam tshig dang /</text></item>
<item><p>21b3</p><section>rgyud</section><text>phyag rgya dang / gsang sngags kyi dngos grub kyi mchog sbyin pa rjes su stsol bar byed do/ /de bzhin gshegs pa thams cad kyi sangs rgyas kyi zhing ston par byed do/ /nad sna tshogs pa dang ldan pa'i 'jig rten pa thams cad rig sngags 'chang gi rgyal po gcig por 'gyur ro/ /skye ba brje ba</text></item>
<item><p>21b4</p><section>rgyud</section><text>'chi 'pho ba'i dus su dran pa nye bar gnas shing dus byed par 'gyur ro/ /bde ba can gyi 'jig rten gyi khams su pad+ma las brdzus te skye ba'i skal ba dang bcas par 'gyur ro/ /don yod pa'i rig sngags 'chang gi 'khor los sgyur bar skye bar 'gyur ro/ /de bzhin gshegs pa bye ba</text></item>
<item><p>21b5</p><section>rgyud</section><text>khrag khrig brgya stong phrag dgu bcu rtsa dgus mchod par byed do/ /yang dag par rdzogs pa'i sangs rgyas mngon sum du mthong nas nye bar ston par byed do/ /thams cad du yang de rnams rang rang gi sangs rgyas kyi zhing nye bar ston par byed do/ /thams cad du yang / rang gi gsang ba de bzhin gshegs</text></item>
<item><p>21b6</p><section>rgyud</section><text>pa rnam par snang mdzad kyi dam tshig nye bar ston par byed do/ /bskal ba brgya stong phrag gi bar du yang / sngon gyi skye ba rjes su dran par byed do/ /de bzhin gshegs pa'i khyu mchog thams cad kyi rdzu 'phrul dang / rnam par 'phrul ba dang / ting nge 'dzin dang / gsang ba'i dam tshig dang / dkyil</text></item>
<item><p>21b7</p><section>rgyud</section><text>'khor gyi rim par phye ba dang / gsang sngags dang / gzungs sngags rnams la mngon du phyogs par 'gyur ro/ /skye ba skye bar yang rang gi bsod nams kyi las kyi tshogs dge ba'i rtsa ba rjes su dran par 'gyur ro/ /thams cad du gnas thams cad yongs su dag pa'i las kyi sgrub thabs kyi cho ga'i</text></item>
<item><p>22a1</p><section>rgyud</section><text>dngos grub tu 'gyur ro zhes rtsa ba'i snying po'i dngos grub bla na med pa bklags pas 'grub pa'o/ /de nas 'di'i yo byad dang cho ga sems can thams cad kyi re ba yongs su rdzogs par byed pa'i dngos grub tu 'gyur ro/ /sdig pa thams cad nges par sreg pa la brgya rtsa brgyad bzlas pa'i</text></item>
<item><p>22a2</p><section>rgyud</section><text>sdig pa dang / sgrib pa thams cad rnam par nyams par byed do/ /gang dang gang gi las kyi sgrib pa rnams rjes su bcings par 'gyur ro/ /de yang nyi ma bdun gyis rang gi lus de yang rang gi gzugs kyis nges par 'gro ste mdun du nye bar 'dug ste sbyin par byed pa dang / sngon gyi sgrib pa</text></item>
<item><p>22a3</p><section>rgyud</section><text>nye bar bsags pa 'di dang / sdig pa thams cad yongs su zad pa nyid dang / dge ba'i rtsa ba thams cad yongs su rdzogs pa dang / bdag zhum pa dang 'khrugs pa mtha' dag bzlas pa tsam gyis yang dag par smra bar byed cing mi snang bar byed do/ /rims thams cad la skud pa dkar po la</text></item>
<item><p>22a4</p><section>rgyud</section><text>mdud pa nyi shu rtsa gcig bya ste/ brgya rtsa brgyad bzlas pas rims thams cad yongs su grol bar byed do/ /nad thams cad la byabs pas yongs su grol bar byed do/ /mtshon chas sam rma bya'i sgros sam/ mda' yis yang rung ste nad thams cad las yongs su grol bar byed do/ /gdon thams cad</text></item>
<item><p>22a5</p><section>rgyud</section><text>la tshon skud sna lnga'i skud pa la mdud pa lan nyi shu rtsa gcig byas te bzlas brjod lan brgya rtsa brgyad byas te gdon gyis zin pa de'i mgul bar bcings te lan bdun du bya ba par bya'o/ /gu gul bdug pa sbyin par bya/ bzlas brjod lan bdun bya bzhin pa dang bcas pas gang dang gang gi</text></item>
<item><p>22a6</p><section>rgyud</section><text>gdon gyis zin par gyur pa de yang rang gi lus kyis nges par 'gro ste/ rig sngags 'chang gi mdun du nye bar 'dug nas thams cad smra bar byed do/ /rang gis dris pa de thams cad smra bar byed do/ /bka' bsgo ba thams cad byed par 'gyur ro/ /'thab pa dang / 'thab rtsod dang / rtsod pa dang /</text></item>
<item><p>22a7</p><section>rgyud</section><text>'gyed pa rnams thams cad la smra ba'i mchog tu 'gyur ro/ /gzhan yang bsam gtan dang / sbyin sreg gis yongs su grol lo/ /khar mur te/ rgyal po'i khab tu zhugs na rgyal po 'khor dang bcas pa dbang du gyur nas gnas so/ /dug 'thungs pas chu la yongs su bzlas te sbyin par</text></item>
<item><p>22b1</p><section>rgyud</section><text>bya ste dug med par 'gyur ro/ /dug gis zos pa la byab par bya ste/ dug med par 'gyur ro/ /dug dang byad stems dang / gsang sngags dang / phye ma'i sbyor ba thams cad la dri dang bsres pa'i bum pa la stong phrag brgyad yongs su bzlas pa byas la bkru bar bya ste/ bkrus pa tsam</text></item>
<item><p>22b2</p><section>rgyud</section><text>gyi mdo la thams cad nyams par byed do/ /gang yang lus zad pa dang nyams pa dang / bskams pa dang / rgyal po'i dpal med pa dang / lus yongs su gdungs pa la rig sngags 'chang des ma reg pas dri'i chus yongs su gang ba'i bum pa dgu yungs kar gyis gtor te stong phrag</text></item>
<item><p>22b3</p><section>rgyud</section><text>brgyad yongs su bzlas brjod bya'o/ /de nas An+ta ra sap+ta dang / bI ka dang / A Ta dang / bil ba dang / shu ti dang / nye'u shing dang / e kas+thA na dang / mo lo kya dang / lus kyi mar gyis bsku mnye byas nas lan brgya rtsa brgyad bzlas brjod byas te/ A Ta byug par bya'o/ /gzugs</text></item>
<item><p>22b4</p><section>rgyud</section><text>brnyan bya ste/ gong bu de mtshon chas dum bu brgyad du bya ste/ snod yongs su gang ba bzhir 'phang bar bya zhing / snod gang ba bzhi mtshams bzhir 'phang bar bya'o/ /de nas snying pos lan brgya rtsa brgyad du byab par bya'o/ /de nas ne'u sing sngon po gang du chu rgyun 'bab par dri'i chu'i bum</text></item>
<item><p>22b5</p><section>rgyud</section><text>pas khrus byas shing gos dkar po dgus g.yogs par bya'o/ /'phags pa spyan ras gzigs dbang phyug la mchod pa bya zhing / dkon mchog gsum la mchod pa bya'o/ /ji ltar 'byor pa'i bram ze'i ston mo yon dang bcas pa bya'o/ /de nas rang nyid byams pa dang ldan par bya'o/ /ji</text></item>
<item><p>22b6</p><section>rgyud</section><text>ltar 'byor pa gya nom pa gya nom pas dkar ba'i zas kyi bza' ba dang btung bas tshim par bya'o/ /de nas dpal med pa thams cad dang / nad thams cad dang / bgegs dang / log par 'dren pa thams cad kyis mi reg pa dang / 'byung po dang / gnod sbyin dang / srin po dang /</text></item>
<item><p>22b7</p><section>rgyud</section><text>grib gnon dang / brjed byed dang / gza' dang log 'dren gyis zin pa las yongs su grol lo/ /bza' nyes dang / 'gom nyes dang / 'jigs pa thams cad las yongs su grol bar byed do/ /lus kyi phung po yongs su rdzogs par 'gyur ro/ /thams cad du 'jigs pa 'jigs</text></item>
<item><p>23a1</p><section>rgyud</section><text>par byed pa'i 'jigs pa med par 'gyur ro/ /sdig pa dang sgrib pa dang / kun nas nyon mongs pa thams cad las yongs su grol bar 'gyur ro/ /ring du 'tsho bar 'gyur ro/ /nad thams cad dang bral bar 'gyur ro/ /skye ba brjes nas bde ba can gyi 'jig rten</text></item>
<item><p>23a2</p><section>rgyud</section><text>gyi khams su skye bar 'gyur ro/ /skye ba'i skye ba dran par 'gyur ro/ /de bzhin gshegs pa thams cad kyis rtag tu yang dgongs par 'gyur ro/ /byang chub sems dpa' dang lha thams cad kyis ji srid byang chub tu mngon par rdzogs par sangs rgyas kyi bar du de 'dzin par 'gyur ro/ /</text></item>
<item><p>23a3</p><section>rgyud</section><text>mig na ba la pa lA sha'i chu dang / shing mngar gyi chu dang / dri ma med pa'i chu la lan brgya rtsa brgyad yongs su bzlas te sbyar bar bya ste mig nad 'phral du zhi bar byed do/ /mgo bo'i zug rngu dang / gzhogs phyed na ba la/ mar dang til mar la lan brgya rtsa brgyad yongs su bzlas nas</text></item>
<item><p>23a4</p><section>rgyud</section><text>'jam par bsros pas sman shu ti la bsgos nas mgo la bsku mnye byas na/ mgo bo'i nad thams cad dang / gzhogs phyed na ba'i nad thams cad yongs su grol lo/ /so'i zug rngu la me tog sna ma dang / so shing la lan brgya rtsa brgyad du yongs su bzlas nas bza' bar byas na so'i zug rngu</text></item>
<item><p>23a5</p><section>rgyud</section><text>yongs su grol lo/ /rna ba'i zug rngu la/ shu ti dang til mar la brgya rtsa brgyad yongs su bzlas pas bkang bar bya ste rna ba'i zug rngu thams cad yongs su grol lo/ /kha na ba la/ sman ma shU ro'i chu dang / mar la brgya rtsa brgyad bzlas nas 'jam par bsros pa btung bar bya ste kha'i</text></item>
<item><p>23a6</p><section>rgyud</section><text>nad thams cad yongs su grol lo/ /lto ba'i zug rngu la lan tshwa dang chu la lan brgya rtsa brgyad yongs su bzlas nas btung bar bya ste lto ba'i zug rngu yongs su grol lo/ /snying gi zug rngu la/ so so rtsa lam dang / go snyod dang pu ska ra'i rtsa ba rnams bzhi 'gyur gyi chu'i sum cha lhag mar</text></item>
<item><p>23a7</p><section>rgyud</section><text>lus kyi bar du bskol bar byas nas btung bar bya'o/ /lan brgyad bzlas pas snying gi zug rngu dang / gzhogs na ba dang / mchin pa na ba dang / mtshan bar rdol ba dang / gsud pa dang skyug bro ba dang / gcin nad rnams te/ de bzhin du nad thams cad 'phral du sel bar 'jig rten gyi</text></item>
<item><p>23b1</p><section>rgyud</section><text>mgon pos 'di gsungs so/ /rgyal po'i 'jigs pas 'jigs pa rnams kyis yungs kar la yongs su bzlas nas rgyal po rnams kyi sgor gtor bar bya ste/ rgyal po'i 'jigs pa'i 'jigs pa thams cad las yongs su grol bar 'gyur te/ thams cad du yang rgyal ba ster bar 'gyur</text></item>
<item><p>23b2</p><section>rgyud</section><text>ro/ /na le sham la stong rtsa brgyad yongs su bzlas te/ na le sham gyi 'bras bu kha'i rtse mor bcug ste bcangs na/ gang smras pa de dbang du 'gyur ro/ /gang blangs pa de so sor rnyed do/ /gnas thams cad du 'gro ba rnams la rgyal ba'i mchog chen po sbyin par 'gyur ro/ /klu'i char</text></item>
<item><p>23b3</p><section>rgyud</section><text>'bebs pa la bal po se'u'i lcug mas bya ste gang du 'dod pa der/ klu'i char 'bebs so/ /klu'i mtshor song nas mtshan mo bdun du zho dang / sbrang rtsi dang / mar dang / yungs kar gyi sbyin sreg lan stong rtsa brgyad du byas na/ gter chen po rnyed par 'gyur ro/ /dbang phyug thob</text></item>
<item><p>23b4</p><section>rgyud</section><text>pa la 'bras yos dang / yungs kar dang / mar dang bsres pas sbyin sreg lan stong rtsa brgyad du byas na dbang phyug chen po so sor thob par 'gyur ro/ /dgra 'joms pa la sA lu'i phub ma dang / lan tshwa dang / tsha ba'i til mar dang / bsres pas lan stong rtsa brgyad sbyin sreg byas na</text></item>
<item><p>23b5</p><section>rgyud</section><text>dgra thams cad med par 'gyur ro/ /dgra rnams thams cad rab tu 'dul bar 'gyur ro/ /skrod par 'dod pas/ de nyid kyi thal ba las lan nyi shu rtsa gcig tu bzlas te/ dgra'i sgor gtor bar bya ste/ mtshan mo gcig tu mi gnas te/ phyogs dang phyogs mtshams rnams</text></item>
<item><p>23b6</p><section>rgyud</section><text>su 'bros par byed do/ /'khrug pa'i g.yul ngor 'jug par 'dod pas yungs kar la lan stong phrag brgyad du yongs su bzlas te/ 'khrug pa'i g.yul ngo'i dbus su gtor bar bya ste/ thams cad du rmugs pa dang / rengs pa dang / rmongs par 'gyur te thams cad du rgyal ba ster</text></item>
<item><p>23b7</p><section>rgyud</section><text>bar 'gyur zhing / thams cad phyogs dang phyogs mtshams rnams su 'bros par byed do/ /gnas na gnas pa thams cad kyi yang rgyal ba ster bar 'gyur ro/ /thams cad du thogs pa med pa'i stobs dang / brtson 'grus dang / pha rol gnon par 'gyur ro/ /ldong ros la lan</text></item>
<item><p>24a1</p><section>rgyud</section><text>stong phrag brgyad yongs su bzlas te/ mig gi mig sman du byas na mi snang bar 'gyur te/ 'byung po dang / gnod sbyin dang / srin po thams cad kyis mi mthong bar 'gyur ro/ /gi waM la lan stong phrag brgyad yongs su bzlas te thig le byas nas bu ga thams cad du rab tu</text></item>
<item><p>24a2</p><section>rgyud</section><text>'jug par byed cing / bu ga'i sgo thams cad bye ste sgor gnas par byed do/ /gang du 'dod pa der 'jug par byed do/ /gi waM gis snying gar thig le byas nas/ gang du 'jug par byed pa de dang de nyid du/ mchod pa chen por 'gyur te/ nor che ba dang / 'bru 'phel ba thob bo/ /lag pa gnyis la</text></item>
<item><p>24a3</p><section>rgyud</section><text>byugs pas gang la reg pa de dbang du 'gyur te/ gang blangs pa de thams cad so sor rnyed do/ /rgyal po dbang du byed par 'dod pas/ lag pa g.yas pa la gi waM gis byugs nas lan stong rtsa brgyad yongs su bzlas te/ rgyal po'i sgo la thal lcag sbyin par bya ste/ rgyal po dang btsun</text></item>
<item><p>24a4</p><section>rgyud</section><text>mo sras dang 'khor dang bcas pa bdag nyid dang nor gyis kyang dbang du 'gyur ro/ /bud med dbang du byed pa la me tog dang 'bras bu la lan stong phrag brgya rtsa brgyad du yongs su bzlas nas sbyin par bya/ yang na mngag par bya ste/ 'phral nyid du dbang du byed par 'gyur ro/ /gang du 'dod pa</text></item>
<item><p>24a5</p><section>rgyud</section><text>de dang de nyid du 'gro'o/ /slar yang 'ong ngo / /yang na ming smos pas nam mkha' la 'phang bar bya ste/ gang gi ming smos pa de 'gugs par 'gyur zhing / mtshan mo 'ong bar byed do/ /mthu stobs kyis slar yang phyir ldog ste 'gro'o/ /skyes pa dbang du byed pa la/ dzA ti dang sna ma'i me</text></item>
<item><p>24a6</p><section>rgyud</section><text>tog la lan bdun yongs su bzlas te sbyin par bya'o/ /yang na mngag par bya ste/ reg pa tsam gyis bdag nyid dang nor gyis kyang dbang du byed par 'gyur ro/ /gang smras pa dang / gang blangs pa de thams cad byed do/ /'bangs dang ci bsgo ba byed par 'gyur ro/ /gzhon nu ma dbang du</text></item>
<item><p>24a7</p><section>rgyud</section><text>byed pa la/ 'bras bu la lan brgya rtsa brgyad yongs su bzlas te sbyin par bya ba'am/ mngag par bya ste bzung ba tsam gyis dbang du 'gyur ro/ /grib ma bzhin du rjes su 'brang bar 'gyur zhing ji srid 'tsho bar nye bar gnas par 'gyur ro/ /rje rigs dbang du byed pa la/ ba sha ka'i me</text></item>
<item><p>24b1</p><section>rgyud</section><text>tog la lan brgya rtsa brgyad yongs su bzlas te/ sbyin par bya ste dbang du gyur nas nye bar gnas so/ /bram ze dbang du byed pas zho dang 'o ma'i bza' ba la lan brgya rtsa brgyad yongs su bzlas nas sbyin par bya ste/ bram ze dbang du byed pa grub bo/ /rgyal rigs dbang du byed pa</text></item>
<item><p>24b2</p><section>rgyud</section><text>la/ bu ram dang 'o ma la lan brgya rtsa brgyad yongs su bzlas nas sbyin par bya ste dbang du 'gyur ro/ /dmangs rigs dbang du byed pa la/ gang dang gang gi bza' ba la lan brgya rtsa brgyad yongs su bzlas te sbyin par bya ste zos pa tsam gyi mod la dbang du 'gyur ro/ /rang gi 'dod pa'i bya ba</text></item>
<item><p>24b3</p><section>rgyud</section><text>gzhan rnam pa sna tshogs pa bya ba rnams ni bklags pas grub par 'gyur ro/ /don yod pad+ma'i chu skyes kyi rtsa ba'i snying po'i yo byad dang cho ga'i sgrub thabs so/ /de nas don yod pa'i phyag rgya dbang bskur ba'i gzungs kyi yo byad dang / cho gar 'gyur te/ gzungs 'di'i rig sngags 'chang gis</text></item>
<item><p>24b4</p><section>rgyud</section><text>dran pa tsam dang / bklags pa dang / phyag rgya bzung ba tsam gyis de bzhin gshegs pa thams cad kyi yid bzhin gyi nor bu'i gsang ba'i phyag rgya dang / dbang bskur ba'i phyag rgya dran par 'gyur ro/ /rig pa'i rgyal po'i gzungs stong phrag bzlas pa 'dis dus gsum du gshegs pa'i de bzhin</text></item>
<item><p>24b5</p><section>rgyud</section><text>gshegs pa thams cad kyis gsang ba'i phyag rgyas mngon par dbang du bskur bar 'gyur ro/ /rig sngags 'chang des kyang dang por rmi lam gyi nang du mthong ngo / /dus gsum du gshegs pa'i sangs rgyas bcom ldan 'das thams cad kyis rnam par snang mdzad yid bzhin nor bu'i phyag rgya'i</text></item>
<item><p>24b6</p><section>rgyud</section><text>dbang bskur bas/ mngon par dbang skur bar byed do/ /de yang de bzhin gshegs pa'i rigs kyis mngon par dbang bskur ba dang / dkyil 'khor dang / phyag rgya la rab tu 'jug par byed do/ /de bzhin gshegs pa rang rang rnams kyang de bzhin gshegs pa'i gsang ba'i dbang bskur ba</text></item>
<item><p>24b7</p><section>rgyud</section><text>rjes su sbyin par 'gyur ro/ /legs so zhes bya ba'i sgra brjod par mdzad do/ /sangs rgyas kyi zhing thams cad kyi sgo rnams bye bar gyur pa'i sgor mthong ngo / /gang du 'dod pa der 'jug go/ /des kyang de bzhin gshegs pa'i gang+gA'i klung gi bye ma bye ba khrag khrig brgya stong phrag dgu bcu rtsa dgu</text></item>
<item><p>25a1</p><section>rgyud</section><text>dang mnyam pa'i sangs rgyas bcom ldan 'das rnams rig sngags 'chang de srid 'tsho'i bar tu rtag tu rjes su 'brang bar 'gyur ro/ /rtag tu mthong ba dang ldan par gnas so/ /stong phrag gnyis pa bzlas pas/ gnyis par rmi lam mthong bar blta'o/ /pad+ma'i rigs kyi dkyil</text></item>
<item><p>25a2</p><section>rgyud</section><text>'khor gang la yang / yid bzhin gyi nor bu'i phyag rgya dang / gzungs dang / gzhal med khang mtha' dag yongs su rdzogs par mthong ngo / /der yang dus gsum du gshegs pa'i gzhal med khang thams cad mthong ngo / /de bzhin gshegs pa'i gzhal med khang mthong ngo / /de la yang de bzhin</text></item>
<item><p>25a3</p><section>rgyud</section><text>gshegs pa pad+ma'i rigs thams cad kyis yid bzhin gyi nor bu'i phyag rgya'i dbang bskur bas mngon par dbang bskur bar 'gyur ro/ /rang rang gi de bzhin gshegs pa'i gsang ba'i phyag rgyas mngon par dbang bskur ba dang / dkyil 'khor rnams ston par mdzad do/ /rig sngags 'chang</text></item>
<item><p>25a4</p><section>rgyud</section><text>rang nyid la yang / mngon par dbang skur bar byed do/ /legs so legs so/ /zhes bya ba'i sgra rjod par byed do/ /pad+mo yangs pa'i dkyil 'khor thams cad du yang phyag rgyas mngon par dbang bskur bar 'gyur ro/ /de bzhin gshegs pa thams cad kyis byin gyis rlob pa yid</text></item>
<item><p>25a5</p><section>rgyud</section><text>bzhin gyi nor bu chen po'i phyag rgyas mngon par dbang bskur bas mngon par dbang bskur bar 'gyur zhing / yongs su 'dzin par yang 'gyur ro/ /stong phrag gsum pa bzlas pas rmi lam chen po gsum pa bstan pa mthong ste/ gzhal med khang mtha' dag tu rab tu gnas pa'i rdo rje'i rigs</text></item>
<item><p>25a6</p><section>rgyud</section><text>kyi phyag rgya dang / mngon par dbang bskur ba rjes su stsol bar mdzad do/ /de bzhin gshegs pa thams cad dus gsum du gshegs shing rab tu bzhugs pa'i de bzhin gshegs pa'i yid bzhin gyi nor bu rdo rje byin gyis rlob pa'i mngon par dbang bskur ba dang phyag rgya yang mthong ngo / /de</text></item>
<item><p>25a7</p><section>rgyud</section><text>yang dus gsum du gshegs pa'i de bzhin gshegs pa rnams thams cad rig sngags 'chang la rdo rje'i phyag rgyas mngon par dbang bskur ba dang / yid bzhin gyi nor bu'i phyag rgyas mngon par dbang bskur bas/ yid bzhin gyi nor bu'i phyag rgyas mngon par dbang skur bar mdzad do/ /</text></item>
<item><p>25b1</p><section>rgyud</section><text>rang rang rnams kyang rdo rje'i phyag rgyas mngon par dbang bskur ba rjes su stsol bar mdzad do/ /de bzhin gshegs pa thams cad rdo rje'i dam tshig la rab tu 'jug par mdzad do/ /rdo rje byin gyis brlabs pa'i mngon par dbang bskur ba legs so legs so zhes bya ba'i sgra rjod par mdzad do/ /</text></item>
<item><p>25b2</p><section>rgyud</section><text>de bzhin gshegs pa thams cad rdo rje'i rigs yang dag par byin gyis rlob pa'i dngos grub nye bar ston par mdzad do/ /thams cad du rdo rje'i rigs kyi phyag rgyas mngon par dbang skur bar 'gyur ro/ /stong phrag bzhi pa bzlas pas nor bu'i rigs kyi dkyil 'khor chen po'i phyag rgya'i dbang bskur</text></item>
<item><p>25b3</p><section>rgyud</section><text>ba thob bo/ de la yang nor bu'i rigs chen po'i dkyil 'khor gyi phyag rgya'i dbang bskur ba thob po/ /rmi lam ston pa de yang dus gsum pa'i de bzhin gshegs pa nor bu'i phyag rgyas dbang bskur ba'i dkyil 'khor rnams mthong ngo / /dus gsum pa'i de bzhin gshegs pa de rnams</text></item>
<item><p>25b4</p><section>rgyud</section><text>thams cad kyang / rigs sngags 'chang de la nor bu'i rigs kyi dam tshig gsang ba dang / phyag rgya dang / dkyil 'khor dang / mngon par dbang bskur bas yang mngon par dbang skur bar byed do/ /rang rang rnams kyang de bzhin gshegs pa de rnams kyi nor bu gsang ba'i phyag rgyas</text></item>
<item><p>25b5</p><section>rgyud</section><text>dbang bskur ba gtsug gi nor bu byin gyis rlob pa dang / yid bzhin gyi nor bu'i phyag rgyas mngon par dbang skur bar byed do/ /de bzhin gshegs pa thams cad sangs rgyas kyi zhing gi nor bu'i dkyil 'khor rnams nye bar ston par mdzad do/ /yid bzhin gyi nor bu'i dngos grub kyi dam</text></item>
<item><p>25b6</p><section>rgyud</section><text>tshig gi dbang bskur ba dang / yid bzhin gyi nor bu'i phyag rgyas mngon par dbang bskur bar bya'o/ /legs so legs so zhes bya ba'i sgra rjod par byed cing rtag tu rjes su 'brang bar 'gyur ro/ /de bzhin gshegs pa de rnams kyang ji srid sangs rgyas kyi bar du de bzhin gshegs pa thams</text></item>
<item><p>25b7</p><section>rgyud</section><text>cad kyi rnam par 'phrul pa byin gyis rlob par yang dag par dgongs par 'gyur ro/ /yid bzhin gyi nor bu'i rigs chen po'i phyag rgyas mngon par dbang bskur bar 'gyur ro/ /de bzhin gshegs pa thams cad kyi nor bu'i rigs kyi gsang ba'i snying po'i mchog tu 'gyur ro/ /bzlas pa lnga pas</text></item>
<item><p>26a1</p><section>rgyud</section><text>rmi lam chen po'i phyag rgya ston par byed pa ni/ dkyil 'khor chen po mtha' dag rdzogs par phyir mi ldog pa'i gnas kyi mngon par dbang bskur bas mngon par dbang bskur bar mthong ngo / /de bzhin gshegs pa thams cad kyis kyang phyir mi ldog pa chen po'i dkyil</text></item>
<item><p>26a2</p><section>rgyud</section><text>'khor chen por mngon par dbang skur bar mdzad do/ /dkyil 'khor thams cad dang / phyag rgya chen po mngon par dbang bskur bar 'gyur ro/ /bzlas pa drug pas rmi lam yang dag par ston pa ni/ de bzhin gshegs pa thams cad byang chub kyi snying por gshegs te rdo rje'i gdan byin</text></item>
<item><p>26a3</p><section>rgyud</section><text>gyis rlob pas byin gyis brlabs te/ mngon par dbang bskur bar 'gyur ro/ /dus gsum pa'i de bzhin gshegs pa thams cad bzhugs pa mthong ste seng ge'i gdan la bzhugs pa'o/ /de bzhin gshegs pa de rnams kyang rang rang gi rig sngags 'chang phyir mi ldog par mngon par</text></item>
<item><p>26a4</p><section>rgyud</section><text>dbang skur bar mdzad do/ /legs so legs so zhes bya ba'i gsung rjod par mdzad do/ /dgongs pa cher brtan pas dgongs par 'gyur ro/ /ji srid sangs rgyas kyi byang chub la mthar thug gi bar du de bzhin gshegs pa thams cad rjes su 'brang bar 'gyur ro/ /bzlas pa bdun pas</text></item>
<item><p>26a5</p><section>rgyud</section><text>rmi lam chen po ston pas/ de bzhin gshegs pa mngon par rdzogs par sangs rgyas te/ chos kyi 'khor lo bskor ba dang / bdud 'dul ba dang / dam pa'i chos kyi char 'bebs pa dang / chos kyi sgron me sbar ba dang / chos kyi rgyal mtshan sgreng ba dang / dam pa'i chos kyi dung</text></item>
<item><p>26a6</p><section>rgyud</section><text>'bud pa dang / de bzhin gshegs pa thams cad phyag rgya chen pos mngon par dbang bskur ba mthong ngo / /de bzhin gshegs pa de rnams kyis kyang phyag rgyas mngon par dbang bskur ba dang / chos kyi 'khor lo bskor ba dang / bdud 'dul ba dang / phyag rgyas dbang bskur bas mngon</text></item>
<item><p>26a7</p><section>rgyud</section><text>par dbang skur bar mdzad do/ /legs so legs so zhes bya ba'i sgra rjod par mdzad do/ /phyag rgya chen po dang dkyil 'khor dang / kun nas gsang ba dang / rnam par thar pa'i dkyil 'khor de kho na nyid kyi dngos grub dang mngon par dbang skur bar mdzad do/ /de bzhin du bklags</text></item>
<item><p>26b1</p><section>rgyud</section><text>pa dang / bzlas pa tsam gyis cho ga dang las kyi 'bras bu ston par mdzad do/ /don yod pa'i nor bu rnam par snang mdzad kyi phyag rgya chen po'i gzungs kyi rnam par 'phrul pa'i cho ga 'di yang rnam par spyod par 'gyur ro/ /'di bklags pa dang dran pa tsam gyis de bzhin gshegs pa thams cad kyi</text></item>
<item><p>26b2</p><section>rgyud</section><text>rnam par snang mdzad kyi dkyil 'khor chen por rjes su 'jug par 'gyur ro/ /thams cad du gnas la gnas pa'i dam tshig shes par 'gyur ro/ /bzlas pa tsam gyi mod la dus gsum du gshegs pa'i de bzhin gshegs pa thams cad kyis mtshan nas smos nas mngon sum du</text></item>
<item><p>26b3</p><section>rgyud</section><text>ston par mdzad do/ /de bzhin gshegs pa rnam par snang mdzad ston par mdzad par 'gyur ro/ mtshan smos nas 'dzin par 'gyur ro/ /de bzhin gshegs pa thams cad rnam par snang mdzad kyi phyag rgya 'dzin par 'gyur ro/ /de bzhin gshegs pa thams cad kyi gsang</text></item>
<item><p>26b4</p><section>rgyud</section><text>ba'i mchog tu 'gyur ro/ /sdig pa dang sgrib pa dang / gdug pa thams cad dang / mtshams med pa lnga la sogs pa sngon gyi sdig pa dang / sgrib pa rnam par 'joms par byed do/ /bklags pa tsam dang / lan cig bzlas pa tsam gyis de thams cad yongs su zad pa dang /</text></item>
<item><p>26b5</p><section>rgyud</section><text>yongs su gtugs par 'gyur ro/ /sems can gyi sdig pa'i chos gang cung zad kun tu spyad pa dang / mtshams med pa lnga byed pa/ mnar med pa la mchog tu gzhol ba'i sems can de'i mdun du lan gsum du dbyangs gsang bstod pas brjod cing / dran par bya ste de'i</text></item>
<item><p>26b6</p><section>rgyud</section><text>sgra thos pa tsam gyi mod la sdig pa dang / sgrib pa thams cad dang / mtshams med par sod ba thams cad dang / mnar med pa la mchog tu gzhol ba rnams yongs su dag par 'gyur ro/ /sems can de yang sdig pa thams cad las yongs su grol bar 'gyur ro/ /yang na sdig</text></item>
<item><p>26b7</p><section>rgyud</section><text>pa can gyi sems can shi bar gyur pas bsod nams kyi don du bsod nams 'dod pas sems can de'i don du yungs kar la lan nyi shu rtsa gcig yongs su bzlas te sems can de'i don du ro bsreg pa'am mchad pa'am/ sbas pa'am/ rus pa'i rkang rus sam/ dur khrod kyi dbus</text></item>
<item><p>27a1</p><section>rgyud</section><text>su de'i steng du gdab cing der gtor bar bya'o/ /gtor ba tsam gyi mod la sems can de gang dang gang du skyes pa de dang de nyid du sems can de'i lus la byang chub chen po'i yan lag gi chu'i dri'i mchog bsgos par 'gyur ro/ /'phral nyid du dmyal ba dang / dud 'gro</text></item>
<item><p>27a2</p><section>rgyud</section><text>dang / dang / gshin rje'i 'jig rten dang / lha ma yin gyi lus las yongs su grol bar 'gyur ro/ /sdig pa dang sgrib pa thams cad yongs su zad par 'gyur ro/ /der yang ngan 'gro rnams las 'phos par 'gyur zhing bde ba can gyi 'jig rten gyi khams su skye bar</text></item>
<item><p>27a3</p><section>rgyud</section><text>'gyur ro/ /'di la som nyi dang yid gnyis bskyed par mi bya'o/ /gang gi tshe nad drag pos thebs par gyur pa de'i tshe/ rig sngags 'chang gis rna bar bzlas brjod brgya rtsa brgyad sbyin par bya ste/ de yang nad yun ring po las grol te rang gi gnas su 'gyur ro/ /nad kyi sdug bsngal</text></item>
<item><p>27a4</p><section>rgyud</section><text>thams cad las yongs su grol bar 'gyur ro/ /spyi bo'i gtsug tu phyag rgyas btab ste lan nyi shu rtsa gcig brjod par bya ste 'phral nyid du yongs su grol lo/ /gal te nag po chen pos rang gi phyag rgyas btab na de ltar de nyid la bltas pas phyag rgya thams cad 'byed par 'gyur ro/ /</text></item>
<item><p>27a5</p><section>rgyud</section><text>gal te yun ring du ma grol na gang gis phyag rgyas btab par gyur pa de mig gnyis po dag 'byin par 'gyur ro/ /gdon gyis zin pa thams cad la tshon skud sna lnga'i skud pa la bzlas brjod nyi shu rtsa gcig byas nas mdud pa nyi shu rtsa gcig byas la bcing bar bya ste/ gdon dang brjed</text></item>
<item><p>27a6</p><section>rgyud</section><text>byed thams cad las yongs su grol bar 'gyur ro/ /nad thams cad la skud pa dkar pos bcing bar bya ste nad thams cad las yongs su grol lo/ /'thab pa dang / 'thab mo dang / rtsod pa dang / 'gyed pa rnams thams cad du 'gro ba la lan brgya rtsa brgyad yongs su bzlas te kha</text></item>
<item><p>27a7</p><section>rgyud</section><text>ton tu bzung na thams cad du smra ba'i mchog tu 'gyur ro/ /na le sham dang / rgya spos dang / ru rta dang / yung ba gnyis dang / ro'i mig sman la sngags stong rtsa brgyad du bzlas la phye ma zhib mor byas te/ mig sman dang mnyam par sbyar nas gdon gyis zin pa rnams kyi mig la bskus</text></item>
<item><p>27b1</p><section>rgyud</section><text>na/ bskus pa tsam gyi mod la gdon thams cad yongs su grol lo/ /gal te yun ring por ma grol na gdon gyi mig gnyis 'byin par 'gyur ro/ /rims nyin bzhi pa la mig gnyis la bsku bar bya'o/ /gal te yun ring du ma grol na mgo bo tshal pa bdun du 'gas par 'gyur ro/ /</text></item>
<item><p>27b2</p><section>rgyud</section><text>lus la me 'bar bar 'gyur ro/ /rims thams cad la bskus pa tsam gyis yongs su grol lo/ /gal te yun ring du ma grol na mgo bo dum bu bdun du 'gas par 'gyur ro/ /dug gis zos pa'i mig la bsku bar bya zhing mngag gzhug par bya'o/ /dug 'thungs pa la bskus na dug med</text></item>
<item><p>27b3</p><section>rgyud</section><text>par 'gyur ro/ /shi ba'i mig la bskus na ldang bar 'gyur te/ de smra bar byed do/ /chu dang yungs kar brdegs na slar yang 'gyel bar byed do/ /mgo bo'i zug rngu dang / gzhogs phyed na ba rnams kyi mig la bsku ste/ phyag rgya thams cad 'jig par byed do/ /rgyal po khros pa gang gis</text></item>
<item><p>27b4</p><section>rgyud</section><text>skye bo gnas nas 'byin pa dang / de bzhin du mtshon cha mang po 'bab pa dang / phyir rgol ba dang / dgra bo nyid la yang 'dis bskus pa'i mig gis bltas na thams cad dga' bar 'gyur ro/ /de rnams thams cad rtag tu dbang du gyur nas gnas te 'di la the tshom mi bya'o/ /don yod pa'i</text></item>
<item><p>27b5</p><section>rgyud</section><text>phyag rgya'i dbang bskur ba'i snying po dang gzungs kyi cho ga'i sgrub thabs so/ /de nas don yod pa'i dkyil 'khor chen po pad+ma'i dbang bskur ba'i nor bu'i gzungs kyi snying po'i yo byad du 'gyur te de bzhin gshegs pa thams cad kyi dkyil 'khor gyi rigs thun mong bar rjes su 'jug par</text></item>
<item><p>27b6</p><section>rgyud</section><text>'gyur ro/ /stong rtsa brgyad bzlas pas mi 'pham pa'i de bzhin gshegs pa thams cad kyi dkyil 'khor pad+ma chen po'i dbang bskur ba yid bzhin gyi nor bu'i pad+ma bcings pas spyi bor mngon par dbang bskur bar 'gyur ro/ /de nas dus gsum pa'i de bzhin gshegs pa de rnams kyis</text></item>
<item><p>27b7</p><section>rgyud</section><text>bzlas pa tsam gyi mod la de'i rmi lam mthong ba nye bar ston par byed do/ /dkyil 'khor chen po yangs pa'i rnam par 'phrul pa yang dag par mthong ba dang cho 'phrul ston par byed do/ /gzhal yas khang dang bcas/ rnam par 'phrul pa dang bcas/ lha'i tshogs dang bcas pa'i rig pa'i</text></item>
<item><p>28a1</p><section>rgyud</section><text>rgyal po'i dkyil 'khor pa'i lha rnams nye bar ston par byed do/ /'di lta ste/ de bzhin gshegs pa'i rigs kyi dkyil 'khor dang / pad+ma'i rigs kyi dkyil 'khor dang / rdo rje'i rigs kyi dkyil 'khor dang / nor bu'i rigs kyi dkyil 'khor dang / don yod</text></item>
<item><p>28a2</p><section>rgyud</section><text>zhags pa'i snying po rnam par thar pa'i dkyil 'khor gyi dkyil 'khor chen po dang / rnam par snang mdzad kyi snying po'i dkyil 'khor chen po de rnams thams cad kyang so so so so'i dkyil 'khor du dbang bskur bas mngon par dbang bskur ro/ /rig pa'i rgyal po'i dkyil 'khor gyi lha</text></item>
<item><p>28a3</p><section>rgyud</section><text>rnams mtha' dag nye bar ston par byed de/ ji srid du byang chub kyi snying por gshegs pa dang / chos kyi 'khor lo bskor ba dang / bdud 'dul ba'i bar gyi dkyil 'khor nye bar ston par byed do/ /dus gsum pa'i de bzhin gshegs pa de rnams kyis kyang dkyil 'khor chen po de rnams</text></item>
<item><p>28a4</p><section>rgyud</section><text>kyis so so so so'i dkyil 'khor du mngon par dbang bskur bas mngon par dbang skur bar mdzad do/ /dkyil 'khor gyi mchog thams cad du mngon par dbang bskur bas mngon par dbang skur bar mdzad do/ /de nas rig sngags 'chang de de lta bu'i rmi lam chen po mthong nas/ dga'</text></item>
<item><p>28a5</p><section>rgyud</section><text>ba chen po rgyas par 'gyur ro/ /dga' ba dang rab tu mgu ba'i snying des kyang don yod pa pad+ma'i dri ma med pa'i mngon par dbang bskur ba'i ting nge 'dzin so sor thob bo/ /de bzhin gshegs pa de rnams kyis kyang / rig sngags 'chang de la legs so legs so zhes rjod par mdzad</text></item>
<item><p>28a6</p><section>rgyud</section><text>de/ rig sngags 'chang chen po de bzhin gshegs pa thams cad kyi dkyil 'khor chen po'i rigs thun mong ba'i dam tshig gis mngon par dbang bskur bas khyod mngon par dbang bskur ro/ /grub pa thob pa de rnams rig sngags 'chang chen po dang dkyil 'khor gyi gsang ba'i rjes su 'jug cing /</text></item>
<item><p>28a7</p><section>rgyud</section><text>de bzhin gshegs pa thams cad kyi sras kyi thu bor 'gyur ro zhes so sor sad do/ /de nas rig sngags 'chang gis/ bzlas pa tsam dang bklags pa tsam gyis de ma thag par rgya chen po'i yon tan gsal ba de lta bu skye bar 'gyur ro/ /slar yang 'di'i gong nas gong du rnam par 'phrul pa ston</text></item>
<item><p>28b1</p><section>rgyud</section><text>par byed do/ /rig sngags 'chang gang yang / rigs kyi bu'am/ rigs kyi bu mo gzhan gang yang rung bar gyur kyang rung / dge slong dang / dge slong ma dang / dge bsnyen dang / dge bsnyen mar gyur kyang rung ste dus gsum pa'i de bzhin gshegs pa thams cad la mchod pa dang / dbang bskur</text></item>
<item><p>28b2</p><section>rgyud</section><text>ba byed par 'dod pa des gzungs kyi snying po 'dis bgrang phreng ngam/ cod pan nam/ dar dpyangs sam/ dbu rgyan la lan stong rtsa brgyad du yongs su bzlas te de bzhin gshegs pa'i dbu la bcings na/ spyan ras gzigs dbang phyug gis mngon par dbang bskur te/ rig sngags 'chang de'am/ rigs</text></item>
<item><p>28b3</p><section>rgyud</section><text>kyi bu'am/ rigs kyi bu mo'am/ dge slong ngam/ dge slong ma'am/ dge bsnyen nam/ dge bsnyen mas gsang ba'i dkyil 'khor chen po re re'i dus gsum pa'i de bzhin gshegs pa rnams dang / byang chub sems dpa'i tshogs 'khor dang bcas pa rnams kyis rin po che sna bdun las byung</text></item>
<item><p>28b4</p><section>rgyud</section><text>ba'i rnam par snang mdzad kyi snying po'i nor bu chen po yid bzhin gyi nor bu'i rin po che'i dbu rgyan 'od zer sna tshogs brgya stong phrag 'bar bas yang dag par brgyan pa'i dbu rgyan chen po dang / dar dpyangs kyis dbang bskur bas de bzhin gshegs pa thams cad mngon par dbang bskur bar 'gyur zhing /</text></item>
<item><p>28b5</p><section>rgyud</section><text>byang chub sems dpa'i tshogs 'khor dang bcas pa mngon par dbang bskur bar 'gyur ro/ /de ltar rgya che zhing yangs pa che ba'i gzhal med khang 'di mchod pa dang bsnyen bkur ba nye bar gnas par 'gyur ro/ /gang gis dus gsum pa'i de bzhin gshegs pa byang chub sems dpa'i 'khor dang bcas pa</text></item>
<item><p>28b6</p><section>rgyud</section><text>thams cad dang dkyil 'khor gyi lha rnams la dbang bskur ba dang mchod pa dang / bsnyen bkur ba chen por byas par 'gyur ro/ /snying po 'di bzlas pa tsam gyis rig sngags 'chang gi sdig pa dang / sgrib pa dang / gdug pa thams cad rab tu zhi bar 'gyur/ rnam par nyams par byed/ rnam</text></item>
<item><p>28b7</p><section>rgyud</section><text>par zhig par byed/ lus dang ngag dang yid yongs su dag par 'gyur ro/ /nyon mongs pa dang / sgrib pa dang bral zhing nges par grol bar 'gyur ro/ /bsod nams kyi phung po chen po sogs par 'gyur ro/ /dge ba'i rtsa ba chen po dang ldan par 'gyur ro/ /dngos grub chen po'i mchog tu</text></item>
<item><p>29a1</p><section>rgyud</section><text>'gyur ro/ /thams cad du thogs pa med par 'gyur ro/ /mchod pa dang / bsnyen bkur ba dang / tshig btsun par 'gyur ro/ /sdig pa thun tshags dang bral bar 'gyur ro/ /lus la dri bzang po 'byung bar 'gyur ro/ /rtag tu de dran pas kha nas ut+pa la'i dri 'byin no/ /lus</text></item>
<item><p>29a2</p><section>rgyud</section><text>tsan+dan gyi dris bsgos par 'gyur ro/ /sems can thams cad mchog tu byams pa dang / mchod pa'i 'os su 'gyur ro/ /thams cad du dngos grub chen po'i mchog tu 'gyur ro/ /bgegs dang log par 'dren pa thams cad rab tu 'dul bar 'gyur ro/ /'byung po dang / gnod sbyin dang /</text></item>
<item><p>29a3</p><section>rgyud</section><text>srin po dang / dang / sha za thams cad mthong ba tsam gyis ring du 'bros par 'gyur ro/ /ji srid 'tsho'i bar du nye bar gnas par 'gyur ro/ /'phags pa spyan ras gzigs dbang phyug gis mchog sbyin par 'gyur ro/ /rtag tu yang mthong bar 'byung bar 'gyur ro/ /rig pa'i</text></item>
<item><p>29a4</p><section>rgyud</section><text>rgyal po yang rtag par rgyun du rjes su 'brang bar 'gyur ro/ /dus rgyun du rtag tu mthong ba rjes su 'brang bar 'gyur ro/ /rtag tu rjes su 'brang ba dang / dngos grub tu 'gyur ro/ /thams cad du dkyil 'khor gyi slob dpon du mngon par dbang bskur bar 'gyur ro/ /thams cad du don yod pa'i</text></item>
<item><p>29a5</p><section>rgyud</section><text>dngos grub kyi mchog tu 'gyur ro/ /don yod pa pad+ma'i dkyil 'khor gyi dbang bskur ba'i gzungs so/ /de nas don yod pa'i nor bu'i mchod pa'i sprin gyi nye bar spyod pa'i cho gar 'gyur te/ dran pa dang / bklags pa dang / bzlas pa tsam gyis gzhal med khang chen po rgya che ba yangs pa'i mthu</text></item>
<item><p>29a6</p><section>rgyud</section><text>stobs yangs pa 'byung bar 'gyur ro/ /mthu stobs chen po'i yon tan 'byung zhing mchod pa'i sprin gyi char chen po 'bab par 'gyur ro/ /de bzhin gshegs pa thams cad la mchod pa'i sprin gyi char chen po 'bab par 'gyur ro/ /bsod nams kyi phung po'i tshogs kyi rnam par 'phrul pa chen po</text></item>
<item><p>29a7</p><section>rgyud</section><text>'byung bar 'gyur ro/ /rig pa'i rgyal po 'di dran pa tsam dang bzlas pa tsam gyi mod la/ phyogs bcu'i sangs rgyas kyi zhing kun tu de bzhin gshegs pa thams cad kyi 'khor gyi dkyil 'khor chen por mchod pa'i sprin gyi char chen po 'bab par 'gyur ro/ /'di lta ste/ pad+ma dang / ut+pa la dang /</text></item>
<item><p>29b1</p><section>rgyud</section><text>ku mu da dang / pad+ma dkar po dang / man dA ra ba dang / man dA ra ba chen po dang / mdog mdzes dang / mdog mdzes chen po dang / many+dzu Sha ka dang / zla ba mdzes pa dang / dri ma med pa ste lha rdzas kyi me tog sna tshogs kyi char 'byung bar 'gyur ro/ /'di lta ste/ skam las skyes pa'i me tog /sA la dang /</text></item>
<item><p>29b2</p><section>rgyud</section><text>ta mA la dang / tsam pa ka dang / mya ngan 'tshang dang / a ti muk+taka dang / skya snar dang / mthon ka dang / mthon ka chen po dang / ka dam pa dang / dong ka dang / sin d+hu bA ri ka'i me tog dang / sna ma'i me tog dang / yU thi ka dang / mA li ka gsar pa dang / ta ra Na dang / ku pya ka dang / ma ru ba ka'i me</text></item>
<item><p>29b3</p><section>rgyud</section><text>tog gi char 'bab par 'gyur ro/ /lha rdzas sna tshogs pa rnams dang / ku mu da'i rigs rnams dang / gzugs dang / kha dog sna tshogs pa dang / ri dang chu dang / dgon dung dang / thibs po dang / chu rlabs dang / nags dang / nags 'dab dang / skyed mos tshal dang / chu klung dang / lteng ka dang / rdzing</text></item>
<item><p>29b4</p><section>rgyud</section><text>bu dang / a sA hi ta dang / phug dang / dgon par 'bab pa'i sa las skyes pa'i me tog dang / dri ma med pa'i lha rdzas dang / lha rdzas kyi dri bzang dang / yid du 'ong ba'i gzugs dang / kha dog dang / shin tu gzhon sha chags pa dang / rab tu sim par byed pa'i reg pa las skyes pa'i char 'bab par byed</text></item>
<item><p>29b5</p><section>rgyud</section><text>do/ /me tog chen po dang / me tog skyes pa rnams kyi phung po chen po gcal du bkram pa rnams bcom ldan 'das kyi spyan sngar mchod pa'i sprin du 'byung bar 'gyur ro/ /de bzhin du dran pa dang bsams pa tsam gyis me tog gi mchod pa chen po byed do/ /'di lta ste/ dran pa dang bsams pa tsam gyis gos dang</text></item>
<item><p>29b6</p><section>rgyud</section><text>rgyan rnam pa sna tshogs rnam par bkra ba'i mchod pa'i sprin chen po phyogs bcu kun tu/ de bzhin gshegs pa thams cad kyi mchod par 'byung bar 'gyur ro/ /'di lta ste/ do shal dang / gdu bu rgyan can dang / dpung rgyan dang / rna rgyan dang / gser skud dang / mu tig gi dra ba dang / rked chings dang /</text></item>
<item><p>29b7</p><section>rgyud</section><text>nyis skor dang / sum skor dang / skar ma'i phreng ba dang / gtsug tor 'ching ba dang / zla ba phyed pa can dang / gser phyed pa dang / gdu bu rgyan can zla ba phyed pa dang / shang shang te'u can dang / dbu rgyan dang / cod pan gyi dra ba dang / gser gyi dra ba dang / aM bi ka dang / kar+NA pha la ka dang /</text></item>
<item><p>30a1</p><section>rgyud</section><text>bre tsa ka dang / tAm+pa'i skud pa dang / mchod phyir thogs dang / kas+pha'i phreng ba dang / gser gyi phreng ba dang / rin po ches spras pa'i phreng ba dang / rin po che sna bdun gyi dril bu dang / rna ba gang ba dang / gtsug tor 'ching ba dang / yongs su dkri ba dang / gtsug gi nor bu'i char rab tu</text></item>
<item><p>30a2</p><section>rgyud</section><text>'bab par 'gyur ro/ /de bzhin gshegs pa thams cad kyi mchod pa'i sprin du 'gyur ro/ /de bzhin gshegs pa thams cad kyi dkyil 'khor gsang ba rnams kyi mchod pa'i sprin chen por 'gyur ro/ /de bzhin gshegs pa thams cad kyi dkyil 'khor gsang ba rnams kyi mchod pa'i sprin chen por gyur</text></item>
<item><p>30a3</p><section>rgyud</section><text>nas/ rang rang gi gzhal med khang gi 'byor par rab tu 'gyur ro/ /char dang / tshon sna tshogs su btsos pa'i phyogs bral gyi gos sna tshogs pa'i mchod pa'i sprin du 'gyur ro/ /de bzhin gshegs pa thams cad phyogs bcu'i sangs rgyas thams cad kyi zhing rnams kyi de bzhin gshegs pa</text></item>
<item><p>30a4</p><section>rgyud</section><text>thams cad kyi gsang ba'i dkyil 'khor rnams dang rjes su mthun pa'i ri mo'i gos dang / ri mo'i gzhal med khang gi mchod pa'i sprin gyi char 'bebs so/ /'di lta ste/ yul ka shi ka'i gos tshon sna tshogs su btsos pa dang / gos kyi gzhal med khang dang / dar gos rnams kyi char 'bebs so/ /</text></item>
<item><p>30a5</p><section>rgyud</section><text>'di lta ste/ nyi ma'i 'od dang / zla ba dang / seng ge skyes dang / dar thod dang / ka shi ka dang / ko sa la pa'i mi'i dbang po dang / nyi ma dang / zla ba'i snang ba dang / pad+mo dang / ut+pa la can gyi kha dog dang / ko dri kA dang / gser gyi gdu bu dang / mu tig gi 'bras bu dang / klu'i go cha dang / rnam par</text></item>
<item><p>30a6</p><section>rgyud</section><text>snang ba dang / lha'i rgyan dang / me tog sna ma dang / ko sha dang / tsam pa ka dang / kha dog can dang / dar thod can dang / kan+ta ra'i tshogs dang / zla ba'i rgyan can dang / dong ka'i me tog can dang / pad+ma dkar po can zhes bya ba dang / ba ma laM ka dang / ko shA ta ki dang / rdzogs par 'phel</text></item>
<item><p>30a7</p><section>rgyud</section><text>bar byed pa can dang / sngon gyi yul dang gling dang ldan pa kun nas 'od gsal ba dang / gdu bu ring po dang / dga' ba 'khyil ba dang / rgyan bskor ba dang / sna ma'i me tog gi kha dog can dang / kan da'i 'dab ma can dang / dak+Shi NA kaM dang / kany+tsi nA sa'i kha dog can nam bskor ba dang / gser</text></item>
<item><p>30b1</p><section>rgyud</section><text>mdog dang / rin po che'i mdog dang / zla ba'i kha dog gi lag pa dang / me'i kha dog can dang / bai DUr+ya'i kha dog can dang / nam mkha'i kha dog can dang / ka nag+ni shu kaM dang / kun nas 'khyil zhing yid bde ba'i ba spu rnam par snang zhing rnam par gsal pa tsan dang / kun nas 'od</text></item>
<item><p>30b2</p><section>rgyud</section><text>gsal zhing dri ma med pa'i rig sngags 'chang gi cod pan can yang ngo zhes so/ /gos rnam pa sna tshogs pa gzhal du med pa'i char 'bebs te/ bcom ldan 'das rnams gzhal du med pa'i mchod sprin dang bcas pa'i char 'bebs so/ /de bzhin gshegs pa thams cad kyi gsang ba'i dkyil</text></item>
<item><p>30b3</p><section>rgyud</section><text>'khor du gnas pa'i rig sngags kyi lha thams cad dang / byang chub sems dpa'i tshogs rnams dang / rdo rje 'chang dang / rig sngags 'chang gi dbang po rig sngags 'chang gi tshogs kyis yongs su bskor ba'i mchod pa'i sprin du 'gyur ro/ /de ltar rig sngags dran pa tsam gyis de bzhin du rnam</text></item>
<item><p>30b4</p><section>rgyud</section><text>pa sna tshogs pa'i mchod par 'gyur ro/ /dri sna tshogs pa'i chu gzhal du med pa dang / dri'i phye ma gzhal du med pa dang / bdug pa gzhal du med pa'i mchod par 'gyur ro/ /'di lta ste/ tsan+dan go shir+Sha dang / ta ma la'i 'dab ma dang / tsan+dan dang / tsan+dan dmar po dang / pad+ma can dang / dri zhim</text></item>
<item><p>30b5</p><section>rgyud</section><text>pa dang / sar lam dang / gur gum dang / gos dang ldan pa dang / dri dang ldan pa dang / pu shel tsi dang / rgya spos dang / tu ruSh+ka dang / spr-ika dang / bo la dang / sra rtsi pog dang / na me ru dang / shrI beSh+TA ka dang / pog dang / sal+la ki dang / gu gul gyi bdug pa dang / hwags dang / sbrang rtsi dang /</text></item>
<item><p>30b6</p><section>rgyud</section><text>lnga bskor ba dang / ka dzo ka dang / bal+li ka'i shing dang / bal+li ka dang / ga pur dang / gla rtsi dang / rnam pa sna tshogs rnam par bkra ba'i bdug pa gzhan sbyar ba rnams dang / dri yi chu'i rnam pa rnams dang / rnam pa sna tshogs pas bsgos pa'i phye ma dang ldan pa 'byung bar 'gyur ro/ /de bzhin gshegs pa mchod</text></item>
<item><p>30b7</p><section>rgyud</section><text>sprin gyi char 'bebs so/ /sgron ma'i shing sna tshogs pa/ sbar ba gzhal du med pas snang bar byed bzhin pa 'bar bar byed do/ /phyogs bcu rnams su kun nas sgron ma'i shing gang+gA'i klung gi bye ma bye ba khrag khrig brgya stong phrag dang mnyam pa'i sgron ma'i shing rab tu 'byung ngo / /'di lta ste/ tu ruSh+ka'i</text></item>
<item><p>31a1</p><section>rgyud</section><text>til mar dang / tsam pa ka'i til mar dang / ut+pa la'i til mar dang / sna ma'i til mar dang / bar+Shi ka'i til mar dang / kon+ta'i til mar dang / a ti muk+ta ka'i tal mar dang / pa la sha'i til mar dang / tsan+dan gyi til mar dang / dzA ti'i 'bras bu'i til mar dang / bal+la'i til</text></item>
<item><p>31a2</p><section>rgyud</section><text>mar dang / a sho gan+d+ha la sogs pa'i til mar la sgron me rab tu byed de/ de bzhin gshegs pa mchod pa'i sprin du 'gyur ro/ /'di lta ste/ ro brgya pa'i kha zas rnams phyogs bcu'i de bzhin gshegs pa dgra bcom pa yang dag par rdzogs pa'i sangs rgyas yul dang dus su nye bar bzhugs pa</text></item>
<item><p>31a3</p><section>rgyud</section><text>rnams kyi spyan sngar rab tu 'byung bar 'gyur ro/ /'di lta ste/ ro bro ba'i mchog rnam pa sna tshogs pa'i gzugs dang / rnam pa dang / zhim zhing mngar ba myang bar 'os pa dga' bar bya ba yid dga' ba/ tso le dz+ya dang tshim par 'os pa dang / dri'i rigs lha rdzas rnam pa sna tshogs pas dus</text></item>
<item><p>31a4</p><section>rgyud</section><text>gsum du gshegs pa'i bcom ldan 'das de bzhin gshegs pa 'khor gyi tshogs dang bcas pa dang / byang chub sems dpa'i tshogs 'khor dang bcas pa dang / nyan thos kyi dge 'dun dang bcas pa dang / rig sngags kyi dkyil 'khor gyi lha dang bcas pa rnams kun tu tshim par byed</text></item>
<item><p>31a5</p><section>rgyud</section><text>pa'i 'bras bu rnam pa sna tshogs pa dang / ro bro ba'i mchog rnam pa sna tshogs pa dang / sbrang rtsi mngar po'i ro myong ba dang ldan pa bcom ldan 'das 'khor gyi tshogs dang bcas pa'i spyan sngar rab tu 'byung bar 'gyur te/ de bzhin gshegs pa thams cad tshim par byed pa'i mchod pa'i sprin chen</text></item>
<item><p>31a6</p><section>rgyud</section><text>por 'gyur ro/ /'di lta ste lha rdzas kyi rol mo'i sgra rnam pa sna tshogs pa/ dga' bar 'os pa'i rol mo'i pheg rdob pa rnams dang / 'di lta ste/ dbyangs kyi yan lag lnga dang ldan pa'i mi'am ci dang / dri za'i glu dbyangs rnam pa sna tshogs pa dang bcas pa dang / klu'i bu mo dang / lha ma yin</text></item>
<item><p>31a7</p><section>rgyud</section><text>gyi bu mo dang / lha'i bu mo dang / chu las byung ba'i bu mo rnams kyis rnam pa tha dad rnam pa sna tshogs pa'i gsang sngags kyi glu dbyangs kyi rol mo'i sgra rab tu 'khrol bzhin pa rnams kyis phyogs bcu'i de bzhin gshegs pa de rnams thams cad kyi dus gsum pa'i rol mo chen po'i mchod</text></item>
<item><p>31b1</p><section>rgyud</section><text>pa'i sprin du 'gyur ro/ /rnam pa sna tshogs par mdzes pa'i bstod pa'i rnam pas rol mo'i cho ga zhib mo ji lta ba bzhin du gsang ba'i phyag rgya dang / dkyil 'khor gyi rim par phye ba dang / rjes su mthun pas yang dag par bstod par 'gyur ro/ /byang chub sems dpa'i tshogs dang bcas pa'i rig</text></item>
<item><p>31b2</p><section>rgyud</section><text>sngags kyi lha dang / dkyil 'khor gyi lhas rjes su 'dzin par 'gyur ro/ /yang dag par bstod pa rnams kyang mtshan smos pas yang dag par bstod pa byas par 'gyur ro/ /de bzhin du yangs pa dang ldan pa'i gzungs 'phags pa spyan ras gzigs dbang phyug gis gsungs pa/ mchog</text></item>
<item><p>31b3</p><section>rgyud</section><text>thams cad du mchod pa'i sprin du gyur pa/ bla na med pa dpag bsam gyi shing lta bu'o/ /sna tshogs pa'i rdzu 'phrul dang rnam par 'phrul pa sgyu ma lta bu'i ting nge 'dzin byin gyis rlob pa'i rnam par 'phrul pas rig sngags 'chang thams cad kyi rmad du byung ba'i mchog gi dngos grub ster bar byed</text></item>
<item><p>31b4</p><section>rgyud</section><text>pa'o/ /sems can thams cad kyi ma dang phar gyur pa'o/ /sems can thams cad kyi bsam pa yang dag par gyur pa'o/ /gsang sngags 'dzin pa thams cad kyi mchog gi dngos grub dang / bsam pa yongs su rdzogs par byed pa'o/ /sems can thams cad kyi sdig pa dang / nyon mongs pa</text></item>
<item><p>31b5</p><section>rgyud</section><text>dang / sgrib pa thams cad yongs su sbyong bar byed pa'o/ /nad thams cad sel bar byed pa'o/ /sdug bsngal mi bzad pa gdug pa thams cad 'joms par byed pa'o/ /bkra shis pa dang / yid kyi shing rta thams cad yongs su rdzogs par byed pa'o/ /de bzhin gshegs pa thams cad kyi</text></item>
<item><p>31b6</p><section>rgyud</section><text>yang dag par skul bar byed pa'o/ /byang chub sems dpa' thams cad kyi dbugs 'byin par byed pa'o/ /rig sngags kyi dkyil 'khor gyi lha thams cad spyan 'dren par byed pa'o/ /de bzhin gshegs pa thams cad kyi gsang ba'i dkyil 'khor rnams ston par byed pa'o/ /klu thams cad 'gugs</text></item>
<item><p>31b7</p><section>rgyud</section><text>par byed pa'o/ /gnod sbyin dang / srin po dang / 'byung po dang / dang / sha za dang / bgegs dang / log par 'dren pa thams cad ldog par byed pa'o/ /sems can thams cad kyi mchog gi dngos grub sbyin par byed pa'o/ /dbugs ma phyin pa rnams kyi dbugs 'byin par byed pa'o/ /ma grol</text></item>
<item><p>32a1</p><section>rgyud</section><text>ba rnams grol bar byed pa'o/ /skyabs med pa rnams kyi skyabs so/ /dpung gnyen med pa rnams kyi dpung gnyen no/ /mgon med pa rnams kyi mgon du gyur pa'o/ /'khra sa med pa rnams kyi 'khra sa'o/ /bsnyen gnas ma byas pa rnams la bsnyen gnas sbyin pa'o/ /gtsang sbra ma</text></item>
<item><p>32a2</p><section>rgyud</section><text>byas pa rnams la gtsang sbrar spyod pa'o/ /mi tshangs par spyod pa'i gnas la zhen pa rnams la tshangs par spyod pa'i gnas sbyin pa'o/ /thub pa'i brtul zhugs ma byas pa rnams la thub pa'i brtul zhugs sbyin pa'o/ /chos ma yin pa la spyod pa rnams chos la sbyor ba'o/ /mi dge ba'i las kyi</text></item>
<item><p>32a3</p><section>rgyud</section><text>lam la spyod pa rnams dge ba'i chos la sbyor ba'o/ /'jigs pas nyam thag pa rnams la mi 'jigs pa sbyin pa'o/ /dbul po rnams la nor sbyin pa'o/ /'bru dang bza' ba dang bral ba rnams la 'bru 'phel ba chen po sbyin pa'o/ /mu ges nyams thag pa rnams la skya rgyal gyi tshogs pa la nges par</text></item>
<item><p>32a4</p><section>rgyud</section><text>sbyor bar byed pa'o/ /lam nyams pa rnams kyi lam ston par byed pa'o/ /dus ma yin par 'chi bar 'gyur ba rnams kyi dus ma yin pa'i 'chi ba so sor 'gog pa'o/ /long ba rnams kyi mig sbyin par byed pa'o/ /'on pa rnams rna ba sbyin par byed pa'o/ /sna nyams pa rnams kyi sna rnam par</text></item>
<item><p>32a5</p><section>rgyud</section><text>sbyong bar byed pa'o/ /reg pa med pa rnams kyi bde ba'i reg pa la nges par sbyor bar byed pa'o/ /longs spyod kyis nyam thag pa rnams kyi longs spyod sbyin par byed pa'o/ /dran pa nyams pa rnams kyi dran pa yongs su sbyong bar byed pa'o/ /bsam pa nyams pa rnams kyi bsam pa yongs su</text></item>
<item><p>32a6</p><section>rgyud</section><text>dag par byed pa'o/ /tshul khrims nyams pa rnams kyi tshul khrims sbyin pa'o/ /sbyin pa la rgyab kyis phyogs pa rnams la pha rol tu phyin pa drug yongs su rdzogs par byed pa'o/ /brtson 'grus nyams pa rnams la stobs dang brtson 'grus kyi mchog sbyin pa'o/ /bzod pa dang bral ba rnams</text></item>
<item><p>32a7</p><section>rgyud</section><text>la bzod pa dang zhi ba sbyin pa'o/ /bsam gtan nyams pa rnams la bsam gtan dang ting nge 'dzin ni yongs su rdzogs par byed pa'o/ /shes rab nyams pa rnams la shes rab kun tu snang ba dang / blo gsal ba dang / shes rab chen po'i snang ba yongs su rdzogs par byed do/ /dam tshig mi</text></item>
<item><p>32b1</p><section>rgyud</section><text>shes pa rnams la dam tshig sbyin pa'o/ /phyag rgya dang bral ba rnams kyi phyag rgya yongs su sbyor bar byed pa'o/ /rig sngags dang / gsang sngags la mi mkhas pa rnams la rig sngags dang gsang sngags rab tu sbyin pa'o/ /mu stegs rnams la mu stegs smra ba dang / 'jug ngogs bzang po</text></item>
<item><p>32b2</p><section>rgyud</section><text>dang lam rab tu sgrub par byed pa'o/ /sangs rgyas kyi byang chub la rgyab kyis phyogs pa rnams la/ sangs rgyas kyi byang chub chen po mchog sbyin pa'o/ /'khor ba las ma bsgral ba rnams sgrol bar byed pa'o/ /mun pas long bar byed cing bsgribs pa rnams la/ myos pa'i mun pa sel ba sbyin</text></item>
<item><p>32b3</p><section>rgyud</section><text>par byed pa'o/ /sgrib par bya ba rnams kyi sgrib pa dang bral bar byed pa'o/ /mtshams med pa lnga'i 'gro ba rnams kyi mtshams med pa lnga sbyong bar byed pa'o/ /ngag nyams pa rnams kyi ngag rnam par dag par byed pa'o/ /ma grub pa rnams la mchog gi dngos grub sbyin pa'o/ /</text></item>
<item><p>32b4</p><section>rgyud</section><text>thun tshags dang bcas pa rnams kyi thun tshags dang bral zhing yongs su dag par byed pa'o/ /ngan pa rnams la mchog sbyin pa'o/ /mya ngan las ma 'das pa rnams kyi mya ngan las 'das pa'i mchog go/ /brda mi phrad pa rnams la brda sprod par byed pa'o/ /kun nas 'khrugs pa</text></item>
<item><p>32b5</p><section>rgyud</section><text>rnams kyi sems gnas pa'i mchog go/ /mchog med pa rnams la mchog sbyin pa'o/ /rmi lam ngan pa mthong ba rnams la rmi lam chen po'i mchog ston pa'o/ /bkres pa rnams la kha zas kyi mchog sbyin pa'o/ /skom pa rnams btung ba chen po'i ro la yongs su longs spyod par</text></item>
<item><p>32b6</p><section>rgyud</section><text>byed pa'o/ /gcer bu rnams kyis gos dang bgo ba so sor thob cing grub pa'o/ /mdze can rnams kyi mdze dang bral bar byed pa'o/ /sha bkra can rnams kyi sha bkra yongs su sbyong bar byed pa'o/ /rims kyis btab pa rnams kyi rims dang bral bar byed pa'o/ /gdon gyis zin pa</text></item>
<item><p>32b7</p><section>rgyud</section><text>rnams kyi gdon dang gshed byed dang / gdul dka' ba rnams 'dul bar byed pa'o/ /dgra bo phyin ci log pa rnams kyi dgra rnams dang bral bar byed pa'o/ /dbul po rnams la nor sbyin par 'gyur ro/ /bu bza' can rnams kyi bu bza' cher 'phel bar 'gyur ro/ /mun pas long</text></item>
<item><p>33a1</p><section>rgyud</section><text>bar byas pa thams cad kyi sgron ma'i shing dang / nyi ma'i 'od zer stong gis kun tu snang ba'o/ /rgyal pos bcom pa rnams la longs spyod rgya chen po cher byin pa'o/ /'khon pa rnams gcig tu byed pa'o/ /ser sna can rnams kyi ser sna shin tu 'joms pa'o/ /'dod chags</text></item>
<item><p>33a2</p><section>rgyud</section><text>la chags pa rnams kyi 'dod chags rab tu 'joms pa'o/ /rmongs pa chung ba ma yin pa rnams kyi rmongs pa dang bral bar 'gyur ro/ /mi dge ba'i lam gyis rab tu nyams pa rnams kyi dge ba'i lam gyi yid chos kyi nang du chud par 'gyur ro/ /gzhan gyi dbang du gyur pa'i sems can rnams kyi 'jigs</text></item>
<item><p>33a3</p><section>rgyud</section><text>pa med par 'gyur zhing yid chos kyi nang du chud par 'gyur ro/ /log par ltung ba rnams kyis shes rab dang / blo dang / shes bzhin dang / brkam pa rnams kyi blo bsnyen par 'gyur ro/ /sangs rgyas ma mthong ba rnams de bzhin gshegs pa thams cad mthong bar 'dod par 'gyur ro/ /chos</text></item>
<item><p>33a4</p><section>rgyud</section><text>thos pa dang bral ba rnams kyi/ chos chen po'i ro rgya chen po thos par 'gyur ro/ /dge 'dun la bsnyen bkur byed pa dang bral ba rnams kyi lha dang / nyan thos kyi dag 'dun la bsnyen bkur byed par 'gyur ro/ /dbang po nyams pa rnams kyi/ dbang po yongs su rdzogs par 'gyur ro/ /</text></item>
<item><p>33a5</p><section>rgyud</section><text>yan lag rnam par nyams pa'i sems can rnams kyi so so'i yan lag yongs su rdzogs par 'gyur ro/ /byang chub sems dpa' mthong ba dang bral ba rnams kyi byang chub sems dpa'i tshogs chen po mthong bar 'gyur ro/ /lhas yongs su spangs pa rnams kyi lha'i tshogs thams cad kyis</text></item>
<item><p>33a6</p><section>rgyud</section><text>yang dag par 'dzin par 'gyur ro/ /nyon mongs pa dang sgrib pas dkris pa'i sems can rnams kyi nyon mongs pa dang / sgrib pa thams cad las yongs su grol bar 'gyur ro/ /phyag na rdo rje don yod pa'i mchod pa'i nor bu'i snying po'i gzungs spyan ras gzigs dbang phyug gis</text></item>
<item><p>33a7</p><section>rgyud</section><text>gsungs pa ni de ltar rdzu 'phrul che ste/ de bzhin gshegs pa thams cad kyi mchod pa'i sprin/ byang chub sems dpa' thams cad kyi mchod pa'i sprin sangs rgyas kyi zhing thams cad du rin po che sna bdun gyi mchod pa'i sprin gyi char 'bebs pa sangs rgyas kyi zhing gi de bzhin gshegs</text></item>
<item><p>33b1</p><section>rgyud</section><text>pa thams cad dang mtshungs par dus gsum du gshegs shing bzhugs pa rnams kyi dpag bsam gyi shing chen po'i mchod pa'i sprin gyi char 'bebs par byed pa'i mchod sprin 'byung bar 'gyur ro/ /de bzhin gshegs pa thams cad kyi rigs kyi dam tshig rig sngags kyi dkyil 'khor</text></item>
<item><p>33b2</p><section>rgyud</section><text>gyi de kho na nyid sgrub par byed pa/ rmad du byung ba'i dngos grub yang dag par ston par byed pa'o/ /rig sngags kyi dkyil 'khor gyi lha thams cad dang / rig pa'i rgyal po'i lha rnams dang / gsang sngags kyi lha thams cad spyan 'dren zhing 'gugs par byed pa'o/ /'di ni pha rol tu</text></item>
<item><p>33b3</p><section>rgyud</section><text>phyin pa drug yongs su rdzogs par byed pa'o/ /'di ni thams cad du gsang ba'i sgo ston par byed pa'o/ /lag na rdo rje don yod pa'i mchod pa'i snying po'i gzungs 'di ni dus ma yin pa'i char dang / mu ge dang / dus kyi chu rnam par nyams pa la so sor bskyed pa'o/ /de nas rig sngags</text></item>
<item><p>33b4</p><section>rgyud</section><text>'chang gtsang mas khrus byas gos gtsang ba bgos te/ yid rtse gcig tu byas na sems can thams cad la mchog tu brtse ba dang byams pa'i sems bsgom par bya'o/ /mchod rten gyi yan lag dang nye ba'am/ khang stong ngam/ ri bo'am/ nags thibs po dang / dgon pa dang / skyed mos tshal lam/</text></item>
<item><p>33b5</p><section>rgyud</section><text>dge 'dun gyi kun dga' ra ba'am/ chu klung ngam/ mtshe'u'am/ rdzing bu'am/ klu gnas pa'i mtsho'am/ lha'i gnas sam/ rgyal po'i pho brang yang rung ste/ der rig sngags 'chang gtsang mar gnas pas sa gzhi yongs su brtags pa cha mnyam pa mdzes par khru gnyis kyi tshad kyi dkyil 'khor</text></item>
<item><p>33b6</p><section>rgyud</section><text>byas la sa dang ba byung du ldan pas/ gru bzhi par cha gzhal te/ legs par byi dor byas la shin tu 'jam par bya'o/ /der de'i steng du tsan+dan dang / dri'i chus byug par bya'o/ /gur gum gyis rnam pa sna tshogs pa'i mtshan ma dang phyag rgya rnams ri mor bri'o/ /de la dkyil 'khor gyi dbus kyi snying</text></item>
<item><p>33b7</p><section>rgyud</section><text>po/ /klu mgo bo dgu pa skyil mo krung gis 'dug pa bri'o/ /grwa bzhi'i nang du chud par don yod zhags pa bri'o/ /dkyil 'khor gyi phyi rol gyi khor yug tu ji ltar thob pa'i phyag rgya dang / gsang sngags rnams bri bar bya'o/ /sgo bzhi rnam par dbye bar bya ste/ ji ltar 'byor pa'i gtor ma</text></item>
<item><p>34a1</p><section>rgyud</section><text>sna tshogs pa'i ro'i gtor ma dkar po dang / me tog dang / bdug pa dang / dri dang / mar me dang / gang ba'i bum pa dang / gtor ma dang / bdug pa'i pog phor gyis nye bar mdzes par bya'o/ /rig sngags 'chang gis ches mngon du/ don yod zhags pa lan bdun bzlas bar</text></item>
<item><p>34a2</p><section>rgyud</section><text>bya'o/ /khro bo'i rgyal po la lan cig bzlas pas mngon par dbang bskur bar bya'o/ /don yod pa'i lcags kyu dang / khro bo lcags kyu dus gcig tu brjod do/ /rig sngags kyi rgyal po lan gsum du brjod par bya'o/ /de nas rig sngags 'chang gis dkyil 'khor la mngon du phyogs te bzlas</text></item>
<item><p>34a3</p><section>rgyud</section><text>pa'i cho ga bya'o/ /don yod pa'i mchod pa nor bu'i snying po lan stong rtsa brgyad du bzlas brjod bya'o/ /nA ga ge sar dang / na la di na dang / rgya spos dang / gur gum dang / tsan+dan dang / yungs kar dang / li kha ra mnyam par sbyar ba'i bdug pa la bzlas brjod brgya rtsa brgyad bya ste/ klu'i dkyil 'khor du</text></item>
<item><p>34a4</p><section>rgyud</section><text>bdug pa dbul bar bya'o/ /klu'i lte ba'i steng du bdug spos kyi pog phor gang ba gzhag par bya'o/ /lan stong rtsa brgyad du bzlas pa'i mod nyid la/ klu'i zhags pa chen po las char gyi rgyun chen po 'byin te ji srid 'dod pa'i bar du char 'bebs so/ /klu'i rgyal po'i ming nas bzung ste bzlas par bya'o/ /</text></item>
<item><p>34a5</p><section>rgyud</section><text>klu'i rgyal po rgya mtsho dang / dga' bo dang / nye dga' bo dang / nor rgyas kyi bu dang / 'jog po dang / hu lu dang / u la ma bu la dang / chu lha dang / yid ldan dang / e la'i 'dab ma dang / klu'i rgyal po kun nas 'khor ba'i gdugs te/ klu'i rgyal po rnams las cig smos par bya ste/ klu'i rgyal po</text></item>
<item><p>34a6</p><section>rgyud</section><text>de rnams kyi bden par dam bcas pas rnam par gzhag pa'i mod nyid la char gyi rgyun 'byin par byed de ji srid 'dod kyi bar du kun nas sbyor bas char stong phrag 'bebs so/ /yang na/ yungs kar la stong rtsa brgyad du bzlas pas/ klu'i rgyal po'i snying ga'i steng du sbyin sreg bya'o/ /sbyin sreg byas</text></item>
<item><p>34a7</p><section>rgyud</section><text>pa tsam gyi mod la 'phral nyid du stong phrag du mar a bi rA ya char gyi rgyun 'byin par byed do/ /spar mo gang gis nyin mtshan gcig tu rgyun mi 'chad par char 'bebs so/ /sbar mo gsum gyis nyin mtshan gsum du 'bebs so/ /spar mo bdun gyis nyin mtshan bdun du char gyi rgyun chen po klu'i rgyal</text></item>
<item><p>34b1</p><section>rgyud</section><text>pos 'byin par byed do/ /yang dag pa kho nar char gyi rgyun ltung ngo / /yang na/ klu'i ras ris bya ste/ khru gang gi tshad la kun nas gru bzhi pa'i tshad kyi ras la ri mor bya'o/ /de'i dbus su rig pa'i rgyal po 'phags pa spyan ras gzigs dbang phyug bri bar bya ste/ skyil mo krung gis 'dug pa/ phyag</text></item>
<item><p>34b2</p><section>rgyud</section><text>bzhi pa/ ral gri dang / rtse gsum dang / zhags pa dang / pad+ma thogs par bya'o/ /zhal khro gnyer can rgyan thams cad kyis rnam par brgyan pa/ ral pa'i cod pan gyis spud pa/ 'od dpag med kyi cod pan can ral pa zla ba phyed pas nye bar mdzes pa/ 'od 'dom gang bas yang dag par brgyan</text></item>
<item><p>34b3</p><section>rgyud</section><text>pa/ chu dang bcas pa'i pad+ma'i gdan bya'o/ /klu'i rgyal po de dag /pus mo g.yas dang g.yon pa btsugs pa bya'o/ /klu'i gdengs ka dang bcas pa/ thal mo 'chang bas skyabs su 'gro bar byed par bya'o/ /de nas rig sngags des ras ris de la mngon du phyogs te smra ba bcad</text></item>
<item><p>34b4</p><section>rgyud</section><text>nas don yod pa'i mchod pa'i nor bu'i snying po'i gzungs stong rtsa brgyad du bzlas par bya ste/ yungs kar la lan stong rtsa brgyad bzlas nas klu'i rgyal po rgya mtsho la bsnun par bya'o/ /stong rtsa brgyad rdzogs pa dang / char gyi rgyun chen po 'bebs par byed do/ /gal te lo stong du char mi</text></item>
<item><p>34b5</p><section>rgyud</section><text>'bab par 'gyur ba las 'phral nyid du lhas char 'bebs par byed par the tsom med do/ /rlung dang / sad dang / ser ba'i dus su/ de'i ras ris khang pa'i steng du bzhag ste/ rlung dang sad dang ser ba thams cad phyir zhing mi 'byung ngo / /phyogs gang du ras ris rnam par lta bar byed pa</text></item>
<item><p>34b6</p><section>rgyud</section><text>de'i phyogs kyi gnas su/ rlung dang / sad dang / ser ba mi 'bab ste/ ri'am/ dgon dung 'khrigs par yang mi 'bab bo/ /yang na rig sngags 'chang gis ras ris de bzung nas/ klu'i gnas kyi mtshor song nas/ gnas kyi mtsho der gzhag par bya'o/ /don yod zhags pa'i mchod</text></item>
<item><p>34b7</p><section>rgyud</section><text>pa'i nor bu'i snying po'i gzungs stong rtsa brgyad du chu la bzlas te gnas pa'i mtsho ru 'phang bar bya'o/ /'phangs pa tsam gyi mod la/ gnas der gnas pa'i klu khye'u'i gzugs kyis lus phyed gnas de nas 'thon te/ ras ris de la phyag 'tshal bar byed do/ /rig sngags 'chang ba la</text></item>
<item><p>35a1</p><section>rgyud</section><text>smras pa/ rig sngags 'chang gis bka' bsgo ba ci yin pa bdag gis bgyi'o zhes so/ /rig sngags 'chang gis smra bar bya ste/ klu chen po 'dzam bu'i gling kun tu lta bar gyis shig /khye'u de yang phyogs bzhi kun tu rnam par lta bar byed do/ /ji lta ji ltar mtshan ma mthong ba de lta de ltar</text></item>
<item><p>35a2</p><section>rgyud</section><text>rig sngags 'chang la mtshan ma smra bar 'gyur te/ legs par byas pa'am/ nyes par byas pa de thams cad smra bar byed do/ /de nas rig sngags 'chang gis brjod par bya ste/ klu chen po char phob la tshim par gyis shig 'dzam bu'i gling pa'i rtswa dang nags kyi bdag po dang / ri dang tshang tshing dang dgon pa</text></item>
<item><p>35a3</p><section>rgyud</section><text>dang / zhing dang kun dga' ra ba rnams thams cad du/ char gyi rgyun 'byin par gyis shig /lha'i chus kun nas char phob cig /sems can thams cad kyi lha'i chu'i char gyi rgyun chen po phob cig /klu'i khye'u la smras pa/ kye bcud len mchog tu gya nom pa'i rig sngags kyi gzhi byin cig ces/</text></item>
<item><p>35a4</p><section>rgyud</section><text>rig sngags 'chang gis brjod par bya'o/ /klu'i khye'u bdud rtsi bcud kyis len gyi mchog zung shig zhes so/ /de nas klu'i khye'u de/ rig sngags 'chang la mngon du phyogs te thal mo sbyar nas nye bar 'dug go/ /rig sngags 'chang gis klu chen po nyon cig ces brjod par bya'o/ /de nas rig</text></item>
<item><p>35a5</p><section>rgyud</section><text>sngags 'chang gis rten cing 'brel bar 'byung ba bstan par bya/ 'phags pa'i bden pa bzhi po rnams dang / sangs rgyas kyi chos ma 'dres pa bco brgyad dang / 'phags pa'i lam yan lag brgyad pa bstan par bya'o/ /don yod zhags pa'i mdo yang bstan par bya'o/ /gang gi tshe rig</text></item>
<item><p>35a6</p><section>rgyud</section><text>sngags 'chang de lta bu'i de bzhin gshegs pa'i chos ston bzhin pa na/ klu'i lus la bdug pa 'khrigs pa'i sprin chen po nges par 'thon te/ nam mkha'i dkyil du g.yogs par byed cing gnas so/ /chos ston pa'i skad cig thang cig yud tsam de la/ char gyi rgyun chen po 'bab par byed de/</text></item>
<item><p>35a7</p><section>rgyud</section><text>sa'i mtsho der char pa 'bab pa ma yin no/ /rig sngags 'chang dang / ras ris kyi steng du/ klu'i khye'u de ras ris de la mchod pa byed de/ rig sngags 'chang de la yon dang bcas pas chos la mchod pa 'bul bar byed de/ rig sngags 'chang gis smras pa/ rig sngags 'chang gi</text></item>
<item><p>35b1</p><section>rgyud</section><text>sar khyod zhugs shig /de rnams 'di skad ces rig sngags 'chang rang gi khyim gyis mchog go/ /rig sngags 'chang gis smra bar bya ste/ gal te dge ba bcu'i las kyi lam 'khor dang bcas pa/ yang dag par len par byed na/ de'i tshe nga khyod kyi gnas mchog tu 'jug par bya'o/</text></item>
<item><p>35b2</p><section>rgyud</section><text>gal te mi byed na 'jug par mi bya'o zhes so/ /de nas khye'u de/ gal te byed na/ dge ba ston pa mthong ba de'i tshe rang gi gzugs kyis gnas par byed de/ lha rdzas kyi rna rgyan dri ma med pa g.yo ba skra'i cod pan 'chang ba rgyan thams cad kyis rnam par brgyan pa'o/ /gal te mi byed na khye'u</text></item>
<item><p>35b3</p><section>rgyud</section><text>de'i gzugs mi snang bar 'gyur te/ slar yang mi mthong ngo / /yang na rdzu 'phrul chen po can gyi klu'i rgyal po mthong bar 'dod pa'i rig sngags 'chang des/ zangs kyi 'dab ma la don yod pa'i mchod pa'i nor bu'i snying po'i gzungs de'i steng du bri bar bya ste sbrang rtsis byug par bya'o/ /</text></item>
<item><p>35b4</p><section>rgyud</section><text>yungs kar la lan brgya rtsa brgyad du yongs su bzlas te gtor bar bya ste/ gnas pa'i mtsho der 'phang bar bya'o/ /gu gul zho gcig tshad kyis mchod nas bdug pa sbyin par bya'o/ /ji srid du gu gul phyed kyi cha shas kyi lhag ma las kyi bar du bsreg par bya'o/ /skad cig yud tsam</text></item>
<item><p>35b5</p><section>rgyud</section><text>thang cig de la klu'i rgyal po rgya mtsho bram ze'i gzugs kyis klu'i mtshor nye bar 'dug ste/ rig sngags 'chang la shis pa rjod par byed do/ /rig sngags 'chang gis kyang / nad med par gyur cig ces brjod par bya'o/ /kye chos kyi don gyi tshig nyon cig /chos dang 'jig rten</text></item>
<item><p>35b6</p><section>rgyud</section><text>mang po yang skyongs shig ces so/ /bram ze de yang dga' ste/ rig sngags 'chang ci 'dod pa'i don gang yin pa'i don de smros shig dang / thams cad smra bar 'gyur ro/ /zhes rjod par byed do/ /de nas de bzhin gshegs pa chen po bdun dang / byang chub sems dpa' chen po bdun dang /</text></item>
<item><p>35b7</p><section>rgyud</section><text>nyan thos chen po bzhi'i mtshan nas smos par bya'o/ /de nas bram ze de rnam pa de lta bu'i tshig gi sgra thos nas/ yid rab tu dga' ste/ snying mgu ba chen por gyur nas rig sngags 'chang la legs so zhes bya ba'i sgra rjod par byed de/ legs so legs so zhes sgra 'byin par byed do/ /</text></item>
<item><p>36a1</p><section>rgyud</section><text>mtshan shin tu bsngags pa gang yin pa de/ khyod kyis yongs su 'dzin pa dang / legs par yongs su grags pa'i mtshan shin tu mnyan par 'os pa mchog tu rnyed par dka' ba ste/ mtshan khyod kyi yongs su bsgrags pa mchog tu rnyed par dka' ba nyid rig sngags 'chang gang</text></item>
<item><p>36a2</p><section>rgyud</section><text>gis/ 'di lta ste/ sems can de rin po che/ don yod pa chen po'i rnam par 'phrul pa'i mtshan 'dzin par byed pa sems can rnams kyi mchog thos par byed do zhes so/ /de nas bram ze de bram ze'i gzugs kyi cha byad de mi snang bar byas nas/ klu'i rgyal po rgya mtsho'i gzugs kyi cha byad dang / rtags</text></item>
<item><p>36a3</p><section>rgyud</section><text>kyis ji lta ba bzhin du/ rig sngags 'chang gi mdun du 'dug ste smra bar yang byed do/ /rig sngags 'chang mchog ji ltar mngon par 'dod pa smros shig de thams cad rjes su stsal bar bgyi'o/ /de nas rig sngags 'chang gis ji ltar mngon par 'dod pa'i mchog thams cad brjod pa de ster bar</text></item>
<item><p>36a4</p><section>rgyud</section><text>'gyur ro/ /yang na mchog tu 'jug par byed do/ /klu'i rgyal po 'khor dang bcas pa thams cad dbang du gyur nas nye bar gnas so/ /las thams cad bka' bsgo ba tsam gyis byed par 'gyur te/ 'di la dogs pa dang / yid gnyis bskyed par mi bya'o/ /sbyar ba tsam gyi mod la/ bya ba 'di rnams</text></item>
<item><p>36a5</p><section>rgyud</section><text>thams cad 'grub par 'gyur/ de nas ras ris blangs te/ rgyal mtshan gyi rtse mo la btags par byas nas/ zhing dang kun dga' ra ba thams cad la g.yas phyogs su bskor bar bya ste/ rlung dang / tshad pa dang / sad dang / ser ba dang / sbrang bu dang / sbrang bu mchu dang / cha ga pa dang / byi ba</text></item>
<item><p>36a6</p><section>rgyud</section><text>dang / ne le dang / khyi dang / ce spyang dang / grog sbur dang / sprul go Na sa dang / sdig pa dang / sbrang bu tre ma bu ga dang / sbrang bu tri la Ta dang / sbrul gdug pa dang / dug gi 'jigs pa 'byung bar mi 'gyur te/ 'phral nyid du yongs su grol bar 'gyur ro/ /lo thog dang / me tog dang / 'bras bu</text></item>
<item><p>36a7</p><section>rgyud</section><text>rnams legs par yongs su smin par 'gyur ro/ /ro bzang ba dang / legs par smin par 'gyur ro/ /don yod pa'i nor bu mchod pa'i snying po'i klu'i char 'bebs pa'i cho ga'o/ /de nas 'thab pa dang / rtsod pa dang / 'gyed pa dang / pha rol gyi dmag tshogs dang / 'brog dgon pa'i</text></item>
<item><p>36b1</p><section>rgyud</section><text>'jigs pa rab tu zhi bar 'dod pa'i rig sngags 'chang des rig pa'i rgyal po 'ba' zhig ras la bri bar bya ste/ dpal lha mo'i gzugs dang / kha dog dang / rtags dang / dbyibs dang / rgyan thams cad kyis rnam par brgyan pa/ 'od dpag med kyi cod pan 'chang ba'i rgyal po chen</text></item>
<item><p>36b2</p><section>rgyud</section><text>po bzhi bri bar bya'o/ /tshon sna tshogs pa rnam par bkra ba'i rgyal mtshan gyi mchog gdags par bya'o/ /klu'i rgyal po'i pho brang du 'jug par bya'o/ /don yod pa'i zhags pa'i nor bu'i snying po'i gzungs 'di yang brjod par bya zhing 'jug par bya ste/ dang por rgyal mtshan gyi mchog mthong ba</text></item>
<item><p>36b3</p><section>rgyud</section><text>tsam gyi mod la bud med dang skyes pa dang / khye'u dang / bu mo thams cad kyi nad thams cad dang / 'jigs pa thams cad dang / sgrib pa thams cad dang / sdig pa thams cad dang / nad thams cad yongs su grol lo/ /nyes par byas pa dang / sdig pa thams cad yongs su grol lo/ /</text></item>
<item><p>36b4</p><section>rgyud</section><text>dug dang byad stems dang / phye ma'i sbyor ba'i dug dang / dug gi 'jigs pa thams cad yongs su grol lo/ /dgra'i 'jigs pa thams cad yongs su grol lo/ /sdig pa thams cad yongs su grol lo/ /rgyal mtshan gyi mchog la btags pa mthong nas mthong ba tsam gyi mod kho na la/ sngon gyi</text></item>
<item><p>36b5</p><section>rgyud</section><text>sdig pa dang / sgrib pa dang / mtshams med pa lnga'i 'gro ba rnams las yongs su grol bar 'gyur te/ 'di la the tshom dang / yid gnyis bskyed par mi bya'o/ /dang por grong khyer gyi rgyal po'i pho brang du rgyal mtshan gyi mchog 'di zhugs pa tsam gyi mod la mi ngas dang / mu ge dang /</text></item>
<item><p>36b6</p><section>rgyud</section><text>yams kyi nad dang / 'brog dgon pa'i nye bar 'tshe ba dang / 'go ba'i nad dang / 'khrug pa thams cad dang / gdon dang / 'byung po dang / gnod sbyin dang / srin po dang / dang / sha za dang / grib gnon dang / brjed byed thams cad dang / log par 'dren pa'i 'jigs pa mi bzad pa</text></item>
<item><p>36b7</p><section>rgyud</section><text>thams cad rab tu zhi bar byed do/ /'thab pa dang / 'thab mo dang / rtsod pa dang / 'gyed pa'i 'jigs pa thams cad rab tu zhi bar byed do/ /pha rol gyi dmag tshogs dang / phyir rgol ba dang / dgra'i 'jigs pa thams cad rab tu zhi bar byed do/ /chom rkun dang / g.yon can dang / rkun mo'i 'jigs</text></item>
<item><p>37a1</p><section>rgyud</section><text>pa thams cad rab tu zhi bar byed do/ /rmi lam ngan pa dang / mtshan ma ngan pa/ bkra mi shis pa'i dngos po thams cad rnam par nyams par byed do/ /yul dang / grong dang / dgon pa pa dang / nags tshang tshing dang / grong khyer dang / rgyal po'i pho brang rnams thams cad du yang /</text></item>
<item><p>37a2</p><section>rgyud</section><text>bde ba byed par 'gyur ro/ /lo legs pa dang / dga' bar 'os pa dang / sems can thams cad nye bar 'tshe ba med pa dang / nad med par 'gyur ro/ /sems can de rnams thams cad du yang / phan tshun du dga' ba dang / rab tu mgu ba chen pos phan tshun byams pa'i sems su 'gyur ro/ /don yod pa'i</text></item>
<item><p>37a3</p><section>rgyud</section><text>mchod pa'i nor bu'i snying po'i gzungs 'di yid rtse gcig pas tshes bco lnga'i nya la nyin mtshan thog thag tu smyung bar gnas pas gtsang ma gos gtsang ma bgo bar bya'o/ /'byung lnga'i nye reg gis gtsang sbra dang / khrus dang / dri'i chu tsam gyis rjes su mthun pa'i byug pa byas te/ skyil mo krung du 'dug</text></item>
<item><p>37a4</p><section>rgyud</section><text>nas rig pa'i rgyal po la mngon du phyogs nas bzlas brjod bya'o/ /mtshan thog thag tu mchod pa chen po rgyun mi 'chad par bsgrub par bya'o/ /dri'i til mar gyi me dbul bar bya zhing / bgrang phreng dpag tu med pa byas pa'i bzlas brjod dbul bar bya'o/ /lan re re bzlas pas lan brgya stong</text></item>
<item><p>37a5</p><section>rgyud</section><text>phrag yongs su bzlas par 'gyur ro/ /ji srid du rig pa'i rgyal po'i bris sku 'bar bar byed do/ /'di lta ste/ 'od zer sna tshogs pa 'byin par byed do/ /rig sngags 'chang dga' bar byed cing / spyi bo'i gtsug nas 'bar bar byed do/ /nam mkha' nas rig sngags 'chang khyod kyis bzlas brjod kyi</text></item>
<item><p>37a6</p><section>rgyud</section><text>cho ga mchog tu byas pa legs so legs so zhes sgra 'byin par byed do/ /'di ni rig sngags 'chang rnams kyi mchog gi bzlas pa'i cho ga ste/ khyod kyis don yod pa'i zhags pa'i snying po rnam par thar pa'i dkyil 'khor dang / byang chub sems dpa' thams cad la phyag byas par grub</text></item>
<item><p>37a7</p><section>rgyud</section><text>bo/ /khyod kyis don yod pa'i mchod pa'i nor bu'i snying po'i gzungs kyi dngos grub kyang grub bo/ /khyod kyis de bzhin gshegs pa thams cad kyi gsang ba'i dkyil 'khor dang / phyag rgya rim par phye ba dang / thun mong gi snying po dang gzungs smras pas/ rig pa 'dzin pa'i mchog de thams</text></item>
<item><p>37b1</p><section>rgyud</section><text>cad rjes su mthun par stsol bar 'gyur ro/ /'di lta ste gsang sngags kyi dngos grub bam/ gzungs kyi dngos grub bam/ cho ga zhib mo'i dngos grub bam/ rigs thun mong ba'i dkyil 'khor gyi de bzhin gshegs pa'i dngos grub bam/ phyag rgya'i dam tshig gi dngos grub bam/ nam mkha' la 'gro ba'am/ mi</text></item>
<item><p>37b2</p><section>rgyud</section><text>snang ba'am/ gzugs sna tshogs su bsgyur ba'am/ mig 'phrul lam/ rdzu 'phrul ston pa'am/ klu'i gzhal med khang ngam/ lha'i gzhal med khang ngam/ gnod sbyin gyi gzhal med khang ngam/ dri za'i gzhal med khang ngam/ lha ma yin gyi gzhal med khang ngam/ nam mkha' lding gi gzhal med khang ngam/</text></item>
<item><p>37b3</p><section>rgyud</section><text>mi'am ci'i gzhal med khang ngam lto 'phye chen po'i gzhal med khang ngam/ nyi ma'i gzhal med khang ngam/ zla ba'i gzhal med khang ngam/ skar ma'i tshogs kyi gzhal med khang ngam/ rgyu skar gyi gzhal med khang ngam/ srin po'i gzhal med khang ngam/ 'dod pa'i gzugs kyi gzhal med khang yang rung ste de</text></item>
<item><p>37b4</p><section>rgyud</section><text>thams cad rjes su 'dzin no/ /'di ni khyod kyis bya ba thams cad bklags pas 'grub cing bzlas pa tsam gyis 'grub par 'gyur ro/ /kye rig sngags 'chang bya ba rnam pa sna tshogs pa de rnams rjes su 'dzin no/ /'di lta ste/ nor sgyur bar smra ba dang / zhing smra ba dang / nor bu smra ba dang / zhags pa'i dngos</text></item>
<item><p>37b5</p><section>rgyud</section><text>grub dang / mig sman sgrub pa dang / thig le sgrub pa dang / dbang phyug dang / blon po dang / bkrabs pa dang / mdun na 'don nyid dang / stobs che ba nyid dang / longs spyod la dmigs pa dang / yul gyi bdag po nyid dang / dbang phyug dang / nor 'phel ba dang / gter g.yo ba dang / nyo tshong gi grogs</text></item>
<item><p>37b6</p><section>rgyud</section><text>byed pa dang / 'gugs pa dang / khung du 'jug pa dang / ri la 'jug pa dang / nags su 'jug pa dang / me la 'jug pa dang / sa 'og tu 'jug pa dang / klu'i char 'bebs pa dang / char gyi rgyun dang / ser ba'i rgyun dang / ser ba 'bebs pa dang / grong lta ba dang / g.yul du 'jug pa dang / rig sngags</text></item>
<item><p>37b7</p><section>rgyud</section><text>'chang nyid dang / sangs rgyas kyi zhing mthong ba nyid dang / ldong ros kyi mig sman sgrub pa dang / ral gri sgrub pa dang / rdo rje sgrub pa dang / rtse gsum sgrub pa dang / 'khor lo sgrub pa dang / dung sgrub pa dang / gtun shing sgrub pa dang / dgra sta sgrub pa dang / mda' bo che sgrub pa dang / tho ba sgrub pa dang / dril bu sgrub pa dang / rdzas sgrub pa</text></item>
<item><p>38a1</p><section>rgyud</section><text>dang / sman sgrub pa dang / bcud kyis len sgrub pa dang / ro langs slong bar byed pa dang / rang gi gnas 'bebs pa dang / gos 'bebs pa dang / rims 'bebs pa dang / shi ba slong bar byed pa dang / gdon thams cad 'bebs pa dang / thod pa 'bebs pa dang / bum pa 'bebs pa dang /</text></item>
<item><p>38a2</p><section>rgyud</section><text>bum bu 'bebs pa dang / lteng ka 'bebs pa dang / dril bu 'bebs pa dang / tho ba 'bebs pa dang / ral gri 'bebs pa dang / me long 'bebs pa dang / pad+ma 'bebs pa dang / bud med dang / skyes pa dang / khye'u dang / bu mo 'bebs pa dang / mdzes par byed pa dang / gar byed pa de rnams thams cad bklags</text></item>
<item><p>38a3</p><section>rgyud</section><text>pas grub pa dang bzlas pas 'grub pas rig sngags 'chang rjes su 'dzin te/ don mtha' yas shing don mtha' yas pa de rnams thams cad grub pa'i ched du gyis shig ces so/ /dgos pa thams cad yongs su rdzogs par byed de/ rig sngags 'chang khyod dge ba 'grub cing rig pa ste/ rig sngags</text></item>
<item><p>38a4</p><section>rgyud</section><text>'chang grub pa khyod kyis 'jig rten dang 'jig rten las 'das pa'i bya ba byed par 'gyur ro/ /rig sngags 'chang khyod shi 'phos nas bde ba can gyi 'jig rten gyi khams su 'gro'o/ /dus gsum gyi de bzhin gshegs pa thams cad kyis khyod phyir mi ldog par lung bstan no/ /'di ni skye ba tha ma ste/</text></item>
<item><p>38a5</p><section>rgyud</section><text>mngal gyi dri mas ma gos par pad+ma las brdzus te skye bar 'gyur ro/ /skye ba'i skye ba dran par yang 'gyur ro/ /khyod dge ba'i rtsa ba thams cad la mngon par phyogs pa dang / de bzhin gshegs pa thams cad kyi gsang ba'i dkyil 'khor dang / phyag rgya dang / gsang sngags dang / gzungs kyi rim par</text></item>
<item><p>38a6</p><section>rgyud</section><text>phye ba dang / cho ga zhib mo la ji srid byang chub la mthar thug pa'i bar du mngon du phyogs par 'gyur ro/ /de bzhin du sgra yis lung ston par byed pa smras nas mi snang bar 'gyur ro/ /de nas rig pa'i rgyal po'i ras ris de'i smin ma'i bar nas 'od zer kha dog sna tshogs pa rnam par bkra zhing bkra ba 'byin par</text></item>
<item><p>38a7</p><section>rgyud</section><text>byed de/ de ma thag tu kun nas snang bar byed do/ /kun nas snang bar byas nas kyang / rig sngags 'chang gi lus la bab ste mi snang bar 'gyur ro/ /mi snang bar gyur pa'i de ma thag tu rig sngags 'chang des ting nge 'dzin stong phrag brgya thob par 'gyur ro/ /'di lta ste phyir mi ldog pa'i ting nge 'dzin dang /</text></item>
<item><p>38b1</p><section>rgyud</section><text>rnam par snang bar byed pa'i ting nge 'dzin dang / kun nas sgo'i ting nge 'dzin dang / kun nas 'od kyi dkyil 'khor gyi ting nge 'dzin dang / 'od yangs pa'i dkyil 'khor gyi ting nge 'dzin dang / don yod pa rnam par 'phrul pa'i ting nge 'dzin dang / don yod pa mchod pa'i nor bu'i ting nge 'dzin dang / don yod pa'i</text></item>
<item><p>38b2</p><section>rgyud</section><text>nor bu zhes bya ba'i ting nge 'dzin dang / dngos grub gsal ba zhes bya ba'i ting nge 'dzin dang / kun tu gzigs pa zhes bya ba'i ting nge 'dzin dang / phyag rgya rim par phye ba'i ting nge 'dzin dang / dkyil 'khor gsang ba'i ting nge 'dzin dang / don yod pa'i gzungs kyi ting nge 'dzin dang / kun tu gzigs pa'i nor</text></item>
<item><p>38b3</p><section>rgyud</section><text>bu'i rgyal po'i ting nge 'dzin dang / dus kyi rjes su 'brang ba'i ting nge 'dzin dang / pad+ma mchog ces bya ba'i ting nge 'dzin dang / pad+ma rnam par blta ba zhes bya ba'i ting nge 'dzin dang / zhags pa rab tu gnas pa zhes bya ba'i ting nge 'dzin dang / rtag par khong du chud pa zhes bya ba'i ting nge 'dzin dang / rgyal</text></item>
<item><p>38b4</p><section>rgyud</section><text>ba'i 'od zer zhes bya ba'i ting nge 'dzin dang / rgyu skar kun tu gzigs pa zhes bya ba'i ting nge 'dzin dang / dngos grub kyi 'od zer dri ma med pa zhes bya ba'i ting nge 'dzin dang / kun nas nor bu'i gzi brjid ces bya ba'i ting nge 'dzin dang / dbang phyug gi mthu stobs dri ma med pa zhes bya ba'i ting nge 'dzin</text></item>
<item><p>38b5</p><section>rgyud</section><text>dang / 'od zer kun nas snang ba zhes bya ba'i ting nge 'dzin dang / blo yang dag par 'dzin pa zhes bya ba'i ting nge 'dzin dang / gsal bar khong du chud pa zhes bya ba'i ting nge 'dzin dang / phyag rgya kun tu gzigs pa zhes bya ba'i ting nge 'dzin dang / phyag rgya kun tu gzigs pa'i pad+ma zhes bya ba'i ting nge 'dzin</text></item>
<item><p>38b6</p><section>rgyud</section><text>dang / rtag par char 'bebs pa zhes bya ba'i ting nge 'dzin dang / dri ma med pa'i snying po zhes bya ba'i ting nge 'dzin dang / dngos grub yangs pa zhes bya ba'i ting nge 'dzin dang / me tog ldan pa zhes bya ba'i ting nge 'dzin dang / kun nas kun tu gzigs pa zhes bya ba'i ting nge 'dzin dang / kun nas kun tu rnam par</text></item>
<item><p>38b7</p><section>rgyud</section><text>sbyong ba zhes bya ba'i ting nge 'dzin dang / lce'i mchog dang ldan pa zhes bya ba'i ting nge 'dzin dang / yi ge rnam par dag pa zhes bya ba'i ting nge 'dzin dang / chu yongs su sbyong ba zhes bya ba'i ting nge 'dzin dang / gzi brjid dang ldan pa zhes bya ba'i ting nge 'dzin dang / yangs par byin gyis brlabs pa zhes bya ba'i ting nge</text></item>
<item><p>39a1</p><section>rgyud</section><text>'dzin dang / blo 'gugs par byed pa zhes bya ba'i ting nge 'dzin dang / me tog mngon par bkram pa zhes bya ba'i ting nge 'dzin dang / rnam par 'phrul pa bkod pa zhes bya ba'i ting nge 'dzin dang / gzungs rnam par dag cing dri ma med pa zhes bya ba'i ting nge 'dzin dang / gzi brjid yan lag ces bya</text></item>
<item><p>39a2</p><section>rgyud</section><text>ba'i ting nge 'dzin dang / thams cad yongs su dag pa zhes bya ba'i ting nge 'dzin so sor thob bo/ /mdor bsdu na ting nge 'dzin 'di rnams bklags pa tsam dang bzlas pa tsam gyis 'jig rten pa'i sgrub pa'i dngos grub so sor thob bo/ /gang zhig bzlas pa tsam gyis 'jig rten pa'i ting nge 'dzin dang / gsang</text></item>
<item><p>39a3</p><section>rgyud</section><text>sngags dang rnam par 'phrul pa rnams so sor thob bo/ /ting nge 'dzin gzhan de rnams ni ting nge 'dzin gyi rnam par 'phrul pa'i dngos grub so sor thob bo/ /lag na rdo rje 'jig rten las 'das pa'i ting nge 'dzin gzhan yang bklags pas grub pa dang / bzlas pa tsam las so sor thob bo/ /gang gis 'jig</text></item>
<item><p>39a4</p><section>rgyud</section><text>rten las 'das pa'i dngos grub de bzhin gshegs pa thams cad kyi gsang ba rim par phye ba dang / dkyil 'khor dang / gsang sngags dang / phyag rgya de bzhin gshegs pa thams cad kyi rigs thun mong bar gyur pa mthong ba'i dngos grub so sor thob bo/ /ting nge 'dzin gyi rnam par 'phrul pa gang gis de</text></item>
<item><p>39a5</p><section>rgyud</section><text>bzhin gshegs pa thams cad kyis dus gsum pa'i ting nge 'dzin dang / dkyil 'khor gyi gsang ba dang / gsang sngags dang / phyag rgya dang / spyi gtsug kun tu gzigs par 'gyur ro/ /phyag rgya dang / gsang sngags dang / dkyil 'khor dang / cho ga zhib mo gang yin pa de rnams de bzhin</text></item>
<item><p>39a6</p><section>rgyud</section><text>gshegs pa thams cad kyi rigs kyi gsang ba'i rgyal mtshan gyi mchog tu kun tu gnas so/ /gang gis skye ba brjes pa'i mod dang / bsgoms pa'i mod la rgyal mtshan gyi mchog dang ldan pa'i sgo mchog tu gnas so/ /'di lta ste/ don yod pa'i ye shes bkod pa zhes bya ba'i ting nge 'dzin dang / dpa'</text></item>
<item><p>39a7</p><section>rgyud</section><text>bar 'gro ba zhes bya ba'i ting nge 'dzin dang / rgyal mtshan rtse mo'i dpung rgyan zhes bya ba'i ting nge 'dzin dang / gzungs kyi bdag po zhes bya ba'i ting nge 'dzin dang / dge ba'i me tog gtsang ma zhes bya ba'i ting nge 'dzin dang / spyi gtsug kun tu rnam par blta ba zhes bya ba'i ting nge 'dzin dang / seng ge rnam par rtse</text></item>
<item><p>39b1</p><section>rgyud</section><text>ba zhes bya ba'i ting nge 'dzin dang / 'od 'bar bar byed pa zhes bya ba'i ting nge 'dzin dang / gzi brjid ldan pa zhes bya ba'i ting nge 'dzin dang / rin chen 'byung gnas zhes bya ba'i ting nge 'dzin dang / gzungs kyi phyag rgya zhes bya ba'i ting nge 'dzin dang / rnam par snang mdzad kyi snying po zhes bya ba'i ting nge 'dzin</text></item>
<item><p>39b2</p><section>rgyud</section><text>dang / dri ma med pa'i 'od ces bya ba'i ting nge 'dzin dang / nor bu rin po che chen po'i char 'bebs par byed pa zhes bya ba'i ting nge 'dzin dang / don yod pa dri ma med pa'i bdag po zhes bya ba'i ting nge 'dzin dang / don yod pa zab mo'i sgra sgrogs pa zhes bya ba'i ting nge 'dzin dang / don yod pa'i</text></item>
<item><p>39b3</p><section>rgyud</section><text>dngos grub kyi zhags pa zhes bya ba'i ting nge 'dzin dang / don yod pa'i rgyal mtshan zhes bya ba'i ting nge 'dzin dang / yid bzhin gyi nor bu'i 'od kyi snang ba rgyas pa zhes bya ba'i ting nge 'dzin te/ 'di rnams la sogs pa'i ting nge 'dzin mang po rnams so sor thob cing ting nge 'dzin gzhan/ 'jig rten las</text></item>
<item><p>39b4</p><section>rgyud</section><text>'das pa brgya stong phrag bklags pa dang / bzlas pa tsam gyis grub par 'gyur ro/ /rig pa'i rgyal po'i gzungs kyi snying po 'di yon tan che ba dang / phan yon che ba dang / rdzu 'phrul dang / rnam par 'phrul pa che ba ste/ don yod pa lcags kyu'i cho ga zhib mo la/ don yod pa nor bu'i mchod pa</text></item>
<item><p>39b5</p><section>rgyud</section><text>zhes bya ba'i gzungs 'phags pa spyan ras gzigs dbang phyug gis don yod zhags pa'i snying po'i gzungs gsungs pa/ sems can thams cad la phan pa rjes su 'brang ba/ dge ba'i rtsa ba thams cad skye bar byed pa/ sdig pa dang sgrib pa thams cad rnam par sbyong bar byed pa/ gzungs kyi</text></item>
<item><p>39b6</p><section>rgyud</section><text>tshig gi snying po gang zhig bklags pa tsam dang bzlas pa tsam gyis 'di rnams byed pa'i dngos grub so sor thob pa'o/ /sgrub pa 'di rnams thams cad ni las kyi rnam par 'phrul du 'gyur ba ma yin no/ /de nas rig sngags 'chang de smyung bar gnas te/ bzlas pa gcig dang bklags pa'i dngos</text></item>
<item><p>39b7</p><section>rgyud</section><text>grub kyis de lta bu'i rgyas shing gsal ba thob bo/ /de kho na nyid kyi dngos grub yang so sor thob ste/ don rgya che ba dang / longs spyod dang ldan pa dang / gzungs kyi dngos grub chen po so sor thob bo/ /bkod pa yangs pa rnam par lta ba zhes bya ba'i ting nge 'dzin dang / gzungs kyi gsang ba so sor</text></item>
<item><p>40a1</p><section>rgyud</section><text>thob po/ /dpag bsam gyi shing yang dag par gang ba'i char 'bebs pa dang / gzungs kyi rnam par 'phrul pa'i bkod pa so sor thob bo/ /yid bzhin gyi nor bu chen po'i rgya mtsho dang / rin po che sna bdun gyi char 'bebs pa dang / kun nas kun tu gzigs pa'i rgyal mtshan gyi gzungs</text></item>
<item><p>40a2</p><section>rgyud</section><text>kyi gsang ba'i char 'bebs pa'i dngos grub so sor thob bo/ /kun nas gser gyi rgyal mtshan gyi char 'bebs pa'i gzungs kyi bkod pa rnam par bltas pa dang / don yod pa'i bkod pa rab 'byam gyi dngos grub rab tu thob bo/ /de bzhin gshegs pa thams cad kyi gtsug tor rnam par lta ba'i rgyal</text></item>
<item><p>40a3</p><section>rgyud</section><text>mtshan gyi gzungs kyi rnam par 'phrul pa so sor thob bo/ /de bzhin gshegs pa thams cad kyi gsang ba'i snying po dang / dkyil 'khor rnam par lta ba'i dngos grub so sor thob bo/ /rnam par thar pa'i dkyil 'khor yangs pa thams cad so sor thob bo/ /phan yon chen po dang / rnam par 'phrul</text></item>
<item><p>40a4</p><section>rgyud</section><text>pa chen po byin gyis brlabs pa 'di rnams so sor thob bo/ /de bzhin gshegs pa thams cad kyi byin gyis rlob pas byin gyis brlabs pas don yod pa'i nor bu'i mchod pa'i snying po'i gzungs gang bklags pa tsam gyis yon tan dang phan yon rjes su bsngags pa dang / rnam par 'phrul pa chen po so</text></item>
<item><p>40a5</p><section>rgyud</section><text>sor thob bo/ /de nas gnod sbyin gyi sde dpon chen po phyag na rdo rje mchog tu dga' ba skyes shing mchog tu skyi bung zhes byed pa skyes nas/ bcom ldan 'das shAkya thub pa'i zhabs la btud de 'di skad ces gsol to/ /bcom ldan 'das byang chub sems dpa' chen po 'phags pa spyan ras gzigs</text></item>
<item><p>40a6</p><section>rgyud</section><text>dbang phyug gis gsungs pa'i don yod pa'i nor bu'i mchod pa'i snying po'i gzungs gang yin pa 'di mchog tu rnyed par dka'o/ /yid bzhin gyi nor bur gyur pa'i snying po gzungs gang yin pa ni mchog tu rnyed par dka'o/ /mthu chen po dang / phan yon chen po dang / yon tan chen po skyed pa dang mthun pa</text></item>
<item><p>40a7</p><section>rgyud</section><text>rnam par 'phrul pa dang / cho 'phrul che bar blta bar bya'o/ /de ci'i slad du zhe na/ bcom ldan 'das rig pa'i rgyal po de rigs kyi bu'am/ rigs kyi bu mo'am/ dge slong ngam/ dge slong ma'am/ dge bsnyen nam/ dge bsnyen ma'am/ dge sbyong ngam/ bram ze'am/ rgyal rigs sam/ bud med dam/</text></item>
<item><p>40b1</p><section>rgyud</section><text>skyes pa'am/ khye'u'am bu mo yang rung ste/ lan cig bzlas pa dang / dran pa tsam dang bklags pa tsam gyis bsod nams kyi phung po dang / dge ba'i rtsa ba dang ldan par 'gyur ro/ /bcom ldan 'das sdig pa thams cad zad par gyur pa de ci lags/ bcom ldan 'das 'jig rten pa rnams grub par</text></item>
<item><p>40b2</p><section>rgyud</section><text>'gyur bci lags/ 'jig rten las 'das pa'i lam yongs su dag par 'gyur ba ci lags/ bcom ldan 'das de bzhin gshegs pa rnam par gzigs par 'gyur ba ci lags/ bcom ldan 'das 'phags pa spyan ras gzigs dbang phyug gi rtag tu mchog stsol ba de ci lags/ bcom ldan</text></item>
<item><p>40b3</p><section>rgyud</section><text>'das bdag la de'i skabs dbye bar mdzad du gsol/ de lta bu'i phan yon phul du byung ba ni bcom ldan 'das mchog tu ngo mtshar bar gyur pa'o/ /bcom ldan 'das kyis bka' stsal pa/ lag na rdo rje legs so legs so/ /lag na rdo rje mchog tu rnyed par dka' ba'i dri ba dris pa de ngas ji lta</text></item>
<item><p>40b4</p><section>rgyud</section><text>ba bzhin du da lta bshad par bya yi nyon cig /lag na rdo rje 'di ni bklags pa tsam gyi mod dang / brjod pa tsam gyi mod la byang chub sems dpa' 'phags pa spyan ras gzigs dbang phyug rtag tu dga' ba dang bcas pas phyag g.yas pa spyi bor 'jog par byed do/ /mngon sum du rang gi</text></item>
<item><p>40b5</p><section>rgyud</section><text>gzugs kyis mdun na nye bar gnas te dbugs 'byin par yang byed do/ /de ci ltar zhe na/ 'di ni 'phags pa spyan ras gzigs dbang phyug rang bzhin gyis lus yongs su dag pa gzung ba'i gzungs kyi snying po'o/ /'di ni don yod pa'i rang bzhin gyi snying po'o/ /'di ni sgyu ma lta bu'i ting nge</text></item>
<item><p>40b6</p><section>rgyud</section><text>'dzin dang gzungs kyi rnam par 'phrul pa'o/ /'di ni 'phags pa spyan ras gzigs dbang phyug gi rang bzhin mthong ba'o/ /'di ni bcu gcig zhal mthong ba'o/ /'di ni 'phags pa spyan ras gzigs dbang phyug gi sna tshogs pa'i gzugs mthong ba'o/ /'di ni 'phags pa spyan ras gzigs</text></item>
<item><p>40b7</p><section>rgyud</section><text>dbang phyug gi sprul pa'i sprin mthong ba'o/ /'di ni mgrin pa sngon po dang / sred med kyi bu'i gzugs mthong ba'o/ /'di ni 'jig rten gsum mthong ba'o/ /rta mgrin mthong ba'o/ /'di ni pad+mo yangs pa'i gsang ba'i dkyil 'khor mthong ba'o/ /'di ni de bzhin gshegs pa thams cad kyi mchod</text></item>
<item><p>41a1</p><section>rgyud</section><text>pa'i sprin gyi rnam par 'phrul pa'o/ /'di ni rdo rje'i snying pa chen po mthong ba'o/ /'di ni mgo'i snying po chen po'o/ /'di ni sna tshogs pa'i gzugs kyi rang bzhin mthong ba'o/ /'di ni don yod pa'i gzugs dang don yod pa'i dngos grub kyi rnam par 'phrul pa'o/ /'di ni des</text></item>
<item><p>41a2</p><section>rgyud</section><text>thams cad du 'gugs pas na zhags par brjod par bya'o/ /don yod pa yid bzhin gyi nor bu'i mchod pa'i snying po'i gzungs su brjod par bya ste/ don yod zhags pa'i snying po 'phags pa spyan ras gzigs dbang phyug dam par gyur pa'i ngo bo nyid kyi sku gzhan du gyur pa mthong ba mtshungs</text></item>
<item><p>41a3</p><section>rgyud</section><text>pa ste/ don yod pa'i nor bu'i mchod pa'i snying po'i gzungs 'di dag mthong ba dang mtshungs par 'gyur ro/ /bklags pa dang brjod pa tsam gyi mod la dus gsum du gshegs pa de bzhin gshegs pa thams cad kyi thugs kyi sras gcig pur 'gyur ro/ /de bzhin gshegs pa thams cad</text></item>
<item><p>41a4</p><section>rgyud</section><text>yongs su dag pa'i sku shin tu dri ma med cing yongs su dag pa dang mnyam par 'gyur te/ de bzhin gshegs pa'i snying po'i skur yang 'gyur ro/ /dus gsum pa'i de bzhin gshegs pa thams cad kyis phyir mi ldog par lung ston cing / bla na med pa'i sangs rgyas kyi byang chub tu lung ston</text></item>
<item><p>41a5</p><section>rgyud</section><text>par 'gyur ro/ /byang chub sems dpa' thams cad rtag tu rgyun mi 'chad par mthong bar 'gyur ro/ /lha thams cad kyis yang dag par dbugs 'byin par 'gyur ro/ /bdud la sogs pa dang / gdug pa'i rmi lam dang / log par 'dren pa thams cad tshar bcad par byas par 'gyur ro/ /</text></item>
<item><p>41a6</p><section>rgyud</section><text>bcing ba lngas bcings shing gzir ba dang / gnod sbyin dang / srin po dang / 'byung po dang / sha za dang / dang / grul bum dang / brjed byed dang / tshangs pa'i srin po rnams thams cad ring du 'bros par 'gyur ro/ /rims thams cad dang / nad thams cad dang / 'bras dang / phol</text></item>
<item><p>41a7</p><section>rgyud</section><text>mig dang / rtsog shu dang / lhog pa dang / mtshan bar rdol ba dang / g.yan pa dang / mdze dang / rkang shu thams cad rnam par nyams par byed do/ /lus kyi gzer thams cad nye bar zhi bar byed do/ /ji ltar shel yongs su dag pa ji lta ba bzhin du de bzhin gshegs pa'i sku yongs su dag par</text></item>
<item><p>41b1</p><section>rgyud</section><text>'gyur ro/ /tshig btsan par yang 'gyur ro/ /gsang sngags dang / cho ga zhib mo thams cad kyi dngos grub tu yang 'gyur ro/ /'jig rten thams cad dga' bar yang 'gyur ro/ /rgyal po dang / bram ze dang / rgyal rigs dang / khyim bdag gis cher mchod par bya bar 'gyur ro/ /sems</text></item>
<item><p>41b2</p><section>rgyud</section><text>can thams cad kyi mchod par 'os pa gcig pur 'gyur ro/ /nor dang 'bru 'phel bar yang 'gyur ro/ /bsam pa dang yid kyi shing rta thams cad yongs su rdzogs par yang 'gyur ro/ /chom rkun dang / g.yo can dang / rkun pos rnam par skrag pa dang / gcan gzan khro bo dang / g.yang sa dang / khyim</text></item>
<item><p>41b3</p><section>rgyud</section><text>rdib pa dang / gsod pa dang / 'chi ba dang / gcan gzan khro bo'i 'jigs pa rnams thams cad 'byung bar mi 'gyur ro/ /me dang chus dus byed pa dang / rlung dang / tshang pa dang / sad dang / ser ba rnams kyis mi tshugs so/ /dgra thams cad kyis 'jigs par mi 'gyur ro/ /thams cad</text></item>
<item><p>41b4</p><section>rgyud</section><text>byams pa'i yid du 'gyur ro/ /bud med dang / skyes pa dang / khye'u dang / bu mo thams cad dbang du gyur par byed do/ /'di ni bklags pa tsam gyis 'jig rten pa rnams kyi yon tan chen po bskyed pa dang / rnam par 'phrul par 'gyur ro/ /de 'chi 'pho ba'i dus kyi tshe de bzhin gshegs pa bye ba</text></item>
<item><p>41b5</p><section>rgyud</section><text>khrag khrig brgya stong phrag dgu bcu rtsa gnyis mngon sum du mthong bar 'gyur te/ rigs kyi bu tshur shog /bde ba can gyi 'jig rten gyi khams su song dang / khyod kyis lam yongs su dag par byas pa'o/ /'chi ba'i dus su gyur pa na bsams pa nyid kyi mod la pad+ma las brdzus te skye bar</text></item>
<item><p>41b6</p><section>rgyud</section><text>'gyur ro/ /rgyan thams cad kyis rnam par brgyan pa dang / tshe rabs dran par yang 'gyur ro/ /de bzhin gshegs pa 'od dpag med mngon sum du mthong ba tsam gyis phyir mi ldog par 'gyur te/ bla na med pa yang dag par rdzogs pa'i byang chub tu lung ston par 'gyur ro/ /rnam par thar pa'i</text></item>
<item><p>41b7</p><section>rgyud</section><text>dkyil 'khor dang pad+mo yangs pa'i gsang ba mtha' dag rdzogs pa dang / don yod zhags pa'i snying po'i cho ga zhib mo mngon du 'gyur zhing kha ton du kun tu gnas so/ /de bzhin gshegs pa thams cad kyi gsang ba'i dkyil 'khor rjes su dran par byed do/ /thams cad du sangs rgyas kyi zhing kun tu de bzhin</text></item>
<item><p>42a1</p><section>rgyud</section><text>gshegs pa thams cad kyis mngon sum du mtshungs par lhan cig lung ston pa so sor thob ste/ nam du yang phyir zhing rnam par grol bar 'gyur ba dang / ji srid du sangs rgyas kyi byang chub tu bstan pa'i bar dang / ji srid du yongs su mya ngan las 'das pa'i lus su gyur gyi bar du 'jig</text></item>
<item><p>42a2</p><section>rgyud</section><text>rten las 'das pa'i phan yon dang / rnam par 'phrul pa bklags pas grub par 'gyur ro/ /de nas bzlas pa tsam gyis dngos grub bshad par bya ste/ snga dro gcig bzlas pa tsam gyi mod la mtshams med pa lnga'i sdig pa dang / mnar med pa'i mthar gtugs pa'i sdig pa dang / ri rab lhun po</text></item>
<item><p>42a3</p><section>rgyud</section><text>chen po bdun gyi tshad tsam ba spu'i khung bu re rer sgrib pa bsags pa dang / bskal pa stong phrag tu bsags pa'i sngon gyi sdig pa dang sgrib pa de rnams thams cad snga dro gcig bzlas pa tsam gyis sdig pa dang las kyi sgrib pa rnam par nyams par byed de/ zad pa dang yongs su gtugs par 'gyur ro/ /</text></item>
<item><p>42a4</p><section>rgyud</section><text>dmyal ba'i 'gro ba chen po bcu drug tu gzhol ba de rnams thams cad skad cig gcig gis yongs su grol lo/ /smyung bar gnas pa gcig gis bzlas pas dus gsum pa'i de bzhin gshegs pa'i sangs rgyas kyi zhing rnams su kun tu bzang po chen po nyid thob bo/ /gang yang de bzhin gshegs pa'i</text></item>
<item><p>42a5</p><section>rgyud</section><text>rigs dang / pad+mo yangs pa'i rnam par thar pa'i dkyil 'khor dang / don yod zhags pa'i snying po thams cad du dngos su rjes su 'jug par byed do/ /thams cad du dam tshig chen po yang dag par 'dzin par 'gyur ro/ /'phags pa spyan ras gzigs dbang phyug rang gi gzugs kyis dngos</text></item>
<item><p>42a6</p><section>rgyud</section><text>su mthong ba sbyin par byed do/ /dus gsum pa'i de bzhin gshegs pa rnams rang gi gzugs kyis dngos su mthong bar nye bar gnas par byed do/ /dkyil 'khor pa'i lha thams cad dngos su rjes su 'brang zhing gnas te/ rtag tu rnam par lta bar 'gyur zhing cher bcings par 'gyur ro/ /rig</text></item>
<item><p>42a7</p><section>rgyud</section><text>pa'i rgyal po thams cad kyang rtag tu rjes su 'brang zhing dngos su mthong bar gnas par byed do/ /brgya stong phrag bzlas pa tsam gyis lce rdo rje ltar brtan par 'gyur zhing / rdo rje'i snying po dang mnyam zhing mtshungs pa dang / pad+ma'i 'dab ma lta bu'i kha dog dang 'dra bar 'gyur te/ phyir zhing de'i lus la reg pa</text></item>
<item><p>42b1</p><section>rgyud</section><text>ngan pa 'byung bar mi 'gyur ro/ /phyir zhing lus 'pho bar yang mi nus shing / yongs su dag cing dri ma med pa'i lus su 'gyur ro/ /lus pad+ma dkar po'i kha dog dang mtshungs par yang 'gyur ro/ /gdug pa thams cad dang / phyir rgol ba dang / dgra thams cad dang /</text></item>
<item><p>42b2</p><section>rgyud</section><text>'byung po dang / gnod sbyin dang / srin po thams cad dang / bgegs dang / log par 'dren pa rnams dang / klu ma rungs pa mi bzad pa dang / bdud kyi ris kyi lha thams cad kyis lus dang phung po la bza' bar mi 'gyur ro/ /lus pad+ma dkar po'i kha dog dang mtshungs</text></item>
<item><p>42b3</p><section>rgyud</section><text>par 'gyur te/ lha rnams lhan cig tu rjes su rgyu bar byed do/ /kha nas lha rdzas kyi ut+pa la sngon po'i dri 'byung bar 'gyur ro/ /lus la lha rdzas kyi tsan+dan gyi dris bsgos par 'gyur ro/ /rkang pa dang lag pa gzhon sha can du 'gyur ro/ /mig gis legs par mthong bar 'gyur ro/ /</text></item>
<item><p>42b4</p><section>rgyud</section><text>bzhin gyi dkyil 'khor yongs su rgyas par 'gyur ro/ /snyan pa thos par yang 'gyur zhing lha rdzas kyi dri tshor bar yang 'gyur ro/ /bzang po la reg pa'i lus su yang 'gyur ro/ /skra bung ba dang mtshungs pa la zhing 'khyil ba'i skra ru 'gyur ro/ /nam yang phyir zhing lus kyi nang gi rlung</text></item>
<item><p>42b5</p><section>rgyud</section><text>gi las dang / dri ngan pas bsgos par mi 'gyur ro/ /dri ma thams cad bsal bar 'gyur ro/ /'jam pa dang / snyan pa dang / mnyen pa'i ngag tu yang 'gyur ro/ /lha'i nga ro dang / nga ro bzang ba dang / nga ro zab snyan cing mnyen pa dang / mi'am ci'i sgra lta bu dang / ka la ping ka'i</text></item>
<item><p>42b6</p><section>rgyud</section><text>sgra dbyangs su 'gyur ro/ /mdzes par 'gro ba dang / zab par 'gro bar yang 'gyur ro/ /lag mthil gtan du 'jam pa dang / sor mo ring ba dang / lag pa'i ri mo shin tu rnam par bkra bar yang 'gyur ro/ /seng ge'i 'gros dang rtsal gyis 'gro bar 'gyur ro/ /thams cad du thogs</text></item>
<item><p>42b7</p><section>rgyud</section><text>pa med pa'i 'gros su 'gyur ro/ /sems can thams cad kyi gtso bo gcig pur mchod pa'i 'os su yang 'gyur ro/ /dpal rnam thos sras rjes su mthun par rjes su 'brang bar 'gyur ro/ /tshig mi mthun pa yang rjes su mthun par 'gyur ro/ /thams cad du ngag rnam par dag par yang</text></item>
<item><p>43a1</p><section>rgyud</section><text>'gyur ro/ /'jig rten pa'i bzlas pa'i dngos grub bo/ /'jig rten las 'das pa ni skye ba brjes nas/ pags pa gser gyi kha dog lta bu dang / bsams pa nyid kyi mod la skye bar 'gyur te/ 'od dpag med kyi spyan sngar mdun gyi pad+ma'i snying po las brdzus te skye bar</text></item>
<item><p>43a2</p><section>rgyud</section><text>'gyur zhing / rgyan thams cad kyis rnam par brgyan pa dang / tshe rabs dran par yang 'gyur ro/ /dus gsum du gshegs shing bzhugs pa'i de bzhin gshegs pa thams cad kyis lung bstan pa dang / mngon par dbang bskur ba'i mchog byang chub tu lung ston pa dang mngon par dbang</text></item>
<item><p>43a3</p><section>rgyud</section><text>bskur ro/ /de bzhin gshegs pa'i rnam par 'phrul pa byin gyis rlob pas kyang byin gyis brlabs so zhes pa 'jig rten las 'das pa'i bzlas pa'i cho ga'i dngos grub bo/ /de nas bsod nams kyi phung po brjod par bya ste/ 'di bzlas pa tsam gyis bsod nams kyi phung po dang dge ba'i</text></item>
<item><p>43a4</p><section>rgyud</section><text>rtsa ba dang ldan par 'gyur ro/ /rigs kyi bu'am/ rigs kyi bu mo'am/ dge slong ngam/ dge slong ma'am/ dge bsnyen nam/ dge bsnyen ma gang yang rung bas stong gsum gyi stong chen po'i 'jig rten gyi khams/ nor bu rin po che chen po sna bdun gyis yongs su bkang bar byas</text></item>
<item><p>43a5</p><section>rgyud</section><text>pa dang / gser gyi me tog dang / dngul gyi me tog gis yongs su bkang nas/ dus gsum pa'i de bzhin gshegs pa thams cad kyis nyi ma re re zhing de bzhin gshegs pa stong gsum gyi stong chen po'i 'jig rten gyi khams gang ba la/ nor bu rin po che chen po sna bdun dang /</text></item>
<item><p>43a6</p><section>rgyud</section><text>gser gyi me tog dang / dngul gyi me tog gis bkang nas phul ba de bas kyang / dge ba dang bsod nams kyi phung po ches mang bar bskyed do/ /gang zhig dus gsum pa'i de bzhin gshegs pa mchod cing / nyi ma re re zhing de bzhin gshegs pa mchod pa de kho na bzhin du 'di bzlas pa tsam gyis</text></item>
<item><p>43a7</p><section>rgyud</section><text>dge ba'i rtsa ba dang / bsod nams kyi phung po chen po dang ldan par 'gyur ro/ /de rnams gang gis nor bu rin po che chen po byin pas de rnams kyi dge ba bcu drug gi char yang mi phod do/ /de bzhin du bsod nams kyi phung po dang / dge ba'i rtsa ba chen po bskyed par 'gyur ro zhes so/ /'jig rten</text></item>
<item><p>43b1</p><section>rgyud</section><text>pa'i cho ga sna tshogs pa'i tshogs dang / 'jig rten las 'das la bsod nams kyi phung po stong gsum gyi stong chen po'i 'jig rten gyi khams bye ba brgya stong phrag rnams nor bu rin po che chen po sna bdun gyis bkang ba/ rin po che sna bdun gyi me tog dang / gser dang / dngul gyi me tog gis bkang ba</text></item>
<item><p>43b2</p><section>rgyud</section><text>rnams kyis dus gsum pa'i de bzhin gshegs pa thams cad la/ de bzhin gshegs pa re re zhing la yang / stong gsum gyi stong chen po'i 'jig rten gyi khams kun tu bkang nas phul bar 'gyur ro/ /mchod pa'i sprin chen por 'gyur te/ ji srid byang chub snying po la mthar thug gi bar du mi zad de</text></item>
<item><p>43b3</p><section>rgyud</section><text>de lta bu'i bsod nams kyi phung po chen po yongs su 'dzin par 'gyur zhing / bsod nams kyi phung po chen por yang 'gyur te/ bsod nams kyi phung po chen po dang ldan par yang 'gyur ro/ /'jig rten dang 'jig rten las 'das pa'i bzlas pa'i dngos grub dang / pha rol tu phyin pa drug</text></item>
<item><p>43b4</p><section>rgyud</section><text>yongs su rdzogs par 'gyur ro/ /de bzhin du phan yon chen po dang / rnam par 'phrul ba chen po dang / sbyin pa yongs su gtong ba chen po gang yin pa dang / bzlas pa'i cho ga chen po dang / mchod pa'i sprin chen por 'gyur ro/ /de bzhin du yon tan bskyed pa dang / rnam par 'phrul pa'i cho</text></item>
<item><p>43b5</p><section>rgyud</section><text>ga'i khyad par so sor thob bo/ /dus rtag par rgyun du bzlas pa'i cho ga dang ldan par 'gyur bar bya'o/ /rtag tu yang byang chub sems dpa' thams cad mthong 'dod par 'gyur ro/ /rtag tu yang dge ba'i rtsa ba dang yang dag par 'grogs par 'gyur ro/ /lag na rdo rje gang yang rig pa'i rgyal po'i</text></item>
<item><p>43b6</p><section>rgyud</section><text>cho ga zhib mo 'di don yod pa'i mchod pa'i nor bu'i snying po 'di tha na sgra tsam yang rna ba'i bu gar ltung bar 'gyur ba dang / bris pa rnams blta ba dang / po ti'am/ yi ge'am/ rtsig pa'am gyang la bris pa lta bar byed pa de mtshams med pa lnga'i sdig pa thams cad yongs su zad cing yongs su gtugs</text></item>
<item><p>43b7</p><section>rgyud</section><text>par 'gyur ro/ /sngon bsags pa'i mnar med par gzhol ba'i sdig pa dang / sgrib pa de thams cad rnam par nyams par byed do/ /yongs su gtugs par 'gyur ro/ /shi 'phos nas bde ba can gyi 'jig rten gyi khams su skye bar 'gyur te/ pad+ma las brdzus te skye bar 'gyur ro/ /nam yang phyis mngal</text></item>
<item><p>44a1</p><section>rgyud</section><text>du gnas pa'i dri mas gos par mi 'gyur ro/ /ji srid du byang chub la mthar thug gi bar du sangs rgyas kyi zhing gang dang gang du skye bar 'gyur ba'i sangs rgyas kyi zhing thams cad du pad+ma las skye bar 'gyur zhing tshe rabs dran par yang 'gyur ro/ /phyag na rdo rjes gsol pa/ bcom ldan 'das</text></item>
<item><p>44a2</p><section>rgyud</section><text>ci ltar cho ga zhib mo'i rgyal po don yod pa'i nor bu'i mchod pa'i snying po'i gzungs 'di bri bar bya/ bcom ldan 'das 'dri bzhin pa de'i bsod nams kyi phung po rab tu bskyed pa ci lags/ dge ba'i rtsa ba ci dang yang dag par ldan par 'gyur/ bcom ldan 'das kyis bka' stsal pa/ lag na rdo rje 'di'i</text></item>
<item><p>44a3</p><section>rgyud</section><text>yon tan dang phan yon dpag tu med de/ don yod pa'i lcags kyu'i rig pa'i rgyal po 'di'i don yod pa'i nor bu'i mchod pa'i snying po'i gzungs 'dri bzhin pa'i bsod nams kyi phung po rab tu skye ste/ phan yon dpag tu med pa dang yon tan dpag tu med pa las byung ba'i rnam par 'phrul pa so</text></item>
<item><p>44a4</p><section>rgyud</section><text>sor thob bo/ /gang yang don yod pa'i zhags pa'i lcags kyu rig pa'i rgyal po don yod pa'i nor bu'i mchod pa'i snying po'i gzungs 'di 'dri bar 'gyur ba nyon cig /lag na rdo rje rgya mtsho chen po'i 'og tu dpag tshad stong phrag brgyad cu rtsa bzhi ba chu dang zheng du dpag tshad stong phrag brgyad cu rtsa bzhi pa</text></item>
<item><p>44a5</p><section>rgyud</section><text>de las chu'i thigs pa'i tshad kyi thigs pa re re'i grangs su byed 'dod pa'am/ de lta bu'i tshad kyi ngos gnyis par mtsho chen po las thigs pa re re nas bcu bar bya ste/ de la thigs pa re re nas bgrangs te gtor bar bya'o/ /de nas rgya mtsho chen po chu'i thigs pa'i grangs kyis zad par 'gyur zhing chu</text></item>
<item><p>44a6</p><section>rgyud</section><text>skam par byed do/ /mtsho chen po gnyis pa las chus yongs su gang bar 'gyur gyi/ don yod pa'i lcags kyu rig pa'i rgyal po 'di dang / don yod pa'i nor bu'i mchod pa'i snying po'i gzungs kyi cho ga zhib mo de 'dri bzhin pa'i bsod nams kyi phung po'i tshad ni gzung bar nus pa ma yin no/ /de</text></item>
<item><p>44a7</p><section>rgyud</section><text>ltar rgya che ba/ de ltar zab pa/ de ltar yangs pa'i yon tan bskyed par bya ba ni/ don yod pa nor bu'i mchod pa'i snying po'i gzungs kyi cho ga zhib mo'i cho ga'i rgyal po'o/ /lag na rdo rje 'on kyang ri'i rgyal po ri rab chen po ni dpag tshad stong phrag brgyad cu rtsa bzhi 'og tu rgya mtsho chen po'i nang du nub bo/ /</text></item>
<item><p>44b1</p><section>rgyud</section><text>dpag tshad stong phrag brgyad cu rtsa bzhi steng nyid du gnas so/ /skyes bu stobs chen po dang ldan par gyur pa gang la la ri'i rgyal po ri rab chen po gang yin pa yang yungs kar gyi 'bras bu'i tshad tsam du byed pa dang / ngos gnyis par rgya mtsho chen po'i ri'i rgyal po ri rab chen po cho ga de lta bus</text></item>
<item><p>44b2</p><section>rgyud</section><text>yungs kar gyi 'bras bu tsam du byas pa las slar yang ri'i rgyal po ri rab du gnas par byed par nus kyi cho ga zhib mo'i rgyal po gang yin pa 'di 'dri bzhin pa'i bsod nams kyi phung po'i dge ba'i rtsa ba ni mi nus te/ de bzhin gshegs pa thams cad kyis spyan dang / de'i gsung gi tshad gzung</text></item>
<item><p>44b3</p><section>rgyud</section><text>bar mi nus so/ /de bzhin du yon tan dang / phan yon rgya che zhing bsod nams kyi phung po chen po yongs su 'dzin te/ dge ba'i rtsa ba chen po bskyed par byin gyis brlabs par 'gyur ro zhes so/ /rdo rje 'dzin pas gsol pa/ bcom ldan 'das rig pa'i rgyal po'i cho ga zhib mo dang /</text></item>
<item><p>44b4</p><section>rgyud</section><text>phyag rgya 'di ci ltar bri bar bgyi/ bcom ldan 'das kyis bka' stsal pa/ lag na rdo rje nyon cig /rigs kyi bu'am/ rigs kyi bu mo'am/ dge slong ngam/ dge slong ma'am/ dge bsnyen nam/ dge bsnyen ma'am/ dge sbyong ngam/ bram ze'am/ rgyal rigs sam/ rje'u</text></item>
<item><p>44b5</p><section>rgyud</section><text>rigs sam/ dmangs rigs sam/ bud med dam/ skyes pa'am/ khye'u'am/ bu mo gang la la cho ga zhib mo'i rgyal po 'di 'dri bar byed pa de/ phyag rgya dang / gsang sngags rim par phye ba dang / dkyil 'khor gyi las dang / yo byad dang bcas pa'i cho gas don yod pa'i nor bu'i pad+ma</text></item>
<item><p>44b6</p><section>rgyud</section><text>zhags pa'i snying po'i gzungs/ don yod zhags pa'i snying po 'phags pa spyan ras gzigs dbang phyug gi rnam par 'phrul pa'i 'khor lo dkyil 'khor chen po dang / phyag rgya dang / dkyil 'khor chen po'i klu'i zhags pa'i rnam par 'phrul pa 'di 'dri bar byed do/ /des yongs su dag pa'i ngag</text></item>
<item><p>44b7</p><section>rgyud</section><text>dang yid kyis dang / lhag pa'i bsam pa dang / gus pa dang bcas pa dang / yid der gyur pa dang / mchod pa'i mchog dang / gus pa la sogs pa'i 'dri mkhan gyis bri bar bya'o/ /mchog tu gus pa dang / zhe sa dang bcas pas kha zas mi mthun pa spangs te/ legs par yongs su rdzogs pa'i kha</text></item>
<item><p>45a1</p><section>rgyud</section><text>zas ro bro ba'i mchog dang / legs par 'dus byas shing yid dga' ba'i me tog dang 'bras bu'i btung ba gus pa dang bcas pas/ gnas su gi wang gi dkyil 'khor dang / me tog gcal du bkram nas dri yis bdugs te/ dar gyis spras pa'i chos kyi stan la 'dug</text></item>
<item><p>45a2</p><section>rgyud</section><text>pas bri bar bya'o/ /legs par khrus byas shing mgo la dris byug /lus la gos bgos la mchod pa bya'o/ /tshes brgyad dam bco lnga la so so'i cha shas dang bcas pa'i dkyil 'khor rnam par phye nas gtor ma dang / nye bar spyod pa dbul bar bya'o/ /mchog tu dga' ba'i yid kyis bya</text></item>
<item><p>45a3</p><section>rgyud</section><text>ste/ yon dang bcas pas gser gyi rna rgyan sbyin par bya'o/ /bri bar bya ba yongs su ma spangs par don yod par bya'o/ /lag pa brkyang bas bya'o/ /legs par sbyang ba byas pas bya'o/ /'di yi cho gas 'dri bar byed pa gang yin pa des de bzhin gshegs pa thams cad kyi rigs kyi</text></item>
<item><p>45a4</p><section>rgyud</section><text>gsang ba'i dam tshig dang / dkyil 'khor dang phyag rgya rim par phye ba dang / gsang ba bris par 'gyur ro/ /'di lta ste/ de bzhin gshegs pa'i rigs dang / nor bu'i rigs dang / pad+ma'i rigs dang / rdo rje'i rigs gang ci yin pa dang / de bzhin gshegs pa rnam par snang mdzad kyi</text></item>
<item><p>45a5</p><section>rgyud</section><text>snying po'i dkyil 'khor chen po de thams cad 'dri bar 'gyur ro/ /'di lta ste/ chu gang yin pa thams cad chu gang chen po dang / rgya mtsho chen po'i rjes su zhugs nas ro gcig tu 'gyur ro/ /'di lta ste nyi ma shar ba na mun pas ldongs pa thams cad kun tu snang bar byed do/ /de kho na bzhin du don</text></item>
<item><p>45a6</p><section>rgyud</section><text>yod pa'i lcags kyu'i rig pa'i rgyal po'i snying po 'di dang / don yod pa'i nor bu'i mchod pa'i snying po 'di dang / don yod pa'i zhags pa'i nor bu pad+ma'i snying po'i 'phags pa spyan ras gzigs dbang phyug gi snying po dang / rnam par 'phrul pa dang / dkyil 'khor dang / dkyil 'khor chen</text></item>
<item><p>45a7</p><section>rgyud</section><text>po dang / phyag rgya dang / dkyil 'khor pa'i klu'i zhags pa'i rnam par 'phrul pa 'di thams cad du mtshungs par de bzhin gshegs pa thams cad kyi gsang ba'i rjes su 'jug go/ /dam tshig dang / phyag rgya dang / snying po rnams mtshungs par dus gsum pa'i de bzhin gshegs pa'i rigs su rab</text></item>
<item><p>45b1</p><section>rgyud</section><text>tu skyes pa'o/ /thams cad du mtshungs par mchod pa'i sprin gyi rnam par 'phrul pa'o/ /gang yang dus gsum pa'i de bzhin gshegs pa'i rdul phra rab dang lhan cig pa'i de bzhin gshegs pa'i gsung gi tha snyad kyi de kho na nyid yang dag pa'i snying po'o/ /don yod pa nor bu mchod pa'i snying</text></item>
<item><p>45b2</p><section>rgyud</section><text>po'i gzungs dang / don yod pa nor bu pad+ma'i zhags pa'i snying po dang / 'phags pa spyan ras gzigs dbang phyug gi snying po dang / gzungs kyi rnam par 'phrul pa dang / 'khor lo dang / dkyil 'khor chen po dang / phyag rgya'i dkyil 'khor pa dang / klu'i zhags pa'i rnam par 'phrul ba</text></item>
<item><p>45b3</p><section>rgyud</section><text>dang / de bzhin gshegs pa rnam par snang mdzad kyis gsungs pa de thams cad gsang ba'i dam tshig gcig tu byin gyis brlabs so/ /rgyu de'i phyir 'di ni don yod zhags pa'i don yod pa'i las sgrub par byed pa'i mthu stobs kyi dngos grub ste/ don yod zhags pa'i snying po dang / /don yod</text></item>
<item><p>45b4</p><section>rgyud</section><text>zhags pa'i rnam par 'phrul pa'o/ /zhes brjod par bya'o/ /de bzhin du 'dri bzhin pa'i dge ba'i rtsa ba dang / bsod nams kyi phung po chen po yongs su 'dzin par 'gyur ro/ /de bzhin gshegs pa thams cad kyi gsang ba dang / mtshungs pa gcig gis mtshungs pa'o/ /don yod</text></item>
<item><p>45b5</p><section>rgyud</section><text>pa'i zhags pa'i lcags kyu'i snying po'i cho ga zhib mor byin gyis brlabs so/ /'dri bar byed pa dang / 'don par byed pa dang / klog par byed pa dang / bzlas pa ni mchod pa'i sprin du byin gyis brlabs so/ /de'i phyir 'di ni rig sngags 'chang gis legs par rab tu dang ba dang las</text></item>
<item><p>45b6</p><section>rgyud</section><text>la spro zhing brtson pas bya'o/ /shin tu gsal ba dang / spro ba dang / mchog tu dga' ba dang / dad pas bri bar bya'o/ /shin tu 'bad pas phyag rgya dang gsang sngags kyi snying po dang / gsung dang / phyag rgya'i dkyil 'khor dang / klu'i zhags pa'i rnam par 'phrul pa bri bar bya/</text></item>
<item><p>45b7</p><section>rgyud</section><text>bklag par bya/ mnyan par bya'o/ /mthu stobs kyis mnyan par bya'o/ /mthu stobs kyis bri bar bya/ /mthu stobs kyis mchod pa dang bsnyen bkur bya'o/ /mthu stobs kyis dam pa'i chos mchod pa dang / gus pas 'dri bar byed pa po dang / 'dri bzhin pa la bsnyen bkur dang /</text></item>
<item><p>46a1</p><section>rgyud</section><text>bla ma la sri zhu byed par bya'o/ /'di ni mchog tu gsang ba'o/ /don yod zhags pa'i rnam par thar pa'i dkyil 'khor gyi gsang ba'o/ /nor bu rin po che chen po de bzhin gshegs pa thams cad kyi gsang ba dang / dkyil 'khor dang / phyag rgya dang / gzungs kyi</text></item>
<item><p>46a2</p><section>rgyud</section><text>gsang ba byin gyis brlabs pa ni gnyis te/ gcig ni don yod pa'i mchod pa'i snying po'i gzungs so/ /gnyis pa ni don yod pa'i nor bu'i pad+ma zhags pa'i snying po'o/ /'phags pa spyan ras gzigs dbang phyug gi snying po rnam par 'phrul pa dang / 'khor lo dang / dkyil 'khor</text></item>
<item><p>46a3</p><section>rgyud</section><text>chen po'i snying po dang / phyag rgya dang / dkyil 'khor chen po'i klu'i zhags pas rnam par 'phrul pas sprul pa'o/ /'di ni yid bzhin gyi nor bu rin po che chen por 'gyur ba ste/ don yod pa'i dpag bsam gyi shing gi mchod pa chen po de bzhin gshegs pa thams cad kyi snying po don yod pa'i</text></item>
<item><p>46a4</p><section>rgyud</section><text>zhags pa'i gsang ba de bzhin gshegs pa thams cad kyis byin gyis brlabs pa'o/ /'phags pa spyan ras gzigs dbang phyug dam par gyur pa'i snying po don yod pa'i yid bzhin gyi nor bu ste/ 'di ni gnyis par rig sngags 'chang rnams kyi nor bu rin po che chen po ste/ don yod pa'i rnam</text></item>
<item><p>46a5</p><section>rgyud</section><text>par 'phrul pa sgyu ma lta bu'i ting nge 'dzin gyi rnam par 'phrul pa yin no/ /de nas phyag na rdo rje la sogs pa rig sngags 'chang thams cad kyi dbang po du ma rig sngags 'chang brgya stong phrag gis yongs su bskor ba dang / rig pa'i rgyal po'i lha brgya stong phrag du ma dang / dkyil 'khor gyi lha brgya stong phrag</text></item>
<item><p>46a6</p><section>rgyud</section><text>du ma dang / dbang po dang / lha'i dbang po dang / tshangs pa dang / khyab 'jug dang / dbang phyug chen po dang / gtsang ma'i gnas kyi ris kyi lha'i bu brgya stong phrag rnams dang / gshin rje dang / chu lha dang / lus ngan po dang / lha dang / klu dang / gnod sbyin dang / dri za dang / lha ma yin dang / nam</text></item>
<item><p>46a7</p><section>rgyud</section><text>mkha' lding dang / mi'am ci dang / lto 'phye chen po'i tshogs stong phrag rnams kyis de lta bu'i gsung gi sgra dbyangs thos nas/ dga' ba dang / mgu ba dang / yi rangs pa dang / rab tu mgu ba dang / dga' ba dang / yid bde ba skyes par gyur to/ /de bzhin du gnyis par nor bu rin po che chen po</text></item>
<item><p>46b1</p><section>rgyud</section><text>nyan pa la de rnams thams cad lhan cig tu mthun par rgyal po chen po bzhi sngon du 'gro bas/ bcom ldan 'das ga la ba der dong ste phyin nas/ bcom ldan 'das la me tog dang / bdug pa dang / dri dang / phreng ba dang / byug pa dang / rol mo dang / pheg rdob pa sna tshogs pas mchod pa byed par</text></item>
<item><p>46b2</p><section>rgyud</section><text>gyur to/ /'phags pa spyan ras gzigs dbang phyug de la yang mchod pa byed par gyur cig /rig pa'i rgyal po de la yang mchod par byed do/ /bcom ldan 'das la lan brgya stong phrag du mas bskor ba byas nas legs so zhes rjod par byed de/ bcom ldan 'das legs so legs</text></item>
<item><p>46b3</p><section>rgyud</section><text>so/ /bcom ldan 'das mchog tu rnyed par dka' ba gang yin pa dang / bcom ldan 'das gnyis par nor bu rin po che chen po don yod zhags pa'i snying po rnam par thar pa'i dkyil 'khor 'dzam bu'i gling du rab tu bzhag go zhes so/ /bcom ldan 'das kyis kyang byin gyis brlabs so/ /</text></item>
<item><p>46b4</p><section>rgyud</section><text>'phags pa spyan ras gzigs dbang phyug gis gsungs pa'o/ /'di ni de bzhin gshegs pa thams cad kyi gsang ba'i snying por gyur pa thun mong bar mtshungs pa'o/ /thams cad du gsang ba phyag rgya dang / gsang sngags rim par phye ba dang / dkyil 'khor thams cad dang / de bzhin</text></item>
<item><p>46b5</p><section>rgyud</section><text>gshegs pa thams cad kyi mchod pa'i sprin gyi rnam par 'phrul pa mchog tu rnyed par dka' bar gsungs pa'o/ /bcom ldan 'das bdag de dag thams cad mthun par gyur pas lhan cig pa kho nar rtag tu rjes su 'brang zhing / rig pa'i rgyal po 'di yang dag par rjes su 'brang bar bgyi'o/ /</text></item>
<item><p>46b6</p><section>rgyud</section><text>'di yongs su bsrung bar bgyi'o/ /'di lta ste/ 'dzin pa dang / 'don pa dang / mchod pa dang / bsnyen bkur byed pa dang / bri ba dang / 'drir 'jug pa dang / nyan pa dang / bzlas pa'i las su 'gyur bar bgyi'o/ /rig sngags 'chang de la yang rtag tu rgyun mi 'chad par bsrung ba dang / bskyab pa</text></item>
<item><p>46b7</p><section>rgyud</section><text>dang / sba bar bgyi'o/ /dngos grub kyang stsal bar bgyi'o/ /rigs kyi bu'am/ rigs kyi bu mo'am/ dge slong ngam/ dge slong ma'am/ dge bsnyen nam/ dge bsnyen ma'am/ dge sbyong ngam/ bram ze'am/ rgyal rigs sam/ bud med dam/ skyes pa'am/ khye'u'am/ bu mo</text></item>
<item><p>47a1</p><section>rgyud</section><text>gang yin pa de yang cho ga zhib mo'i rgyal po 'di'i ming thos pa tsam gyis kyang / de la bdag cag thams cad mthun par rtag tu rjes su 'brang bar bgyi/ bsrung ba dang / bskyab pa dang / sba ba dang / stobs dang / brtson 'grus dang / mdangs dang / dga' ba</text></item>
<item><p>47a2</p><section>rgyud</section><text>bsgrub par bgyi/ sdig pa dang / sgrib pa thams cad rab tu zhi bar bgyi/ nad thams cad bsal bar bgyi/ 'jigs pa dang / thab mo dang / 'thab pa dang / rtsod pa dang / 'gyed pa thams cad rab tu zhi bar bgyi/ yams dang / nye bar 'tshe ba dang / nad 'go</text></item>
<item><p>47a3</p><section>rgyud</section><text>ba dang / 'khrug pa dang / mu ge dang / mi ngas dang / 'brog dgon pa'i 'jigs pa thams cad so sor phyir bzlog par bgyi/ bde ba la yang dag par reg pa dang / mchog tu dga' ba bsgrub par bgyi/ bsrung bar bgyi/ yongs su bskyang bar bgyi/ don med pa yang so</text></item>
<item><p>47a4</p><section>rgyud</section><text>sor bzlog par bgyi/ don la yang yang dag par sbyar bar bgyi/ don thams cad rjes su stsal bar bgyi/ rtag tu mchog stsal bar bgyi'o/ /bcom ldan 'das shin tu rgyas pa'i cho ga cho ga zhib mo'i yo byad du dgongs pa'o/ /de nas yang bcom ldan 'das kyis phyag na rdo rje sngon du</text></item>
<item><p>47a5</p><section>rgyud</section><text>'gro bas rgyal po chen po bzhi dang / rigs pa'i rgyal po'i lha de rnams dang / lha dang / klu dang / gnod sbyin dang / dri za dang / nam mkha' lding dang / mi'am ci dang / lto 'phye rnams la legs so zhes bya ba byin te/ legs so legs so drang srong chen po de lta bu byed pa de rnams</text></item>
<item><p>47a6</p><section>rgyud</section><text>yongs su bskyang bar bya/ bsrung bar bya/ dngos grub kyang sbyin par bya'o/ /ngas cho ga zhib mo'i rgyal po rgya mtsho'i dkyil 'khor dang / gsang sngags dang / dkyil 'khor gyi cho ga zhib mo 'di yongs su srung ba'i ched dang / sems can de rnams thams cad yongs su srung ba'i ched</text></item>
<item><p>47a7</p><section>rgyud</section><text>dang / sems can thams cad srung ba'i ched dang / yongs su bskyang ba'i ched du grogs po rnams la rjes su gtad do/ /'di yang bsrung bar bya'o zhes so/ /de nas yang bcom ldan 'das kyis 'phags pa spyan ras gzigs dbang phyug la 'di skad ces bka' stsal to/ /phyag rgya dang dkyil</text></item>
<item><p>47b1</p><section>rgyud</section><text>'khor gyi rim par phye ba'i cho ga smros shig /don yod pa'i nor bu'i mchod pa'i snying po'i gzungs kyi gsang ba dang / rig sngags 'chang thams cad kyi snying po'i gsang ba mchog gi dngos grub 'di thams cad du thun mong ba'i snying po grub pa'o/ /de nas byang chub sems dpa' chen po 'phags</text></item>
<item><p>47b2</p><section>rgyud</section><text>pa spyan ras gzigs dbang phyug gis don yod pa lcags kyu'i cho ga zhib mo'i rgyal po'i rig pa'i rgyal po don yod pa nor bu mchod pa'i snying po'i gzungs kyi phyag rgya dang / dkyil 'khor gyi cho ga dang / ras ris rnams gsungs pa/ de nas 'di'i dkyil 'khor bshad par bya'o/ /don</text></item>
<item><p>47b3</p><section>rgyud</section><text>yod pa mchod pa'i nor bu'i snying po bla na med pa ni dkyil 'khor gru bzhi pa byas te/ kun nas shin tu rnam par phye ba sa dang ba byung gis legs par byugs shing shin tu 'jam pa la/ tshon sna tshogs pas bkra ba'i srad bus char gzhal cing bcad la dkyil 'khor bla na med pa'i dbus kyi dkyil</text></item>
<item><p>47b4</p><section>rgyud</section><text>'khor gyi snying por bdag gi khru'i tshad kyis kun nas khru bzhi pa sgo bzhi rnam par phye ba bya'o/ /thams cad du gsang ba thun mong ba'i dkyil 'khor dang / dbus kyi dkyil 'khor gyi snying bor yang pad+ma bya ste/ pad+ma stong phrag gis shin tu mdzes pa lnga lnga'o/ /pad+ma dkar po bla na med pa la ze 'bru dang /</text></item>
<item><p>47b5</p><section>rgyud</section><text>ge sar gyi tshad la bab pa/ yid bzhin gyi nor bu'i ge sar dang / ze 'bru bkra ba'i dra ba'i snying po lus dang lag tu 'chang zhing lag pa'i phyag rgya g.yon pa dang g.yas pas bya'o/ /dar dpyangs dang 'khyil pas spa ba/ zur zur du dpag bsam gyi shing shin tu tshad la bab pa cho ga ji lta ba bzhin du</text></item>
<item><p>47b6</p><section>rgyud</section><text>byed du gzhug go/ /snying po'i 'khor gyi re khA yang cho ga ji lta ba bzhin du shin tu tshad dang ldan par bya'o/ /me tog dang 'bras bu sna tshogs pa bya zhing de nas me tog gi bar du re khA bya'o/ /rgyan sna tshogs kyis rnam par brgyan pa/ gos sna tshogs pas mdzes pa'o/ /sna tshogs pa'i rgyan gyi phyi</text></item>
<item><p>47b7</p><section>rgyud</section><text>rol tu pad+ma dang / ut+pa la sngon po'i phreng ba'i ri mo'o/ /ut+pa la sngon po'i phyi rol tu nor bu rin po che sna tshogs pas rnam par bkra ba'i ri mo 'bar ba'i phreng bas mdzes pa'o/ /me tog sna ma dang / tsam pa ka'i phreng ba dag la sngags kyi nor bu'i ri mo yang bya'o/ /de'i phyi rol gyi khor yug tu snam</text></item>
<item><p>48a1</p><section>rgyud</section><text>bu'i rnam pa bya'o/ /ri bo la sna tshogs pa'i ljon shing dang lcug ma bkram pa dang me tog sna tshogs kyis nye bar mdzes pa'o/ /khor yug tu chu 'bab pa'i snying po'i dkyil 'khor 'di bri zhing phyi rol gyi dkyil 'khor gyi khor yug tu'ang bri bar bya ste/ dkyil 'khor bla na med pa phyag rgya sna tshogs</text></item>
<item><p>48a2</p><section>rgyud</section><text>dang / me tog sna tshogs dang / bum pa dang mchod pa'i rin po che'i snod sna tshogs pa dang / gang ba'i bum pa sna tshogs pa bri'o/ /mtshan ma dang / phyag rgya dang / rin po che sna tshogs pa'i yal ga dang / pad+ma dang / ut+pal 'chang ba gos dang rgyan sna tshogs pa thogs pa bya'o/ /phyi'i dkyil 'khor gyi khor</text></item>
<item><p>48a3</p><section>rgyud</section><text>yug tu me tog sna tshogs pa ku mu da dang / pad+ma dkar po dang / man dA ra ba dang / a ti muk+ta ka dang / wAr+Shi ka dang / tsam pa ka dang / ut+pa la sngon po dang / sna ma dang / skya snar dang / yU thi ka dang / ka dam pa'i me tog gi phreng bas mdzes par bya'o/ /sgo bzhi'i gnas su rgyan thams cad kyis rnam par brgyan par</text></item>
<item><p>48a4</p><section>rgyud</section><text>bya ste/ rin po che'i lcug ma sna tshogs pa dang / bum pa gang ba thogs par bya'o/ /dkyil 'khor gyi snying por ba dan gyis brgyan par bya'o/ /gang ba'i bum pa yongs su bsags pa dang / me tog dang 'bras bu sna tshogs pa dang / sna tshogs pa'i gzugs dang bza' ba'i kha zas ro bro ba'i mchog gzhag par</text></item>
<item><p>48a5</p><section>rgyud</section><text>bya/ sna tshogs pa'i bdug pas bdugs la/ bdug pa'i bog phor yongs su bsham par bya'o/ /rig sngags 'chang gtsang mas gos gtsang ma bgo bar bya legs par khrus byas shing dri bzang po'i dris bsgos te/ rnam pa sna tshogs pa'i bdug pas bdugs la/ 'byung lngas nye reg bya ste don yod pa nor bu'i mchod</text></item>
<item><p>48a6</p><section>rgyud</section><text>pa'i snying po'i gzungs 'di lan stong rtsa brgyad du bzlas par bya'/ /dus gsum du gshegs pa'i de bzhin gshegs pa rdul phra rab kyi grangs dang mnyam pa yid la bya/ mchod pa'i sprin chen po yid la bya zhing bzla ste phyogs bcu kun nas sangs rgyas kyi zhing thams cad kyi nang du gtogs pa'i sangs rgyas bcom ldan</text></item>
<item><p>48a7</p><section>rgyud</section><text>'das rnams sangs rgyas kyi zhing re re'i dus gsum du gshegs pa'i de bzhin gshegs pa rdul phra rab rnams de bzhin gshegs pa'i mchod pa'i sprin gyis ji ltar dkyil 'khor du yongs su bsags shing rnam pa sna tshogs su gzhal du med pas ji lta ba bzhin du yongs su bsags pa'i de bzhin gshegs pa re re yang dkyil</text></item>
<item><p>48b1</p><section>rgyud</section><text>'khor chen po gzhal du med pa brgya stong phrag yongs su bsags pas bcom ldan 'das kyi spyan sngar mchod pa'i sprin chen po byed do/ /sna tshogs pa'i gos dang / sna tshogs pa'i rgyan dang / lhab lhub dang / lha rdzas kyi me tog sna tshogs pa dang / lha rdzas kyi dri sna tshogs pa dang / lha rdzas kyi bdug spos sna tshogs pa dang /</text></item>
<item><p>48b2</p><section>rgyud</section><text>lha rdzas kyi 'bras bu dang / me tog sna tshogs pa dang / ro brgya pa'i kha zas kyi mchog ro bro ba'i mchog rnam pa sna tshogs pa dang / sgron ma'i shing sna tshogs pa brgya stong phrag rnams kyis de bzhin gshegs pa re re'i 'khor gyi dkyil 'khor dang bcas pa la mchod pa'i sprin chen po byed do/ /yan lag lnga dang ldan pa'i</text></item>
<item><p>48b3</p><section>rgyud</section><text>lha rdzas kyi rol mo'i sgra rnams kyi mchod pa'i sprin byed do/ /de lta bu'i cho ga rnams phyogs bcu rnams su sangs rgyas kyi zhing re re'i de bzhin gshegs pa re re'i mchod pa'i sprin chen pos dus gsum du gshegs pa'i de bzhin gshegs pa rdul phra rab kyi grangs rnams mchod par 'gyur te/ 'khor gyi dkyil 'khor dang</text></item>
<item><p>48b4</p><section>rgyud</section><text>bcas pa thams cad du lhun grub tu 'byung bar 'gyur ro/ /dkyil 'khor chen po gzhal du med pa'i mchod pa'i sprin gyis mchod par byed do/ /gang yang dkyil 'khor chen po der rjes su zhugs pa'i sems can dge sbyong dang / bram ze dang / rgyal rigs dang / rje'u rigs dang / dmangs rigs dang / bud</text></item>
<item><p>48b5</p><section>rgyud</section><text>med dang / skyes pa dang / khye'u dang / bu mo gang yin pa de rnams thams cad pha rol tu phyin pa drug yongs su rdzogs par 'gyur ro/ /de la mthong bar 'dod pa dang / rjes su yi rang ba dang / lhan cig 'gro ba'am/ tha na thos pa tsam gang yin pa de thams cad phyir mi ldog par 'gyur zhing pha rol tu phyin pa drug yongs su</text></item>
<item><p>48b6</p><section>rgyud</section><text>rdzogs par 'gyur ro/ /sbyin pa chen po yongs su gtong ba yongs su btang bar 'gyur ro/ /bsod nams kyi phung po dang dge ba'i rtsa ba bskyed par 'gyur ro/ /sems can re re'i yang sangs rgyas bcom ldan 'das gang gA'i klung gi bye ma phrag dgu bcu rtsa dgu dang mnyam pa de'i drung du dge ba'i rtsa ba dang bsod nams kyi</text></item>
<item><p>48b7</p><section>rgyud</section><text>phung po bskyed par 'gyur ro/ /dkyil 'khor mthong ba tsam gyi mod la/ rjes su yi rang ba tsam gyi mod la 'phral nyid du mtshams med pa lnga'i sdig pa yongs su zad par 'gyur ro/ /nad thams cad las yongs su grol bar yang 'gyur ro/ /sems can thams cad kyi bla ma gcig pur 'gyur ro/ /'chi 'pho zhing</text></item>
<item><p>49a1</p><section>rgyud</section><text>skye ba brjes pa'i dus su son te 'chi ba'i mthar thug pa na/ de bzhin gshegs pa bye ba phrag dgu bcu rtsa gnyis mngon sum du ston zhing snang bar 'gyur ro/ /lam nye bar ston par byed cing dbugs 'byin par byed do/ /sangs rgyas kyi zhing sna tshogs pa rnams su skal ba mnyam</text></item>
<item><p>49a2</p><section>rgyud</section><text>pa nyid kyi skye bar byed de/ rgyan thams cad kyis brgyan par pad+ma las brdzus te skye bar 'gyur ro/ /skyes pa tsam gyi mod la/ skye ba thams cad rjes su dran par byed do/ /de bzhin gshegs pa thams cad kyi gsang ba phyag rgya dang / gsang sngags rim par phye ba dang / cho ga zhib</text></item>
<item><p>49a3</p><section>rgyud</section><text>mo dang / don yod zhags pa'i rnam par thar pa'i dkyil 'khor mtha' dag rdzogs par kha ton du gnas par byed do/ /ji srid sangs rgyas kyi byang chub la mthar thug gi bar du thams cad rgyal mtshan gyi rtse mor bcings te gnas bar byed do zhes so/ /'di ni skye ba'i tha mar 'gyur te/ mchod</text></item>
<item><p>49a4</p><section>rgyud</section><text>pa dang / dkyil 'khor gyi cho ga 'di tha na dud 'gro'i skye gnas su song ba'i dang bya de dag thams cad phyir mi ldog par 'gyur zhing pha rol tu phyin pa drug yongs su rdzogs par 'gyur te/ mir gyur pa rnams kyi lta ci smos so/ /de ltar yon tan dang phan yon chen po'i mchod pa chen po dang / dkyil</text></item>
<item><p>49a5</p><section>rgyud</section><text>'khor gyi cho ga'o/ /don yod pa nor bu'i mchod pa'i snying po'i gzungs kyi rnam par 'phrul pa dang phan yon gyi cho ga'i sgrub thabs so// //de nas rig pa'i rgyal po'i ras ris bshad par bya ste/ sems can thams cad la phan par byed pa sdig pa thams cad sel ba 'phral du nad thams cad zlog par byed</text></item>
<item><p>49a6</p><section>rgyud</section><text>pa dngos grub thams cad byed pa'i gnas mchog thams cad sbyin pa bshad par bya'o/ /ras sam gos gzhan nam/ rgya dar la kun nas khru bzhi pa la gtsang mas gtsang ma'i gnas su ri mo mkhan gtsang ma nyid kyis khrus byas gos gtsang ma bgos te/ dri sna tshogs pas bdugs la mtshon sna tshogs pa rnam par</text></item>
<item><p>49a7</p><section>rgyud</section><text>bkra zhing lhag ma ma yin pa snod gsar par bzhag pas ras ris bla na med pa bri bar bya'o/ /dbus su de bzhin gshegs pa shAkya thub pa bya ste/ gzhal yas khang gi khang pa brtsegs par seng ge'i khri la pad+ma'i rdzing bur klu'i rgyal po dga' bo dang nye dga' bo dang bcas pas bcom ldan 'das la me tog 'thor bar byed bzhin pa'o/ /</text></item>
<item><p>49b1</p><section>rgyud</section><text>g.yon du 'phags pa spyan ras gzigs dbang phyug bya ste/ don yod zhags pa skyil krung phyed pas bzhugs pa ral ba'i cod pan gyis brgyan pa tshangs pa'i cha byad 'chang ba/ rgyan thams cad kyis rnam par brgyan pa/ 'od dpag med kyi cod pan can/ phyag bzhi pa/ spyan gsum pa/ mdung rtse gsum 'dzin pa pad+ma 'dzin pa</text></item>
<item><p>49b2</p><section>rgyud</section><text>dang / zhags pa 'dzin pa dang / nor bu rin po che 'dzin pa/ bcom ldan 'das la nye bar 'dud par byed bzhin pa'o/ /g.yas su rig pa'i rgyal po bya ste/ phyag bzhi pa 'phags ma sgrol ma'i cha byad 'chang ba 'od dpag med kyi cod pan can/ rgyan thams cad kyis rnam par brgyan pa/ sna tshogs pa'i gos 'dzin pa/</text></item>
<item><p>49b3</p><section>rgyud</section><text>pad+ma dang zhags pa dang / ral gri 'chang zhing nor bu rin po che chen po'i rgyal mtshan thogs te/ bcom ldan 'das la nye bar 'dud par byed pa skyil krung phyed pas bzhugs pa'o/ /'phags pa spyan ras gzigs dbang phyug gi rgyab tu lha mo sgrol ma bya ste/ thal mo sbyar ba smad pa rgyan thams cad kyis rnam par brgyan pa'o/ /</text></item>
<item><p>49b4</p><section>rgyud</section><text>lha mo sgrol ma'i rgyab tu gos dkar mo bya ste/ rgyan thams cad kyis rnam par brgyan pa rab tu bzhad cing smin ma dpral bar g.yo zhing / bcom ldan 'das la zur mig gis lta bar byed pa bya'o/ /rig pa'i rgyal po'i rgyab tu 'phags pa dpal mdzes pa bya ste/ rgyan thams cad kyis rnam par brgyan pa/ bcom</text></item>
<item><p>49b5</p><section>rgyud</section><text>ldan 'das la lta bar byed bzhin pa sna tshogs pa'i me tog gi phur ma 'chang bar byed pa'o/ /thams cad la pad+ma'i gdan bya ste/ skyil krung phyed pas bzhugs pa bya'o/ /gos dkar mo'i rgyab tu khro bo chen po lcags kyu bya'o/ /dkar po'i gzhogs su don yod pa'i lcags kyu bya'o/ /rig pa'i</text></item>
<item><p>49b6</p><section>rgyud</section><text>rgyal po'i 'og tu ral pa gcig ma bya ste/ phyag brgyad pa/ zhal mche ba gtsigs pa/ ral pa gyen du brdzes pa/ rgyan thams cad kyis rnam par brgyan pa/ mtshon cha sna tshogs pa 'dzin pa ste/ ral gri dang / dgra sta dang / zhags pa dang / ral gri dang / mdung rtse gsum dang /</text></item>
<item><p>49b7</p><section>rgyud</section><text>rdo rje dang / pad+ma 'chang ba bya zhing sdigs mdzub byed pa bya'o/ /steng du phyogs pa skyil krung phyed pas bzhugs pa bcom ldan 'das la lta bar byed bzhin pa'o/ /khang pa brtsegs pa'i steng du/ de bzhin gshegs pa bdun bya ste/ 'od dpag med kyang dbus su bya'o/ /lhas mchod pa byed bzhin pa bya'o/ /phyag</text></item>
<item><p>50a1</p><section>rgyud</section><text>g.yon dang g.yas su rdo rje 'dzin pa/ bcom ldan 'das la zas gsar pa 'dren par byed bzhin pa'o/ /gzhogs g.yas dang g.yon du khro bo'i rgyal po rdo rje 'chang ba bya'o/ /'og gi gzhogs g.yas su rgyal po chen po bzhi bya'o/ /gzhogs g.yon</text></item>
<item><p>50a2</p><section>rgyud</section><text>du/ gshin rje dang / chu lha dang / lus ngan po dang / gzhon nu rnams rang rang gi mtshon cha 'dzin pa bya ste/ thams cad glu len bzhin pa bya'o/ /bcom ldan 'das 'og phyogs kyi rdzing bu'i g.yas logs su rig sngags 'chang pus mo btsugs pa bya ste/ bdug pa'i pog phor dang /</text></item>
<item><p>50a3</p><section>rgyud</section><text>me tog 'dzin cing bgrang phreng thogs pa/ bcom ldan 'das la lta bar byed bzhin pa bya'o/ /ras ris kyi kho ra khor yug tu ri bo bri bar bya ste/ sna tshogs me tog gi mgo lcogs bkram zhing / rin po che'i shing ljon sna tshogs pas brgyan pa/ chu bo 'bab cing rjes su spyod pa/ ri</text></item>
<item><p>50a4</p><section>rgyud</section><text>dgas dang / byas yang dag par brgyan pa bya'o/ /sna tshogs pa'i ri'i lha dang / shang shang te 'us kun tu khyab pa/ rnam pa sna tshogs pa'i klu'i gdengs ka dang mtshungs pa gnas su gnas pa bya'o/ /de nas yongs su sbyang ba byas te zin pa dang / ras ris la tshon sna tshogs pas bkra</text></item>
<item><p>50a5</p><section>rgyud</section><text>bar bya'o/ /de nas rig sngags 'chang gtsang mas gos gtsang ma bgo bar bya'o/ /legs par khrus bya ste/ skyil mo krung gis 'dug ste/ smra ba bcad la/ don yod zhags pa'i snying po lan brgya rtsa brgyad dang / rig pa'i rgyal po'i gzungs lan brgya rtsa brgyad du bzlas so/ /de'i</text></item>
<item><p>50a6</p><section>rgyud</section><text>tshe ras ris 'bar bar 'gyur ro/ /'od zer kha dog sna tshogs pa 'byin par byed de/ phyogs bcu kun tu snang bar byed do/ /rig sngags 'chang dga' zhing 'dod par 'gyur te/ rig sngags 'chang gis bdag gi don yod zhags pa'i snying po dang / don yod zhags pa'i lcags kyu</text></item>
<item><p>50a7</p><section>rgyud</section><text>dang / rig pa'i rgyal po'i snying po 'di'i dngos grub tu shes par bya'o/ /de nas las thams cad byed du gzhug cing / 'jig rten dang 'jig rten las 'das pa'i mchog 'grub par 'gyur ro/ /rigs kyi bu'am/ rigs kyi bu mo'am/ dge slong ngam/ dge slong ma'am/ dge</text></item>
<item><p>50b1</p><section>rgyud</section><text>bsnyen nam/ dge bsnyen ma'am/ rgyal po 'am/ blon po 'am/ bram ze 'am/ rgyal rigs sam/ khyim bdag gam/ dge bsnyen nam/ dge bsnyen ma'am/ bud med dam/ skyes pa'am/ khye'u 'am/ bu mo gang ras ris chen po 'di mthong nas/ mthong ba tsam gyi mod la mtshams</text></item>
<item><p>50b2</p><section>rgyud</section><text>med pa lnga'i sdig pa rnam par sbyangs shing thun tshags su 'gyur ro/ /mnar med pa'i sdig pa dang sgrib pa rnams 'phral du yongs su grol lo/ /bsod nams kyi tshogs dge ba'i rtsa ba chen po bskyed par 'gyur ro/ /rig pa'i rgyal po'i dkyil 'khor 'dod pa thams cad dang yid kyi shing</text></item>
<item><p>50b3</p><section>rgyud</section><text>rta dang / 'dod pa'i dngos grub thams cad dang / rigs thun mong pa la 'jug pa'i thams cad thun mong ba'i dam tshig dang / de kho na nyid dang / de bzhin gshegs pa thams cad kyis byin gyis rlob pa dang / thams cad du dngos grub byed pa'i gnas/ rdo rje'i gdan gyi dkyil 'khor</text></item>
<item><p>50b4</p><section>rgyud</section><text>mchog byang chub kyi snying po nye bar bgrod par byed pa de kho na nyid kyi chos kyi 'khor lo skor bar byed pa'i dkyil 'khor phyir mi ldog par 'jug par byed pa/ de bzhin gshegs pa thams cad kyi gsang ba'i dkyil 'khor/ gnas thams cad du son pa'i dngos grub/ cho ga zhib mo'i</text></item>
<item><p>50b5</p><section>rgyud</section><text>dkyil 'khor thams cad du 'jug par byed pa/ phyag rgya thams cad 'gugs par byed pa'i phyag rgya dang / sangs rgyas kyi zhing thams cad du rab tu 'jug par byed pa bshad par bya'o/ /de nas rig sngags 'chang gis gnas yongs su brtags te/ sa'i cha mdzes par/ gtsug lag</text></item>
<item><p>50b6</p><section>rgyud</section><text>khang ngam/ dgon pa'am/ gnas gnyis sam/ ri phug gam/ tshang tshing ngam/ rgyal po'i gnas sam/ lam gyi bzhi mdo 'am/ gzhan yang brang sa'am/ dge 'dun gyi kun dga' ra ba'am/ skyed mos tshal lam/ nags 'dab nyid dang / kun dga' ra ba'am/ chu</text></item>
<item><p>50b7</p><section>rgyud</section><text>klung ngam/ lteng ka'am/ 'bab chu'i dngo'am/ mtsho bran nam/ mtshe'u dag dang / rdzing bu rnam par bkra ba'am/ de bzhin gshegs pa'i tshon nam/ ne'u gsing sngon po'am/ me tog skyes pa'i gnas sam/ thams cad du rjes su mthun par brtag par bya'o/ /gnas</text></item>
<item><p>51a1</p><section>rgyud</section><text>gtsang mar ma nyams pa'i mod la/ dkyil 'khor der dgod par bya ste/ sa dang / ba byung dang / yang dag par ldan pa'i dkyil 'khor gru bzhi bya'o/ /khor yug tu khru bzhi pa/ legs par byugs shing shin tu 'jam pa/ bai DUr+ya'i kha dog tu bya'o/ /dkyil</text></item>
<item><p>51a2</p><section>rgyud</section><text>'khor la tshon sna tshogs pa mdzes pas phye ba'i thig gdab ste/ cha mnyam par phye nas zur bzhi pa logs bzhi pa/ sgo bzhi rnam par phye ba'i dkyil 'khor mchog gi thig gdab bo/ /dbus kyi dkyil 'khor gyi snying por yang / dkyil 'khor khru'i tshad la re khA lnga byas pa sna tshogs</text></item>
<item><p>51a3</p><section>rgyud</section><text>pa'i gzugs mdzes pas thig gdab bo/ /pad+ma'i ri mo dang / mdung rtse gsum pa dang / rdo rje'i ri mo gsum pa dag go/ /ut+pa la bzhi pa'am/ nor bu rin po che chen po ni lnga par bshad do/ /snying po'i dkyil 'khor gyi 'khor yug tu 'bar ba'i phreng ba byed du gzhug go/ /dbus</text></item>
<item><p>51a4</p><section>rgyud</section><text>kyi dkyil 'khor gyi gnas so/ /pad+ma dkar po zhes bya ba 'dab ma sum cu rtsa gnyis pa/ ge sar dang / ze'u 'bru dang bcas pa'i pad+ma bya ste/ de la rig pa'i lha mo gzugs ji ltar mdzes pa dgod par bya'o/ /ji ltar ras ris 'di la/ gzugs pad+ma dkar po zhes bya ba de lta bu</text></item>
<item><p>51a5</p><section>rgyud</section><text>bris nas dkyil 'khor gyi lha rnams mdzes pa dang / zhi ba dang / khro gnyer can ma/ drag po sna tshogs pa'i gzugs 'chang ba/ mtshon cha sna tshogs thogs pa dkyil 'khor gyi tshad ji lta ba bzhin du'o/ /rgyan thams cad kyis rnam par brgyan pa/ gos sna tshogs pa 'chang ba skyes</text></item>
<item><p>51a6</p><section>rgyud</section><text>pa lo bcu drug pa'i gzugs dang / bu mo lo bcu drug pa'i gzugs 'dzin pa bsres pa rtag tu bris nas/ pad+ma'i gdan gyis brgyan cing / thams cad pad+ma 'chang ba byed du gzhug go/ /snying po'i dkyil 'khor gyi grwa bzhi ru rgyal po chen po bzhi byed du gzhug ste/ go cha dang ya</text></item>
<item><p>51a7</p><section>rgyud</section><text>lad bgos pa/ drag po'i gzugs 'jigs par byed pa'o/ /phyi'i dkyil 'khor rnam par phye ba bya ste/ khor yug tu mtshan ma'i phyag rgya thams cad la pad+ma'i gdan 'chang ba'o/ /sgo bzhi'i gnas rnams su dkyil 'khor gyi lha bya'o/ /gang gA dang / shI tra dang / 'jigs</text></item>
<item><p>51b1</p><section>rgyud</section><text>ma dang / dpe med ma dang / nor bu bzang po dang / ki lI ki la dang / gtsigs zhal ma ste/ dkyil 'khor gyi lha 'di rnams bri bar bya'o/ /phyi rol gyi dkyil 'khor gyi khor yug tu ri bo'i phreng ba dag la me tog dang / ljon shing sna tshogs pa'i lcug mas khyab cing / tshon sna</text></item>
<item><p>51b2</p><section>rgyud</section><text>tshogs pas rnam par mdzes pa bri bar bya'o/ /dkyil 'khor gyi bya ba legs par mthar phyin pa dang / de nas dkyil 'khor gyi rgyan la kho ra khor yug tu tshon sna lngas mdzes pa'i ba dan brgya dang / sna tshogs pa'i gzugs mdzes pa dang / rnam par bkra ba'i bum pa gang</text></item>
<item><p>51b3</p><section>rgyud</section><text>ba dang / gtor ma dang / dril bu mdzes pa dang / gang ba'i bum pa dang / bum bu dang / dri sna tshogs kyi chus yongs su gang ba dang / ro sna tshogs pa'i gtor ma bzhag nas/ kham phor dang / ril ba gang ba dang / dri sna tshogs kyis byug pa dang / bdug pa sna tshogs pas</text></item>
<item><p>51b4</p><section>rgyud</section><text>mdzes pa dang / me tog gi phreng ba gcal du bkram pa dang / 'bras yos dang / yungs kar nyid dang / sna tshogs pa'i 'bras bu rnams dang / bza' ba'i rnam pa gzugs sna tshogs pa bzhag nas/ 'bras bu sna tshogs mdzes pa rnams bzhag ste/ khor yug tu mar me'i phreng</text></item>
<item><p>51b5</p><section>rgyud</section><text>ba dang / gser dang / dngul las byung ba'i snod dris gang ba rnams bzhag go/ /thams cad ji ltar 'byor pa bya ste/ dkyil 'khor gzhal du med pa las dman pa nyid du mi bya'i lhag pa nyid byed du gzhug go/ /dkyil 'khor gyi las rnams ji lta ba bzhin du gus pa dang /</text></item>
<item><p>51b6</p><section>rgyud</section><text>stobs dang brtson 'grus kyis bya'o/ /rig sngags 'chang gis gtsang bar gyur nas/ legs par khrus byas te gos gtsang ma bgos nas/ srung ba'i cho gas phyogs bcing ba dang / dkyil 'khor bcing ba dang / mtshams bcing ba dang / srung ba chen po yang byed du gzhug</text></item>
<item><p>51b7</p><section>rgyud</section><text>go/ /de nas gsang sngags kyi las dang / phyag rgya'i las bla na med par bya'o/ /de nas sems can gzhug par bya ste/ dkyil 'khor gang 'dod par bcug nas thams cad kyi dam tshig dang / phyag rgya sbyin du gzhug go/ /phyag bya ba dang / bskor ba la thams cad bcug</text></item>
<item><p>52a1</p><section>rgyud</section><text>nas/ snyan gsan dbab pa dang spyan drang bar bya/ las kyi cho gas gtor ma sbyin par bya/ me tog dang bdug pa dbul bar bya/ bzlas pa'i las rnams dang / las thams cad mdor bsdus pa byas nas/ gshegs su gsol ba 'dir bya'o/ /dkyil 'khor</text></item>
<item><p>52a2</p><section>rgyud</section><text>na gnas pa'i lha rnams la gtor ma'i las kyi cho ga dang / de bzhin du me tog dang bdug pa phul ba nas dkyil 'khor na gnas pa rnams gshegs su gsol lo/ /gang gi tshe/ gsang sngags rnams dang / cho ga zhib mo chen po'i gzungs rab tu 'jug pa na sa'i mthil du</text></item>
<item><p>52a3</p><section>rgyud</section><text>ras ris 'bar ba'i mod la 'od zer 'byin par byed de/ dkyil 'khor mthong zhing gsang sngags 'chang yang bar snang la gnas so/ /de'i skad cig la ting nge 'dzin thob ste/ dkyil 'khor du zhugs pa'i mod la/ cho ga zhib mo'i dngos grub bla na med pa dang / dngos grub</text></item>
<item><p>52a4</p><section>rgyud</section><text>thams cad rtag tu myur du 'byung la rig pa'i rgyal po'i dkyil 'khor gyi dbus nas legs so zhes bya ba'i sgra thos par 'gyur ro/ /rig pa'i rgyal po'i dngos grub bla na med pa dang don yod zhags pa'i dngos grub brjod do/ /ji ltar yid la byed pa thams cad myur du 'dzin no/ /</text></item>
<item><p>52a5</p><section>rgyud</section><text>'jig rten dang 'jig rten las 'das pa'i dngos grub thob ste 'di la the tsom med do/ /sems can dkyil 'khor du zhugs pa gang yin pa de rnams thams cad phyir mi ldog pa dang / bla na med pa yang dag par rdzogs pa'i byang chub tu lung ston par yang 'gyur ro/ /byang chub kyi</text></item>
<item><p>52a6</p><section>rgyud</section><text>snying por 'dug nas chos kyi 'khor lo skor bar byed do/ /sems can gang dkyil 'khor de mthong nas sdig pa dang sgrib pa thams cad dang / mtshams med pa lnga la sogs pa rnams dang / mnar med par gzhol ba de thams cad rnam par nyams par byed cing bde blag tu sangs</text></item>
<item><p>52a7</p><section>rgyud</section><text>rgyas nyid du 'gro'o// //de nas don yod pa'i lcags kyu'i cho ga zhib mo chen po dang / khro bo lcags kyu dang / rig pa'i rgyal po dang / don yod zhags pa'i snying po'i dkyil 'khor chen po ru/ de bzhin gshegs pa thams cad kyi rigs thun mong pa'i phyag rgya dge ba'i las</text></item>
<item><p>52b1</p><section>rgyud</section><text>thams cad byed pa/ 'byung po thams cad skrag par byed pa/ gnod sbyin dang / srin po thams cad 'bros par byed pa/ bgegs thams cad rnam par skrag par byed pa/ 'dod pa'i rig rnams sreg par byed pa/ gdug pa'i klu rnams 'khrug par byed pa/ sa'i mthil</text></item>
<item><p>52b2</p><section>rgyud</section><text>g.yo bar byed pa/ lha'i me tog dang / rin po che sna tshogs kyis mdzes pa dang / lha'i gos dang lhab lhub kyi char 'bebs par byed pa/ dus gsum du gshegs pa'i sangs rgyas rnams yang dag par skul bar byed pa/ phyogs bcu'i de bzhin gshegs pa thams cad la snyan</text></item>
<item><p>52b3</p><section>rgyud</section><text>gsan 'bebs par byed pa/ sum cu rtsa gsum gyi gnas na gnas pa'i lha thams cad spyan 'dren par byed pa/ byang chub sems dpa' thams cad kyi dbugs 'byin par byed pa/ rig pa'i rgyal po dang / dkyil 'khor gyi lha thams cad 'gugs par byed pa/ bde ba thams</text></item>
<item><p>52b4</p><section>rgyud</section><text>cad dang phyir mi ldog pa'i gnas thob par byed pa/ bla na med pa byang chub kyi snying por 'gro bar byed pa/ chos kyi 'khor lo skor bar byed pa/ chos kyi sgron ma 'bar bar byed pa/ chos kyi dung 'bud par byed pa/ phyag rgya dang / chos kyi rgyal mtshan sgreng bar byed pa/ cho ga zhib mo dang /</text></item>
<item><p>52b5</p><section>rgyud</section><text>gsang sngags bla na med pa thams cad grub pa/ 'dod pa thams cad rab tu sbyin pa/ phyag rgya dang / mchog thams cad sbyin par byed pa/ gsang sngags thams cad 'chang ba/ gzungs rnams kyi khyad par grub pa/ de bzhin gshegs pa thams cad kyi thun mong gi gsang ba'i dkyil</text></item>
<item><p>52b6</p><section>rgyud</section><text>'khor thams cad du 'jug par byed pa/ gang gis rnam par snang mdzad dang / thub pa brgyad pa'i dam tshig gi gnas thams cad la gnas pa/ sdig pa thams cad nyams par byed pa/ sgrib pa thams cad rnam par dag par byed pa/ kun nas nyon mongs pa rnams sreg par</text></item>
<item><p>52b7</p><section>rgyud</section><text>byed pa/ rtag tu 'khor ba las 'don par byed pa/ bdud dang ma rungs pa rnams las sgrol ba po/ rtag tu chos kyi zam stegs mchog /rga ba dang / skye ba dang / 'chi ba las grol bar byed pa/ srid pa mi bzad pa ston par nus pa/ tshul khrims dang / gtong ba dang / brtson</text></item>
<item><p>53a1</p><section>rgyud</section><text>'grus dang / bsam gtan dang / shes rab dang / ting nge 'dzin rnams kyi dri zhim po sbyin zhing srung bar byed pa/ pha rol tu phyin pa drug yongs su rdzogs par byed pa/ sbyin pa'i rin po che'i phung po chen po rtag tu sbyin pa/ rin po che'i phung po rtag</text></item>
<item><p>53a2</p><section>rgyud</section><text>tu sbyin pa/ sangs rgyas dang / byang chub sems dpa' dang / lha thams cad la mchod pa byed pa/ bsam pa thams cad yongs su rdzogs par byed pa/ de bzhin gshegs pa thams cad kyi phyag rgya byin gyis rlob pa/ sgyu ma lta bu'i ting nge 'dzin rnam par 'phrul ba</text></item>
<item><p>53a3</p><section>rgyud</section><text>thams cad ston par byed pa/ gzugs sna tshogs dang / rdzu 'phrul sna tshogs kyi rnam par 'phrul pa mthong bar byed pa/ rdzu 'phrul yongs su rdzogs par byed pa/ chos kyi dbyings kyi phyag rgya rab tu ston par byed pa/ chos kyi dbyings kyi snying po 'di la gnas par</text></item>
<item><p>53a4</p><section>rgyud</section><text>byed pa/ de bzhin gshegs pa thams cad kyi rnam par 'phrul ba/ ma rungs pa thams cad dang / gdon dang nad thams cad rtag tu rnam par 'jig par byed pa/ phyir rgol ba dang / dgra dang / pha rol gyi dmag tshogs thams cad zlog par byed pa/ sgrub</text></item>
<item><p>53a5</p><section>rgyud</section><text>par byed pa'o/ /'jigs pa rnams thams cad dang / 'jigs pa mi bzad pa brgyad po rnams kyis 'jigs pa med pa'o/ /dug dang / byad stems dang / phye ma'i sbyor ba thams cad nyams par byed par the tsom med pa zhes bya ba bshad par bya'o/ /lag pa</text></item>
<item><p>53a6</p><section>rgyud</section><text>gnyis bzlog nas/ lag pa gnyis kyi mthe bo'i sor mo dang / sdigs mdzub gnyis bskums la sor mo gsum brkyang la snying ga'i gnas su gzhag par bya ste/ 'di ni don yod pa'i lcags kyu'i phyag rgya yid bzhin gyi nor bu dang mnyam par mchog sbyin pa ste/</text></item>
<item><p>53a7</p><section>rgyud</section><text>phyag rgya brgya stong phrag bye ba gnyis tsam du bcings par 'gyur ro/ /gzhan yang de bzhin gshegs pa'i rigs kyi phyag rgya dang / pad+ma yangs pa'i dkyil 'khor gyi phyag rgya gang yin pa dang / rdo rje rigs kyi phyag rgya gang yin pa dang / nor bu'i rigs kyi phyag</text></item>
<item><p>53b1</p><section>rgyud</section><text>rgya gang yin pas te/ phyag rgya so so so so ba 'di rnams thams cad phyag rgya bye ba brgya stong phrag rnams su 'gyur ro/ /bsod nams kyi phung po rab tu byed do/ /phyag rgya 'di ni yid bzhin gyi nor bu'i mchog sbyin pa po 'jig rten dbang phyug mgon po don yod pa'i</text></item>
<item><p>53b2</p><section>rgyud</section><text>snying po'o/ /shin tu gsang ba'i las thams cad du don yod pa'o/ /dus gsum pa'i de bzhin gshegs pa thams cad kyi bla na med pa dang / rigs thun mong ba'i gsang ba dang / dam tshig thams cad du mthong ba'o/ /phyag rgya 'di'i da ltar pa'i 'dod</text></item>
<item><p>53b3</p><section>rgyud</section><text>pa thams cad dang / yid kyi shing rta yongs su rdzogs par 'gyur ba'o/ /mchog thams cad sbyin par 'gyur ba'o/ /phyag rgya 'di nyid kyis/ gung mo'i sor mos mthe bong gi sor mo bskums la/ sdigs mdzub kyis bsdigs par bya/ ming med</text></item>
<item><p>53b4</p><section>rgyud</section><text>dang / mthe chung dag gcig tu brkyang la/ sen mos sen mo mnyam par bzhag nas/ snying ga'i gnas su bzhag ste/ khro bo'i lta ba dang mtshungs par bzhag pas hUM yig gis btsir bar bya'o/ /'di ni khro bo'i lcags kyu'i phyag rgya khro bo thams cad kyi</text></item>
<item><p>53b5</p><section>rgyud</section><text>mchog dang gtso bor brjod par bya ste/ rigs bye ba stong phrag rnams kyi thun mong ba'i phyag rgya thams cad rab tu 'jug par 'gyur ro/ /phyag rgya 'dzin pa tsam gyis khro bo'i phyag rgya dang / de bzhin gshegs pa'i rigs su brjod pa dang / de bzhin du pad+ma'i</text></item>
<item><p>53b6</p><section>rgyud</section><text>rigs gang yin pa dang / rdo rje'i rigs su brjod pa gang yin pa dang / khro bo'i rdo rje drag pos 'jigs par byed do/ /khro bo'i rgyal po 'di ni thams cad du khro bo'i rgyal por brjod par bya ste/ nor bu'i rigs gang yin pa'i khro bo rnams kyi phyag rgya rnams</text></item>
<item><p>53b7</p><section>rgyud</section><text>gdug pa rnams 'jigs pa sbyin pa'o/ /thams cad du phyag rgya'i gtso bo zhes bya ba/ khro bo'i rgyal po bla na med pa'o/ /de bzhin du khro bo'i lcags kyu'i phyag rgya 'di 'ching bzhin pa/ ri rab lhun po brgya stong phrag dang / rgya mtsho yang skems par byed do/ /</text></item>
<item><p>54a1</p><section>rgyud</section><text>ri rab lhun po'i ri ni rdul phra rab ji lta bar rnam par 'thor bar byed do/ /rgya mtsho thams cad kyang skems par byed do/ /ri dang ri bo yang nyams par byed do/ /lha ma yin ma rungs pa rnams dang / lha ma yin gyi dbang po sgra gcan dang /</text></item>
<item><p>54a2</p><section>rgyud</section><text>de'i gnas kyi klu ma rungs pa rnams sreg par byed do/ /de bzhin du gnod sbyin dang / srin po dang / /'byung po dang / gdon ma rungs pa dang / /bgegs byed pa'i lha ma rungs pa gang yin pa dang / bdud kyi rigs rnams gcig tu 'bar bar 'gyur la/ phyag</text></item>
<item><p>54a3</p><section>rgyud</section><text>rgya 'dzin pa tsam gyis de rnams thams cad rtag tu nyams par byed cing / skad cig de la 'jig par byed do/ /phyag rgya 'dzin pa tsam gyis phyir rgol ba dang / dgra dang / de bzhin du ma rungs pa'i sems can 'jigs par byed pa de rnams thams cad</text></item>
<item><p>54a4</p><section>rgyud</section><text>skyabs su 'gro bar byed do/ /phyag rgya dang / gsang sngags dang / dkyil 'khor thams cad du/ bya ba thams cad 'grub par byed do/ /thams cad 'grub pa don yod cing dge ba thams cad 'grub par byed do/ /phyag rgya 'di nyid las sdigs mdzub gnyis</text></item>
<item><p>54a5</p><section>rgyud</section><text>rdo rje'i rnam par bskums la/ gung mo yud tsam bskums te/ ming med dang / mthe bong gis sor mo'i sen mos sen mo mnyam gzhag ste/ mthe'u chung brkyang nas snying ga'i gnas su bzhag pa 'di ni rig pa'i phyag rgya chen po don yod pa'i phyag rgya rmad du</text></item>
<item><p>54a6</p><section>rgyud</section><text>byung ba chen po de bzhin gshegs pa thams cad du rigs thun mong ba'i phyag rgya rig pa'i rgyal po thams cad kyi bla na med pa 'jig rten gyi khams mgon pos snyan par brjod cing lung bstan pa/ de bzhin gshegs pa thams cad kyis de bzhin gshegs pa'i</text></item>
<item><p>54a7</p><section>rgyud</section><text>rigs kyi gtso bo zhes brjod pa/ de bzhin du pad+ma'i rigs kyi gtso bo dang / rdo rje'i rigs kyi gtso bo zhes brjod pa dang / de bzhin du nor bu'i rigs kyi gtso bo dang / rig pa'i rgyal po dang / phyag rgya dang / gsang sngags dang / dkyil 'khor thams</text></item>
<item><p>54b1</p><section>rgyud</section><text>cad du gtso bo ste/ gang gis phyag rgya 'di 'ching ba de/ gang+gA'i klung gi bye ma bye ba brgya stong phrag gi phyag rgya rnams ji lta ba bzhin du bcings par 'gyur ro/ /sdig pa dang / nyon mongs pa mi bzad pa dang / gdug pa thams cad rnam par nyams par</text></item>
<item><p>54b2</p><section>rgyud</section><text>byed do/ /bsod nams kyi phung po brgya stong phrag bskyed par 'gyur ro/ /dge ba'i rtsa ba rnams kun nas bskyed par 'gyur ro/ /phyag rgya 'dzin pa tsam gyis de bzhin gshegs pa thams cad kyis rnam par gzigs par byed cing dgongs par byed de the tsom</text></item>
<item><p>54b3</p><section>rgyud</section><text>med do/ /byang chub sems dpa' thams cad du mchog sbyin par 'gyur ro/ /lha rnams kyis rtag par rgyun du srung bar byed do/ /phyag rgya 'di'i phan yon sngar brjod pas gzhal du med cing grangs med la tshad med par rab tu bsgrags shing the tsom</text></item>
<item><p>54b4</p><section>rgyud</section><text>med do/ /phyag rgya 'di mthong ba dang / bcings pa tsam gyis bsod nams kyi phung po rab tu bskyed do/ /lag pa g.yas pa'i mthil du gcig brkyangs la/ dpung pa bskums te/ ming med dang / mthe bong gi sor mo 'dud la mthe chung bskum par bya'o/ /</text></item>
<item><p>54b5</p><section>rgyud</section><text>ming med kyi mthar reg la/ gung mo bskums la sdigs mdzub rab tu brkyangs te/ snying ga'i gnas su 'di g.yo ba tsam mo/ /me tog gam/ dri dang / bdug pa dang / phreng ba dang / byug pa dang / gos sam/ rgyan dang / spud pa rnams kyang lag pa</text></item>
<item><p>54b6</p><section>rgyud</section><text>g.yon du bzung nas dbul bar bya ste/ de bzhin gshegs pa dang / byang chub sems dpa' thams cad dang / lha rnams dang / de bzhin du rig pa'i rgyal po rnams dang / de bzhin du dkyil 'khor pa'i lha rnams kyi de rnams thams cad mchod par 'gyur ro/ /</text></item>
<item><p>54b7</p><section>rgyud</section><text>lha rdzas kyi mchod pa bla na med pa dang / mchog dang / rab mchog dang / gya nom pa'i mchod pa 'di rnams byed de/ ro sna tshogs pa'i bza' ba rnams dang / ro brgya ba'i 'bras bu rnam pa sna tshogs pa dang / btung ba rnam pa sna tshogs pa bdud rtsi bcud</text></item>
<item><p>55a1</p><section>rgyud</section><text>kyis len gyi mchod pa 'di rnams byed do/ /phyogs bcu rnams su kun nas rin po che sna bdun gyi char 'byung ngo / /gser dang dngul gyi me tog bla na med pa dang / rin po che rnam pa sna tshogs rnam par bkra ba nyi ma dang gzi brjid mtshungs pas 'bar</text></item>
<item><p>55a2</p><section>rgyud</section><text>bar byed do/ /phyag rgya 'dzin pa tsam gyis don yod pa mchod pa'i nor bu'i zhes bya ba 'di yid bzhin gyi nor bu ste/ rtag tu phyag rgya'i gsang ba dang / gsang sngags rnams yid kyis bsams pas de rnams thams cad 'byung bar 'gyur ro/ /dpag bsam</text></item>
<item><p>55a3</p><section>rgyud</section><text>gyi shing dang mnyam shing mtshungs par ji ltar yid la bsams pa bzhin du mchod pa thams cad byed de/ sangs rgyas kyi zhing gang+gA'i klung gi bye ma bye ba brgya stong phrag stong rnams kyi sangs rgyas kyi zhing re re'i dus gsum pa'i de bzhin gshegs pa rnams phyag rgya 'di'i</text></item>
<item><p>55a4</p><section>rgyud</section><text>mthus bla na med pa'i mchod pa thams cad kyis mchod par byed do/ /de'i phyir phyag rgya 'di rtag tu byed pa ni/ pha rol tu phyin pa drug yongs su rdzogs par 'gyur ro/ /phyag rgya bzung bzhin pa ni/ mchod pa bla na med pa dang / tshegs chung ngus mchod pa chung ngu yang tshad</text></item>
<item><p>55a5</p><section>rgyud</section><text>med par rab tu 'gyur ro/ /sbyin pa'i bsod nams kyi phung po bsam gyis mi khyab cing mtshungs pa med pa byed do/ /ri rab lhun po bye ba brgya stong phrag rnams dang / rin po che sna bdun gyi phung pos/ stong gsum gyi stong chen po'i 'jig rten gyi khams bkang ste/ de</text></item>
<item><p>55a6</p><section>rgyud</section><text>bzhin gshegs pa re re la phul ba de bzhin du/ phyag rgya 'dzin bzhin pas/ de bzhin gshegs pa re re la de lta bu'i mchod pa'i cho ga byed do/ /de lta bu'i phyag rgya'i cho ga'i rnam par 'phrul pa ni/ 'dren pa 'jig rten dbang phyug gis byin gyis brlabs pa'o/ /phyag</text></item>
<item><p>55a7</p><section>rgyud</section><text>rgya 'di nyid las sdigs mdzub gung mo la reg pa ni/ dkyil 'khor du dbang bskur ba dang / mtshams bcing ba dang / spyan drang ba dang / dam tshig la 'jug pa dang / skor ba byed pa dang / me tog dang / bdug pa dang / de bzhin du dri dang / mar me dang / phreng ba</text></item>
<item><p>55b1</p><section>rgyud</section><text>dang / byug pa dang / gtor ma 'bul bar byed pa dang / de bzhin du khrus dang / nye reg nyid dang / gos bgo ba dang / gtsug tor bcing ba dang / srung ba dang / gzhan srung ba dang / de bzhin nyid du grogs srung ba dang / bzlas bzhin pa dang mnyam pa nyid dang / skyil</text></item>
<item><p>55b2</p><section>rgyud</section><text>mo krung bcing ba dang / sbyin sreg gi las dang / gzhan spyan drang ba nyid dang / gsang sngags spyan drang ba nyid dang / dngos grub sgrub pa nyid dang / thams cad nas thams cad du bya ba thams cad phyag rgya 'dis byed de/ gnas thams cad du song ba dang / gnas grub</text></item>
<item><p>55b3</p><section>rgyud</section><text>pa dang / bya ba thams cad legs par bsngags pa dang / thams cad du mchog gi phyag rgya don yod pa'i las rab tu grub pa dang / yon tan thams cad bskyed pa dang / thams cad du rigs thun mong ba'i dkyil 'khor du/ don yod pa sgrub pa po'i phyag rgya don</text></item>
<item><p>55b4</p><section>rgyud</section><text>yod pa'i cho ga zhib mo sgrub par byed pa'o/ /don yod pa'i las zhes bya ba'i phyag rgya 'di/ don yod pa'i mchog sbyin pa zhes bya ba brjod par bya'o/ /phyag rgya chen po lnga po 'di rnams rmad du byung ba'i de kho na nyid mthong ba dang / don yod pa thos pa nyid dang / don</text></item>
<item><p>55b5</p><section>rgyud</section><text>yod pa'i 'bras bu mthong ba dang / don yod pa'i bsod nams bsags pa'i de kho na nyid dang / don yod par sdig pa nyams pa dang / sgrib pa thams cad zad pa dang / nyon mongs pa thams cad rnam par 'joms pa'i phyag rgya dang / don yod par sangs</text></item>
<item><p>55b6</p><section>rgyud</section><text>rgyas rnams mthong ba dang / don yod par sangs rgyas kyi zhing mthong ba dang / don yod par tshe 'phel bar byed pa'i phyag rgya dang / don yod par dngos grub kyi mchog sbyin par byed pa mchog tu gyur pa'o/ /snying po dang / phyag rgya 'di 'jig rten dbang phyug gis sems</text></item>
<item><p>55b7</p><section>rgyud</section><text>can thams cad la phan pa'i don du bsgrags pa'o/ /rig sngags 'chang rnams kyis khyad par du/ nyin mtshan du dang / thun mtshams su yang / phyag rgya 'di 'ching na/ bkra shis pa'i mchog /bsod nams dang / dag pa dang / sdig pa nyams pa dang / don</text></item>
<item><p>56a1</p><section>rgyud</section><text>yod pa'i dngos grub dam par gyur pa'i mchog sbyin par byed do/ /'di ni thar pa mchog gi gnas mya ngan las 'das pa mchog tu dge ba'o/ /phyag rgya'i gsang sngags rnams su 'gyur te/ oM a mo g+hAM ku sha dz+wA laM hUM/ oM a mo</text></item>
<item><p>56a2</p><section>rgyud</section><text>g+ha kro d+ha daM Sh+Te hUM/ oM bid+yA rA dza pad+me dz+wa laM hUM/ oM a mo g+ha bi bi d+ha a mo g+ha tsin+tA ma Ni pra bar+t+ha ya hUM/ oM a mo g+ha sarba tra sA d+ha ya shi be hUM/ phyag rgya 'dzin pa'i sngags so/ /de nas dge ba'i las thams cad byed pa'i gsang sngags thams cad du sgrub pa'i</text></item>
<item><p>56a3</p><section>rgyud</section><text>thabs kyi de kho na nyid kyi gnas thams cad la 'jug par byed pa bshad par bya ste/ oM a mo g+ha maN+Da le hUM/ dkyil 'khor bcing ba'o/ /oM saman+ta shu b+hi pri thi bI sa hA hUM/ sa yongs su sbyong ba'i sngags so/ /oM a mo g+ha pa ri sho d+ha ni hUM/ dkyil</text></item>
<item><p>56a4</p><section>rgyud</section><text>'khor yongs su sbyong ba'i sngags so/ /oM a mo g+ha pri thi bI sa ra s+tha le hUM/ sa dang ba byung gi sngags so/ /oM a mo g+ha dza laHshra ba Ne hUM/ chu'i sngags so/ /oM a mo g+ha a mr-i ta ba re swA hA/ dbang bskur ba'i sngags so/ /oM a mo g+ha bi</text></item>
<item><p>56a5</p><section>rgyud</section><text>b+hak+ta b+ha ba na ba re hUM/ thig rnam par dbye ba'i sngags so/ /oM nA nA ra t+na ba re dz+wa la hUM/ tshon rtsi'i ri mo'i sngags so/ /oM dz+wa la bi ma le a mo g+ha shud+d+he hUM/ khrus kyi sngags so/ /oM sid+d+hi dza le a mo g+ha bud+d+hi hUM/ nye reg gi sngags so/ /oM a mo g+ha bas+t+re</text></item>
<item><p>56a6</p><section>rgyud</section><text>ts+tshA+e da hUM/ gos bgo ba'i sngags so/ /oM a mo g+ha ma Ni hUM/ gtsug tor bcing ba'i sngags so/ /oM a mo g+ha ra k+Sha Na ba ra da hUM/ bdag srung ba'i sngags so/ /oM satwa rak+Sha Ni a mo g+ha daMSh+Te hUM/ thams cad du gzhan srung zhing bde ba'i ched du srung ba'i</text></item>
<item><p>56a7</p><section>rgyud</section><text>sngags so/ /oM a mo g+ha pra bi sha b+hu ba ne hUM/ gnas su 'jug pa'i sngags so/ /oM na mo a mo g+ha ba ti hUM/ phyag byed pa'i sngags so/ /oM a mo g+ha tsakre hUM/ bskor ba'i sngags so/ /oM sa ma ya sid+d+he a mo g+ha ba ti hUM/ dam tshig gi sngags</text></item>
<item><p>56b1</p><section>rgyud</section><text>so/ /oM a mo g+ha buSh+pe pra btsa gan+ng+hi ni dza ya swA hA/ me tog dang / dri dang / phreng ba dang / byug pa dang / bdug pa'i sngags so/ /oM a mo g+ha sa ra saM pU ra Ni ra sa ra sA gra pa ti hUM/ thams cad du gtor ma'i sngags so/ /oM a mo g+ha tu Ti swA hA/ mar</text></item>
<item><p>56b2</p><section>rgyud</section><text>me'i sngags so/ /oM a mo g+ha ba ti tsa ra bi tsa ra sany+tsa ra swA hA/ thams cad du gnas pa dang / gnas thams cad du song ba na rig pa'i rgyal pos bya'o/ /thams cad du las thams cad byed pa rig pa'i gsang sngags sbyar bar bya'o/ /gshegs su gsol</text></item>
<item><p>56b3</p><section>rgyud</section><text>ba nyid kyang sngags 'dis bya'o/ /las shin tu rgyas pa gzhan thams cad ni rig pa'i rgyal pos bya'o/ /legs par byas pa'i las dang / bya ba rnams dang / bya ba thams cad sgrub par byed pa gzhan rnams ni/ don yod pa'i lcags kyu dang / khro bo lcags</text></item>
<item><p>56b4</p><section>rgyud</section><text>kyu dang / rig pa'i rgyal po'i gsang sngags chen po dang / dpa' bo gcig pa'i gsang sngags 'di rnams dang / de bzhin gshegs pa thams cad kyi rang gi las rnams bya'o/ /rtsa ba'i rig pa 'di nyid kyis las thams cad bya'i/ de las phyi rol du gyur pa'i</text></item>
<item><p>56b5</p><section>rgyud</section><text>rig pa gzhan ni med do/ /rig pa 'di ni bklags pas grub pa'o/ /de nas de la yangs shing rgya che ba'i brtson pa bya ste/ 'byor pa ji lta ba dang / tshad ji lta ba dang / ji ltar gsal ba rnams/ 'byor pa dang bcas shing yongs su rdzogs pa dang / shin tu</text></item>
<item><p>56b6</p><section>rgyud</section><text>gsal bar bya ba rnams bya'o/ /gtsang ma gtsang mas khrus byas te/ gos gtsang ma bgo bar bya/ dad pa dang / gus pa dang / mchog tu dang ba bskyed par bya/ bden par smra bar bya/ bden par phyi rol du 'byung bar bya/ bden par spro ba</text></item>
<item><p>56b7</p><section>rgyud</section><text>dang / brtson pas 'byung bar bya/ lkog tu smra ba dang / phra ma dang / ser sna med par 'gyur bar bya/ sangs rgyas kyi byang chub kyi lam dang / bklags pas grub pa'i rig pa 'di sgrub par byed par 'gyur bar bya/ sems</text></item>
<item><p>57a1</p><section>rgyud</section><text>can thams cad la brtse ba mchog tu bya/ bri bar bya/ 'drir gzhug par bya/ bklag par bya/ kha ton du bya/ mchod par bya/ ri mor bya/ kun chub par bya/ cho ga zhib mo'i rgyal po chen po 'di gsungs pa dang / don yod</text></item>
<item><p>57a2</p><section>rgyud</section><text>zhags pa'i rnam par thar pa'i dkyil 'khor yang dag par rmad du byung ba 'di/ byang chub sems dpa' thams cad kyis phyag byas pa/ de bzhin gshegs pa thams cad kyi rigs kyi dam tshig thun mong gi gsang ba dkyil 'khor rim par phye ba thams cad</text></item>
<item><p>57a3</p><section>rgyud</section><text>kyi gsang ba/ phyag rgya dang / gsang sngags thams cad kyi gsang ba'i cho ga zhib mo 'di/ 'phags pa spyan ras gzigs dbang phyug gis gsungs so/ /de nas yang lha dang / klu dang / gnod sbyin dang / dri za dang / lha ma yin dang / nam mkha'</text></item>
<item><p>57a4</p><section>rgyud</section><text>lding dang / mi'am ci dang / lto 'phye chen po dang / mi gang yin pa rnams kyang / byang chub sems dpa' sems dpa' chen po 'phags pa spyan ras gzigs dbang phyug 'khor gyi dkyil 'khor chen po dang bcas pa ga la ba dang / de bzhin gshegs</text></item>
<item><p>57a5</p><section>rgyud</section><text>pa mngon sum du gyur pa ga la ba der dong ste lhags nas/ byang chub sems dpa' sems dpa' chen po 'phags pa spyan ras gzigs dbang phyug gi spyan sngar song ste/ zhabs gnyis la mgo bos phyag 'tshal te thal mo sbyar bar gyur pas 'di skad ces</text></item>
<item><p>57a6</p><section>rgyud</section><text>gsol to/ /bcom ldan 'das 'di bdag gis gzung bar bgyi'o/ /don yod pa'i lcags kyu/ cho ga zhib mo'i rgyal po yang / lhag pa'i rgyal po cho ga zhib mo 'di yongs su srung ba'i don dang / mi nub cing rgyas par 'gyur ro/ /cho ga</text></item>
<item><p>57a7</p><section>rgyud</section><text>zhib mo'i rgyal po ji ltar rnyed pa de bzhin bris pa 'di yongs su rdzogs so// //'di ni sngon gyi lots+tsha ba mkhas pa bzhi tsam gyis bgos nas bsgyur ba la/ bar skabs bar skabs su chad cing mjug ma tshang ba las/ bla ma</text></item>
<item><p>57b1</p><section>rgyud</section><text>dus kyi 'khor lo ba chen po chos grags dpal bzang po'i phyag nas rgya dpe byung zhing / chad pa sob pa dang / mjug bsgyur cig ces bkas bskul ba la brten nas/ bam po bcu pa'i nang du/ las kyi don kun sgrub par byed ces pa nas/ gsang</text></item>
<item><p>57b2</p><section>rgyud</section><text>sngags bzlas pa mchog gyis shig ces pa'i bar dang / bam po bcu gnyis pa'i nang du/ bcom ldan 'das 'on kyang don khyad par can gyi ched du zhes pa nas/ rig sngags 'chang gi lus 'bar bar 'gyur te/ zhes pa'i bar dang / bam po bcu gsum</text></item>
<item><p>57b3</p><section>rgyud</section><text>pa'i nang du/ dkyil 'khor gyi cho ga 'di thos pa tsam dang zhes pa nas/ mi gang tshad du brko bar bya zhes pa'i bar dang / bam po bcu bzhi pa'i nang du/ pad+ma dang / chu dang / yungs kar la yongs su bzlas te zhes pa nas/ ras dkar pos bkru bar</text></item>
<item><p>57b4</p><section>rgyud</section><text>bya zhing / lan bdun du zhes pa'i bar dang / bam po bco lnga pa'i mtshams su/ dngul gyi pog phor brgyad dang zhes pa nas/ gnas rnam pa gzhan thams cad du ji ltar yid la byed pa'i bya ba thams cad du byed do/ /zhes pa'i bar dang / bam po bcu</text></item>
<item><p>57b5</p><section>rgyud</section><text>drug pa dang / bcu bdun pa'i mtshams su/ de nas sbyin sreg gi cho ga bshad par bya ste zhes pa nas/ phyag rgya'i cho ga dang / sgrub thabs kyi cho ga'o zhes pa'i bar dang / bam po bcu bdun pa zhes pa dang / de ma thag par bam po bco brgyad pa'i mtshams</text></item>
<item><p>57b6</p><section>rgyud</section><text>su/ de nas rtag tu bzlas pa'i dkyil 'khor gyi cho ga bshad par bya ste zhes pa nas/ 'jig rten mgon po'i 'od zer gyi sbyin sreg rab tu grol lo zhes pa'i bar rnams kyi hor kong bsabs shing / mjug yongs su rdzogs par shAkya'i dge slong rin chen grub kyis</text></item>
<item><p>57b7</p><section>rgyud</section><text>bsgyur cing zhus pa'i yi ge ba ni yo ga pa grub pa dpal bzang po'o/ /kun tu lha mo thams cad la'o zhes pa nas/ gter bsgul na zhes pa'i bar rgya dpe la mi 'dug go/ /'gro ba sems can thams cad la phan par gyur cig/ //</text></item>
<item><p>58a1</p><section>rgyud</section><text>@#/ /rgya gar skad du/ Ar+yA mo g+ha pA sha pA ra mi tA ShaT+pa ri pU ra ka nA ma d+hA ra NI/ bod skad du/ 'phags pa don yod zhags pa'i pha rol tu phyin pa drug yongs su rdzogs par byed pa zhes bya ba'i gzungs/ sangs rgyas dang byang chub sems dpa' thams cad la phyag 'tshal lo/ /dus gsum</text></item>
<item><p>58a2</p><section>rgyud</section><text>du gshegs shing bzhugs pa'i de bzhin gshegs pa thams cad la phyag 'tshal lo/ /byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/ /o~M a mo g+ha pA sha ma hA dA na pA ra mi tA pA ri pA ra ya hU~M/ da ra da ra/ bi</text></item>
<item><p>58a3</p><section>rgyud</section><text>bid+ha/ bi tsitraiHsar+b+ba satwA u pa b+ho ga /sar+b+ba ta thA ga ta/ ma hA dA na/ pu dza me g+ha pra brta ya/ ta ra ta ra/ tA ra ya ma hA pad+ma ma Ni hU~M phaT swA hA/ 'di ni don yod pa'i zhags pa'i sbyin pa'i pha rol tu phyin pa'i snying po chen po ste/ gang gis yungs 'bru tsam gyi sbyin pa yang byin te dran pa tsam gyis lan bdun bzlas brjod</text></item>
<item><p>58a4</p><section>rgyud</section><text>byas na mchod sbyin chen po rnam par 'phrul pa chen po shin tu rgyas pa chen po'i sbyin pa'i pha rol tu phyin pa yongs su rdzogs par 'gyur ro/ /dus gsum gyi de bzhin gshegs pa thams cad la phyag 'tshal lo/ /byang chub sems dpa' sems dpa' chen po snying rje chen po dang ldan pa 'phags pa spyan ras</text></item>
<item><p>58a5</p><section>rgyud</section><text>gzigs dbang phyug la phyag 'tshal lo/ /o~M a mo g+ha shI la/ sa~M b+ha ra sa~M b+ha ra/ b+ha ra b+ha ra/ ma hA shud+d+ha satwa pad+ma bi b+hU Shi ta/ b+hu dza/ d+ha ra d+ha ra/ sa man ta a ba lo ki te hU~M phaT swA hA/ gzungs 'di gso sbyong gi yan lag brgyad bzung nas smyung bar gnas par byas te mi smra bar lan nyi shu rtsa gcig tu</text></item>
<item><p>58a6</p><section>rgyud</section><text>dran pas brjod par bya'o/ /de nas don yod pa'i zhags pa'i snying po bzlas brjod bya'o/ /bzlas brjod byas pa tsam gyi mod la tshul khrims dag pa chen po dang ldan par 'gyur ro/ /tshul khrims kyi pha rol tu phyin pa yongs su rdzogs par 'gyur ro/ /tshul khrims kyi dri zhim po mang po lus la 'byung</text></item>
<item><p>58a7</p><section>rgyud</section><text>zhing / phyogs bcu'i 'jig rten du grags par 'gyur ro/ /gang zhig nyi ma re re zhing gzungs 'di dran par byed na de ni rtag tu tshul khrims yongs su dag par 'gyur ro/ /dge slong gang la la zhig tshul khrims zhig cing nyams par gyur pas smyung bar gnas par byas te/ gzungs 'di bzlas brjod</text></item>
<item><p>58b1</p><section>rgyud</section><text>byas pa tsam gyi mod la tshul khrims yongs su dag par 'gyur zhing / tshul khrims mang po dang ldan par 'gyur ro/ /dus gsum gyi de bzhin gshegs pa thams cad la phyag 'tshal lo/ /byang chub sems dpa' sems dpa' chen po snying rje chen po dang ldan pa 'phags pa spyan ras gzigs</text></item>
<item><p>58b2</p><section>rgyud</section><text>dbang phyug la phyag 'tshal lo/ /o~M a mo g+ha k+ShAn ti sar+b+ba bo d+hi satwa k+Sha mi Ni/ k+Sha Na k+Sha Na ma hA mai tri kA ru Na sar+b+ba satwa bta sa la/ ma hA kA ru Ni ka /sar+b+ba satwa k+Sha mi Ni hU~M phaT swA hA/ gzungs 'di dran pas sems can du gyur pa thams cad la bzod pa dang / bzod pa chen po dang / snying brtse ba dang / snying</text></item>
<item><p>58b3</p><section>rgyud</section><text>rje chen po dang ldan pa'i sems kyis mnyam par gnas pa dang / byol song gi skye gnas su gtogs pa'i dang / bya dang / ltos 'gro la sogs pa gang dag 'das pa gang yin pa dang / gnas pa gang yin pa dang / skye bar 'gyur ba gang yin pa de dag rnams la snying brtse ba'i phyir gang la la zhig gzungs</text></item>
<item><p>58b4</p><section>rgyud</section><text>'di dran pas bzod pa'i mchog sgom par byed na de sems can dmyal ba dang / dang / dud 'gro thams cad las yongs su thar bar 'gyur zhing / skye bo'i tshogs mang po sdug bsngal la gnas pa rnams las rnam par grol bar 'gyur ro/ /nam sangs rgyas kyi zhing yongs su dag pa la gnas</text></item>
<item><p>58b5</p><section>rgyud</section><text>par gyur gyi bar du bzod pa'i pha rol tu phyin pa yongs su rdzogs par 'gyur ro/ /dus gsum gyi de bzhin gshegs pa thams cad la phyag 'tshal lo/ /byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/ /o~M ma hA bIr+ya</text></item>
<item><p>58b6</p><section>rgyud</section><text>a mo g+ha bi lo ki te/ ba ra ba ra/ dr-i D+ha bIr+ya ma hA ba la/ ba la ba la/ ma hA bo d+h+yaM ba/ /ba la bo d+ha ni hU~M phaT swA hA/ gzungs 'di dus rtag tu dran pa'am/ yongs su dag cing spro ba'i yid kyis dran pa tsam gyi mod la brtson 'grus kyi pha rol tu phyin pa yongs su dag par 'gyur ro/ /gang 'di yid la byed</text></item>
<item><p>58b7</p><section>rgyud</section><text>pa dang ldan pas dge ba sna 'ga' tsam byas pa yang dpag tu med pa byas par 'gyur/ stobs dang ldan par 'gyur/ myur bar 'gyur ro/ /byang chub kyi snying po la 'dug gi bar du brtson 'grus nyams par mi 'gyur/ brtson 'grus kyi pha rol tu phyin pa dang nam yang mi 'bral bar 'gyur/ brtson</text></item>
<item><p>59a1</p><section>rgyud</section><text>pa chen por 'gyur ro/ /dus gsum gyi de bzhin gshegs pa thams cad la phyag 'tshal lo/ /byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/ /oM sar+b+ba ta thA ga ta ma hA a mo g+ha kA ru Na/ d+h+yA na/</text></item>
<item><p>59a2</p><section>rgyud</section><text>sa mA d+hi/ sar+b+ba bi mo k+Sha/ a pra kam pya ka /tsu ru tsu ru hU~M phaT swA hA/ gzungs 'di 'phags pa spyan ras gzigs dbang phyug gi drung du yid la byed pas rtse gcig tu dran par byas na dran pa tsam gyi mod la bsam gtan gyi pha rol tu phyin pa yongs su rdzogs par 'gyur ro/ /gzhan yang ting nge 'dzin stong phrag brgya</text></item>
<item><p>59a3</p><section>rgyud</section><text>so sor rab tu thob par 'gyur ro/ /sangs rgyas kyi zhing thams cad du zhugs par 'gyur ro/ /bzlas brjod byas pa tsam gyi mod la ting nge 'dzin thams cad la dbang byed par 'gyur ro/ /dus gsum gyi de bzhin gshegs pa thams cad la phyag 'tshal lo/ /byang chub sems dpa' sems</text></item>
<item><p>59a4</p><section>rgyud</section><text>dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/ /oM a mo g+ha ma hA pradz+nyA pA ra mi tA a ba b+hA sa swa b+hA ba/ sa maM ta s+phar Na/ bud d+hi/ pra sa ra pra sa ra/ sa man ta bud d+hi/ a ba lo ki te/ b+ha ga bA na pradz+nyA a ba lo ki te tsak+Shu ShaM ma hA pradz+nyA par</text></item>
<item><p>59a5</p><section>rgyud</section><text>ma ni ma hA pradz+nyA/ pad+ma d+hA ri Ni b+hu dze hU~M phaT swA hA/ gzungs 'di dran pa tsam gyi mod la shes rab kyi pha rol tu phyin pa yongs su rdzogs par 'gyur ro/ /thabs dang shes rab sna tshogs kyi dge ba'i blo chen po rab tu 'phel bar 'gyur ro/ /rtag tu rgyun mi 'chad par pha rol tu phyin pa bcu'i blo</text></item>
<item><p>59a6</p><section>rgyud</section><text>dang ldan par 'gyur ro/ /phyogs bcu'i de bzhin gshegs pa thams cad dang / 'das pa dang / ma 'ongs pa na 'byung bar 'gyur ba'i de bzhin gshegs pa thams cad yid la byed cing / sangs rgyas rjes su dran pa'i shes rab kyi blo dang rab tu ldan par 'gyur ro/ /lan 'ga' yang pha</text></item>
<item><p>59a7</p><section>rgyud</section><text>rol tu phyin pa drug dang 'bral bar mi 'gyur ro/ /sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa las yongs su nyams par mi 'gyur ro/ /byang chub tu mngon par rdzogs par sangs rgyas kyi bar du nam yang</text></item>
<item><p>59b1</p><section>rgyud</section><text>rmongs par mi 'gyur ro/ /chos thams cad kyi de bzhin nyid la yang dag par rjes su song ba zhes bya ba'i de kho na nyid dang rab tu ldan par 'gyur ro/ /blo gros dpag tu med pa dang ldan pa phun sum tshogs par 'gyur ro/ /phyogs bcu'i de bzhin gshegs pa thams cad kyis rab tu dgongs</text></item>
<item><p>59b2</p><section>rgyud</section><text>par 'gyur ro/ /byang chub sems dpa' thams cad rjes su sems par 'gyur ro/ /'phags pa don yod pa'i zhags pa'i pha rol tu phyin pa drug yongs su rdzogs par byed pa'i gzungs chen po rdzogs so// //paN+Di ta many+dzu shrI warma dang / lots+tsha ba dge slong blo ldan shes rab kyis</text></item>
<item><p>59b3</p><section>rgyud</section><text>bsgyur cing zhus te gtan la phab pa/ lo ts+tsha ba chos kyi shes rab kyis kyang bsgyur te gtan la phab pa// @#/ /rgya gar skad du/ da sha b+hU mi d+hA rA Ni/ bod skad du/ sa bcu pa'i gzungs/ sangs rgyas dang byang chub sems dpa' thams cad la</text></item>
<item><p>59b4</p><section>rgyud</section><text>phyag 'tshal lo/ /de nas gsang sngags la 'jug pa rnams kyis dgos pa thams cad so sor sgrub par 'gyur ba ni/ o~M zhes bya ba don yod zhags pa pad+ma gtsug tor gyi dkyil 'khor thams cad du gsang sngags yi ge gcig po 'jig rten mgon po'i spyan sngar 'bum dran par byas nas dang po</text></item>
<item><p>59b5</p><section>rgyud</section><text>la gnas par 'gyur ro/ /sngon sdig pa bsags pa'i sems can dmyal ba mi bzad pa gang ci yang rung ba de dag thams cad ji ltar rlung gis phyag dar gtor ba bzhin 'jig par 'gyur ro/ /dngos grub thams cad thob par 'gyur/ don thams cad rjes su 'jug par 'gyur/ de bzhin</text></item>
<item><p>59b6</p><section>rgyud</section><text>gshegs pa thams cad dang / gang dkyil 'khor gyi lha gzhan yang dgyes par 'gyur la/ 'phags pa spyan ras gzigs dbang phyug rtag tu mchog sbyin par mdzad do/ /gsang sngags o~M zhes bya ba dran nas tshe 'phos pa ni 'jig rten gyi khams bde ba can du 'gro bar 'gyur ro/ /gsang</text></item>
<item><p>59b7</p><section>rgyud</section><text>sngags yi ge gcig pa'o/ /o~M b+huHyi ge gnyis pa 'bum bzlas brjod byas nas gnyis pa'i yon tan thob par 'gyur ro/ /de bzhin gshegs pa snang ba mtha' yas kyi spyan sngar 'dug par 'gyur zhing / mchog thams cad rjes su sbyin par mdzad do/ /sdig pa thams cad kyang</text></item>
<item><p>60a1</p><section>rgyud</section><text>rnam par dag par mdzad/ sngon gyi las ngan gyi nad kyang sos par 'gyur/ nor gyi dbang phyug nor bu bzang po'i bu dbang du 'gyur zhing nye bar gnas par 'gyur ro/ /mi gang gis kyang phyir zhing bar chad byed nus par mi 'gyur/ tshe 'phos nas kyang ri gru 'dzin du skye bar 'gyur/</text></item>
<item><p>60a2</p><section>rgyud</section><text>don yod zhags pa'i dngos grub kyang thob par 'gyur ro/ /yi ge gnyis pa'o/ /o~M pad+me/ gsang sngags yi ge gsum pa 'bum bzlas brjod byas nas gsum pa la yang dag par 'jug par 'gyur/ pad+ma yangs pa'i dkyil 'khor gyi phyag rgya dang gsang sngags gang yin pa thams</text></item>
<item><p>60a3</p><section>rgyud</section><text>cad la zhugs par 'gyur/ 'phags pa spyan ras gzigs dbang phyug gzhon nu'i cha byad can mdun na bzhugs par 'gyur ro/ /'dod pa thams cad kyi mchog rjes su sbyin par mdzad do/ /don yod zhags pa'i pad+ma gtsug tor gyi dkyil 'khor ston par mdzad/ de bzhin gshegs</text></item>
<item><p>60a4</p><section>rgyud</section><text>pa thams cad kyi gsang ba'i dkyil 'khor rnams ston par mdzad/ thams cad du dngos grub rjes su sbyin par mdzad do/ /yi ge gsum pa'o/ /oM pad+ma hrIHgsang sngags yi ge bzhi pa 'bum bzlas brjod byas na sa bzhi pa la 'jug par 'gyur/ 'phags pa de bzhin gshegs</text></item>
<item><p>60a5</p><section>rgyud</section><text>pa mi 'khrugs pa sku mdog gser gyi kha dog can mdun na bzhugs shing dpung pa brkyang nas phyag spyi bor 'jog par mdzad la/ rig sngags 'chang la legs so zhes bya ba rjes su sbyin par mdzad de/ rig sngags 'chang tshur shog khyod kyi sdig pa dang sgrib pa thams cad yongs su dag</text></item>
<item><p>60a6</p><section>rgyud</section><text>ste/ rang gi ngo bo thams cad shin tu dri ma med par yongs su dag go/ /mi'i 'jig rten 'di nas tshe 'phos nas nga'i sangs rgyas kyi zhing du 'ong zhing tshe rabs dran par 'gyur ro/ /phyir zhing nams kyang mngal na gnas pas gos par mi 'gyur/ 'jig rten pa'i dgos pa thams cad 'grub</text></item>
<item><p>60a7</p><section>rgyud</section><text>par 'gyur ro/ /sa bzhi pa'o/ /oM pad+ma b+hu dze gsang sngags yi ge lnga ba 'bum bzlas brjod byas nas lnga pa la gnas par 'gyur ro/ /de bzhin gshegs pa dgra bcom pa yang dag par rdzogs pa'i sangs rgyas pad+ma'i bla ma rab tu ston par mdzad do/ /sgrib pa thams cad</text></item>
<item><p>60b1</p><section>rgyud</section><text>yongs su zad par 'gyur ro/ /rig sngags 'chang la legs so zhes bya ba'i sgra sbyin par 'gyur te/ rig sngags 'chang legs so legs so/ /khyod la bsod nams kyi phung po chen po skyes te/ rig sngags 'chang khyod dge ba'i rtsa ba chen po bskyed pas rig sngags 'chang khyod tshe 'phos</text></item>
<item><p>60b2</p><section>rgyud</section><text>nas de bzhin gshegs pa bye ba khrag khrig dgu bcu rtsa gnyis kyi drung du dge ba'i rtsa ba mtshungs par bskyed par 'gyur zhing / nga'i sangs rgyas kyi zhing du skye bar 'gyur/ khyod kyis don yod zhags pa'i pad+ma'i gtsug tor gyi snying po dang / gsang ba'i dkyil 'khor dang / phyag rgya chen</text></item>
<item><p>60b3</p><section>rgyud</section><text>po'i rim par bye ba 'grub cing rig sngags 'chang khyod sdig pa dang sgrib pa thams cad spangs kyis bya ba thams cad gyis shig /yid la bya ba'i sgrub pa thams cad ji ltar 'dod pa bzhin du de dag thams cad shin tu grub par 'gyur ro/ /sa lnga pa'o/ /o~M pad+ma lo ki te/ gzungs</text></item>
<item><p>60b4</p><section>rgyud</section><text>sngags yi ge drug pa 'bum bzlas brjod byas nas drug pa 'thob ste 'jug par 'gyur/ de bzhin gshegs pa thams cad snang bar mdzad par 'gyur/ stong gsum gyi stong chen po'i 'jig rten gyi khams kyi rdul phra mo snyed kyi de bzhin gshegs pa dgra bcom pa yang dag par rdzogs</text></item>
<item><p>60b5</p><section>rgyud</section><text>pa'i sangs rgyas rnams gzigs shing mngon sum du ston par mdzad/ dbugs 'byin par mdzad do/ /de nas de bzhin gshegs pa dgra bcom pa yang dag par rdzogs pa'i sangs rgyas pad+ma gzigs pa'i rgyal mtshan des rig sngags 'chang de la yang dag par dbugs 'byin par mdzad</text></item>
<item><p>60b6</p><section>rgyud</section><text>de/ rig sngags 'chang khyod nga'i sangs rgyas kyi zhing du byang chub kyi snying po'i mthar thug gi bar du tshur shog /las byas pa shin tu yongs su zad cing / khyod kyis sems can dmyal ba'i sgo rnams bcad/ khyod kyis sangs rgyas kyi zhing thams cad kyi sgo rnams ni phye/ khyod kyis de bzhin</text></item>
<item><p>60b7</p><section>rgyud</section><text>gshegs pa rnams kyi sa bon dang rigs spyi ni khong du chud/ khyod kyis don yod pa'i zhags pa'i pad+ma'i gtsug tor gyi snying po dang / gsang ba'i dkyil 'khor ni grub/ khyod kyis thams cad du gnas kyi sgo rnams ni phye bas/ 'jig rten dang 'jig rten las 'das pa'i las sgrub pa rnams ji</text></item>
<item><p>61a1</p><section>rgyud</section><text>ltar yid la byas pa bzhin las thams cad byos shig /oM pad+ma dz+wa la hU~M d+h+r-ika /yi ge bdun pa 'bum bzlas brjod byas ma thag tu ting nge 'dzin pad+ma dri ma med pa sgrib pa dang bral ba dag pa zhes bya ba thob par 'gyur la/ ting nge 'dzin gang thob pas lus shin tu 'bar bar 'gyur</text></item>
<item><p>61a2</p><section>rgyud</section><text>zhing / 'od zer kha dog sna tshogs su 'gyur/ sa bdun pa la gnas par 'gyur/ lus kyi snang ba gang gis stong gsum gyi stong chen po'i 'jig rten gyi khams kyi sangs rgyas kyi zhing thams cad kyi gnas rnams snang bar byed cing / gang dang gang du 'od zer chen po cher 'bar ba rnam pa sna</text></item>
<item><p>61a3</p><section>rgyud</section><text>tshogs pa dag bab pa las me tog gi char sna tshogs pa rnams 'byung bar 'gyur la/ de bzhin gshegs pa la mchod par 'gyur ro/ /de nas de bzhin gshegs pa dgra bcom pa yang dag par rdzogs pa'i sangs rgyas dri ma med pa'i 'od zer 'bar ba gser gyi kha dog can dpung pa brkyang</text></item>
<item><p>61a4</p><section>rgyud</section><text>ste/ phyag g.yas pa rig sngags 'chang gi spyi bor 'jog cing legs so zhes bya ba byin nas dbugs 'byin par mdzad de/ rig sngags 'chang legs so legs so 'di ni sangs rgyas bcom ldan 'das kyi snying po gsang ba brjod kyi cho ga mchod pa'i mchog yin no/ /'di ni 'phags pa spyan</text></item>
<item><p>61a5</p><section>rgyud</section><text>ras gzigs dbang phyug gi snying po gsang ba gces pa'i dkyil 'khor don yod pa pad+ma gtsug tor gyi snying po yang dag pa'o/ /rig sngags 'chang khyod kyi dkyil 'khor mtha' dag rdzogs pa dang / pad+ma gtsug tor gyi snying po'i cho ga zhib mo dang / don yod zhags pa'i snying</text></item>
<item><p>61a6</p><section>rgyud</section><text>por sprul pa grub kyis/ rig sngags 'chang ba'i sangs rgyas kyi zhing du song la sangs rgyas kyi mdzad pa gyis shig /o~M a mo g+ha ma Ni pad+me/ gzugs kyi snying po yi ge brgyad pa 'bum bzlas brjod byas na lus shin tu yongs su dag cing dri ma med par 'gyur/ bzlas brjod</text></item>
<item><p>61a7</p><section>rgyud</section><text>byas pa tsam gyis nor bu rin po che me shel ltar phyi nang shin tu yongs su dag pa ste/ de ltar rig sngags 'chang lus yongs su dag par 'gyur sa brgyad pa la gnas par 'gyur/ byang chub sems dpa' sems dpa' chen po 'phags pa spyan ras gzigs dbang phyug rang gi</text></item>
<item><p>61b1</p><section>rgyud</section><text>lus yongs su dag pa rang gi gzugs kyi ngo bor ston cing / rig sngags 'chang gi mdun du gnas pa la rig sngags 'chang yang dag par dbugs 'byin par mdzad de/ phyag g.yas pa mgo'i spyi bor 'jog pa mdzad/ legs so zhes bya ba yang sbyin par mdzad de/ rig</text></item>
<item><p>61b2</p><section>rgyud</section><text>sngags 'chang legs so legs so/ /rig sngags 'chang khyod lhag pa'i bsam pa dga' ba la zhugs so/ /rig sngags 'chang sangs rgyas kyi zhing mnyam par 'brel ba'i 'jig rten rnam par lta bar tshur shog /der khyod kyis sangs rgyas kyi mdzad pa byed par 'gyur ro/ /khyod</text></item>
<item><p>61b3</p><section>rgyud</section><text>kyis don yod zhags pa pad+ma'i gtsug tor gyi snying po dkyil 'khor gsang ba grub kyis/ 'jig rten dang / 'jig rten las 'das pa'i sgrub pa dam pa bya ba thams cad gyis shig /oM pad+mo lo tsa ni hu ru hU~M/ gzungs sngags yi ge dgu pa 'bum bzlas brjod byas nas dgu pa la</text></item>
<item><p>61b4</p><section>rgyud</section><text>gnas par 'gyur/ 'phags pa spyan ras gzigs dbang phyug gi sras kyi gtso bor 'gyur/ de bzhin gshegs pa dgra bcom pa yang dag par rdzogs pa'i sangs rgyas bye ba khrag khrig dgu bcu dag rig sngags 'chang la mngon sum du ston cing / sangs rgyas kyi yul rnam par</text></item>
<item><p>61b5</p><section>rgyud</section><text>sprul pa sna tshogs ston par byed de/ rig sngags 'chang gi spyi bor thams cad kyi phyag 'jog par mdzad de/ legs so zhes bya ba yang sbyin pa mdzad de/ rig sngags 'chang chen po legs so legs so/ /khyod kyis ngal zhing sbyangs pa'i las legs par sgrub par byas so/ /khyod</text></item>
<item><p>61b6</p><section>rgyud</section><text>kyis 'jig rten pa dang / 'jig rten las 'das pa sangs rgyas nyid du sgrub pa grub ste/ don yon zhags pa'i dkyil 'khor gyi cho ga zhib mor sgrub pa dang / mdo sde dang / lung dang bcas pa sgrub pa dang / 'jig rten gyi 'dren pas bstan pa gang yin pa de dag grub pa yin/ oM pad+mo Sh+NI Sha bi ma le hU~M phaT/</text></item>
<item><p>61b7</p><section>rgyud</section><text>gsang sngags yi ge bcu pa 'bum bzlas brjod byas na phyir mi ldog par gyur nas sa bcu la gnas par 'gyur zhing / lha dang / mi'i skye dgu dag 'di ni de bzhin gshegs pa'o/ /zhes brjod la/ bla na med pa yang dag par rdzogs pa'i byang chub las phyir mi ldog par 'gyur/</text></item>
<item><p>62a1</p><section>rgyud</section><text>don yod zhags pa pad+ma'i gtsug tor gyi 'khor los sgyur bar 'gyur te/ the tshom mi bya'o/ /gsang sngags yi ge bcu pa'i sgrub pa de kho na nyid kyi dngos grub bla na med pa 'di ni don yod zhags pa'i snying po rnam par sprul pa bzlas brjod tsam gyis 'grub pa yin te/ bdag</text></item>
<item><p>62a2</p><section>rgyud</section><text>gis sngar bstan pa thams cad lhag par zhen pa gtsang ma/ gtsang sbra spyod pa/ gos gtsang ma bgos pa/ byams pa'i sems dang / snying rje skyes pa/ bden par smra ba/ bla ma la gus pa/ dkon mchog gsum la dad pa che ba/ bla ma dang slob dpon la rtag tu mchod pa byed pa</text></item>
<item><p>62a3</p><section>rgyud</section><text>'di ni bzlas brjod kyi cho ga yin te/ sangs rgyas kyi byang chub bla na med par bstan to/ /sa bcu pa'i gzungs phan yon dang rtog pa rdzogs so// @#/ /rgya gar skad du/ Ar+ya a mo g+ha pA sha kalpa rA dza bi d+hi nA ma/</text></item>
<item><p>62a4</p><section>rgyud</section><text>bod skad du/ 'phags pa don yod zhags pa'i rtog pa'i rgyal po'i cho ga zhes bya ba/ sangs rgyas dang byang chub sems dpa' thams cad la phyag 'tshal lo/ /de nas byang chub sems dpa' sems dpa' chen po 'phags pa spyan ras gzigs dbang phyug gis bcom ldan 'das la 'di</text></item>
<item><p>62a5</p><section>rgyud</section><text>skad ces gsol to/ /bcom ldan 'das deng bdag cag gis 'khor gyi dkyil 'khor gyi dbus su sangs rgyas dang / byang chub sems dpa' thams cad kyis phyag bgyis shing bsngags pa don yod pa'i zhags pa'i rtog pa'i rgyal po'i cho ga zhib mo zhes bgyi ba 'di nyid skye bo mang po</text></item>
<item><p>62a6</p><section>rgyud</section><text>la sman pa dang / skye bo mang po la bde ba dang / 'jig rten la snying brtse ba dang / rjes su brtse bar bgyi ba'i slad du brjod par bgyi yis gson cig /oM pad+ma ha sta ma hA a mo g+ha pA sha sa hA yaM sa ma ya hr-i da yAM tsa ra tsa ra hU~M/ don yod pa'i zhags pa'i rang bzhin gyi spyan ras gzigs</text></item>
<item><p>62a7</p><section>rgyud</section><text>kyi snying po zhes bgyi ste/ las thams cad kyang bgyi ba'o/ /o~M di bya saM pU ra naM ge bi lo ki k+Sha Ni hU~M/ 'khar gsil gyi rig pa ste/ lan nyi shu rtsa gcig bzlas na sgra grag pas sems can rnams ngan 'gro las thar bar 'gyur ro/ /oM pat+t+ra pU ra ya a mo g+ha ba to sa man+ta pra b+he swA hA/</text></item>
<item><p>62b1</p><section>rgyud</section><text>lhung bzed kyi rig pa ste/ lan nyi shu rtsa gcig bzlas na bdud rtsi'i rnam par 'gyur zhing gang gis zos pa rnams ngan 'gro las thar bar 'gyur ro/ /phyag rgya thal mo lhan cig tu dam du sbyar ba las slar pad+ma'i tshul du bgyis nas mdzub mo nor bu lta bur bgyis te/ gung mo yid</text></item>
<item><p>62b2</p><section>rgyud</section><text>tsam bkug pa ni yid bzhin gyi nor bu chen po'i rgyal mtshan gyi rtse mo'i phyag rgya ste/ lag pa spyi bor bkan nas bzhag pa spyi bor dbang bskur ba'i rig pa 'di lan bdun brjod do/ /oM t+yai d+hA a nu ga ta/ a b+hi Shiny+tsa tu mAM sarba trai ya d+h+wi ke pad+ma ma Ni su pad+me a mo g+he sarba ta thA ga tA ya a</text></item>
<item><p>62b3</p><section>rgyud</section><text>d+hiSh+Thi te hU~M/ rig pa 'dis dbang bskur ba tsam gyis rig sngags 'chang la de bzhin gshegs pa thams cad kyis dbang bskur bar 'gyur ro/ /'phags pa spyan ras gzigs dbang phyug gis dbang bskur bar 'gyur ro/ /rig sngags 'chang gi rgyal po chen por yang 'gyur ro/ /</text></item>
<item><p>62b4</p><section>rgyud</section><text>rig sngags thams cad kyang 'grub par 'gyur ro/ /nyon mongs pa'i sgrib pa thams cad kyang rnam par dag par 'gyur ro/ /'jig rten gyi gtso bo gcig pu'i gnas su yang 'gyur bar the tshom ma mchis so/ /oM pad+moSh+NI Sha bi ma le hU~M phaT/ bcom ldan 'das rigs kyi bu'am rigs</text></item>
<item><p>62b5</p><section>rgyud</section><text>kyi bu mo gang la las gsang sngags kyi snying po yi ge bcu pa 'di snying rje dang ldan par bgyis te bzlas brjod bgyis na byang chub las phyir mi ldog par 'gyur ba nas sa bcu la gnas pa'i bar du 'gyur zhing / lha dang / mi'i skye dgu dag gis 'di ni de bzhin gshegs pa'o zhes brjod par 'gyur</text></item>
<item><p>62b6</p><section>rgyud</section><text>la/ bla na med pa yang dag par rdzogs pa'i byang chub las phyir mi ldog par 'gyur te/ don yod pa'i zhags pa'i pad+ma'i gtsug tor dri ma med pa'i 'khor los sgyur bar 'gyur te 'di la the tshom ma mchis so/ /bcom ldan 'das gsang sngags kyi snying po yi ge bcu pa 'di ni yon tan chen</text></item>
<item><p>62b7</p><section>rgyud</section><text>po tshad ma mchis pa rnams dang ldan par rig par bya'o/ /bcom ldan 'das kyis bka' stsal pa/ rigs kyi bu de de bzhin no/ /de de bzhin te/ rigs kyi bu gzungs sngags kyi snying po 'di dag ni yi ge 'bru re re tsam bzlas brjod byas pa tsam gyis kyang sangs rgyas kyi mdzad pa byed par</text></item>
<item><p>63a1</p><section>rgyud</section><text>'gyur na/ rigs kyi bu gang gis ched du gnyer te/ ches ngal zhing dub par bzlas brjod dang / sgrub pa dang / cho gas tshul bzhin du rgyas par sgrub pa rnams lta smos kyang ci dgos/ don yod pa'i zhags pa'i pad+ma'i gtsug tor dri ma med pa'i snying po khro bo'i gzungs</text></item>
<item><p>63a2</p><section>rgyud</section><text>sngags rim par phye ba gsang sngags chen po yi ge bcu pa 'di lan cig tsam dran nam/ bklags sam/ ming tsam yang bzung ngam/ dus tshigs 'ga' rer dran pa tsam gyis kyang sems can de'i mtshams med pa'i las byas pas mnar med pa'i dmyal bar gzhol ba tshe bskal</text></item>
<item><p>63a3</p><section>rgyud</section><text>par gnas par 'gyur ba yang las thams cad rnam par dag par 'gyur ro/ /sdig pa dang sgrib pa thams cad kyang rang rab tu zad par 'gyur/ lus yongs su dag cing dri ma med par 'gyur/ sgrib pa dang / nyon mongs pa thams cad dang bral bar 'gyur/ tshe 'phos</text></item>
<item><p>63a4</p><section>rgyud</section><text>nas kyang bde ba can gyi 'jig rten gyi khams su pad+ma las brdzus te skye bar 'gyur ro/ /tshe rabs thams cad du skye ba dran par 'gyur/ nam yang ngan 'gror 'gro bar mi 'gyur/ bskal pa bye ba 'bum phrag brgyad cur 'khor los sgyur ba'i mchog tu 'gyur ro/ /sangs rgyas</text></item>
<item><p>63a5</p><section>rgyud</section><text>kyi zhing nas sangs rgyas kyi zhing rnams su 'gro bar 'gyur/ sangs rgyas bcom ldan 'das rnams kyis rab tu dgongs par 'gyur ro/ /sgrub pa'i cho ga'o/ /de nas bcom ldan 'das kyis gsang ba pa'i bdag po lag na rdo rje la bka' stsal pa/ lag na rdo rje gsang sngags kyi rtsa</text></item>
<item><p>63a6</p><section>rgyud</section><text>ba don yod pa'i zhags pa'i pad+ma'i gtsug tor gyi snying po dri ma med pa gsang ba 'di rig sngags 'chang ba'i rigs kyi bu'am/ rigs kyi bu mo'am/ dge slong ngam/ dge slong ma'am/ dge bsnyen nam/ dge bsnyen ma gang la las lan cig tsam yang dran pas yid la byed</text></item>
<item><p>63a7</p><section>rgyud</section><text>cing / yongs su dag pa'i bdag nyid snying rje chen po dang / byams pa'i sems dang ldan pa dang / lhag pa'i bsam pas sems can thams cad yongs su mi gtong ba'i blo dang / dmigs pa dang ldan pas sems can gang yang rung ba'i rna khung du brjod na sems can de dag ngan</text></item>
<item><p>63b1</p><section>rgyud</section><text>song du skye bar mi 'gyur te de ni gnas med do/ /sems can de dag thams cad dge ba'i rtsa ba chen po dang yang ldan par 'gyur ro/ /lan gnyis brjod na nad thams cad rab tu zhi bar 'gyur ro/ /lan gsum brjod na rims dang / 'brum bu dang / 'bras dang / lhog pa dang /</text></item>
<item><p>63b2</p><section>rgyud</section><text>me dbal dang / g.yan pa dang / rkang shu dang / mdze nad thams cad rab tu zhi bar 'gyur ro/ /lan bzhi brjod na/ dug dang / dbyig dug dang / byad dang / gshed byed/ thams cad rab tu zhi bar 'gyur ro/ /lan lnga brjod na 'thab pa dang / rtsod pa dang / 'gyed pa</text></item>
<item><p>63b3</p><section>rgyud</section><text>dang / shags su gyur pa thams cad rab tu zhi bar 'gyur ro/ /lan drug brjod na 'jigs pa thams cad dang / gdon thams cad dang / rims thams cad dang / pha rol gyi gnod pa thams cad rab tu zhi bar 'gyur ro/ /lan bdun brjod na dus ma yin par 'chi ba thams cad</text></item>
<item><p>63b4</p><section>rgyud</section><text>dang / sems can thams cad kyi 'tshe ba dang / yams thams cad rab tu zhi bar 'gyur ro/ /lag na rdo rje de lta bas na sems can thams cad kyi don du nyin re bzhin du tshig gzhan mi smra bar snying po 'di lan bdun bdun bzlas par bya'o/ /lag na rdo rje gang la la dag 'di</text></item>
<item><p>63b5</p><section>rgyud</section><text>ltar sdig pa mi dge ba bcu rab tu spyod pa/ mtshams med pa byed pa/ dam pa'i chos la skur pa 'debs pa/ 'phags pa'i gang zag la rab tu brnyas pas de dag sems can dmyal bar gzhol ba'i tshe'i dus byas par gyur pa dang / dge slong gang la la dag rang gi bslab pa'i</text></item>
<item><p>63b6</p><section>rgyud</section><text>sdom pa dral ba/ tshul khrims kyi sdom pa ral cing zhigs pa dang / mkhan po dang / slob dpon la ma gus shing 'khu ba dang / dam pa'i chos la rma 'byin pas tshe'i dus byas par gyur nas sems can dmyal bar gzhol bar gyur pa de dag gi don du bye ma gtsang ma la lan grangs bdun</text></item>
<item><p>63b7</p><section>rgyud</section><text>bdun bzlas nas/ dur khrod du bor ba'i ro dang / ro bsregs pa'i rus pa'am/ dur mchad du bcug pa'i ro'am/ rus pa la bye ma des gtor bar bya'o/ /gang dang gang na sems can rnams kyi rus pa gang dag yod pa de dang de dag tu bye ma des gtor ma thag tu/ de dang der bye mas phog</text></item>
<item><p>64a1</p><section>rgyud</section><text>pa'i sems can de dag rnams sems can dmyal ba dang / dang / dud 'gro dang / sha za'i skye gnas dang / gnod sbyin gyi skye gnas su skyes par gyur na yang de dag de'i mod la tshe brjes nas thams cad mtho ris kyi 'jig rten lha dang mi'i gnas su rab tu gzhol</text></item>
<item><p>64a2</p><section>rgyud</section><text>bar 'gyur zhing / phyin chad nam yang sems can thams cad dmyal ba dang / dang / dud 'gro'i 'gro ba rnams su skye bar mi 'gyur ro/ /gzungs sngags yi ge bcu pa 'di nyid gro ga dang / ras sam shog bu la bris te mchod rten gyi nang du bcug na/ gnas der srog chags</text></item>
<item><p>64a3</p><section>rgyud</section><text>rkang gnyis pa dang / rkang bzhi pa dang / rkang pa dang / rkang med pa gang dag nye bar 'ongs pa de dag thams cad mchod rten de'i grib ma phog pa tsam gyis de dag gi sdig pa dang / sgrib pa thams cad rnam par dag cing mtho ris su gzhol bar 'gyur ro/ /dang / bya</text></item>
<item><p>64a4</p><section>rgyud</section><text>dang / wa dang / khyi dang / ne'u le dang / grog sbur dang / sbrul dang / rus sbal dang / lag 'gro la sogs pa srog chags phra mo gang dag gis mchod rten de'i grib ma la 'grims pa thams cad kyang grib ma phog pa tsam gyis de dag rnams kyi sdig pa dang / sgrib pa thams cad</text></item>
<item><p>64a5</p><section>rgyud</section><text>rnam par dag par 'gyur zhing de dag thams cad kyang mtho ris kyi 'jig rten du gzhol bar 'gyur ro/ /bud dung la sogs pa la lan bdun bzlas brjod byas nas gnas mthon po'i rtse mo nas dung de bus na/ sems can gang dag gis dung de'i sgra thos pa'i skyes pa'am/ bud med dam/</text></item>
<item><p>64a6</p><section>rgyud</section><text>khye'u'am/ bu mo'am/ lha'am/ sam/ dud 'gro'i skye gnas su gtogs pa de dag thams cad bde 'gro mtho ris kyi 'jig rten du gzhol bar 'gyur zhing dge ba'i bshes gnyen rnams dang phrad nas chos thos te rim gyis mya ngan las 'da' ba'i bar du 'gyur ro/ /sems</text></item>
<item><p>64a7</p><section>rgyud</section><text>can gang dag sbyin pa la dga' ba dang / gang dag bsnyen gnas la nye bar gnas pa dang / gang dag skyabs gsum nye bar gzung ba dang / gang dag tshul khrims yongs su dag pa dang ldan pa dang / gang dag byang chub sems dpa'i sdom pas yang dag par bsdams pa de</text></item>
<item><p>64b1</p><section>rgyud</section><text>dag gis sgra de thos na/ de dag thams cad byang chub las phyir mi ldog cing myur du bla na med pa yang dag par rdzogs pa'i byang chub tu mngon par 'tshang rgya bar 'gyur ro/ /tshe de brjes ma thag tu 'jig rten gyi khams bde ba can du skye bar 'gyur ro/ /tsan+dan dkar po la lan bdun bzlas</text></item>
<item><p>64b2</p><section>rgyud</section><text>brjod byas nas dge 'dun gyi kun dga' ra ba'am/ dkor sa'am/ skye bo'i dbus sam/ rgyal po'i pho brang du bdug par byas na/ gang dag de'i dri la bsnams pa'i sems can de dag thams cad kyang las dang nyon mongs pa'i sgrib pa thams cad rnam par byang bar 'gyur te/ sangs</text></item>
<item><p>64b3</p><section>rgyud</section><text>rgyas kyi sku yongs su rdzogs pa rab tu 'thob pa'i bar du 'gyur ro/ /chos gos la rab tu bdugs nas lus la gyon na gang zag de'i sdig pa dang / sgrib pa thams cad ma lus par rnam par dag par 'gyur ro/ /lus la bab pa tsam gyis bag chags kyi dri ma dang / ser sna</text></item>
<item><p>64b4</p><section>rgyud</section><text>dang nyon mongs pa'i skyon thams cad spangs par 'gyur ro/ /gos la bdugs te bcangs pa tsam gyis 'jig rten thams cad dbang du 'gyur ro/ /bdag gi gos la rab tu bdugs te rgyal po'i pho brang du zhugs na rgyal po dang / btsun mor bcas pa rnams dbang du 'gyur ro/ /kun</text></item>
<item><p>64b5</p><section>rgyud</section><text>gyi mchod gnas chen por 'gyur ro/ /'jig rten thams cad kyi bla mar 'gyur ro/ /'phags pa'i dge 'dun gyi dbus su zhugs na dge 'dun thams cad kyi mchod gnas chen por 'gyur ro/ /skye bo'i tshogs chen po'i nang du zhugs na nor dang / longs spyod chen po 'phel</text></item>
<item><p>64b6</p><section>rgyud</section><text>bar 'gyur zhing mchod gnas chen po'i 'os su yang 'gyur ro/ /tsan+dan gyi bdug pa'i cho ga'o/ /don yod pa'i zhags pa'i rtog pa las pad+ma'i gtsug tor dri ma med pa'i snying po'i le'u ste bzhi pa'o// //de nas khro bo'i rgyal po che'i/ /rtog pa rab tu bshad bya ste/ /</text></item>
<item><p>64b7</p><section>rgyud</section><text>don yod rgyal po rmad byung tshe/ /kun tu dngos grub thogs med cing / /dkyil 'khor kun tu dbang bskur bas/ /sdang ba thams cad rab tu 'joms/ /bdud dang bgegs dpung rnam par 'jig /gnod sbyin srin po gsang ba pa/ /'byung po thams cad rab tu 'bros/ /</text></item>
<item><p>65a1</p><section>rgyud</section><text>bsam pa thams cad rab rdzogs byed/ /oM b+h+r-i kuTidaMSh+Te a mo g+ha sa ma ye/ a b+hi Shiny+tsa mAM sarba bid a mo g+ha aMg ab+hi She ka hU~M/ mi li mi li swA hA/ khro bo'i rgyal po'i snying po'o/ /de nas sku gzugs kyi cho ga ni dngul la khro bo'i rgyal po sor bcu gnyis kyi tshad</text></item>
<item><p>65a2</p><section>rgyud</section><text>tsam shin tu mdzes shing tshad dang ldan pa/ gdong gsum pa/ ral pa'i thor tshugs can/ rgyal ba 'od dpag tu med pas spyi bor brgyan pa/ zla ba tshes pa mgo la thogs pa/ gdong gsum gyi dang po khro ba/ g.yas cung zad 'dzum pa/ g.yon gad mo dgod pa/ lag pa bzhi pa/</text></item>
<item><p>65a3</p><section>rgyud</section><text>g.yas dang po na pad+ma/ 'og ma na ral gri 'phyar ba/ g.yon dang po na zhags pa/ 'og ma mdung rtse gsum pa/ rgyan thams cad kyis brgyan pa pad+ma dang zla ba'i gdan la rgyal po'i rol stangs kyis 'dug pa/ gcan gzan khro bo'i pags pas smad dkris pa'o/ /g.yas phyogs su</text></item>
<item><p>65a4</p><section>rgyud</section><text>ni lha mo sgrol ma ut+pa la thogs pa rgyan thams cad kyis rab tu brgyan pa'o/ /g.yon phyogs su ni lha mo rig sngags kyi rgyal mo nor bu rin po che thogs pa/ rgyan thams cad kyis rab tu brgyan pa'o/ /'jig rten dbang phyug gi drung du rig sngags 'chang pus mo btsugs pa lag na</text></item>
<item><p>65a5</p><section>rgyud</section><text>spos phor thogs shing bgrang phreng 'dzin pa bcom ldan 'das la gyen du blta ba'o/ /yang na ni ri mor bri bar bya ste cho ga bzhin no/ /gzugs brnyan de dag gi drung du ba'i lci bas byug pa byas la/ tsan+dan dkar po'i dkyil 'khor bya zhing gur gum gyis mchod yon bya ste/ me tog la</text></item>
<item><p>65a6</p><section>rgyud</section><text>sogs pas yang dag par mchod par bya'o/ /dkyil 'khor de'i steng du khro bo'i rgyal po bzhugs su gsol te/ de'i drung du bzlas brjod stong phrag brgyad bya'o/ /de nas gzugs brnyan de 'gul zhing g.yo bar 'gyur ro/ /rkang pas phan tshun du 'chag par 'gyur/ gzugs</text></item>
<item><p>65a7</p><section>rgyud</section><text>las 'od zer 'byung bar 'gyur/ tshig 'byin par 'gyur/ legs so zhes sgra 'byin par 'gyur/ lag pa g.yas pa rig sngags 'chang gi spyi bor 'jog par 'gyur/ yid la bsams so cog thams cad dang / mchog thams cad yongs su rdzogs par 'gyur ro/ /bzlas</text></item>
<item><p>65b1</p><section>rgyud</section><text>brjod rdzogs pa'i mod la 'phags pa spyan ras gzigs dbang phyug khro bo'i rgyal po rang gi mdun na bzhugs par 'gyur ro/ /dran pa tsam gyi mod la dngos grub thams cad 'grub par 'gyur ro/ /las thams cad kyang byed par 'gyur ro/ /bklags pas las thams cad</text></item>
<item><p>65b2</p><section>rgyud</section><text>dang / dngos grub thams cad 'grub par 'gyur ba dang / grub pa thams cad ston par 'gyur ro/ /khro bo'i rgyal po chen po'i zhags pa nas bzung ste/ bzlas brjod stong rtsa brgyad byas na sngon chad bsags pa'i bsod nams dang / las kyi bgo skal thams cad mngon sum du</text></item>
<item><p>65b3</p><section>rgyud</section><text>'gyur ro/ /tshe'i mthar thug gi bar du dpal chen po thob pa dang / che ba nyams su myang bar 'gyur ro/ /gdong du bltas te bzlas brjod stong rtsa brgyad byas na dbang phyug chen po'i dngos grub thob par 'gyur ro/ /pad+ma nas bzung ste bzlas brjod stong rtsa brgyad byas na nyon</text></item>
<item><p>65b4</p><section>rgyud</section><text>mongs pa dang / nye ba'i nyon mongs pa thams cad dang bral bar 'gyur ro/ /ral gri nas bzung ste/ bzlas pa stong rtsa brgyad byas na nam mkha' la 'gro ba'i dngos grub thob par 'gyur ro/ /rtse gsum nas bzung ste/ stong rtsa brgyad bzlas brjod byas na/ 'jig rten</text></item>
<item><p>65b5</p><section>rgyud</section><text>gsum gyi dbang phyug tu 'gyur ro/ /'gro ba thams cad dbang du 'gyur ro/ /rked pa nas bzung ste bzlas pa stong rtsa brgyad byas na sngon gyi tshe rabs dran par 'gyur ro/ /rgyal po dang btsun mo 'khor dang bcas pa rnams dbang du 'gyur te/ bdag nyid ji srid 'tsho'i bar du nor</text></item>
<item><p>65b6</p><section>rgyud</section><text>rnams nye bar gnas par 'gyur ro/ /cod pan la lan brgya rtsa brgyad bzlas te/ khro bo'i rgyal po'i dbu la bcings na nges par dbang bskur ba thob par 'gyur te/ 'di la the tshom dang yid gnyis bskyed par mi bya'o/ /bzlas brjod dang / sgrub pa 'di dag gis ni 'phags pa spyan ras</text></item>
<item><p>65b7</p><section>rgyud</section><text>gzigs dbang phyug khro bo'i rgyal po'i gzugs kyis rig sngags 'chang gi mdun du byon te/ ci dgos pa thams cad byed par 'gyur ro/ /'phags pa don yod zhags pa'i rtog pa'i rgyal po'i cho ga las phyung ba rdzogs so// //paN+Di ta many+dzu shrI warma dang /</text></item>
<item><p>66a1</p><section>rgyud</section><text>lo ts+tsha ba dge slong blo ldan shes rab kyis bsgyur cing zhus te gtan la phab pa// @#/ /byang chub sems dpa' 'phags pa spyan ras gzigs dbang phyug lag pa stong dang / mig stong dang /</text></item>
<item><p>66a2</p><section>rgyud</section><text>ldan pa'i cho ga zhib mo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das shAkya thub pa/ ri gru 'dzin na byang chub sems dpa' 'phags pa spyan ras gzigs dbang phyug gi</text></item>
<item><p>66a3</p><section>rgyud</section><text>gnas na/ rin po che bkod pa'i 'khor gyi khyams na bzhugs shing / bcom ldan 'das rin po che'i seng ge'i khri la bzhugs te/ khri de ni rin po che'i mchog sna tshogs du mas spras pa/ rin po che sna bdun gyi rgyal mtshan rnams kyis yongs su brtsegs pa lha'i ba dan</text></item>
<item><p>66a4</p><section>rgyud</section><text>dpyangs pa ste/ de'i tshe sangs rgyas bcom ldan 'das seng ge'i khri de nyid la bzhugs nas 'di snyam dgongs te/ ngas byang chub sems dpa' thams cad 'dzin pa'i gzungs bshad gor ma chag snyam du dgongs so/ /byang chub sems dpa' sems dpa' chen po du ma dang /</text></item>
<item><p>66a5</p><section>rgyud</section><text>thabs cig tu bzhugs pa la 'di lta ste/ byang chub sems dpa' gzungs kyi dbang phyug rgyal po dang / byang chub sems dpa' sems dpa' chen po rin po che'i rgyal po dang / byang chub sems dpa' sman gyi rgyal po dang / byang chub sems dpa' sman gyi sde dang / byang chub</text></item>
<item><p>66a6</p><section>rgyud</section><text>sems dpa' 'phags pa spyan ras gzigs dbang phyug dang / byang chub sems dpa' mthu chen thob pa dang / byang chub sems dpa' pad+ma'i spyan dang / byang chub sems dpa' bkod pa chen po dang / byang chub sems dpa' rin po che'i snying po dang / byang chub sems</text></item>
<item><p>66a7</p><section>rgyud</section><text>dpa' dpal gyi snying po dang / byang chub sems dpa' rdo rje'i snying po dang / byang chub sems dpa' nam mkha'i snying po dang / byang chub sems dpa' byams pa dang / byang chub sems dpa' kun tu bzang po dang / byang chub sems dpa' 'jam dpal la sogs pa/</text></item>
<item><p>66b1</p><section>rgyud</section><text>byang chub sems dpa' chen po rnams kyang / de bzhin gshegs pa thams cad kyis spyi bo nas dbang bskur ba/ chos kyi rgyal po chen po rnam thos kyi sras sha stag dang thabs cig go/ /'od srung chen po la sogs gang dag gis nyan thos dag gis bcu spyad par gyur pa/ nyan thos kyi</text></item>
<item><p>66b2</p><section>rgyud</section><text>dge 'dun dpag tu med pa/ grangs med pa/ tshangs pa dung la sogs pa tshangs ris kyi lha'i bu du ma dang / lha'i bu sa 'tsho la sogs pa lha'i bu du ma dang / rgyal po chen po bzhi 'phags skyes po la sogs pa du ma dang / lha dang / klu dang / gnod sbyin dang / dri za dang / lha ma yin dang /</text></item>
<item><p>66b3</p><section>rgyud</section><text>nam mkha' lding dang / mi'am ci dang / lto 'phye chen po dang / mi dang mi ma yin pa du ma dang / klu'i rgyal po nus pa'i dra ba la sogs pa klu'i rgyal po du ma dang / lha'i bu mo gzhon nu'i mig la sogs pa/ 'dod pa na spyod pa'i lha du ma dang / dgon pa'i lha du ma yang thabs cig</text></item>
<item><p>66b4</p><section>rgyud</section><text>go/ /'bab chu dang / mtsho dang / mtsho bran dang / khron pa dang / chu klung dang / chu klung chen po dang / sman dang / rtswa dang / shing gel ba dang / nags tshal dang / nags khrod dang / gtsug lag khang dang / khyim dang / chu dang / me dang / rdul gyi ri dang /</text></item>
<item><p>66b5</p><section>rgyud</section><text>sa dang / rgyal po'i khab dang / mchod rten dang / dri gtsang khang la sogs pa na gnas pa'i lha thams cad kyang der 'dus so/ /de nas byang chub sems dpa' 'phags pa spyan ras gzigs dbang phyug 'khor chen po de'i nang na 'dug pas/ rdzu 'phrul mngon par shes pa'i 'od zer</text></item>
<item><p>66b6</p><section>rgyud</section><text>rnams kyis ma tshor bar phyogs bcu'i sangs rgyas kyi zhing rnams khyab par snang bar byas shing / stong gsum gyi stong po'i 'jig rten gyi khams 'di yang gser gyi kha dog lta bur byas so/ /lha dang klu thams cad dang / lha mchog thams cad kyi khang pa dag kyang khrol zhes g.yos so/ /</text></item>
<item><p>66b7</p><section>rgyud</section><text>chu klung dang / chu klung chen po dang / rgya mtsho chen po dang / ri khor yug dang / ri bo ri rab dang / rdul gyi ri dang / ri nag po thams cad kyang shin tu g.yos so/ /zla ba dang / nyi ma dang / rin po che dang / me dang / gza' dang / rgyu skar gyi 'od kyang mog mog por byas</text></item>
<item><p>67a1</p><section>rgyud</section><text>so/ /byang chub sems dpa' gzungs kyi dbang phyug rgyal pos ltas rmad du byung ba de mthong nas/ ltas sngon ma mthong ba la the tshom skyes te/ de stan las langs te thal mo sbyar te/ rdzu 'phrul mngon par shes pa'i ltas 'di sus bgyis zhes/ sangs</text></item>
<item><p>67a2</p><section>rgyud</section><text>rgyas bcom ldan 'das la tshigs su bcad pas zhus pa/ /deng su byang chub yang dag mthar thug gyur/ /thams cad ldan pa'i 'od zer su yis btang / /'jig rten mgon po ci slad phyogs bcu yi/ /zhing rnams gser mchog 'dra bar gnas par gyur/ /stong gsum 'di ni ci</text></item>
<item><p>67a3</p><section>rgyud</section><text>slad tshig pa 'dra/ /deng 'dir su zhig gis ni dbang thob lags/ /sngon chad ma byung rdzu 'phrul stobs sus bstan/ /su yis 'dir ni zhing mang g.yos par bgyis/ /ci slad lha dang klu rnams khyim 'khrugs shing / /gzhal med khang mchog dag kyang rab 'gul dang / /</text></item>
<item><p>67a4</p><section>rgyud</section><text>thams cad skrag nas rnam par blta zhing mchis/ /ci yi slad du stong gsum g.yos pa dang / /gang gis 'khor 'dir the tshom skyes gyur de'i/ /rgyu dang su yi mthu lags ma 'tshal na/ /ci slad rdzu 'phrul mngon shes bstan bgyis pa/ /rgyal ba byams pa'i thugs can bka'</text></item>
<item><p>67a5</p><section>rgyud</section><text>stsal gsol/ /bcom ldan 'das kyis byang chub sems dpa' gzungs kyi dbang phyug rgyal po la bka' stsal pa/ /kye rigs kyi bu khyod la sogs pa 'di ltar shes par gyis shig /da ltar 'khor gyi dkyil 'khor 'di na byang chub sems dpa' sems dpa' chen po ming 'phags</text></item>
<item><p>67a6</p><section>rgyud</section><text>pa spyan ras gzigs dbang phyug ces bya ba zhig yod de/ 'di ni bskal pa du ma nas 'gro ba'i don mthar phyin pa/ byams pa dang / snying rje dang thabs la mkhas pa/ bsgoms pas sgrub pa dang / gzungs kyi sgo rnams la nus pa dang ldan pa ste/ sems can</text></item>
<item><p>67a7</p><section>rgyud</section><text>gyi khams thams cad la zhi ba dang / bde bar 'dod pas rdzu 'phrul gyi stobs chen po 'di phyung ngo / /bcom ldan 'das kyis de skad ces bka' stsal pa dang / de nas de'i tshe byang chub sems dpa' 'phags pa spyan ras gzigs dbang phyug stan las langs te/ gos</text></item>
<item><p>67b1</p><section>rgyud</section><text>legs par bgos nas/ sangs rgyas bcom ldan 'das la thal mo sbyar te/ 'di skad ces gsol to/ /btsun pa bcom ldan 'das bdag la snying rje chen po'i rang bzhin gyis gsang sngags snying ltar bzung ba mchis te/ sems can gyi khams thams cad kyi phan pa dang /</text></item>
<item><p>67b2</p><section>rgyud</section><text>bde ba thob par bgyi ba dang / sdig pa'i las thams cad dang / las lci ba rnams 'byang bar bgyi ba dang / bgegs dang mi khom pa rnams yongs su spang bar bgyi ba dang / dge ba'i phyogs bsod nams thams cad 'phel bar bgyi ba dang / dge ba'i rtsa ba'i sa bon thams cad yongs su</text></item>
<item><p>67b3</p><section>rgyud</section><text>rdzogs par bgyi ba dang / 'jigs pa dang / gnod pa thams cad yongs su spang ba dang / mchog thams cad myur du yongs su rdzogs par bgyi ba'i slad du/ bdag da de brjod par 'tshal na/ bcom ldan 'das thugs brtse ba'i slad du/ thugs rjes bdag la nges par gnang</text></item>
<item><p>67b4</p><section>rgyud</section><text>bar mdzad du gsol/ bcom ldan 'das kyis bka' stsal pa/ kye rigs kyi bu shin tu snying rje chen po dang ldan pa khyod/ sems can rnams la phan pa dang / bde ba'i phyir/ gsang sngags gang brjod par 'dod pa 'di/ da ltar legs par khyod kyis dus la bab kyis myur du</text></item>
<item><p>67b5</p><section>rgyud</section><text>smros shig /sangs rgyas bcom ldan 'das dang / de bzhin du sangs rgyas bcom ldan 'das thams cad kyang rjes su thugs rang ngo / /sangs rgyas bcom ldan 'das la byang chub sems dpa' 'phags pa spyan ras gzigs dbang phyug gis yang 'di skad ces gsol to/ /bcom</text></item>
<item><p>67b6</p><section>rgyud</section><text>ldan 'das bdag gis dran pa bskal pa du ma 'das par gyur pa na/ 'dir sangs rgyas bcom ldan 'das 'od zer stong gi rgyal po dag par gnas pa zhes bgyi ba byung ste/ sangs rgyas bcom ldan 'das 'gro ba'i bla ma des bdag la byams pas dran par bgyi ba dang / sems can</text></item>
<item><p>67b7</p><section>rgyud</section><text>thams cad la phan par bgyi ba'i slad du/ /thugs rje chen pos snying lta bu 'di yongs su rdzogs pa dang / mi zlogs pa dang / rgyas par bshad de/ gser gyi kha dog lta bu'i phyag bdag gi mgo la bzhag na/ 'di skad ces kye rigs kyi bu khyod kyis ma 'ongs pa'i sdig pa can</text></item>
<item><p>68a1</p><section>rgyud</section><text>gyi dus kyi sems can thams cad la phan pa dang / bde ba chen po bya ba'i phyir/ snying lta bu'i gsang sngags 'di zung shig /ces bka' stsal to/ /bdag ni de'i tshe thog ma nyid du sa dang po la gnas par gyur to/ /'di ltar bdag gis gsang sngags 'di lan cig thos</text></item>
<item><p>68a2</p><section>rgyud</section><text>pas de nyid na gnas bzhin du sa brgyad pa nges par rtogs par gyur to/ /bdag gis de'i tshe snying la bab pa dang / dga' ba dang / yid bde ba thob nas/ de nyid du bdag gis smon lam 'di skad btab ste/ 'di ltar bdag ma 'ongs pa'i dus na/ sems can thams cad la phan pa dang /</text></item>
<item><p>68a3</p><section>rgyud</section><text>bde ba dang / zhi bar bgyid nus par 'gyur zhe na/ da nges par bdag gi lus la lag pa stong dang / mig stong yongs su rdzogs par gyur cig ces bgyis pa dang / smon lam de skad btab ma thag tu de nyid na mchis bzhin du/ lag stong dang / mig stong yongs su rdzogs par</text></item>
<item><p>68a4</p><section>rgyud</section><text>gyur to/ /phyogs bcu dag tu sa chen po yang rnam pa drug tu g.yos so phyogs bcu nas sangs rgyas bcom ldan 'das thams cad kyis 'od zer stong stong bdag gi steng du bkye nas/ phyogs bcu'i 'jig rten gyi khams mtha' yas pa snang bar gyur to/ /de slan chad sangs rgyas bcom</text></item>
<item><p>68a5</p><section>rgyud</section><text>ldan 'das du ma'i 'khor gyi dkyil 'khor rnams su yang dang yang du rnyed cing thos te/ de dag gi spyan sngar gzungs sngags 'di bzung ngo / /yang dga' ba dang mgu ba du ma skyes par gyur to/ /bdag gis bskal pa du mar skye ba dang / 'chi ba nges par rtogs pa phra mo thob par gyur te/</text></item>
<item><p>68a6</p><section>rgyud</section><text>de slan chad rtag tu brjod cing bzung ste/ bskyud par ma gyur to/ /gzungs sngags 'di gzung ba'i don du bdag gang dang gang du skyes par rtag tu sangs rgyas bcom ldan 'das rnams kyi spyan sngar pad+ma las rdzus te skyes nas/ ma'i mngal du skye ba gzung bar ma gyur to/ /dge slong ngam/</text></item>
<item><p>68a7</p><section>rgyud</section><text>dge slong ma'am/ dge bsnyen nam/ dge bsnyen ma'am/ khye'u 'am/ bu mo gang la la zhig brjod cing 'dzin par 'tshal ba des/ sems can thams cad la byams pa'i bsam pa dang / snying rje'i bsam pa'i sems bskyed par bgyi'o/ /thog mar bdag brjod pa'i</text></item>
<item><p>68b1</p><section>rgyud</section><text>'og tu smon lam chen po 'di skad gdab par bgyi ste/ btsun pa spyan ras gzigs dbang phyug snying rje can khyod la phyag 'tshal lo/ /bdag nges par shes rab chen po'i ming thob par gyur cig /btsun pa spyan ras gzigs dbang phyug snying rje can khyod la phyag 'tshal lo/ /bdag nges</text></item>
<item><p>68b2</p><section>rgyud</section><text>par sems can yongs su skyob par gyur cig /btsun pa spyan ras gzigs dbang phyug snying rje can khyod la phyag 'tshal lo/ /bdag nges par myur du thabs la mkhas pa thob par gyur cig /btsun pa spyan ras gzigs dbang phyug snying rje can khyod la phyag 'tshal lo/ /bdag nges</text></item>
<item><p>68b3</p><section>rgyud</section><text>par shes rab kyi grur zhugs par gyur cig /btsun pa spyan ras gzigs dbang phyug snying rje chen po can khyod la phyag 'tshal lo/ /bdag nges par myur du sdug bsngal gyi rgya mtsho las rgal bar gyur cig /btsun pa spyan ras gzigs dbang phyug snying rje chen po can khyod la phyag 'tshal</text></item>
<item><p>68b4</p><section>rgyud</section><text>lo/ /bdag tshul khrims kyi rkang pa dang ldan zhing lam myur du thob par gyur cig /btsun pa spyan ras gzigs dbang phyug snying rje chen po can khyod la phyag 'tshal lo/ /bdag nges par myur du mya ngan las 'das pa'i ri la 'dzeg par gyur cig /btsun pa spyan ras gzigs</text></item>
<item><p>68b5</p><section>rgyud</section><text>dbang phyug snying rje chen po can khyod la phyag 'tshal lo/ /bdag nges par myur du 'dus ma byas kyi khyim du 'jug par gyur cig /btsun pa spyan ras gzigs dbang phyug snying rje can khyod la phyag 'tshal lo/ /bdag myur du chos kyi sku dang gcig tu gyur cig /gang gi tshe bdag</text></item>
<item><p>68b6</p><section>rgyud</section><text>ral gri'i ri de la 'gro ba na ral gri'i ri de bsnyil zhing zhig par gyur cig /gang gi tshe bdag me ma mur gyi nang du 'gro ba na/ me ma mur de rang med par gyur cig /gang gi tshe bdag sems can dmyal ba'i lam du 'gro ba na/ sems can dmyal ba rnams rang bzhin gyis stongs par</text></item>
<item><p>68b7</p><section>rgyud</section><text>gyur cig /gang gi tshe bdag gshin rje'i 'jig rten du 'gro ba na/ rnams rang tshim par gyur cig /gang gi tshe bdag lha ma yin gyi gnas su 'gro ba na/ de dag gi sems rang dul bar gyur cig /gang gi tshe bdag dud 'gro rnams su 'gro ba na/ de dag ye</text></item>
<item><p>69a1</p><section>rgyud</section><text>shes chen po'i de kho na rang thob par gyur cig ces de ltar smon lam de skad btab nas/ dad pa ldan zhing sems kyis dran par bgyis la/ bdag gi ming brjod par bgyi'o/ /de nas yang bdag slob dpon 'di lta ste/ de bzhin gshegs pa 'od dpag med</text></item>
<item><p>69a2</p><section>rgyud</section><text>rtag tu dran par bgyi'o/ /de nas gsang sngags 'di brjod par rigs so/ /nub gcig la 'di lan lnga brjod na/ bdag nyid kyi skye ba dang / 'chi ba bsags pa'i las lci ba stong phrag brgya dang / bye ba stong phrag bcu bsags pa rnams spong bar 'gyur/ byang bar 'gyur</text></item>
<item><p>69a3</p><section>rgyud</section><text>ro/ /yang bcom ldan 'das la gsol pa/ btsun pa bcom ldan 'das lha dang mi thams cad snying rje chen po'i rang bzhin gyi gzungs sngags gzhi 'di ji lta ba bzhin du brjod cing 'dzin na/ gal te de dag 'gum pa'i dus kyi tshe/ phyogs bcu nas sangs rgyas bcom ldan 'das</text></item>
<item><p>69a4</p><section>rgyud</section><text>rnams de'i steng du phyag rkyong zhing 'di skad ces khyod gang du skye bar 'dod/ /gang dang gang du smon lam btab pa der song shig ces gsung ngo / /yang bcom ldan 'das la 'di skad ces gsol to/ /btsun pa bcom ldan 'das mi'am mi ma lags pa gang zhig snying rje</text></item>
<item><p>69a5</p><section>rgyud</section><text>chen po'i rang bzhin gyi gsang sngags 'di brjod cing 'dzin la/ de gal te ngan song gsum du lhung bar gyur na/ bdag bla na med pa yang dag par rdzogs pa'i byang chub mngon par rdzogs par 'tshang rgya bar ma gyur cig /gang zhig gis gsang sngags 'di brjod cing bzung</text></item>
<item><p>69a6</p><section>rgyud</section><text>la/ sangs rgyas bcom ldan 'das thams cad kyi 'jig rten gyi khams su skye ba ma thob na bdag sangs rgyas su ma gyur cig /yang su zhig gis gsang sngags 'di brjod cing bzung la/ des ting nge 'dzin dang / so so yang dag par rig pa du ma ma thob na/ bdag sangs rgyas</text></item>
<item><p>69a7</p><section>rgyud</section><text>su ma gyur cig /yang su zhig gis gsang sngags 'di brjod cing bzung la/ tshe gcig gis yid la bsams pa thams cad yongs su ma rdzogs na/ 'di snying rje chen po'i rang bzhin gyi snying po zhes bgyi ba'i ming thob par mi 'gyur ro/ /su sdig pa bgyid pa dang / ma dad</text></item>
<item><p>69b1</p><section>rgyud</section><text>pa ni ma gtogs so/ /bud med su zhig bud med kyi chos la yid byung nas/ bdag skyes par gyur cig ces 'tshal te/ snying rje chen po'i rang bzhin gyi gzungs sngags gzhi 'di brjod cing bzung la de bud med kyi lus las ma gyur cing / skyes pa'i lus ma thob na/ bdag byang</text></item>
<item><p>69b2</p><section>rgyud</section><text>chub mngon par rdzogs par 'tshang rgya bar ma gyur cig /gal te 'dzin par bgyid pas/ de la the tshom cung zad tsam zhig bgyis na/ gdon mi 'tshal bar yid la bsams pa bzhin du mi 'grub bo/ /gang gis dge 'dun gyi bza' ba dang / thug pa dang / nor dang / 'bru</text></item>
<item><p>69b3</p><section>rgyud</section><text>phrogs sam/ chud gsan te/ gang la sangs rgyas stong gi bshags su gnang bas bshags su lags kyang bshags par ma gyur la/ gal te gsang sngags 'di brjod kyang / sdig pa thams cad 'byang bar ma gyur na/ de'i slad du dge 'dun gyi rdzas ci spyad pa dang / chud</text></item>
<item><p>69b4</p><section>rgyud</section><text>gsan pa dang / phrogs pa dang / phyogs bcu dag na/ rab tu byung ba thams cad kyi so so'i mdun du mchis la bshags na/ de'i tshe de'i bshags par 'gyur ro/ /gal te de ltar gsang sngags 'di brjod par gyur na/ phyogs bcu dag tu gtogs pa'i rab tu byung ba'i</text></item>
<item><p>69b5</p><section>rgyud</section><text>'dus pa rnams de la dbang yin no zhes smra zhing las thams cad kyang bshags par chud par 'gyur ro/ /sdig pa bcu po thams cad dang / mtshams med pa lnga dang / 'phags pa'i gang zag rnams la mi snyan pa brjod pa dang / dam pa'i chos spang ba dang / dus ma lags par zas</text></item>
<item><p>69b6</p><section>rgyud</section><text>'tshal ba dang / bslab pa nyams pa dang / mchod rten dang / dge 'dun gyi kun dga' ra ba dang / dge 'dun gyi rdzas chud gzon pa dang / tshul khrims yongs su dag par gnas pa'i sems can rnams kyi tshul khrims nyams par bgyid pa dang / de la sogs pa'i sdig</text></item>
<item><p>69b7</p><section>rgyud</section><text>pa'i las shin tu lci ba thams cad dang / sdig pa thams cad ma lus par byang bar 'gyur ro/ /gang the tshom 'tshal ba ni ma gtogs te/ de'i sdig pa chung ngu dang / las yang ba yang 'byang bar mi 'gyur na/ shin tu lci ba lta smos kyang ci 'tshal/ sdig pa'i las shin tu lci ba</text></item>
<item><p>70a1</p><section>rgyud</section><text>rnams byang bar ma gyur du lags kyang / yun ring mo zhig na/ sangs rgyas kyi rgyur 'gyur bar bgyid nus par 'gyur ro/ /yang 'di skad ces gsol to/ /btsun pa bcom ldan 'das gal te mi'am/ mi ma lags pa zhig gis snying rje chen po'i rang bzhin gyi snying</text></item>
<item><p>70a2</p><section>rgyud</section><text>po 'di brjod par gyur na/ de skye ba bzang po rnam pa bco lnga thob par 'gyur ro/ /gshis ngan du 'gum pa rnam pa bco lnga ni myong bar mi 'gyur te/ bco lnga gang zhe na/ dang po ni gang ltogs pas sdug bsngal te 'gum par mi 'gyur ba'o/ /gnyis pa ni gang chad pa ngan pas</text></item>
<item><p>70a3</p><section>rgyud</section><text>bcad pa'i tshor bas nyam thag pa'i gnod pa dag gis 'gum par mi 'gyur ba'o/ /gsum pa ni dgra dang / khon mchis pa dang / phyir bzlog pa rnams kyi dug dang / mtshon gyis 'gum par mi 'gyur ba'o/ /bzhi pa ni gang dmag gi g.yul 'gyed par zhugs pa'i</text></item>
<item><p>70a4</p><section>rgyud</section><text>tshe 'gum par mi 'gyur ba'o/ /lnga pa ni gang stag dang / spyang ki la sogs pa gcan gzan ma rungs pa rnams kyis bsad pas 'gum par mi 'gyur ba'o/ /drug pa ni gang sbrul gdug pa dang / rtsangs pa dang / srog chags u tsi ling gas zin nas 'gum par mi 'gyur</text></item>
<item><p>70a5</p><section>rgyud</section><text>ba'o/ /bdun pa ni gang me dang / chus 'gum par mi 'gyur ba'o/ /brgyad pa ni gang dug tu 'gyur ro 'tshal bas/ 'gum par mi 'gyur ba'o/ /dgu pa ni gang srog chags sna tshogs kyi dug gis 'gum par mi 'gyur ro/ /bcu pa ni gang rmongs pa dang / rnam</text></item>
<item><p>70a6</p><section>rgyud</section><text>par g.yengs pa dang / brjed pa dang / nyal bas 'gum par mi 'gyur ba'o/ /bcu gcig pa ni gang ri dang / shing dang / g.yang sa dang / gad pa las ltung bas 'gum par mi 'gyur ba'o/ /bcu gnyis pa ni gang byad kyis 'gum par mi 'gyur ba'o/ /bcu gsum</text></item>
<item><p>70a7</p><section>rgyud</section><text>pa ni gang dag lha g.yon can rnams dang / 'byung po sdig pa can rnams kyis glags bltas pas 'gum par mi 'gyur ba'o/ /bcu bzhi pa ni gang gsor mi rung ba'i nad rnams kyis btab nas 'gum par mi 'gyur ro/ /bco lnga pa ni gang bdag la bdag gsod pas 'gum</text></item>
<item><p>70b1</p><section>rgyud</section><text>par mi 'gyur ba ste/ gang snying rje chen po'i rang bzhin can te/ gang snying rje chen po'i rang bzhin gyi snying po 'di brjod cing 'dzin pa de la/ gshis ngan du 'gum pa rnam pa bco lnga 'byung bar mi 'gyur ro/ /skye ba bzang po rnam pa bco lnga yang thob par 'gyur te/ dang po ni gang dang gang du</text></item>
<item><p>70b2</p><section>rgyud</section><text>skye ba thams cad du chos dang mthun pa'i rgyal po rnams dang phrad par 'gyur ba'o/ /gnyis pa ni gang 'phags pa'i yul du skye ba thob par 'gyur ba'o/ /gsum pa ni dus bzang po dang phrad par 'gyur ba'o/ /bzhi pa ni gang rtag tu dge ba'i bshes gnyen rnams dang phrad par 'gyur ba'o/ /</text></item>
<item><p>70b3</p><section>rgyud</section><text>lnga pa ni gang dbang po mtha' dag tshang ba'i lus 'thob par 'gyur ba'o/ /drug pa ni gang dge ba'i phyogs la sems yongs su smin par 'gyur ba'o/ /bdun pa ni gang tshul khrims nyams par mi 'gyur ba'o/ /brgyad pa ni gang gnyen bshes rnams dang / bran g.yog rnams kyis bye brag</text></item>
<item><p>70b4</p><section>rgyud</section><text>shes shing mthun par 'gyur ba'o/ /dgu pa ni gang yo byad dang / nor dang / zas rtag tu rgyun mi 'chad par rnyed par 'gyur ba'o/ /bcu pa ni gang gzhan gyis go 'phang bstod pa dang / mchod pa dang / bkur sti rnyed par 'gyur ba'o/ /bcu gcig pa ni gang nor dang / yo byad mi 'phrogs</text></item>
<item><p>70b5</p><section>rgyud</section><text>par 'gyur ba'o/ /bcu gnyis pa ni gang bsams pa sems dang mthun par 'gyur ba'o/ /bcu gsum pa ni gang lha dang klu dang / lha ma yin rnams kyis kyang rtag tu srung bar 'gyur ba'o/ /bcu bzhi pa ni gang sangs rgyas bcom ldan 'das rnams mthong zhing chos kyang thob par 'gyur</text></item>
<item><p>70b6</p><section>rgyud</section><text>ba'o/ /bco lnga pa ni gang chos thos pa dang / don zab mo shes rab kyis rtogs par 'gyur ba ste/ gang la la zhig snying rje chen po'i rang bzhin gyi snying po 'di brjod cing 'dzin pa des gong du smos pa skye ba rnam pa bco lnga po de dag 'thob par 'gyur ro/ /de'i slad du lha dang mi thams cad kyis rtag tu brjod</text></item>
<item><p>70b7</p><section>rgyud</section><text>cing gzung bar bgyi ste/ de la skyo ba bskyed par mi bgyi'o/ /de nas byang chub sems dpa' 'phags pa spyan ras gzigs dbang phyug gis tshig de skad smras nas/ de'i rjes la 'khor mang po'i dbus de nyid du 'dug ste/ lag pa gnyis mnyam par thal mo sbyar nas/ sems can</text></item>
<item><p>71a1</p><section>rgyud</section><text>thams cad la snying rje chen po'i sems bskyed de/ 'dzum pa'i bzhin rgyas par byas nas/ rgyas pa chen po kun nas yongs su rdzogs pa thogs pa med pa snying rje chen po'i rang bzhin gyi snying po gzungs sngags chen po gzhi mdzes pa 'di smras so/ /na mo rat+na tra yA ya/ na ma</text></item>
<item><p>71a2</p><section>rgyud</section><text>Ar+ya a ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ oM sarba ban d+ha na ts+tshe da na ka rA ya/ sarba pA pa sa mu drots+tsho Sha Na ka rA ya/ sarba byA d+hi pra sha ma na ka rA ya/ sarba i t+yu pa dra ba bi nA sha na ka rA ya/ sarba b+ha ye Shu tA ra Na ka rA ya/ ta s+ya na maskr-i twa/ i daM</text></item>
<item><p>71a3</p><section>rgyud</section><text>Ar+ya a ba lo ki te shwa ra/ ta ba nI la kaN+Tha nA ma pa ra ma hr-i da ya mA brta yi Sh+yA mi/ sarba aR+tha sA d+ha naM/ shu b+ha tse ta naM/ sarba b+hU tA nAM pA pa mA rga bi sho d+ha kaM/ tad+ya thA/ A lo ke/ lo ka ma ti/ lo kA ti krAn+ta/ e h+ye hi ma hA bo d+hi satwa/ he bo d+hi satwa/ he ma hA bo d+hi satwa/ he pri ya bo d+hi</text></item>
<item><p>71a4</p><section>rgyud</section><text>satwa/ he ma hA kA ru Ni ka /sma ra hr-i da yaM/ e h+ye hi/ Ar+yA ba lo ki te shwa rA ya/ pa ra ma mai tri tsit+ta kA ru Ni ka /ku ru ku ru karma/ sA d+ha ya sA d+ha ya bi d+yA na/ de hi de hi/ me a raM ga maM ga maM bi haM ga ma/ sid d+ha yo gI shwa ra/ du hu du hu ma hA bIr+ya n+te/ d+ha ra d+ha ra d+hA ren+d+re shwa ra dz+wa la dz+wa</text></item>
<item><p>71a5</p><section>rgyud</section><text>la bi ma la mU rte/ Ar+ya a ba lo ki te shwa ra/ kr-iSh+NA dzi na dza TA mu ku Ta/ a laM kr-i ta/ sha rI ra lam+ba pra lam+ba bi lam+ba/ ma hA sid d+ha bid+yA d+ha ra/ ba la ba la/ ma hA ba la/ ma la ma la ma hA ma la/ dz+wa la dz+wa la ma hA dz+wa la/ k-iSh+Na pak+Sha/ kr-iSh+Na bar+Na/ kiSh+Na pA sha/ ni r+g+hA ta na/</text></item>
<item><p>71a6</p><section>rgyud</section><text>he pad+ma ha sta/ dza ya ka ra/ ni shA tsa re shwa ra/ k-iSh+Na sarba kri ta yadz+nyo pa bI ta/ e h+ye hi ma hA bI ra/ ma hA ba ra ma hA bA rA ha mu kha/ tri pu ra da ha ne shwa ra/ nA rA ya Na rU pa/ ba la be ga d+hA ri/ he nI la kaN+Tha/ e h+ye hi/ ma hA ha la ha la/ bi Sha ni rdzi ta lo ka s+ya rA ga bi Sha nA sha</text></item>
<item><p>71a7</p><section>rgyud</section><text>na/ dwe Sha bi Sha bi nA sha na/ mo ha bi Sha bi nA sha na/ ni ra mok+Sha Na hu lu hu lu/ muny+tsa many+tsa/ mu hu mu hu/ ha lA ha ra/ ma hA pad+ma nA b+hi/ ra sa ra sa/ si ri si ri/ su ru su ru/ bu d+h+ya bu d+h+ya/ bod+ha ya bo d+haya/ bod+ha yA mi/ ta ba nI la kaN+Tha/ e h+ye hi/ bA ma s+thi ta/ ma hA</text></item>
<item><p>71b1</p><section>rgyud</section><text>sing ha mu kha/ ha sa ha sa/ muny+tsa muny+tsa/ ma hA T+TaT+Ta nir+NA de na/ e h+ye hi b+ho b+ho ma hA sid d+ha yo gI shwa ra/ ban+d+ha ban+d+ha/ bA tsa na sA d+ha ya/ sA d+ha ya/ bid+yA na/ sma ra sma ra s+t+waM/ he b+ha ga bAn/ lo ki bi lo ki s+t+waM/ ta thA ga ta/ de hi de hi me dar sha naM/ kA ma s+ya dar sha naM/ pra sA d+ha ya</text></item>
<item><p>71b2</p><section>rgyud</section><text>me swA hA/ sid d+hA ya swA hA/ ma hA sid d+hA ya swA hA/ sid d+ha yo gI shwa rA ya swA hA/ nI la kaN+ThA ya swA hA/ bA rA ha mu khA ya swA hA/ siM ha mu khA ya swA hA/ ma hA na ra siM ha mu khA ya swA hA/ badzra ha stA ya swA hA/ ma hA badzra ha stA ya swA hA/ sid d+ha bid+yA d+ha rA ya swA hA/ ma hA sid d+ha bid+yA</text></item>
<item><p>71b3</p><section>rgyud</section><text>d+ha rA ya swA hA/ pad+ma ha stA ya swA hA/ ma hA pad+ma ha stA ya swA hA/ kr-iSh+Na sarba kri ta yadz+nyo pa bI tA ya swA hA/ ma hA mA la ma ku Ta d+ha rA ya swA hA/ tsakrA yu d+ha d+ha rA ya swA hA/ shad+kha shab+da nirnA da na ka rA ya swA hA/ bo d+ha na ka rA ya swA hA/ bA mas+thi ta skan+d+ha de sha kr-iSh+NA dzi nA ya swA hA/</text></item>
<item><p>71b4</p><section>rgyud</section><text>bA ma hasta byA g+h+ra tsarma ni bA sa nA ya swA hA/ lo ke shwa rA ya swA hA/ ma hA lo ke shwa rA ya swA hA/ sarba sid+he shwa rA ya swA hA/ rak+Sha rak+Sha mAM swA hA/ ku ru rak+Sha mU rtI nAM swA hA/ na mo b+ha ga ba te/ na ma Ar+ya a ba lo ki te shwa rA ya bo d+hi satwA ya/ ma hA satwA ya/ ma hA kA ru Ni kA ya sid</text></item>
<item><p>71b5</p><section>rgyud</section><text>d+h+yan tu me/ man+t+ra pa dA ni swA hA/ o~M hrI trai lokya bi dza ya/ a mo g+ha pA sha /a pra ti ha te hrIHha hUM phaT swA hA/ de nas byang chub sems dpa' 'phags pa spyan ras gzigs dbang phyug gis snying po 'di brjod nas sa chen po ni rnam pa drug tu g.yos so/ /rab tu g.yos so/ /'gul</text></item>
<item><p>71b6</p><section>rgyud</section><text>lo/ /'ur 'ur ro/ /bar snang las rin po che dang 'dres pa'i me tog gi char mngon par bab bo/ /phyogs bcu'i sangs rgyas bcom ldan 'das thams cad rjes su thugs rang ngo / /bdud dang gzhan mu stegs thams cad sngangs skrag ste/ spu zing zhes byed par gyur to/ /'khor de thams cad</text></item>
<item><p>71b7</p><section>rgyud</section><text>ni so sor 'bras bu thob ste/ rgyun du zhugs pa'i 'bras bu dang / lan cig phyir 'ong ba dang / phyir mi 'ong ba dang / dgra bcom pa'i 'bras bu thob bo/ /kha cig ni sa dang po thob bo/ /kha cig ni sa gnyis pa/ kha cig ni sa gsum pa/ kha cig ni sa bzhi pa/ kha cig</text></item>
<item><p>72a1</p><section>rgyud</section><text>ni sa lnga pa nas/ kha cig sa bcu pa'i bar du thob bo/ /gang dag gis bla na med pa yang dag par rdzogs pa'i byang chub tu sems bskyed pa'i sems can de dag kyang dpag tu med do/ /de nas tshangs pa chen po stan las langs te/ gos legs par bgos nas/ gus pa'i</text></item>
<item><p>72a2</p><section>rgyud</section><text>sems kyis thal mo sbyar te/ byang chub sems dpa' 'phags pa spyan ras gzigs dbang phyug la 'di skad ces smras so/ /kye kye las mdzad pa legs so legs so/ /bdag kyang 'das pa'i dus na/ de bzhin gshegs pa dpag tu med pa dag gi 'khor rnams su 'dus par gyur</text></item>
<item><p>72a3</p><section>rgyud</section><text>te/ bdag gis de dag tu chos kyi rnam grangs dang / gzungs kyi sgo sna tshogs dag kyang thob na/ bdag gis snying rje chen po'i rang bzhin gyi gzung sngags gzhi thogs pa med pa rgya chen po 'di ma thos kyis/ da byang chub sems dpa' las mdzad pa chen po de'i lus dang / rtags dang /</text></item>
<item><p>72a4</p><section>rgyud</section><text>tshul dang / mtshan nyid nges par bshad du gsol/ bdag la sogs pa 'khor chen po 'di thos par 'tshal zhing smos so/ /de nas byang chub sems dpa' 'phags pa spyan ras gzigs dbang phyug gis/ tshangs pa chen po la 'di skad ces smras so/ /kye khyod kyis thabs mkhas</text></item>
<item><p>72a5</p><section>rgyud</section><text>pas/ sems can gyi khams thams cad la phan pa dang / bde ba'i phyir dri ba 'di byas so/ /da nyon cig dang mdor cung zad cig kho bos khyod la bshad par bya'o/ /de nas 'phags pa spyan ras gzigs dbang phyug gis 'di skad ces smras so/ /'di ni snying rje chen po'i sems</text></item>
<item><p>72a6</p><section>rgyud</section><text>so/ /'di ni mtshungs shing mnyam pa'i sems so/ /'di ni 'dus ma byas kyi sems so/ /'di ni chags shing zhen pa med pa'i sems so/ /'di ni stong pa nyid du blta ba'i sems so/ /'di ni bsti stang du byas shing gus pa'i sems so/ /'di ni ma 'khrugs shing skyon</text></item>
<item><p>72a7</p><section>rgyud</section><text>med pa'i sems so/ /'di ni bla na med pa'i byang chub kyi sems te/ sems de dag la sogs pa ni snying po 'di'i mtshan nyid dang / tshul yin par de ltar zhes bya'o/ /de ltar tshul 'dis spyad par bya'o/ /bsgom par bya'o/ /tshangs pa chen pos 'di skad ces smras so/ /</text></item>
<item><p>72b1</p><section>rgyud</section><text>bdag la sogs pa 'khor 'dis snying po 'di'i tshul dang / mtshan nyid de dang slan chad ma 'tshal to/ /da slan chad ni blang ngo / /mi bskyud par bgyi'o/ /byang chub sems dpa' 'phags pa spyan ras gzigs dbang phyug gis de la 'di skad ces smras so/ /rigs kyi bu'am/</text></item>
<item><p>72b2</p><section>rgyud</section><text>rigs kyi bu mo gang la la zhig snying po 'di brjod cing 'dzin na/ des byang chub sems dpa' chen po yangs pa bskyed pa'o/ /de ltar yi dam bcas nas/ bdag gis sems can thams cad kyi lus gzung bar bya'o/ /zas dus dus su bza' ba dang / tshul khrims dang ldan</text></item>
<item><p>72b3</p><section>rgyud</section><text>par bya'o/ /sems can thams cad la mnyam pa'i sems bskyed par bya'o/ /rtag par rgyun du rgyun mi 'chad par gsang sngags 'di brjod par bya'o/ /gtsang mar gnas pas gnas par bya'o/ /khrus legs par bya'o/ /gos gtsang ma bgos la lha'i ba dan dang /</text></item>
<item><p>72b4</p><section>rgyud</section><text>mar me dang / bdug pa dang / me tog dang / gtor ma la sogs pas mchod par bya'o/ /sems rtse gcig tu gzung bar bya'o/ /yang dag par ma yin pa la brtag par mi bya'o zhes de skad ces brjod par bya'o/ /de ltar gzung bar bya'o/ /'on tang byang chub sems dpa'</text></item>
<item><p>72b5</p><section>rgyud</section><text>nyi 'od dang / byang chub sems dpa' zla 'od dang / lha'i drang srong du ma yang der 'gro ste/ dbang byed cing dngos grub kyang sbyin par 'gyur ro/ /kho bos kyang de'i tshe mig stong gis sgrub pa po de la blta'o/ /lag pa stong gis sba zhing bzung ngo / /'jig rten gyi mdo dang / yi ge</text></item>
<item><p>72b6</p><section>rgyud</section><text>rnams len cing 'dzin kyang nus par 'gyur ro/ /gzhan mu stegs can thams cad kyi chos dbang du bya ba dang / rig byed rnams kyang nges par rtogs par 'gyur ro/ /gang la la zhig gsang sngags 'di brjod cing 'dzin pas ni 'jig rten na 'byung pos phyung ba'i nad kyi rnam</text></item>
<item><p>72b7</p><section>rgyud</section><text>pa brgyad khri bzhi stong gang su la byung yang rung sos par byed do/ /des zhi bar mi 'gyur ba'i nad gang yang med do/ /yang 'byung po'am/ lha rnams la yang rgol ba'i mthu yod par 'gyur ro/ /bdud kyang pham par byed do/ /gzhan mu stegs can rnams kyi phyogs kyang</text></item>
<item><p>73a1</p><section>rgyud</section><text>lkugs par byed do/ /gal te ri la gnas pa'am/ dgon pa na gnas pa gang zhig kha ton pa la de na gnas pa sdig pa byed pa dang / bgegs byed pa dang / gnod pa byed pa'i lha dang / 'byung po sna tshogs gang dag sems 'khrugs par byed na/ snying po 'di lan</text></item>
<item><p>73a2</p><section>rgyud</section><text>cig brjod pas de dag thams cad bcings par 'gyur ro/ /gang la la zhig tshul 'di bzhin du gsang sngags 'di brjod cing 'dzin na/ srog chags thams cad la snying rje bskyed par bya'o/ /de'i tshe kho bos kyang lha dang / klu'i rgyal po thams cad dang / gsang ba'i bdag po</text></item>
<item><p>73a3</p><section>rgyud</section><text>lag na rdo rje la rtag tu de'i phyi bzhin 'brangs la bsrung ba bgyis te/ phrad par gyis shig ces bsgo bar bya'o/ /mig gi 'bras bu dang / rang gi srog ji lta ba bzhin du srung bar 'gyur ro/ /tshigs su bcad pa dag kyang smras pa/ gang zhig dad pas snying po 'di/ /kha yis rtag tu</text></item>
<item><p>73a4</p><section>rgyud</section><text>'dzin pa yi/ /sgrub pa po la dus kun tu/ /soms la srung bgyis shig ces/ /khung bu mig dang de bzhin du/ /stobs po che dang lu gu rgyud/ /lha yi dam pa lcags kyu dang / /lag na rdo rje bsgo bar bya/ /kho bo'i snying po mchog 'di ni/ /dad pas rtag tu 'dzin pa yi/ /</text></item>
<item><p>73a5</p><section>rgyud</section><text>sgrub pa sdig dang bral ba la/ /khyed cag srungs shig skyongs shig ces/ /dbang phyug che dang khyab 'jug dang / /nor gyi bu dang drag po dang / /kum bi ra dang ser skya dang / /de dag rnams la kho bo bsgo/ /gang zhig rtag tu dad pa yis/ /gsang sngags 'di brjod 'dzin byed pa'i/ /</text></item>
<item><p>73a6</p><section>rgyud</section><text>rig sngags 'chang la mi g.yel bar/ /soms shig srung ba gyis shig ces/ /lngas rtsen dang ni bde mchog dang / /tsin da la dang su ma la/ /bing ga la dang gshin rje la/ /kho bos lung gis bsgo bar bya/ /gang zhig rtag tu dad pa yi/ /kho bo'i gsang sngags 'di</text></item>
<item><p>73a7</p><section>rgyud</section><text>'dzin cing / /rtag brjod rig sngags 'chang ba la/ /bsam pa gyis shig srung ba gyis/ /sgrub pa po la srungs shig ces/ /bden pa po dang so brtsegs dang / /mi mjed bdag dang lha mo dpal/ /de dag kun la kho bos bsgo/ /gang zhig dad pas kho bo yi/ /</text></item>
<item><p>73b1</p><section>rgyud</section><text>gsang sngags 'di ni rtag 'dzin cing / /rjod byed rig sngags 'chang ba la/ /soms shig srung ba gyis shig ces/ /lha mo chen mo dbyangs can dang / /lha yi dbang po brgya byin dang / /sum cu gsum dbang ro langs dang / /mang po 'dzin la kho bos bsgo/ /kho bo'i rig sngags 'di</text></item>
<item><p>73b2</p><section>rgyud</section><text>'chang la/ /soms shig srung ba gyis shig ces/ /gnas lnga dag na gnas pa yi/ /gtsang ma'i gnas kyi lha rnams dang / /yang dag shes dang nor bu bzang / /de dag rnams la kho bos bsgo/ /gang zhig dad pas kho bo yi/ /gsang sngags 'di ni rtag 'dzin cing / /</text></item>
<item><p>73b3</p><section>rgyud</section><text>rjod byed rig sngags 'chang ba la/ /soms shig srung ba gyis shig ces/ /rgyal po rnam thos bu dang ni/ /'phrog ma bu dang bcas pa dang / /yul 'khor srung dang skyong byed dang / /mig mi bzang dang 'phags skyes dang / /skem byed gzhon nur gyur pa dang / /de dag rnams la kho</text></item>
<item><p>73b4</p><section>rgyud</section><text>bos bsgo/ /gang zhig rtag tu dad pa yis/ /rtag tu gsang sngags 'di 'dzin cing / /rjod byed rig sngags 'chang ba la/ /soms shig srung ba gyis shig ces/ /dga' bo nye dga' klu gnyis dang / /stobs kyi lha dang rgya mtsho dang / /drang srong nyi shu rtsa brgyad dang / /de dag</text></item>
<item><p>73b5</p><section>rgyud</section><text>rnams la kho bos bsgo/ /gang zhig rtag tu dag pa yis/ /rtag tu gsang sngags 'di 'dzin cing / /rjod byed rig sngags 'chang ba la/ /soms shig srung ba gyis shig ces/ /klu yi rgyal po ut+pal dang / /'phrul chen lto 'phye che rnams dang / /lha min mi ci dri za dang / /</text></item>
<item><p>73b6</p><section>rgyud</section><text>de dag rnams la kho bos bsgo/ /gang zhig rtag tu dad pa yis/ /rtag tu gsang sngags 'di 'dzin cing / /rjod byed rig sngags 'chang ba la/ /soms shig srung ba gyis shig ces/ /chu dang me yi lha rnams dang / /sha za rnams dang glog dang sprin/ /grul bum dag dang</text></item>
<item><p>73b7</p><section>rgyud</section><text>mkha' lding dang / /de dag kun la kho bos bsgo/ /bde bar byed pa'i lha g.yog 'khor lnga brgya dang ldan pa khyed thams cad dang / de bzhin du lha dang / /klu'i rgyal po rnams dang / lha dang / lha'i bu mo la sogs pa dang / gnod sbyin stobs dang ldan pa rnams kyang gang snying rje chen</text></item>
<item><p>74a1</p><section>rgyud</section><text>po'i rang bzhin gyi snying po 'di bzlas brjod byed pa de'i phyi bzhin du 'brongs shig /gnod pa sol cig /srung ba gyis shig /gal te sngags pa mi zhig ri dang / nags tshal stong pa thibs po dag na/ gcig pur grogs med par nyal na yang / bde</text></item>
<item><p>74a2</p><section>rgyud</section><text>bar byed pa'i lha de dag rang gi 'khor dang bcas te srung bar byed do/ /yams kyi nad rnams dang / bgegs rnams kyang zhi bar byed do/ /gal te ri khrod du lam stor bar gyur na/ gsang sngags 'di bzlas brjod byas pa dang / bde bar byed pa'i lha dang / klu'i rgyal po de dag mi</text></item>
<item><p>74a3</p><section>rgyud</section><text>gzugs kyis de la lam ston par byed do/ /gal te ri dang / nags dang / dgon par son la chu dang me med par gyur na/ klu'i rgyal po rnams kyis de la srung ba'i phyir chu dang me ston par byed do/ /de nas byang chub sems dpa' 'phags pa spyan ras gzigs dbang phyug</text></item>
<item><p>74a4</p><section>rgyud</section><text>gis yang rig sngags 'chang de la yams kyi nad dang / gnod pa gzhig cing bsal ba'i phyir/ zhi bar byed pa'i tshigs su bcad pa 'di dag smras so/ /gal te 'brog dang ri khrod rnams zhig tu/ /stag dang spyang ki gcan gzan khro rnams dang / /sbrul dang rtsangs pa dang</text></item>
<item><p>74a5</p><section>rgyud</section><text>ni mkha' 'gro ma/ /'ong yang 'di thos sngags mthus ldog par 'gyur/ /rgya mtsho chu klung mtsho bran 'gram gnas na/ /dug ldan sbrul dang sbrul 'dzin byed pa dang / /chu srin gnod sbyin nya dang kum bi ra/ /'ongs na'ang gsang sngags thos na 'jigs par 'gyur/ /dmag</text></item>
<item><p>74a6</p><section>rgyud</section><text>dpung chen po'i dgra dang 'thab pa dang / /nor 'phrog chom rkun rnams dang phrad na yang / /dad pas rtse gcig sems dang byams pa yis/ /gsang sngags bzlas na sdig byed mi nus ldog /rgyal po'i khrims can go rar bcug pa dang / /btson rar lcags dang shing sgrog</text></item>
<item><p>74a7</p><section>rgyud</section><text>bcug na yab/ /dad pas gsang sngags 'di ni brjod byas na/ /rgyal po bdag nyid de la dga' bar 'gyur/ /gal te dug can nags sam khyim gang na/ /dug can zas yod der ni son gyur la/ /dad dang ldan pas gsang sngags mchog brjod na/ /dug rnams</text></item>
<item><p>74b1</p><section>rgyud</section><text>thams cad gyur nas bdud rtsir 'gyur/ /gal te bud med bus thogs mi phyin cing / /g.yon can bgegs kyis na bar byed na yang / /dad pa drag pos gsang sngags 'di brjod na/ /'byung po 'bros shing bde bar btsa' bar 'gyur/ /'byung po sdang dang gnod sems klu rnams</text></item>
<item><p>74b2</p><section>rgyud</section><text>kyis/ /bsad pa'i ched du gnod pa byas na yang / /dad pas gsang sngags 'di ni brjod byas na/ /tshe yang 'phel zhing nad rnams 'byang bar 'gyur/ /gal te 'byung pos skrangs nad byas pa dang / /bas ldags nad dang shu ba rnag khrag can/ /dad pas rtag tu gsang sngags</text></item>
<item><p>74b3</p><section>rgyud</section><text>'di bzlas na/ /gsang sngags mthu yis thams cad med par 'gyur/ /sems can rab tu sdang bas bsad pa'i phyir/ /g.yo dang sgyu yi las rnams byed na yang / /dad pa drag pos gsang sngags 'di brjod na/ /de drung sgyu ma'i mkhan po 'gro mi 'gyur/ /dam pa'i</text></item>
<item><p>74b4</p><section>rgyud</section><text>chos nyams sems can rnyog pa can/ /'dod chags bcings shing log pas rmongs rnams dang / /nyin mtshan mi drang ma zhi rtog ldan zhing / /khyo dang lhan cig mi dga' bud med rnams/ /gsang sngags bzlas brjod byas pas 'byin nus te/ /'dod chags me zhi sems</text></item>
<item><p>74b5</p><section>rgyud</section><text>ni drang bar 'gyur/ /gal te snying po 'di yi mthu brjod na/ /bskal pa gcig gi mtha' mir phyin ma 'gyur/ /tshon skud sna lnga pa la snying po 'di lan lnga bzlas brjod byas te/ mdud pa nyi shu rtsa gcig bzlas pa mgul du gdags so/ /snying po 'di ni sngon gyi sangs rgyas</text></item>
<item><p>74b6</p><section>rgyud</section><text>bcom ldan 'das gang gA'i klung dgu bcu rtsa dgu'i bye ma snyed kyis sems can rnams kyi don gyi phyir gsungs pa'o/ /gang dag pha rol tu phyin pa drug sgom par byed la yongs su rdzogs par mi 'gyur ba de dag la/ myur du yongs su rdzogs par bya ba'i phyir gsungs so/ /gang dag</text></item>
<item><p>74b7</p><section>rgyud</section><text>sangs rgyas nyid du sems ma bskyed pa de dag kyang / byang chub tu sems skyed par byed do/ /gang nyan thos kyi 'bras bu ma thob pa de dag kyang myur du thob par byed do/ /stong gsum gyi stong chen po'i 'jig rten gyi khams na/ lha'i drang srong gang dag byang chub tu sems ma bskyed pa ji</text></item>
<item><p>75a1</p><section>rgyud</section><text>snyed 'khod pa de dag kyang sems skyed par byed do/ /gang theg pa chen po'i chos la dbang po rnams dad pa ma rnyed pa de dag kyang thob par byed do/ /snying po 'di'i mthus theg pa chen po la thar pa'i sa bon gyi myu gu 'phel bar 'gyur ro/ /gal te dgos pa zhig yod na</text></item>
<item><p>75a2</p><section>rgyud</section><text>yang kho bo'i snying rje dang / thabs la mkhas pas thams cad 'grub bo/ /stong gsum gyi stong chen po'i 'jig rten gyi khams na/ mun pa mun nag gi sems can dmyal ba dag na/ sems can gang dag gnas pa rnams kyang / gal te snying po 'di thos na/ sdug bsngal</text></item>
<item><p>75a3</p><section>rgyud</section><text>rnams las yongs su thar bar 'gyur ro/ /byang chub sems dpa' gang dag sa dang po ma thob pa de dag kyang / sa bcu nas sangs rgyas kyi byang chub kyi bar du 'thob par 'gyur ro/ /skyes bu chen po'i mtshan sum cu rtsa gnyis dang / dpe byad bzang po brgyad cu rnams kyang rang yongs</text></item>
<item><p>75a4</p><section>rgyud</section><text>su rdzogs par 'gyur ro/ /nyan thos kyi theg pa can gyi sems can gang dag gis snying po 'di lan cig thos na/ drang po'i sems kyi bsam pas mos shing sgom par 'gyur ro/ /dge sbyong gi 'bras bu bzhi yang ji ltar 'dod pa bzhin du 'thob bo/ /gal te de ltar bzod na/ stong</text></item>
<item><p>75a5</p><section>rgyud</section><text>gsum gyi stong chen po'i 'jig rten gyi khams kyi phyi nang na yod pa'i ri dang / rdo dang rtsig pa dang ri rab dang / ri khor yug rnams kyang g.yo zhing rdul phra rab bzhin du phye mar 'gyur ro/ /rgya mtsho chen po bzhi yang khol zhing 'thor bar 'gyur ro/ /gal te de dang de'i gam yo na sems</text></item>
<item><p>75a6</p><section>rgyud</section><text>can gang dag 'khod pa de dag thams cad ji ltar byang chub tu sems bskyed pa de bzhin du 'gyur ro/ /gang gi tshe 'di la dam par gyur pa de dag gis/ nyi ma nyi shu rtsa gcig tu tshul khrims dang ldan par byas la/ snying po 'di bzlas brjod byas na/ yid la bsams pa yongs su rdzogs</text></item>
<item><p>75a7</p><section>rgyud</section><text>par 'gyur ro/ /thog ma med pa'i tha ma'i mtha'i bar gyi sdig pa'i las gang yin pa de dag thams cad 'byang bar 'gyur ro/ /stong gsum gyi stong chen po'i 'jig rten gyi khams kyi phyi nang gi sangs rgyas dang / byang chub sems dpa' dang / brgya byin dang / tshangs pa dang /</text></item>
<item><p>75b1</p><section>rgyud</section><text>'jig rten skyong ba dang / lha'i drang srong dang / klu'i rgyal po thams cad dbang du 'gyur ro/ /mi'am lha gang la la zhig gsang sngags 'di kha ton byed pa de 'bab chu'am/ rgya mtshor khrus byas na/ de na srog chags gang dag 'khod pa la des reg pa de dag gi las shin tu lci ba</text></item>
<item><p>75b2</p><section>rgyud</section><text>thams cad 'byang bar 'gyur/ tshe phyi ma la sangs rgyas kyi zhing yongs su dag par pad+ma las brdzus te skye bar 'gyur/ mngal nas skye ba dang / drod gsher las skye ba dang / sgo nga las skye ba'i skye ba 'dzin par mi 'gyur na/ gang 'di 'dzin pa dang / brjod pa dang / klog pa lta ci</text></item>
<item><p>75b3</p><section>rgyud</section><text>smos/ 'don cing brjod pa lta yang ci smos/ rlung gang gis rig sngags 'chang la reg pa'i rlung des sems can gang la la la reg par gyur pa'i las lci ba thams cad 'byang bar 'gyur ro/ /yang dang yang ngan song gsum du 'gro bar mi 'gyur ro/ /rtag tu sangs rgyas</text></item>
<item><p>75b4</p><section>rgyud</section><text>'byung bar skye bar 'gyur ro/ /'di ltar yang shes par bya ste/ gang 'dzin pa dang / 'chang ba'i bsod nams kyi rnam par smin pa ni/ bsam gyis mi khyab cing dpag tu med do/ /gang la la snying po 'di brjod pa de'i kha nas tshig dge ba'am/ mi dge ba ci byung yang</text></item>
<item><p>75b5</p><section>rgyud</section><text>rung ste/ de thams cad bdud dang gzhan mu stegs can dang / srung ba'i lha dang klu dang / 'byung po rnams kyis yongs su dag pa'i chos su thos par 'gyur ro/ /su snying po 'di kha ton byed pa de la thams cad sangs rgyas su 'du shes bskyed cing gus par 'gyur ro/ /</text></item>
<item><p>75b6</p><section>rgyud</section><text>sangs rgyas bcom ldan 'das gang gA'i klung dgu bcu rtsa dgu'i bye ma snyed kyi rdul phra rab snyed dag gis sdug par dgongs shing yongs su bzung ba de ni sangs rgyas kyi sku'i mdzod du shes par bya'o/ /de ni sangs rgyas thams cad kyi 'od zer gyi snang bas snang bar 'gyur bas/ lus</text></item>
<item><p>75b7</p><section>rgyud</section><text>'od zer dang ldan par shes par bya'o/ /gang snying po 'dis sems can rnams yongs su skyob pa de snying rje'i mdzod du shes par bya'o/ /gang gzungs kyi sgo rnams sdud pa de chos kyi mdzod du shes par bya'o/ /gang la ting nge 'dzin brgya stong mngon du snang ba de bsam gtan</text></item>
<item><p>76a1</p><section>rgyud</section><text>dang / snyoms par 'jug pa'i mdzod du shes par bya'o/ /gang stong pa nyid kyi ye shes kyis sems can rnams la blta ba de nam mkha'i snying po'i mdzod du shes par bya'o/ /gang la rtag tu lha dag dang lha rnams kyis kun tu bsrungs pa de mi 'jigs pa'i</text></item>
<item><p>76a2</p><section>rgyud</section><text>mdzod du shes par bya'o/ /gang gi kha nas gzungs kyi sgra rgyun mi 'chad pa de gtam sna tshogs kyi mdzod du shes bar bya'o/ /gang yams kyi nad rnam gsum dang / dus ngan pas chud mi zos pa de rtag tu gnas pa'i mdzod du shes par bya'o/ /gang bdud dad gzhan</text></item>
<item><p>76a3</p><section>rgyud</section><text>mu stegs can gyis bar du gcod cing bzlog mi nus pa de'i mi'i sha'i mdzod ji lta ba bzhin ma yin par shes par bya'o/ /gang rtag tu snying po 'dis sems can thams cad gso bar byed pa de sman gyi rgyal po'i mdzod du shes par bya'o/ /gang sangs rgyas kyi zhing du 'gro ba la 'byung</text></item>
<item><p>76a4</p><section>rgyud</section><text>ba de ni mngon par shes par bya ste/ de'i bsod nams kyi bsngags pa ni mtha' yas so/ /gal te rigs kyi bu mir gyur pa zhig yun ring por 'khor ba'i sdug bsngal gyis skyo zhing bde ba 'dod na/ des thog mar bas mtha' dben pa'i gnas btsal bar bya ste/ der 'dug par bya'o/ /</text></item>
<item><p>76a5</p><section>rgyud</section><text>gtsang mar mtshams legs par bya'o/ /gal te chu la bzlas brjod byas sam/ yang na zas sam thug pa'am/ sman nam/ bdug pa la so sor lan brgya rtsa brgyad bzlas brjod byas te spyad na tshe ring bar 'gyur ro/ /mthu yod par 'gyur ro/ /mtshams gcod nus par 'gyur ro/ /rjes</text></item>
<item><p>76a6</p><section>rgyud</section><text>su mthun pa'i chos len pa'am/ 'dzin nus par 'gyur ro/ /thams cad 'grub par 'gyur ro/ /de la mtshams bcad pa'i cho ga ni 'di yin te/ thog mar ral gri la lan nyi shu rtsa gcig bzlas brjod byas la dkyil 'khor gcad par bya'o/ /yang na chu gtsang ma la lan nyi</text></item>
<item><p>76a7</p><section>rgyud</section><text>shu rtsa gcig bzlas brjod byas la/ phyogs bzhir gtor bar bya ste/ 'di ni mtshams so/ /yang na yungs kar la lan nyi shu rtsa gcig bzlas brjod byas la phyogs bzhir gtor na mtshams bcad par 'gyur ro/ /yang na ji tsam 'dod pa sems kyis byin gyis brlab par</text></item>
<item><p>76b1</p><section>rgyud</section><text>bya'o/ /yang na thal ba gtsang ma la lan nyi shu rtsa gcig bzlas brjod byas te/ mtshams bcad do/ /yang na tshon skud sna lnga pa las bzlas brjod byas la phyogs bzhir bres na/ thams cad du mtshams bcad par 'gyur ro/ /cho ga 'dis len cing 'dzin nus par gyur na bdag nyid 'bras</text></item>
<item><p>76b2</p><section>rgyud</section><text>bu thob par 'gyur ro/ /sus snying po 'di'i ming thos pa de'i bskal pa du ma'i skye ba dang 'chi ba bsags pa'i las lci ba rnams kyang byang bar 'gyur na/ su 'di brjod cing 'dzin pa lta ci smos/ gang zhig 'di brjod cing smra bar nus pa de sngon gyi de bzhin gshegs pa du ma la mchod cing bsod</text></item>
<item><p>76b3</p><section>rgyud</section><text>nams dang dge ba'i rtsa ba bsags pa yin par rig par bya'o/ /gal te cho ga 'dis sems can gyi khams sdug bsngal la gnas pa thams cad gdon par byed nus par gyur na/ mi de ni snying rje chen po dang ldan zhing ring po mi thogs par sangs rgyas kyi byang chub 'thob par rig par bya'o/ /</text></item>
<item><p>76b4</p><section>rgyud</section><text>rig sngags 'chang des sems can ji snyed mthong ba dang / sems can so so la brjod pa dang / de la gang dag gis thos pa yang byang chub kyi rgyur 'gyur ro/ /rig sngags 'chang de'i bsod nams dang dge ba'i mtha' ni brjod mi nus par dpag tu med par 'gyur ro/ /gal</text></item>
<item><p>76b5</p><section>rgyud</section><text>te lus bsdams shing zas dus su za bar gnas la dge zhing drang po'i sems kyis brjod par nus na/ des de'i tshe sems can gyi khams thams cad kyi ched du/ sngon gyi las rnams bshags par bya'o/ /bdag nyid kyang de bzhin du bshags par bya'o/ /gal te de ltar goms</text></item>
<item><p>76b6</p><section>rgyud</section><text>shing rgyun mi 'chad par snying po 'di brjod na/ des tshe 'di la dge sbyong gi 'bras bu bzhi thob par 'gyur/ dbang po rno ba dang / blo dang ldan pa dang / bsam gtan la blo skye bar 'gyur/ sa bcu'i 'bras bu thob pa la mi dka' bar gyur na/ 'jig rten pa'i bsod nams kyi 'bras</text></item>
<item><p>76b7</p><section>rgyud</section><text>bu chung ngu 'thob pa lta ci smos/ /ci dang ci 'dod pa rnams de la yongs su rdzogs par mi 'gyur ba med do/ /de ci'i phyir zhe na/ byang chub sems dpa' 'phags pa spyan ras gzigs dbang phyug gi snying rje chen po dang / smon lam chen po zab cing rgya che ba'i stobs kyis so/ /</text></item>
<item><p>77a1</p><section>rgyud</section><text>de nas bcom ldan 'das kyis snying po 'di'i mthu stobs rgya chen po tshe dang ldan pa kun dga' bo la bka' stsal pa/ kun dga' bo yul gang dang gang du yams kyi nad byung la/ yul der gal te rgyal pos chos kyis yul srung zhing rgya che ba dang / gtsang mar bya na sems can</text></item>
<item><p>77a2</p><section>rgyud</section><text>rnams stams las mi gcod do/ /nyes par byung ba rnams la bzod par bya'o/ /rgyal po des lus dang sems kyi brtson 'grus dang ldan par byas la/ zhag bdun snying rje chen po'i rang bzhin gyi snying po 'di bzlas brjod byas na/ yul der yams kyi nad ci byung ba thams cad zhi bar 'gyur</text></item>
<item><p>77a3</p><section>rgyud</section><text>ro/ /lo tog thams cad kyang phun sum tshogs par 'gyur ro/ /sems can thams cad bde bar 'gyur ro/ /gal te sa ris so sor dag rgyun du 'ong zhing yul du gnas pa'i sems can rnams la gnod pa byed pa dang / mi yongs mi dga' bar gyur pa dang / der nad byung ba dang /</text></item>
<item><p>77a4</p><section>rgyud</section><text>chu dus su mi 'bab pa dang / der zla ba dang nyi ma lam drang por mi 'gro ba dang / gal te sdig pa'i las de snyed byung na/ rgyal po des spyan ras gzigs dbang phyug lag pa stong dang / mig stong dang ldan pa'i gzugs byas la/ gang du yams kyi nad byung ba de logs su bzhin bstan te</text></item>
<item><p>77a5</p><section>rgyud</section><text>bzhag go/ /shin tu dad pas bdug pa dang / me tog dang / gdugs dang / rgyal mtshan dang / lha'i ba dan sna tshogs dang / zhal zas ro brgya pas mchod par bya'o/ /de nas rgyal po des snying po 'di brjod pa'i phyir/ nyin zhag bdun du brtson 'grus brtan por gnas par</text></item>
<item><p>77a6</p><section>rgyud</section><text>byas na/ sa ris so sor dgra thams cad de la phyag 'tshal bar 'gyur/ /rang rang gi yul la dga' bar 'gyur/ sems mthun par 'gyur/ phan tshun grogs su 'gyur/ mi yongs dang rgyal bu thams cad kyang byas pa gzo zhing / legs par byed par 'gyur ro/ /rgyal</text></item>
<item><p>77a7</p><section>rgyud</section><text>po'i btsun mo'i 'khor rnams kyang de la dga' ba bskyed par 'gyur ro/ /lha dang klu rnams kyang yul srung bar byed do/ /char yang dus su 'bab par 'gyur ro/ /'bras bu dang / lo tog rnams kyang mang zhing grub par 'gyur ro/ /yul na gnas pa rnams kyang bde ba dang / yid</text></item>
<item><p>77b1</p><section>rgyud</section><text>bde ba skye bar 'gyur ro/ /gal te khyim gcig tu nad dang / gnod pa sna tshogs byung ngam/ bdud dang 'byung po g.yon can gnas pas 'khrugs shing smra'am/ skur pa 'debs sam/ gnod pa dag byung ngam/ phyi nang gi mi mthun pa chen po'am/ chung ngu dag byung na de'i tshe</text></item>
<item><p>77b2</p><section>rgyud</section><text>spyan ras gzigs dbang phyug lag pa stong dang / mig stong dang ldan pa de'i mdun du mchod pa byas la/ shin tu dad pas snying po 'di lan stong bzlas brjod byas na/ gong du smos pa'i gnod pa de dag zhi bar 'gyur ro/ /de nas bcom ldan 'das la tshe dang ldan pa kun dga' bos 'di skad</text></item>
<item><p>77b3</p><section>rgyud</section><text>ces gsol to/ /btsun pa bcom ldan 'das snying po 'di'i ming ci zhes bgyi/ ji ltar blang bar bgyi/ ji ltar gzung bar bgyi/ kun dga' bo snying po 'di'i ming ni mang du yod de/ gcig ni rgya cher dri ma med pa yongs su rdzogs pa zhes bya'o/ /snying rje chen po thogs pa med pa zhes</text></item>
<item><p>77b4</p><section>rgyud</section><text>kyang bya'o/ /sdug bsngal las yongs su skyob pa zhes kyang bya'o/ /tshe 'phel bar byed pa zhes kyang bya'o/ /ngan 'gro'i lam rnam par 'jig pa zhes kyang bya'o/ /las kyi sgrib pa 'joms pa zhes kyang bya'o/ /bsam pa yongs su rdzogs par byed pa zhes kyang bya'o/ /sems</text></item>
<item><p>77b5</p><section>rgyud</section><text>kyi rjes su mthun par dbang ba zhes kyang bya'o/ /sa gong mar myur du nges par rtogs par byed pa zhes kyang bya ste/ kun dga' bo de ltar zung shig /de nas bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das gang snying po drang</text></item>
<item><p>77b6</p><section>rgyud</section><text>po 'di ston pa'i byang chub sems dpa' sems dpa' chen po 'di'i ming ci zhes bgyi/ bcom ldan 'das kyis bka' stsal pa/ byang chub sems dpa' sems dpa' chen po spyan ras gzigs dbang phyug ces bya'o/ /mdo 'dzin pa zhes kyang bya'o/ /'od zer dang mig dang / lag</text></item>
<item><p>77b7</p><section>rgyud</section><text>pa stong yod pa zhes kyang bya'o/ /byang chub sems dpa' sems dpa' chen po spyan ras gzigs dbang phyug de'i rdzu 'phrul gyi mthu ni dpag tu med cing bsam gyis mi khyab bo/ /'di ni 'das pa'i bskal pa dpag tu med pa'i snga logs su byang chub mngon par rdzogs par sangs rgyas te/</text></item>
<item><p>78a1</p><section>rgyud</section><text>chos snang ba'i sangs rgyas bcom ldan 'das zhes bya'o/ /de ni snying rje chen po dang / smon lam gyi dbang gis sems can la phan pa dang / bde ba'i phyir 'dir byang chub sems dpa'i gzugs su snang ngo / /byang chub sems dpa' rnams dang / mi mjed kyi bdag po</text></item>
<item><p>78a2</p><section>rgyud</section><text>tshangs pa dang / lha'i dbang po brgya byin dang / klu'i 'khor dang khyed thams cad kyis de la mchod pa gyis shig /de la brnyas par ma byed cig /lha dang mi thams cad kyis rtag tu mchod pa gyis shig /ming yang brjod cig dang / dge ba'i rtsa ba skye zhing sdig pa du ma yang</text></item>
<item><p>78a3</p><section>rgyud</section><text>'byang bar 'gyur ro/ /lus zhig ste shi ba'i 'og tu de bzhin gshegs pa 'od dpag med kyi sangs rgyas kyi zhing 'jig rten gyi khams bde ba can du skye ba 'dzin par 'gyur ro/ /de nas bcom ldan 'das kyis tshe dang ldan pa kun dga' bo la 'di skad ces bka' stsal to/ /su nor bu dang /</text></item>
<item><p>78a4</p><section>rgyud</section><text>'bras bu dang / rin po che dang yo byad 'dod pa des/ yid bzhin gyi nor bu rin po che thogs pa'i lag pa la bltas te 'dug par bya'o/ /su nad sna tshogs kyis btab ste/ nad med par 'dod pa des don yod pa'i zhags pa thogs pa'i lag pa la bltas te 'dug par bya'o/ /su</text></item>
<item><p>78a5</p><section>rgyud</section><text>lto na ba des rin po che'i lhung bzed thogs pa'i lag pa la bltas te bsam par bya'o/ /su 'byung po rnams dang bgegs byed pa'i lha la sogs pa gdul bar 'dod pa des/ rin po che'i ral gri thogs pa'i lag pa la bltas te 'dug par bya'o/ /su 'dod pa'i dbang phyug bdud 'dul</text></item>
<item><p>78a6</p><section>rgyud</section><text>bar 'dod pa des/ rdo rje thogs pa'i lag pa la bltas te 'dug par bya'o/ /su dgra tshar gcod par 'dod pa des/ rdo rje can gyi gtun shing thogs pa'i lag pa la bltas te 'dug par bya'o/ /su thams cad du 'jigs par gyur te/ bde ba ma thob pa des mi 'jigs pa sbyin pa'i</text></item>
<item><p>78a7</p><section>rgyud</section><text>lag pa la blta bar bya'o/ /su mig na zhing mthong ba nyams pa des nor bu rin po che me shel thogs pa'i lag pa la bltas te 'dug par bya'o/ /su tsha ba'i nad kyis btab pa dang / dug 'thungs pa des nor bu rin po che chu shel thogs pa'i lag pa la blta bar bya'o/ /su bdag</text></item>
<item><p>78b1</p><section>rgyud</section><text>po dang / rnyed pa dang / go 'phang 'dod pa des/ rin po che'i gzhu thogs pa'i lag pa la bsam par bya'o/ /su grogs po sdug pa myur du phrad par 'dod pa des/ rin po che'i mda' thogs pa'i lag pa la dmigs par bya'o/ /su lus la nad sna tshogs kyis btab pa des/ me tog</text></item>
<item><p>78b2</p><section>rgyud</section><text>gi snye ma thogs pa'i lag pa la bltas te 'dug par bya'o/ /su lus la las kyi sgrib pa'i sdig pa rnams zad par 'dod pa des/ rnga yab dkar po thogs pa'i lag pa la blta bar bya'o/ /su nye du dang / gnyen 'dab dang / bu dang / chung ma rnams dang / sems mthun par 'dod</text></item>
<item><p>78b3</p><section>rgyud</section><text>pa des/ ril ba b+h+r-ing gar thogs pa'i lag pa la blta bar bya'o/ /su stag dang / spyang ki dang / gcan gzan ma rungs pa spong bar 'dod pa des/ phub thogs pa'i lag pa la bltas te 'dug par bya'o/ /su phyogs thams cad du dbang phyug rnams kyis glags lta ba yongs su spong</text></item>
<item><p>78b4</p><section>rgyud</section><text>bar 'dod pa des/ dgra sta thogs pa'i lag pa la bltas te 'dug par bya'o/ /su khye'u dang / bu mo dang / bskol bar 'dod pa des/ sor mo la ri thogs pa'i phyag rgya'i lag pa la bltas te 'dug par bya'o/ /su bsod nams dang dge ba'i tshogs byed mi nus pa des/ pad+ma</text></item>
<item><p>78b5</p><section>rgyud</section><text>dkar po thogs pa'i lag pa la bltas te 'dug par bya'o/ /su sangs rgyas kyi zhing yongs su dag par skye bar 'dod pa des/ pad+ma sngon po thogs pa'i lag pa la bltas te 'dug par bya'o/ /su ye shes chen po thob par 'dod pa des rin po che'i me long thogs pa'i lag pa la</text></item>
<item><p>78b6</p><section>rgyud</section><text>bltas te 'dug par bya'o/ /su phyogs bcu'i sangs rgyas mngon sum du mthong bar 'dod pa des/ pad+ma thogs pa'i lag pa la bltas te 'dug par bya'o/ /su sa'i 'og gi gter rnams thob par 'dod pa des rin po che za ma tog thogs pa'i lag pa la bltas te 'dug par bya'o/ /</text></item>
<item><p>78b7</p><section>rgyud</section><text>su drang srong gi lam tshol bar 'dod pa des/ tshon sna lnga'i sprin thogs pa'i lag pa la bltas te 'dug par bya'o/ /su tshangs ris kyi lha'i nang du skye bar 'dod pa des/ ril ba spyi blugs thogs pa'i lag pa la bltas te 'dug par bya'o/ /su lha'i nang du skye bar 'dod pa des/</text></item>
<item><p>79a1</p><section>rgyud</section><text>me'i mdog lta bu'i pad+ma thogs pa'i lag pa la bltas te 'dug par bya'o/ /su yul gzhan gyi dgra phyir phyogs par 'dod pa des/ rin po che mdung rtse gsum pa thogs pa'i lag pa la bltas te 'dug par bya'o/ /su lha dag dang / lha dang / yongs su skyong ba thams cad</text></item>
<item><p>79a2</p><section>rgyud</section><text>dgug par 'dod pa des/ dung thogs pa'i lag pa la bltas te 'dug par bya'o/ /su lha rnams dang / 'byung po rnams la bsgo ba byed par 'dod pa des/ khri'i zur shing lta bu thogs pa'i lag pa la bltas te 'dug par bya'o/ /su phyogs bcu'i sangs rgyas bcom ldan 'das rnams kyis</text></item>
<item><p>79a3</p><section>rgyud</section><text>myur du lung bstan par 'dod pa des/ bgrang ba'i nor bu thogs pa'i lag pa la bltas te 'dug par bya'o/ /su skad snyan cing tshangs pa'i sgra lta bu 'dod pa des/ rin po che'i dril bu thogs pa'i lag pa la bltas te 'dug par bya'o/ /su dgos pa thams cad dag par 'dod pa dang / lce bde</text></item>
<item><p>79a4</p><section>rgyud</section><text>ba dang / mkhas par 'dod pa des/ phyag rgya rin po che thogs pa'i lag pa la bltas te 'dug par bya'o/ /su lha rnams dang / klu rnams dang / rgyal po rnams kyis yongs su srung bar 'dod pa des/ lcags kyu thogs pa'i lag pa la bltas te 'dug par bya'o/ /su sems can thams cad</text></item>
<item><p>79a5</p><section>rgyud</section><text>la byams pa dang / snying rjes khyab par 'dod pa des/ 'khar gsil thogs pa'i lag pa la bltas te 'dug par bya'o/ /su sems can thams cad kyis bsti stang bya ba dang / dran par 'dod pa des/ thal mo sbyar ba'i lag pa la bltas te 'dug par bya'o/ /su tshe rabs tshe rabs su</text></item>
<item><p>79a6</p><section>rgyud</section><text>sangs rgyas dang mi 'bral bar 'dod pa des/ sangs rgyas kyi sprul ba thogs pa'i lag pa la bltas te 'dug par bya'o/ /su skye zhing skye ba na sangs rgyas rgyal po'i gnas dang / khang skye zhing ma'i mngal du mi skye bar 'dod pa des/ sprul pa'i gzhal med khang thogs pa'i lag pa</text></item>
<item><p>79a7</p><section>rgyud</section><text>la bltas te 'dug par bya'o/ /su mang du nyan pa dang / mang du slob par 'dod pa des/ glegs bam thogs pa'i lag pa la bltas te 'dug par bya'o/ /su tshe 'di nas bzung ste/ sangs rgyas nyid kyi bar du yid mi ldog par 'dod pa des/ 'khor lo thogs pa'i lag pa la bltas te</text></item>
<item><p>79b1</p><section>rgyud</section><text>'dug par bya'o/ /su mi 'jigs pa la sogs pa sbyin pa rnam pa bzhis 'gro ba tshim par 'dod pas mchog sbyin pa'i phyag la bltas te 'dug par bya'o/ /su phyogs bcu'i sangs rgyas bcom ldan 'das rnams myur du byon te/ phyag gis mgo la nyug cing lung ston par 'dod pa des/ mgo</text></item>
<item><p>79b2</p><section>rgyud</section><text>la sangs rgyas sprul pa bzhugs pa la bltas te 'dug par bya'o/ /su 'bru dang / 'bras bu la sogs pa btab cing bskyed pa rnams phun sum tshogs par 'gyur bar 'dod pa des/ dgun gyi snye ma thogs pa'i lag pa la bltas te 'dug par bya'o/ /de la sogs pa 'dod pa'i dngos</text></item>
<item><p>79b3</p><section>rgyud</section><text>po rnams rnam pa stong du rig par bya ste/ mdo tsam zhig bstan pa yin no/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo khyod kyis snying po 'di ci nam 'dzam bu'i gling 'dir rgyun mi 'chad par 'gyur bar dge ba'i sems kyis zung</text></item>
<item><p>79b4</p><section>rgyud</section><text>shig long shig rgyas par ston cig /de ltar na snying po 'di don chen po byed pa yin no/ /khams gsum na sems can ji snyed 'khod pa'i lus la nad gang dag yod pa de gal te gsang sngags 'dis gso bar byed na/ nad med par mi 'gyur ba de gang yang med do/ /snying po 'dis</text></item>
<item><p>79b5</p><section>rgyud</section><text>shing skam po la bzlas brjod byas na/ de la yal ga dang / me tog gi snye ma dang / lo ma dang / 'bras bu rnams 'byung bar 'gyur na/ sems yod pa'i sems can bde bar 'gyur ba lta ci smos te/ 'di la the tshom za bar mi bya'o/ /kun dga' bo snying po 'di'i mthu stobs ni</text></item>
<item><p>79b6</p><section>rgyud</section><text>brtag par mi nus shing bsam gyis mi khyab ste/ de bas na yon tan rnams kyi pha rol tu phyin to/ /sngon gyi dus dag na dge ba'i rtsa ba ma skyes pas ni ming yang mi thos na mthong ba lta ci smos/ khyod la sogs pa'i 'khor chen po 'di dang / lha dang / klu dang / mi rnams kyi snying po</text></item>
<item><p>79b7</p><section>rgyud</section><text>'di la rjes su yi rang bar bya'o/ /gang gis thos la spong ba de ni/ gang gA'i klung dgu bcu rtsa dgu'i bye ma'i rdul phra rab snyed kyi sangs rgyas bcom ldan 'das rnams spong bar 'gyur ro/ /su zhig snying po 'di la the tshom bskyed cing yid mi ches pa'i mi de ni/ yun ring po nas</text></item>
<item><p>80a1</p><section>rgyud</section><text>rnyed pa las rab tu nyams nas bskal pa chen po brgyad stong du ngan 'gro rnams su 'khyams par 'gyur ba dang / mngon par 'byung bar mi 'thob pa dang / rtag tu sangs rgyas mi mthong ba dang / chos mi mthong ba dang / chos mi thos pa dang / dge slong gi dge</text></item>
<item><p>80a2</p><section>rgyud</section><text>'dun dang / byang chub sems dpa' sems dpa' chen po rnams mi mthong bar shes par bya'o/ /de nas lag na rdo rje la sogs pa 'khor chen po de dang / brgya byin dang / tshangs pa dang / 'jig rten skyong ba dang / lha dang klu dang / 'byung po gnas pa rnams bcom</text></item>
<item><p>80a3</p><section>rgyud</section><text>ldan 'das kyi snying po 'di'i bsngags pa brjod pa thos nas/ thams cad rab tu dga' ste/ bka' bzhin du 'dzin to/ /de nas byang chub sems dpa' nyi 'od kyis rig sngags de srung ba'i phyir/ gsang sngags 'di smras so/ /sangs rgyas gtso la phyag 'tshal lo/ /skyob</text></item>
<item><p>80a4</p><section>rgyud</section><text>ba'i chos la phyag 'tshal lo/ /dge 'dun che la phyag 'tshal lo/ /gsum la rtag tu phyag 'tshal lo/ /sus tshigs su bcad pa 'di brjod na/ de sdig pa thams cad 'byang bar 'gyur ro/ /bgegs byed pa bdud dang mi phrad par 'gyur ro/ /yams kyi nad</text></item>
<item><p>80a5</p><section>rgyud</section><text>rnams zhi bar 'gyur ro/ /nyin gcig la dus gsum du brjod cing / dkon mchog gsum la phyag 'tshal na/ dge ba'i rtsa ba des tshe rabs gzhan na gzugs dang ldan par skye bar 'gyur ro/ /sems can rnams dga' bar 'gyur ro/ /de'i tshe byang chub sems dpa' zla 'od</text></item>
<item><p>80a6</p><section>rgyud</section><text>kyis rig sngags 'chang de srung ba'i phyir gsang sngags 'di smras so/ /sha ma ta te ta tu su te/ Adz+nyA ba te/ u tu te/ shaM khri ste/ barma n+ya te/ a tu Te/ ku la ta te/ khi ma Te swA hA/ gsang sngags 'di ni zhal nas gsungs pa'o/ /gsang sngags 'di lan lnga bzlas brjod</text></item>
<item><p>80a7</p><section>rgyud</section><text>byas la/ tshon sna bdun pa'i skud pas bcing ba bya ste/ gsang sngags 'chang gang du na bar gyur pa der bcing bar bya'o/ /gsang sngags 'di ni sngon gyi sangs rgyas gang gA'i klung bzhi bcu'i bye ma snyed kyis gsungs te/ bdag gis kyang da rig sngags 'chang rnams srung ba'i phyir</text></item>
<item><p>80b1</p><section>rgyud</section><text>smras so/ /bgegs dang yams kyi nad thams cad zhi bar byed do/ /sdig pa thams cad dang nad thams cad byang bar byed do/ /'jigs pa thams cad dang bral bar 'gyur ro/ /dge ba thams cad kyang yongs su rdzogs par 'gyur ro/ /bcom ldan 'das kyis tshe dang ldan pa kun</text></item>
<item><p>80b2</p><section>rgyud</section><text>dga' bo la 'di skad ces bka' stsal to/ /kun dga' bo spyan ras gzigs dbang phyug gis smras pa'i gsang sngags 'di ni de bzhin no/ /ma nor ba de bzhin no/ /don yod pa'o/ /su byang chub sems dpa' 'gugs par 'dod pa des/ gu gul gyi bdug pa la lan nyi shu rtsa gcig</text></item>
<item><p>80b3</p><section>rgyud</section><text>bzlas brjod byas te bsregs na/ byang chub sems dpa' der 'ong bar 'gyur ro/ /su zhig byi la'i gdon gyis zin par gyur na/ byi la'i mgo rus blangs te bsregs la sa gtsang ma dang / thal ba zhib mo dang bsres te chus sbrus la byi la'i gzugs byas te/ byang chub sems dpa'</text></item>
<item><p>80b4</p><section>rgyud</section><text>mig stong ldan gyi mdun du ur mo'i ral gri la lan brgya rtsa brgyad bzlas brjod byas te/ ral gri des byi la'i gzugs de brgya rtsa brgyad du gtubs la dum bu re re la yang lan re bzlas brjod byas shing ming nas kyang brjod na/ ji srid 'tsho'i bar du mi ldang ngo / /su zhig ha la ha la'i dug zos na/</text></item>
<item><p>80b5</p><section>rgyud</section><text>des gu gul gyi bdug pa dang / ga bur cha bsnyams te khron pa'i chu lhag mar ma gyur pa dang / bskol ba khyor gang tsam lus pa dang / byang chub sems dpa' mig stong ldan gyi mdun du lan brgya rtsa brgyad bzlas brjod byas te 'thungs na/ dug las sos par 'gyur ro/ /su zhig sbrul</text></item>
<item><p>80b6</p><section>rgyud</section><text>dang / srog chags u tsi ling gas zin par gyur na/ sga phye la lan bdun bzlas brjod byas te/ rma khar btab na sos par 'gyur ro/ /su zhig sdig pa'i 'chi ba dang / skur ba 'debs pas mi gzhan la 'chi na/ des sa gtsang ma'am/ bag phye'am/ sbra tshil las de'i gzugs</text></item>
<item><p>80b7</p><section>rgyud</section><text>byas la/ byang chub sems dpa' mig stong ldan gyi mdun du ur mo'i ral gri la lan brgya rtsa brgyad dus gcig tu bzlas brjod byas te/ snying po brjod la dum bur gtubs te/ de'i ming nas brjod cing lan brgya rtsa brgyad sbyin sreg byas na/ dga' bar 'gyur te/ ji srid 'tsho'i bar</text></item>
<item><p>81a1</p><section>rgyud</section><text>du mdza' bar 'gyur ro/ /su zhig mig nyams te ldongs pa'i bar du gyur pa dang / su zhig mig gi 'bras bu'i steng du ling thog byung ba dang / mig tu skyes te mi mthong bar gyur ba des a ru ra gcig dang / ba ru ra gcig dang / skyu ru ra gcig zhib tu btags la sbrang rtsi dkar</text></item>
<item><p>81a2</p><section>rgyud</section><text>po dang / khye'u nu ba'i 'o ma dang sbyar bar bya ste/ sbyor ba'i tshe sangs rgyas kyi mtshan nas brjod cing / bu gsar du btsas pa'i bud med dang / khyi dang / phag gis ma mthong bar byas la ril bur byas te/ byang chub sems dpa' mig stong ldan gyi mdun du lan stong rtsa brgyad bzlas</text></item>
<item><p>81a3</p><section>rgyud</section><text>brjod byas la/ gnas dben pa rlung mi 'ong bar 'dug ste/ nyi ma bdun gyi bar du sman de mi'i 'o ma dang / sbrang rtsi dang brdar ba mig tu blugs na/ mig gi 'bras bu skye'o/ /ling thog med par 'gyur zhing legs par mthong bar 'gyur ro/ /su grang ba'i rims kyis btab pa'i ched du/</text></item>
<item><p>81a4</p><section>rgyud</section><text>stag lpags sam/ gzigs lpags sam/ dred lpags sam/ dom lpags sam/ spyang lpags la lan nyi shu rtsa gcig bzlas brjod byas te/ grang ba'i rims kyis btab pa la bskon na rims sos par 'gyur ro/ /seng ge'i pags pa ni thams cad kyi mchog go/ /gal</text></item>
<item><p>81a5</p><section>rgyud</section><text>te sbrul gyis zin na mi de nyid kyi skra bcad la lan nyi shu rtsa gcig bzlas brjod byas te/ dug gi rma khar bzhag na sos par 'gyur ro/ /su zhig snying na zhing mi dran nam/ 'chi 'dod par gyur na/ shing sle ma ta ka'i thang chu star ka tsam chu gtsang ma dang bskol te phyed du ba dang lan bdun bzlas</text></item>
<item><p>81a6</p><section>rgyud</section><text>brjod byas la 'thungs na/ thams cad bde bar 'gyur ro/ /bud med kyis bskol bar mi bya'o/ /su zhig 'byung po'i gdon gyis zin tam/ mi ma yin pas btab pa'i nad kyis btab par gyur na/ gu gul gyi bdug pa la lan nyi shu rtsa gcig bzlas brjod byas te snar</text></item>
<item><p>81a7</p><section>rgyud</section><text>blugs so/ /yang na ri bong gi rtug pa tsam gyi ril bur byas la lan nyi shu rtsa gcig bzlas brjod byas te bza'o/ /sha dang / chang dang / sgog pa dang / 'thab mo spang ngo / /'on dang sos par 'gyur ro/ /yang na ldong ros dang / yungs kar dang / lan tshwa dkar po</text></item>
<item><p>81b1</p><section>rgyud</section><text>bsres la lan nyi shu rtsa gcig bzlas brjod byas te/ nad pa'i mal gyi 'og nas bdugs na/ nad gtong ba'i 'byung po myur du 'bros te/ lus 'jig cing der 'dug mi nus par 'gyur ro/ /gal te gzhogs phyed na'am/ gzhogs phyed nyams sam/ rna ba 'on nam/ rkang lag 'gul mi</text></item>
<item><p>81b2</p><section>rgyud</section><text>nus par gyur na/ til mar gyi nang du ru rta btsos la/ lan nyi shu rtsa gcig bzlas brjod byas te bskus na sos par 'gyur ro/ /yang na ba mar gcig pu la lan nyi shu rtsa gcig bzlas brjod byas te/ bskus na sos par 'gyur ro/ /bud med la la zhig bu 'byung shin tu dka'</text></item>
<item><p>81b3</p><section>rgyud</section><text>na/ til mar la lan nyi shu rtsa gcig bzlas brjod byas te/ lto ba'am/ lte bar bskus na myur du 'byung ngo / /gang gi mngal du bu 'chi na shing a pa marga srang gcig chu khyor do'i nang du bskol la phyed lus pa dang / de la lan nyi shu rtsa gcig bzlas brjod byas te 'thungs na/</text></item>
<item><p>81b4</p><section>rgyud</section><text>gnod pa med par 'byung bar 'gyur ro/ /sha ma mi 'byung na yang sman de la bzlas brjod bya'o/ /la la zhig shi la thug pa tsam du snying na ste/ mnags mi bzod na tu ru ska dang / dbyi mo cha bsnyams te bsres la lan nyi shu rtsa gcig bzlas brjod byas te so la bsku zhing mid la skyugs</text></item>
<item><p>81b5</p><section>rgyud</section><text>skyugs kyi bar du byas na sos par 'gyur ro/ /sgog pa rnam dgu dang / sha dang / chang spang bar bya'o/ /mes tshig na ba nag mo'i lci ba dron po la lan nyi shu rtsa gcig bzlas brjod byas te/ rma khar glan na sos par 'gyur ro/ /la la zhig srog chags ring po snying la za/ rta dkar</text></item>
<item><p>81b6</p><section>rgyud</section><text>po'i gcin khyor phyed la lan nyi shu rtsa gcig bzlas brjod byas te 'thungs na/ srog chags de 'byung ngo / /gal te nad tshabs che na khyor gang 'thungs na/ srog chags thag pa srig 'byung ngo / /gal te 'bras drag po byung na/ rams kyi lo ma brdungs te khu ba btsir la de la lan</text></item>
<item><p>81b7</p><section>rgyud</section><text>nyi shu rtsa gcig tu bzlas brjod byas te rma khar gtor na rtsa ba dang bcas te 'byung ngo / /la la zhig mig la sbrang bus zos par gyur na/ bong bu'i rtug pa gsar du byung ba btsir te/ khu ba la lan nyi shu rtsa gcig bzlas brjod byas te/ dgongs su nyal kar mig tu blugs na sos</text></item>
<item><p>82a1</p><section>rgyud</section><text>par 'gyur ro/ /la la zhig lto na na khron pa'i chu lhag mar ma gyur pa la lan nyi shu rtsa gcig bzlas brjod byas pa'i nang du lan tshwa dkar po la lan nyi shu rtsa gcig bzlas brjod byas la btab ste/ khyor phyed 'thungs na sos par 'gyur ro/ /su'i mig la mig nag chags sam/ rab rib bam/</text></item>
<item><p>82a2</p><section>rgyud</section><text>rtsa dmar par gyur na/ shing sham mya ka'i lo ma btsir te/ de'i khu ba la lan bdun bzlas brjod byas la nang du 'gron bu bcug ste/ zhag gcig bzhag la nang par yang lan bdun bzlas brjod byas te/ mig tu blugs na phan no/ /su zhig mtshan mo 'jigs shing mi bde la skrag na/ skud</text></item>
<item><p>82a3</p><section>rgyud</section><text>pa dkar po la lan nyi shu rtsa gcig bzlas brjod byas te/ mdud pa nyi shu rtsa gcig bor la mgul du btags na 'jigs par mi 'gyur ro/ /las rnams kyang byang bar 'gyur ro/ /khyim zhig tu glo bur du gnod pa dag byung na/ bal po se'u'i shing gi lcug ma sor gnyis kyi tshad du gtubs pa</text></item>
<item><p>82a4</p><section>rgyud</section><text>stong rtsa brgyad byas la/ ba mar dang / zho dang / sbrang rtsi snod cig tu blugs pa drung du bzhag ste/ lcug ma'i dum bu cig blangs la lan cig bsngags te/ rtse mo gnyis mar du smyugs la sreg go/ /de bzhin du lcug ma'i dum bu thams cad bsregs na/ yams kyi nad thams cad</text></item>
<item><p>82a5</p><section>rgyud</section><text>med par 'gyur ro/ /las 'di ni sangs rgyas kyi spyan sngar bya'o/ /shu dag dkar bo la lan brgya rtsa brgyad bzlas brjod byas te/ dpung pa g.yas par thogs na thab mo'am/ 'gyed pa'i tshe rgyal bar 'gyur ro/ /shing sham mya ka'i lo ma dang bcas pa sor gnyis kyi tshad gtubs la cho ga gong</text></item>
<item><p>82a6</p><section>rgyud</section><text>ma bzhin du sbyin sreg bya'o/ /nyi ma gcig la dus gsum du lan stong rtsa brgyad sbyin sreg bya'o/ /gal te nyi ma bdun du de bzhin byas na/ dngos grub 'thob bo/ /'phags pa'i lam yang skye'o/ /gal te 'byung po rdzu 'phrul chen po las rgyal bar 'dod na/ lung tang gi shing la lan</text></item>
<item><p>82a7</p><section>rgyud</section><text>bzhi bcu rtsa dgu bzlas brjod byas la ba mar dang / zho dang / sbrang rtsi dang sbyin sreg byas te/ byang chub sems dpa'i mdun du bya'o/ /glang dkar po'i gi'u wang srang gcig mthing bu'i snod du bcug la/ byang chub sems dpa'i mdun du lan stong rtsa brgyad bzlas brjod bya ste/ yan lag</text></item>
<item><p>82b1</p><section>rgyud</section><text>rnams la bskus la/ dpral bar thig le byas na/ lha klu dang 'byung po dang / mi thams cad dga' bar 'gyur ro/ /gang dag nyes byung ste lcags sgrog dang / shing sgrog tu bcug na/ phug ron gyi rtug pa la lan brgya rtsa brgyad bzlas brjod byas te/ lag pa la yang bsku'o/ /</text></item>
<item><p>82b2</p><section>rgyud</section><text>lcags sgrog dang / shing sgrog la yang reg par byas na thar bar 'gyur ro/ /gal te khyo shug me dang chu ltar mi mthun par gyur na/ byang chub sems dpa'i mdun du ngur pa'i mjug sgro la lan stong rtsa brgyad bzlas brjod byas te/ lus la thogs na ji srid 'tsho'i bar du 'dum</text></item>
<item><p>82b3</p><section>rgyud</section><text>bar 'gyur ro/ /gal te srog chags dag lo tog phung bar byed na/ thal ba gtsang ma'am/ bye ma gtsang ma la lan stong rtsa brgyad bzlas brjod byas la/ me tog kun tu gtor na/ srog chags rnams phyir ldog par 'gyur ro/ /gal te srog chags dag shing tog la za na/</text></item>
<item><p>82b4</p><section>rgyud</section><text>chu la bzlas brjod byas te/ shing rnams la gtor na 'bras bu la mi za'o/ /de'i tshe yang bcom ldan 'das la byang chub sems dpa' sems dpa' chen po 'phags pa spyan ras gzigs dbang phyug gis 'di skad ces gsol to/ /btsun pa bcom ldan 'das bdag tshe rabs snga</text></item>
<item><p>82b5</p><section>rgyud</section><text>ma'i bsod nams kyi rgyus/ bcom ldan 'das kyis bdag la khyod sems can gyi khams thams cad la snying rje chen po bskyed nas/ bcing ba dang / 'jigs pa thams cad gcod nus par 'gyur te/ de'i mthus sems can thams cad sdug bsngal rnams las thar bar</text></item>
<item><p>82b6</p><section>rgyud</section><text>'gyur/ zhi ba dang / bde ba thob bar 'gyur ro/ /zhes lung bstan par gyur to/ /ma 'ongs pa'i dus lnga brgya pa tha mar gyur pa na/ rigs kyi bu'am/ rigs kyi bu mo la la zhig snying po chos kyi sgo 'di nyin lan gsum mtshan lan gsum 'dzin nus na/ de'i las kyi sgrib</text></item>
<item><p>82b7</p><section>rgyud</section><text>pa thams cad 'byang bar 'gyur ro/ /chos thams cad kyi chos nyid 'grub par 'gyur ro/ /bdag gis sangs rgyas kyi bka' drin dran par bgyi ste/ grong khyer ram grong ngam/ grong rdal lam/ nags tshal gang na rig sngags 'chang gnas pa la/ gal te de na gnas pa'i</text></item>
<item><p>83a1</p><section>rgyud</section><text>'byung po rnams 'tshe bar bgyid na/ bdag rtag tu der mchi zhing kun tu bsrung bar bgyi ste/ yongs su spong bar mi bgyid do/ /de'i tshe yang bcom ldan 'das la byang chub sems dpa' sems dpa' chen po 'phags pa spyan ras gzigs dbang phyug gis 'di skad</text></item>
<item><p>83a2</p><section>rgyud</section><text>ces gsol to/ /btsun pa bcom ldan 'das slad ma'i dus lnga brgya pa thams cad sems can phal cher rnyog pa can du 'gyur te/ dge ba'i rtsa ba chung zhing rtag par rgyun du dge ba'i phyogs bgyid mi nus pa dang / gal te 'dzin na yang de'i tshe/ lha dang / 'byung po 'tshe bar 'gyur bas/ bdag</text></item>
<item><p>83a3</p><section>rgyud</section><text>gis lha dang mi dang lha ma yin la sogs pa sems can thams cad la sman pa dang / bde ba dang / zhi bar bgyid pa'i slad du/ sangs rgyas bcom ldan 'das kyi mthu dang / rdzu 'phrul gyi stobs kyis gzungs 'di'i cho ga da bshad par bgyi'o/ /bdag gis kyang 'das pa'i bskal pa du mar gzungs</text></item>
<item><p>83a4</p><section>rgyud</section><text>'di la mchod pa bgyis so/ /'das pa dang / ma byon pa dang / da ltar byung ba'i sangs rgyas bcom ldan 'das ji snyed pa rnams kyis kyang gzungs 'di la brten nas/ bla na med pa yang dag par rdzogs pa'i byang chub brnyes so/ /rigs kyi bu'am/ rigs kyi bu mo gang la la zhig</text></item>
<item><p>83a5</p><section>rgyud</section><text>rtag tu gzungs 'di 'dzin cing 'chang na/ de'i tshe 'di nyid la tshig gi rgyun thogs pa med par 'gyur/ dbang po rno zhing mkhas par 'gyur/ spobs pa myur bar 'gyur/ lha dang / mi thams cad kyi mchog tu 'gyur ro/ /gang su'i sgra dang / tshigs su bcad pa dang / grags</text></item>
<item><p>83a6</p><section>rgyud</section><text>pa yang thos shing bde ba dang / dga' bar yang 'gyur ro/ /phyag bya ba'i 'os su yang 'gyur ro/ /gang dang gang du skyes par yang sangs rgyas dang / chos dang / dge 'dun yang mthong bar 'gyur/ tshig la yang yid ches shing yid rton par 'gyur ro/ /de yang 'di ltar sangs</text></item>
<item><p>83a7</p><section>rgyud</section><text>rgyas bcom ldan 'das rnams kyi mthu lags par bgyi yi/ bdag nyid kyi ni ma lags so/ /de nas bcom ldan 'das kyis/ byang chub sems dpa' 'phags pa spyan ras gzigs dbang phyug la bstod nas/ legs so zhes bya ba yang byin te/ khyod ni lha dang mi la sogs pa la</text></item>
<item><p>83b1</p><section>rgyud</section><text>phan pa dang / bde ba dang / zhi bas las kyi lam la sbyor bar nus so/ /gal te yun ring por phyir mi ldog pa lta na/ da ngas ye shes kyi phyag rgyas gdab bo/ /de nas bcom ldan 'das la 'phags pa spyan ras gzigs dbang phyug gis 'di skad ces gsol to/ /btsun pa</text></item>
<item><p>83b2</p><section>rgyud</section><text>bcom ldan 'das bdag gis dran pa bdag ri gru 'dzin la gnas shing / 'das pa'i bskal pa du mar gzungs sngags kyi chos kyi sgo 'di brjod do/ /de'i tshe bdud der mchis nas bdud des 'khor bsdus nas/ ci nas kyang gsang sngags kyi gzhi 'di'i 'grub par bdag gis chos de</text></item>
<item><p>83b3</p><section>rgyud</section><text>la mtho btsam par bsams pa dang / de'i tshe bdag gis gsang sngags kyi chos de'i cho gas bdud pham par bgyis/ rnam par pham par bgyis so/ /gsang sngags 'di'i mthu ni brtag mi nus shing bsam gyis mi khyab par rig par bgyi'o/ /de'i tshe byang chub sems dpa'</text></item>
<item><p>83b4</p><section>rgyud</section><text>'phags pa spyan ras gzigs dbang phyug gis lha dang mi rnams la phan pa dang / bde ba thob par bya ba'i phyir snying rjes rtsa ba'i gsang sngags 'di smras so/ /na maHsarba dz+nyA ya/ na mo rat+na tra yA ya/ na mo\u0f85 mi tA b+hA ya/ ta thA ga tA ya/ aR+ha te samyak+saM bud d+hA ya/ na ma Ar+yA ba lo</text></item>
<item><p>83b5</p><section>rgyud</section><text>ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ na mo ma hA s+thA ma prAp+NA ya/ bo d+hi satwA ya/ ma hA kA ru Ni kA ya/ na mo bi pu la/ bi ma na su pra tiSh+Thi tA saM g+hA ya/ sUr+ya sha ta sa ha sra a ti re ka/ pra b+hA a ba b+hA si ta mUrta ye/ ma hA ma Ni mu ku Ta</text></item>
<item><p>83b6</p><section>rgyud</section><text>kuN+Da la/ a laM kA ra d+hA ri Ne/ b+ha ga ba te/ pad+ma pA Na ye/ sarba lo ka a pA ya pra sha me nA ya/ bi bi d+ha mu kha sa mA be sha/ a b+haSh+Ta sarba satwA pa ri mo tsa kA ya/ tad+ya thA/ oM b+hur b+hu ba swA hA/ ma hA A lo ka ka ra Na ta ma sti mir pa Ta la bi nA sha ka rA ga dwe Sha mo ha dz+wa la sha ma ka/</text></item>
<item><p>83b7</p><section>rgyud</section><text>shA sa ka /sa mA shwA sa na ka ra/ rak+Sha ka /sarba a pA ya durga ti pra sha ma na ka ra/ sarba sa twAM sa mA shwA sa na ka ra/ sarba A shA pa ri pU ra ka /sarba ta thA ga ta/ sa ma pa dA na ka ra/ e h+ye hi ma hA bo d+hi satwa ba ra pad+ma A lo ka saM b+hu ta ma hA kA ru Ni ka /dza TA ma ku Ta/ a lang kr-i ta/ shi</text></item>
<item><p>84a1</p><section>rgyud</section><text>ro ma Ni ka na ka /rA dza ta badzra bai DUr+ya a lang kr-i ta/ sha rI ra a mi tA b+ha dzi na ka ma la/ a lang kr-i ta pra b+ha ra Na ra dza na sha ta sa ha sra a b+hi la ShI ta kA ya/ ma hA bo d+hi satwA ya bar ba ra da/ bi d+ha ma bi d+ha ma/ bi nA sha ya/ bi nA sha ya/ ma hA ya na traM/ kle sha kab+hA</text></item>
<item><p>84a2</p><section>rgyud</section><text>ta/ a ba ba d+ha bi bid+ha satwAM/ sang sA ra tsA ra ka /pra ma tha na ka ra/ pu ru Sha pad+ma/ pu ru Sha nA ga /pu ru Sha sA ga ra/ pu ru Sha sing ha/ bI ra bI rA dza su daN+Ta tA pa ri bi ti/ d+ha ma d+ha ma/ sa ma sa ma/ d+hu ru d+hu ru/ pra shA sa ya pra shA sa ya/ g+hi ri g+hi ri/ bi bi ri bi bi ri/ tsi</text></item>
<item><p>84a3</p><section>rgyud</section><text>ri tsi ri/ si ri si ri/ su ru su ru/ d+hi ri d+hi ri/ bi d+hi ri bi d+hi ri/ bi ri bi ri/ mu ru mu ru/ mu kha mu kha/ mu ya mu ya/ mu ny+tsa muny+tsa/ d+hu na d+hu na/ bi d+hu na bi d+hu na/ d+hu ru d+hu ru/ gA ya gA ya/ ga d+ha ya ga d+ha ya/ sa ha sa ha/ pra sa ha pra sa ha/</text></item>
<item><p>84a4</p><section>rgyud</section><text>nA nA bi bid+ha kle shI bA sa na/ ha ra ha ra/ saM ha ra saM ha ra/ d+hu ru tu d+hu ru tu/ ma hA maN+Da la ka ra Na sha ta pra se ka /a ba b+hA si ta bi bi d+ha bA sa na sha mi ka /shA sa ka /rak+Sha ka /ma hA bo d+hi satwa ba ra ba ra da swA hA/ gzungs sngags 'di ni de bzhin gshegs pa pad+ma'i</text></item>
<item><p>84a5</p><section>rgyud</section><text>phyag gi rgyan gyi yu ba zhes bya ste/ sangs rgyas bcom ldan 'das lha dang / klu dang / mi'am ci du mas yongs su bskor bas/ rdo rje chen po dang ldan zhing dga' ba'i rgyu las byung ba'i khang thams cad kyis mchog gi byang chub sems dpa' rnams kyi don du gsungs te/ sgrib</text></item>
<item><p>84a6</p><section>rgyud</section><text>pa'i ri chen po rnam par 'joms pa'o/ /gang la la zhig gis mnyan pa dang / blta ba dang / bklag pa dang / brjod pa thob na/ mi de'i nyon mongs pa'i sgrib pa ji snyed mchis pa thams cad 'byang bar 'gyur ro/ /su zhig dad par gus pas snga dro brjod na/ byang chub sems dpa'</text></item>
<item><p>84a7</p><section>rgyud</section><text>'phags pa spyan ras gzigs dbang phyug rtag tu de'i slad bzhin 'brang zhing srung ba bgyid do/ /gang ci 'tshal ba dag kyang de bzhin du 'grub bo/ /su zhig gal te bdag gi bsam pa thams cad yongs su rdzogs par thob par 'tshal ba des/ gcig pu phyogs dben par mchis</text></item>
<item><p>84b1</p><section>rgyud</section><text>la/ byang chub sems dpa' 'phags pa spyan ras gzigs dbang phyug yid la dran par bgyi zhing gzhan bsam par mi bgyi bar gzungs sngags 'di lan bdun brjod na/ yid la bsams pa gang rdzogs par mi 'gyur ba de gang yang ma mchis so/ /sems can thams cad dga' bar 'gyur</text></item>
<item><p>84b2</p><section>rgyud</section><text>ro/ /ngan 'gror mchi bar mi 'gyur ro/ /sangs rgyas bcom ldan 'das rtag tu rjes su mngon du dran na/ bskal pa bye ba phrag du ma bsags pa'i las kyi sgrib pa thams cad 'byang bar 'gyur ro/ /'khor los sgyur ba'i rgyal po stong du tshang ba'i bsod nams dag kyang thob par 'gyur ro/ /</text></item>
<item><p>84b3</p><section>rgyud</section><text>gar skyes gar skyes kyang byang chub sems dpa' 'phags pa spyan ras gzigs dbang phyug mthong bar 'gyur ro/ /rigs chen por skye bar 'gyur ro/ /su zhig snyim pa spos kyis bkang ste/ 'phags pa spyan ras gzigs dbang phyug gi mdun du gtor la/ gzungs sngags 'di yang lan</text></item>
<item><p>84b4</p><section>rgyud</section><text>bdun brjod na/ stong gi bsod nams kyi mchog dang / snying rje chen po'i rang bzhin yang 'thob bo/ /de mi'i 'jig rten 'dir yang stobs chen po yongs su rdzogs pa 'thob bo/ /su zhig 'phags pa spyan ras gzigs dbang phyug gi gdong du blta zhing / gzungs sngags 'di brjod pa</text></item>
<item><p>84b5</p><section>rgyud</section><text>de byang chub sems dpa' mtshan rgyas pa mthong nas/ sa dri ma med pa yang 'thob bo/ /'jig rten na yang snang ba bgyid do/ /tshe gcig gis sangs rgyas bcom ldan 'das rnams kyang mthong ngo / /ji ltar bsam gtan la snyoms par zhugs pa de lta bur mchi bar 'gyur ro/ /gar</text></item>
<item><p>84b6</p><section>rgyud</section><text>skyes gar skyes kyang sngon gyi tshe rabs dran par 'gyur ro/ /las kyi sgrib pa thams cad 'byang bar 'gyur ro/ /su zhig gzungs sngags 'di 'dzin pa des/ tshes bco lnga'i zla ba nya ba la bslab pa'i gzhi brgyad bzung ste/ gos gtsang ma bgos la ring bsrel dang bcas pa'i mchod rten</text></item>
<item><p>84b7</p><section>rgyud</section><text>gyi mdun du'am/ sangs rgyas kyi gzugs kyi spyan sngar tsan+dan dkar po'i dkyil 'khor bgyis la/ der me tog sna tshogs gtor bar bgyi/ bdug pas kyang bdugs par bgyi/ mar me yang bud par bgyi'o/ /sangs rgyas bcom ldan 'das la gus pa bskyed par bgyi'o/ /</text></item>
<item><p>85a1</p><section>rgyud</section><text>de'i tshe gzungs sngags 'di yang lan brgya rtsa brgyad bzlas brjod bgyis na/ byang chub sems dpa' 'phags pa spyan ras gzigs dbang phyug dkyil 'khor der 'dug ste/ mtshams med pa la sogs pa las kyi sgrib pa mi dge ba ji snyed mchis pa thams cad 'byang bar</text></item>
<item><p>85a2</p><section>rgyud</section><text>'gyur ro/ /lus dang ngag dang yid kyi las rnams kyang yongs su dag par 'gyur ro/ /sangs rgyas kyi ting nge 'dzin gyi stobs kyang 'thob bo/ /'od zer gyis dbang bskur ba'i stobs kyang 'thob bo/ /sa dang pha rol tu phyin pa yang yongs su rdzogs par 'gyur ro/ /gal te char</text></item>
<item><p>85a3</p><section>rgyud</section><text>dbab par 'tshal na/ gyen du nam mkha' la bltas la gzungs sngags lan nyi shu rtsa gcig brjod na char 'bab bo/ /gal te sa la bltas te gzungs sngags brjod na/ sa bon thams cad rnam pa brgyar phun sum tshogs par 'gyur ro/ /gal te 'bab chu skams pa'i shul</text></item>
<item><p>85a4</p><section>rgyud</section><text>lam 'bab chu chen po'am/ 'bab chu'i dngo'am mtsho'am mtshe'u'am/ mtsho bran gyi 'gram du mchis te brjod na/ chu thams cad yongs su rdzogs par 'gyur ro/ /nad thams cad kyi don du gzungs sngags brjod de lag pas byabs na sos par 'gyur ro/ /dran pa nyams</text></item>
<item><p>85a5</p><section>rgyud</section><text>pa'i mi'i mdun du brjod na/ dran pa slar 'thob bar 'gyur ro/ /bru bas nyen pa'am/ skom pas nyen pa'i mi'i gdong du bltas te brjod na/ bkres pa'am skom pa zhi bar 'gyur ro/ /gal te mtshams bcad par 'tshal na/ des mtshe'u chu'i nang du zhugs te der mchis la/</text></item>
<item><p>85a6</p><section>rgyud</section><text>gzungs sngags 'di yi ger bris te/ rgyal mtshan gyi rtse mo la btags na/ dpag tshad brgyar mtshams bcad par 'gyur te/ der nyes pa rnams mi 'byung ngo / /mtshams kun tu srung ba rdzogs so// //da ni lus thams cad bsdu ba'i phyag rgya brjod par bgyi'o/ /</text></item>
<item><p>85a7</p><section>rgyud</section><text>lus drang por 'greng ste/ rkang pa nye bar mnyam du gzhibs la/ rkang pa g.yas pa yid tsam bskums te/ lag pa g.yon pa thur du brkyang / gung mo dang srin lag gnyis lag mthil du dgug /mdzub mo dang / mthe bong dang / mthe'u chung brkyang la lag mthil bkan</text></item>
<item><p>85b1</p><section>rgyud</section><text>te bzhag go/ /lag pa g.yas pa yang de bzhin du bgyi'o/ /lag pa gnyis ka'i gung mo bkug pa lag pa phrag pa dang mnyam par bzhag go/ /lag mthil ni mdun du bstan te bzhag go/ /'di ni lus bsdu ba'i phyag rgya dang po'o/ /su zhig bdud dang / gzhan mu</text></item>
<item><p>85b2</p><section>rgyud</section><text>stegs can dang / dgra rnams pham par bgyi ba dang / lam dang po la gnas par 'tshal na/ phyag rgya 'di bcings la gzungs 'di yang lan nyi shu rtsa gcig brjod par bgyi'o/ /na mo rat+na tra yA ya/ na mo Ar+yA ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA</text></item>
<item><p>85b3</p><section>rgyud</section><text>ya/ tad+ya thA/ a bat+ta/ a bat+te pa ri bat+te/ e h+ye hi swA hA/ gang gong du phyag rgya ji skad smos pa de bzhin du lus gnas par bgyis la/ snying gar thal mo sbyar te/ sor mo thams cad phan tshun thad kar bsnol la/ g.yon pa'i sor mo rnams kyis g.yas pa rnams la 'khyud</text></item>
<item><p>85b4</p><section>rgyud</section><text>bar bgyi/ mdzub mo gnyis gyen du sgreng la/ rtse mo gnyis sprad do/ /mthe bong gnyis mdzub mo gnyis kyi tshigs dang po la reg par bgyi'o/ /lag mthil ni ma 'byar bar bgyi'o/ /'di ni gzungs thams cad kyi phyag rgya ste gnyis pa'o/ /bskal pa du mar tshe rabs</text></item>
<item><p>85b5</p><section>rgyud</section><text>su bsags pa'i las kyi sgrib pa mi dge ba thams cad 'byang bar 'gyur ro/ /tshe phyi ma la 'gyur ro/ /gang gi tshe sangs rgyas bcom ldan 'das shAkya thub pas byang chub brnyes par mdzad par brtsams pa'i tshe bdud kyis mtho btsams pa na/ phyag rgya 'dis btul/ de'i tshe zhi ba'i bde</text></item>
<item><p>85b6</p><section>rgyud</section><text>ba dang / bsam gtan dang / snyoms par 'jug pa yang brnyes par 'gyur ro/ /gzungs sngags 'di yang brjod par bgyi'o/ /tad+ya thA/ sarba d+hA ra Ni/ maN+Da lA ya/ e h+ye hi pa ra ma shud d+ha satwA ya swA hA/ yang thog mar lag pa g.yas pa 'byin pa ltar</text></item>
<item><p>85b7</p><section>rgyud</section><text>bgyis la/ pus mo g.yas pa'i lha nga sa la btsugs te/ mgo bor thal mo sbyar la mdzub mo gnyis bkug ste rtse mo sprad/ mthe bong gnyis mdzub mo gnyis kyi tshigs gnyis pa la sbyar ro/ /'di ni chos kyi phyag rgya ste/ rnam par grol bar bgyi ba'i slad du/ bsam</text></item>
<item><p>86a1</p><section>rgyud</section><text>gtan dang / snyoms par 'jug pa thob par 'gyur ro/ /'di ni phyag rgya gsum pa'o/ /sngon de bzhin gshegs pa rnams kyis kyang mthun par bsgoms te/ de'i tshe bsam gtan rnams dang / snyoms par 'jug pa rnams dang / rnam par grol ba</text></item>
<item><p>86a2</p><section>rgyud</section><text>brnyes so/ /yang 'di ni gzhan te 'greng la rkang pa gnyis mnyam par gzhib bo/ /lag pa'i gung mo dang / srin lag dang / mthe'u chung rgyab sbyar te/ sen mo phrad par bgyi/ mdzub mo gnyis brkyang ste rtse mo phrad par bgyi/ mthe bo gnyis mdzub mo'i tshigs gnyis pa</text></item>
<item><p>86a3</p><section>rgyud</section><text>la reg par bgyi/ lag mthil nang nas sor bcu tsam gyis bskyed la smin mtshams su gzugs so/ /'di ni mig stong gi phyag rgya ste bzhi pa'o/ /gal te phyag rgya 'di bcings la gzungs sngags brjod na/ skad cig de nyid la 'jig rten gyi khams sangs rgyas kyi zhing yongs</text></item>
<item><p>86a4</p><section>rgyud</section><text>su dag pa/ dkrigs pa bye ba phrag stong mthong bar 'gyur ro/ /gang dag rig sngags 'chang de dang lhan cig spyod cing grogs su gyur pa ni zhing re re na yang byang chub sems dpa' dkrigs pa bye ba phrag 'bum dang / bzhi stong nyi shu mchis so/ /gang dkyil 'khor du ma</text></item>
<item><p>86a5</p><section>rgyud</section><text>zhugs pa des ni blta bar mi rigs te/ phyag rgya de'i chos nyid do/ /su la rigs zhe na gang dkyil 'khor du zhugs pa de nyid la'o/ /'di ltar byang chub sems dpa' rnams kyi chos kyi sbyin pa ye shes kyis rtogs par 'tshal ba thams cad yongs su rdzogs par 'gyur</text></item>
<item><p>86a6</p><section>rgyud</section><text>ro/ /gzungs sngags ni 'di lags te/ tad+ya thA/ oM b+hu sarba tsak+ShuHkA rA ya d+hA ra NI na drA ya swA hA/ yang 'greng la rkang pa mnyam par gzhibs te/ lag pa g.yas pa bkan la sor mo lnga gzhibs te brkyang la/ lag pa g.yon pa yang de bzhin du bgyis te bkan</text></item>
<item><p>86a7</p><section>rgyud</section><text>la lag pa g.yas pa'i rgyab la sbyar te snying gar bzhag go/ /'di ni lag pa stong thams cad bsdus pa'i phyag rgya ste lnga pa'o/ /'dis stong gsum gyi stong chen po'i 'jig rten gyi khams na/ bdud dang dgra mchis pa rnams thul lo/ /gzungs sngags 'di lags te/</text></item>
<item><p>86b1</p><section>rgyud</section><text>na mo Ar+yA ba lo ki te shwa rA ya/ tad+ya thA sarba duSh+Ta o~M ha ya me swA hA/ yang 'greng ste rting pa phrad par bgyis la/ lag pa g.yon pa mi 'jigs pa sbyin par bgyis te/ lag pa g.yas pa yang de bzhin du bgyis la/ lag mthil bdag logs su bstan par bgyi'o/ /'di</text></item>
<item><p>86b2</p><section>rgyud</section><text>ni ting nge 'dzin rab tu rtogs par 'gyur ba'i phyag rgya ste drug pa'o/ /'dis ting nge 'dzin thams cad dang / chos kyi sgo mo brgyad khri bzhi stong dang / sangs rgyas kyi byang chub rab tu rtogs par 'gyur ro/ /phyag rgya 'dis ni thams cad kyang 'thob bo/ /gzungs kyi rtsa ba'i</text></item>
<item><p>86b3</p><section>rgyud</section><text>gsang sngags snga ma/ na maHsarba dz+nyA zhes bgyi ba lags so/ /yang 'greng la rkang pa nye bar gzhibs te/ lag pa g.yon pa'i srin lag gis mthe bo'i sen mo mnan to/ /g.yas pa yang de bzhin te mthe'u chung dang / gung mo rnams rtse mo sprad la/ lag rting drang por bsrang ste/ dgug</text></item>
<item><p>86b4</p><section>rgyud</section><text>pa ni mdzub mo gnyis dgug go/ /slar btang na ni brkyang ngo / /de ltar mchis la sngags brjod par bgyi'o/ /lag pa g.yas pa'i mdzub mo gnyis ni dgug go/ /g.yon pa'i mdzub mo gnyis ni slar gtang ngo / /mgo'i thon 'khor g.yas nas bskor bar bgyi ste bod pa'o/ /</text></item>
<item><p>86b5</p><section>rgyud</section><text>g.yon pas ni bsal ba ltar bgyis te slar btang ngo / /phyag rgya 'dis ni lha dang klu la sogs pa 'khor brgyad bsdu ba'i slad du dgug pa'i phyag rgya ste bdun pa'o/ /gsang sngags ni 'di lags te/ oM sarba de ba nA ga a na le swA hA/ phyag rgya snga ma la rtse mo bskyed de/ lag rting</text></item>
<item><p>86b6</p><section>rgyud</section><text>gnyis sbyar ba las yud tsam bzung mdzub mos g.yab ste snga ma bzhin no/ /'di ni brgya byin dang / tshangs pa chos mnyan pa'i slad du dgug pa'i phyag rgya ste brgyad pa'o/ /gsang sngags ni 'di lags te/ oM ma hA prah+ma ye/ e h+ye hi swA hA/ phyag rgya 'di dang / gsang sngags 'di ni</text></item>
<item><p>86b7</p><section>rgyud</section><text>gzungs sngags dang / phyag rgya dang / chos kyi sgo du ma gzung ba'i slad du bsdu ba'o/ /nyi ma spyang kis zin pa dang / zla ba spyang kis zin pa'i tshe/ ba mar la lan nyi shu rtsa gcig bzlas brjod bgyis te/ phyag rgya 'dis phyag rgyas btab la 'thungs na dbang po rno bar 'gyur ro/ /nyin gcig</text></item>
<item><p>87a1</p><section>rgyud</section><text>bzhin du chos kyi tshigs su bcad pa khri lobs nus par 'gyur ro/ /phyag rgya 'di dang / chos kyi sgo 'di ni de bzhin gshegs pa nyi ma'i snying pos/ byang chub sems dpa' 'phags pa spyan ras gzigs dbang phyug gi ched du gsungs pa'o/ /yang 'greng ste</text></item>
<item><p>87a2</p><section>rgyud</section><text>rkang pa nye bar gzhibs la/ lag pa thal mo sbyar te/ snying gar bzhag la mthe bong gnyis lag mthil du bkug ste/ rtsa ba'i sngags chen po lan nyi shu rtsa gcig brjod par bgyi'o/ /'di ni byang chub sems dpa' rnams kyi rang rang gi nor bu'i yid bzhin lta bu'i phyag</text></item>
<item><p>87a3</p><section>rgyud</section><text>rgya ste dgu ba'o/ /'dis nges par lha'i gzhal med khang rnams su 'jug go/ /phyogs bcu'i sangs rgyas kyi zhing rnams su yang mchi'o/ /mchod pa'i don du rin po che brgya stong dag kyang bsams pa bzhin rnyed par 'gyur ro/ /su zhig chos kyi sgo 'di'i las bgyid nus na/ de nang</text></item>
<item><p>87a4</p><section>rgyud</section><text>par sngar langs la khrus bgyi zhing kha gdong bkrus te/ phyag rgya de'i dam tshig bgyis na/ des phyogs bcu'i de bzhin gshegs pa gang gA'i klung gi bye ma snyed mngon sum du mthong bar 'gyur ro/ /bskal pa du mar tshe rabs su bsags pa'i sdig pa mi dge ba'i las lci ba</text></item>
<item><p>87a5</p><section>rgyud</section><text>rnams 'byang bar 'gyur ro/ /phyag rgya de'i yon tan dang / bsngags pa ni rab tu mang ngo / /yang snga ma bzhin du thal mo sbyar te/ mdzub mo gnyis bkug la mthe bo'i sen mo la bcar te/ mdzub mo gnyis kyi sen mo yang phan tshun du rgyab sprad la rtsa ba'i gsang sngags</text></item>
<item><p>87a6</p><section>rgyud</section><text>brjod par bgyi'o/ /'di nas byang chub sems dpa' rnams kyi sems la 'dod pa'i phyag rgya ste bcu pa'o/ /ci 'tshal ba de bzhin du 'grub bo/ /nges par bla na med pa yang dag par rdzogs pa'i byang chub las phyir mi ldog par 'gyur ro/ /yang thal mo snga ma las mthe bong dang /</text></item>
<item><p>87a7</p><section>rgyud</section><text>mdzub mo so sor brkyang ste lag mthil dbye bar bgyi'o/ /'di ni rgyu'i gnas skabs kyi tshe sangs rgyas bcom ldan 'das gang gA'i klung gi bye ma snyed kyis bdag la stsal ba ste/ 'dis bdag byang chub kyi lam rab tu rtogs so/ /'dis rtsa ba'i gsang sngags brjod par bgyi'o/</text></item>
<item><p>87b1</p><section>rgyud</section><text>'di ni byang chub sems dpa' rnams 'gog pa la snyoms par 'jug pa'i phyag rgya ste/ bcu gcig pa'o/ /yang thal mo snga ma las mdzub mo gnyis bskum zhing brkyang bas bskul bar bgyi'o/ /'di byang chub sems dpa' sangs rgyas thams cad kyi ting nge 'dzin rnams 'thob pa'i</text></item>
<item><p>87b2</p><section>rgyud</section><text>phyag rgya ste/ bcu gnyis pa'o/ /gzungs sngags ni 'di lags te/ o~M sarba bud d+ha sa ma ya e h+ye hi pa ra ma shud d+ha satwa swA hA/ de ni byang chub sems dpa' 'phags pa spyan ras gzigs dbang phyug mig stong dang ldan pa/ lag pa stong dang ldan pa'i dkyil 'khor khru bcu drug</text></item>
<item><p>87b3</p><section>rgyud</section><text>pa'i cho ga brjod par bgyi'o/ /thog mar ri rnams dang nye ba/ sa gzhi bkra shis pa'i phyogs btsal bar bgyi'o/ /der sa brkos te/ gseg ma dang / gyo mo dang / rus pa dang / mi gtsang ba rnams bsal la/ dri zhim po dang bsres pa'i ba'i gcib dang / 'jim par bsres</text></item>
<item><p>87b4</p><section>rgyud</section><text>te byug par bgyi'o/ /der chu zheng du khru bcu drug pa'i stegs bu bgyi'o/ /'phang du ni mtho gang gi tshad du bgyis la/ sgo bzhi btod de/ shar gyi sgor ni yul 'khor srung / lho'i sgor ni 'phags skyes po'o/ /nub kyi sgor ni mig mi bzang / byang gi sgor ni rnam thos</text></item>
<item><p>87b5</p><section>rgyud</section><text>kyi sras te/ de dag gi gam yor rang rang gi 'khor thams cad bri'o/ /dkyil 'khor gyi dbus su ni byang chub sems dpa' 'phags pa spyan ras gzigs dbang phyug mig stong dang ldan pa lag pa stong dang ldan pa gzhag par bgyi'o/ /de'i mdun du khri'u bzhag ste/ khri'u'i</text></item>
<item><p>87b6</p><section>rgyud</section><text>steng du gzungs sngags kyi cho ga gzhag par bgyi'o/ /de la bdug pa sna tshogs kyis bdug go/ /me tog sna tshogs bkram mo/ /lha bshos sna tshogs dbab bo/ /der mchod pa de rnams bzhag ste/ sgog pa rnam dgu dang / sha dang chang mi dbab bo/ /gal te rgyun mi</text></item>
<item><p>87b7</p><section>rgyud</section><text>'chad par bgyi na nyin gcig bzhin mchod pa thams cad kyang sar pa gzhan gyis brje'o/ /cho ga 'dis nyi ma nyi shu rtsa gcig tu dngos po thams cad kyis mchod par bgyi'o/ /sgrub pa po gang dag sngon mthong ba de dag gis bri bar bgyi'o/ /de sgrub pa po shar phyogs su bltas te/</text></item>
<item><p>88a1</p><section>rgyud</section><text>'greng la gzungs sngags snga ma dang po nas bcu gnyis kyi bar du brjod par bgyi'o/ /sangs rgyas kyi mthar phyin gyi bar du skyo bar mi bgyi'o/ /thog mar phyag rgya dang po lan cig bcings la gsang sngags kyang lan bdun brjod par bgyi'o/ /bcu gnyis pa'i bar</text></item>
<item><p>88a2</p><section>rgyud</section><text>du yang de bzhin du bgyi'o/ /der de'i tshe phyir mi ldog pa brtan po'i sems bskyed par bgyi'o/ /cho ga 'dis de bzhin du dgug pa bgyis na/ thams cad 'du bar 'gyur ro/ /de'i tshe sangs rgyas nyid kyi ched du nges par drang po'i sems kyis drang por mchis par bgyi'o/ /gsang</text></item>
<item><p>88a3</p><section>rgyud</section><text>sngags dang lha thams cad rjes su dran par bgyi ste/ ji ltar na mdun na mig lam na gnas pa lta bu dang phan tshun gnod pa bgyid pa ma mchis par bgyi'o/ /dmigs pa gzhan la dmigs par mi bgyi'o/ /de'i tshe rtsa ba'i gsang sngags lan stong brgyad cu bzlas brjod</text></item>
<item><p>88a4</p><section>rgyud</section><text>bgyi'o/ /'on tang byang chub sems dpa' spyan ras gzigs dbang phyug kun dga' bo'i gzugs kyis der mchis te/ sgrub pa po la ci 'dod ci slong zhes 'dri zhing phan tshun smra bar 'gyur ro/ /sgrub pa pos bdag nyid kyis mchod pa bgyi bar bsams la/ bdag la ji skad</text></item>
<item><p>88a5</p><section>rgyud</section><text>dris pa lan gdab par bgyi ste/ bla na med pa yang dag par rdzogs pa'i byang chub kyi don du gzungs sngags kyi rang bzhin 'tshal lo zhes brjod par bgyi'o/ /yang na 'di skad du 'di ni lung bstan pa'i dus lags pa snyam bgyid na/ thugs rje dang ldan pas bdag la nges par</text></item>
<item><p>88a6</p><section>rgyud</section><text>thugs rje chen po bskyed du gsol/ bdag ni rnyed pa dang / bkur sti dang / grags pa mi 'tshal gyi/ nam zhig na sems can thams cad la bu gcig pa bzhin du lta ba dang / yongs su skyob par 'gyur snyam du sems so/ /yang 'byung po gnyug mar gnas pa thams</text></item>
<item><p>88a7</p><section>rgyud</section><text>cad bdag gis bsgo ba bzhin du gnas par gyur cig snyam du sems so zhes brjod par bgyi'o/ /gal te yid la bsams pa 'di thob cing dngos grub de thob na gzhan la mi brjod par bdag nyid kyis 'tshal bar bgyi'o/ /gal te cho ga 'di grub na bzlas par bgyi/ gcig tu</text></item>
<item><p>88b1</p><section>rgyud</section><text>gzung bar bgyi'o/ /'di ni bslab pa gcig tu gsang ngo / /su zhig sna tshogs 'tshal ba des a ga ru nag po'i chab kyis dkyil 'khor gru bzhi pa bgyis la/ rtsa ba'i gsang sngags lan brgya rtsa brgyad bzlas brjod bgyi'o/ /yid la bsams pa yongs su rdzogs par bgyid</text></item>
<item><p>88b2</p><section>rgyud</section><text>pa'i phyag rgya bcu pa yang bcing bar bgyi'o/ /'on tang 'tshal ba yongs su rdzogs par rnyed par 'gyur ro/ /de'i tshe glegs bam 'di bzhin du sems shing / su zhig 'di bzhin du mchod pa bgyid na gzhan du mi 'gyur ro/ /gzungs sngags kyi cho ga rdzogs so// //</text></item>
<item><p>88b3</p><section>rgyud</section><text>yang cho ga gzhan te su zhig bde ba thams cad thob par 'tshal ba des/ yid bzhin gyi nor bu rin po che lta bu'i phyag rgya dgu pa bcings la rtsa ba'i gsang sngags bzlas brjod bgyi'o/ /til nag po la lan nyi shu rtsa gcig bzlas brjod bgyis te/ mer bsregs na ci 'tshal ba</text></item>
<item><p>88b4</p><section>rgyud</section><text>bzhin du 'grub bo/ /ci nas rgyal po dga' bar bgyi 'tshal na des rgyal po gnas pa na mchis pa'i shing las lcug ma blangs te/ lan nyi shu rtsa gcig bzlas brjod bgyis la/ rgyal po'i kun dga' ra ba der bor na dga' bar 'gyur ro/ /gal te sems can sdig pa can</text></item>
<item><p>88b5</p><section>rgyud</section><text>rnams dang / dgra rnams tshar gcod par 'tshal na/ des shing ni ma pa la lan nyi shu rtsa gcig bzlas brjod bgyis te/ mer bsregs na dbang du 'gyur ro/ /yang cho ga gzhan te lha dang / 'byung po ma dul ba de'i slad du/ gu gul dang yungs kar la lan nyi shu rtsa gcig bzlas brjod</text></item>
<item><p>88b6</p><section>rgyud</section><text>bgyis te mer bsregs na/ 'byung po thams cad bdag nyid tshul bzhin du gnas par 'gyur ro/ /gang du nad byung na chab kyis dkyil 'khor gru bzhi pa bgyis te/ der ba mar la lan brgya rtsa brgyad bzlas brjod bgyis la/ mer bsregs na nad zhi bar 'gyur ro/ /mar de nyid</text></item>
<item><p>88b7</p><section>rgyud</section><text>las nyung zhig nad pa la blud na 'tsho bar 'gyur ro/ /sngon yul ko bi nar nad byung ste/ nad pa rnams gdugs gcig gnyis bro 'tshal nas gum mo/ /de'i tshe dbus kyi yul gyi mi bden gyur ces bgyi ba der mchis te/ des gzungs sngags 'di'i cho ga bgyis nas bsgrags pa</text></item>
<item><p>89a1</p><section>rgyud</section><text>dang / nad chad do/ /'byung po'i rgyal po yang yul de nas byung ngo / /thams cad kyis kyang 'di'i stobs 'tshal te/ gang du rang gi 'khor du pha rol gyi dmag tshogs mchi ba der thog ma'i rtsa ba'i gsang sngags bcings la bcangs la/ gsang sngags lan</text></item>
<item><p>89a2</p><section>rgyud</section><text>brgya rtsa brgyad bzlas brjod bgyis na/ dgra bo chom rkun rnams bdag nyid mi rung bar 'gyur ro/ /su zhig tshe zad pa des 'gog pa la snyoms par 'jug pa'i phyag rgya bcing bar bgyi/ nyin gcig bzhin mchod pa bgyi/ a ga ru nag po'i bdug pas bdugs par bgyi</text></item>
<item><p>89a3</p><section>rgyud</section><text>zhing / gsang sngags lan stong rtsa brgyad bzlas brjod bgyis na de tshe ring bar 'gyur ro/ /bud med gang zhig bu mi phyin na ba mar la lan nyi shu rtsa gcig bzlas brjod bgyis te/ de la blud na zhi ba dang bde bar 'gyur ro/ /gang bskyed pa'i bu dang / bu mo dag kyang yongs su</text></item>
<item><p>89a4</p><section>rgyud</section><text>rdzogs par 'gyur ro/ /mtshan mo bzang po sngon gyi bsod nams rnams kyis brgyan cing / sems can rnams dga' ba dang / mir skyes pa na rtag tu mchod pa'i 'os su 'gyur zhing bde ba mchog rnams myong bar 'gyur ro/ /su zhig mig na ba des mig stong dang ldan pa'i phyag rgya bcings</text></item>
<item><p>89a5</p><section>rgyud</section><text>la gzungs sngags thams cad kyi phyag rgyas mig la phyag rgyas btab na sos par 'gyur ro/ /ji ltar steng gi phyogs kyi lha bde ba myong ba rnams mthong ba de lta bu'i mthong ba dang ldan par 'gyur ro/ /da ni ri mo bri ba'i cho ga brjod par bgyi ste/ ri mo bri ba'i ched du ras dkar po</text></item>
<item><p>89a6</p><section>rgyud</section><text>bgyis la/ byang chub sems dpa' mdog 'dzam bu'i gser lta bu bri bar bgyi'o/ /lag pa stong dang ldan par bgyi'o/ /lag pa so so'i lag mthil na mig re re mchis par bgyi ste/ spyin ma mchis pa'i tshon gyis bri bar bgyi'o/ /tshon rtsi yang ka pid tha dang</text></item>
<item><p>89a7</p><section>rgyud</section><text>bsre bar bgyi'o/ /mgo la rin po che sna bdun gyi cod pan bri bar bgyi'o/ /yan lag dang / nying lag rnams su rgyan gyis brgyan par bri bar bya'o/ /yang na ras la byang chub sems dpa' srid du khru gang pa bris te/ lag pa gnyis bri bar bgyi'o/ /gong du smos pa'i</text></item>
<item><p>89b1</p><section>rgyud</section><text>lag pa stong dang ldan pa'i phyag rgya lnga pas/ rig sngags 'chang gis mchod pa bgyi'o/ /gal te lag pa dang / mig stong dang ldan par ma gyur na/ dpral bar mig gcig bgyi'o/ /yang 'di ni cho ga gzhan te/ su zhig chos kyi sgo 'di mchod par 'tshal na/ thog</text></item>
<item><p>89b2</p><section>rgyud</section><text>mar ras la bri bar bya'o/ /de ni 'di ltar bri bar bgyi ste/ cho ga snga ma bzhin du dkyil 'khor bgyi'o/ /de nas ri mo mkhan bslab pa brgyad bzung ba chab khung sar mchis te/ slar log nas legs par bkrus pa gtsang mas bri bar bgyi'o/ /tshon rtsi rung bas</text></item>
<item><p>89b3</p><section>rgyud</section><text>cho ga bzhin bris la/ de'i tshe dkyil 'khor gyi dbus su mchis te/ der smyung ba bgyis la nyi ma nyi shu rtsa gcig tu mchod pa'i las rgya cher bgyis na/ de na gnas byang chub sems dpa' 'od zer gtong ste/ de la the tshom mi bgyi'o/ /slad kyis zla ba dang / nyi ma lta bu'i</text></item>
<item><p>89b4</p><section>rgyud</section><text>'od kyang bgyid do/ /gang dge ba dang dad pas mi bgyid pa des ma gtogs so/ /byang chub sems dpa' lag pa stong dang ldan pa'i cho ga'o/ /de bzhin gshegs pa rnam par gzigs byung ba'i tshe yang bdag gis bdud 'dul ba'i lus mig stong dang ldan pa sprul pa'o/ /</text></item>
<item><p>89b5</p><section>rgyud</section><text>mig re re las kyang sangs rgyas re re sprul te/ de dag ni bskal pa bzang po la sangs rgyas stong 'byung ba lags so/ /lag pa stong las lag pa re re la yang 'khor los sgyur ba'i rgyal po re re sprul to/ /de dag ni 'khor los sgyur ba'i rgyal po stong 'byung ba lags so/ /bdud</text></item>
<item><p>89b6</p><section>rgyud</section><text>'dul ba'i tshogs kyi nang na/ byang chub sems dpa'i lus ni thams cad kyi mchog go/ /de nas bcom ldan 'das kyis byang chub sems dpa' 'phags pa spyan ras gzigs dbang phyug la 'di skad ces bka' stsal to/ /ngas gsang sngags 'di sangs rgyas kyi mthus rgyas</text></item>
<item><p>89b7</p><section>rgyud</section><text>par bshad na/ bskal pa 'das kyang mthar thug par mi 'gyur ro/ /byang chub sems dpa' 'phags pa spyan ras gzigs dbang phyug gis/ bcom ldan 'das la gsang sngags 'di thos nas rab tu dga' ste/ yi rangs nas bzung ste/ sangs rgyas kyi zhabs</text></item>
<item><p>90a1</p><section>rgyud</section><text>la phyag 'tshal nas gzungs sngags 'di brjod do/ /na mo rat+na rash+mi tsan+d+ra a laM kA ra mArga te dza puN+ya tsak+Shu ra pi Sha ya rA dzA ya ta thA ga tA ya/ tad+ya thA/ rat+na rat+na/ ta ta sha rat+na/ rat+na pra ti ma te/ rat+na pra b+hA rat+na da ka te swA hA/ byang chub sems dpa' 'phags</text></item>
<item><p>90a2</p><section>rgyud</section><text>pa spyan ras gzigs dbang phyug gis gzungs sngags 'di brjod nas/ de'i tshe stong gsum gyi stong chen po'i 'jig rten gyi khams 'du shes med 'du shes med min skye mched la thug gi bar du/ rnam pa drug tu g.yos so/ /rab tu g.yos so/ /'og min gyi lha'i ris na/ dbang</text></item>
<item><p>90a3</p><section>rgyud</section><text>phyug chen po yang mi bde bar gyur to/ /lha'i gnas der 'jigs pa chen po yang byung ngo / /ngan song du gyur pa thams cad kyang sdug bsngal chen po rnyed do zhes sgra chen po 'byin cing / phar 'bros tshur 'bros te/ gar song mi shes so/ /de'i tshe sprul pas ngan song du gyur pa'i</text></item>
<item><p>90a4</p><section>rgyud</section><text>'khor chen po la 'di skad ces smras so/ /gal te gsang sngags 'di las 'da' zhing 'gras par byed na mgo bo rdul phra rab bzhin du 'gyes so/ /gsang sngags 'di'i mthus ni ri 'thor ro/ /rgya mtsho chen po skems so/ /lha ma yin gyi dmag pham par bgyid do/ /'byung</text></item>
<item><p>90a5</p><section>rgyud</section><text>po rnams tshar gcod do/ /sdig pa can gyi mi rnams kyang tshar gcod do/ /nad chen po dag kyang chad par bgyid do/ /yul bsrungs par yang 'gyur ro/ /sum cu rtsa gsum gyi lha rnams kyang phyag 'tshal lo/ /rigs kyi bu gang la la zhig gsang sngags 'di brjod cing</text></item>
<item><p>90a6</p><section>rgyud</section><text>'dzin pa de'i gzi brjid dang / stobs yun thung dus bshad par mi nus so/ /gzungs sngags 'di 'chang zhing brjod pa ni dpa' bar 'gyur ro/ /phyug pa dang / stobs dang ldan pa dang / dbang dang ldan par 'gyur ro/ /ji srid 'tsho'i bar du rgyal po byams par 'gyur ro/ /ci</text></item>
<item><p>90a7</p><section>rgyud</section><text>'tshal ba thams cad 'grub bo/ /su zhig bdud pham par bgyid par 'tshal ba des bdug pa gtsang ma la rtsa ba'i gsang sngags lan nyi shu rtsa gcig bzlas brjod bgyi'o/ /su zhig 'di snyam du bdag la sems can thams cad byams par 'tshal ba des/ so shing la lan nyi</text></item>
<item><p>90b1</p><section>rgyud</section><text>shu rtsa gcig bzlas brjod bgyis te mchod na byams par 'gyur ro/ /su zhig bdag gi tshig thogs pa med par 'gyur bar 'tshal ba des/ shu dag la lan stong rtsa brgyad bzlas brjod bgyis la snying gar bskus na 'grub bo/ /las de dag la yang rtsa ba'i gsang sngags brjod</text></item>
<item><p>90b2</p><section>rgyud</section><text>do/ /phyag rgya yang bcing bar bgyi'o/ /lag pa gnyis rgyab sprad de sbyar la mthe bong gnyis brkyang ngo / /phyag rgya 'di ni ji ltar bdag srung ba de bzhin du gzhan yang srung ngo / /mtshams bcad pa yang bgyi'o/ /gang zhig tu mchin chab bam/ thal pa lag par blangs te lan</text></item>
<item><p>90b3</p><section>rgyud</section><text>bdun bzlas brjod bgyis la/ bdag gi steng du gtor na/ phyogs bzhir mtshams bcad par yang 'gyur ro/ /rigs kyi bu'am rigs kyi bu mo gang la la zhig 'byung po rnams sam/ bgegs dang / log 'dren rnams kyis mtho btsams par gyur na/ bal po se'u</text></item>
<item><p>90b4</p><section>rgyud</section><text>shing gi lcug ma la gsang sngags bzlas brjod bgyis te/ dal gyis bzhus na sos par 'gyur ro/ /'di ni byang chub sems dpa'i so so'i rig pa'i phyag rgya thogs pa med pa ste/ bcu gsum pa'o/ /gsang sngags ni 'di lags te/ namaHsarba bud d+ha d+harma saM g+hA ya/ na ma</text></item>
<item><p>90b5</p><section>rgyud</section><text>Ar+yA ba lo ki te shwa ra s+ya bo d+hi satwa satwa s+ya/ na mo badzra pA Ni s+ya/ bo d+hi satwa s+ya/ tad+ya thA/ d+hu pi d+hu pi/ kA ya d+hu pi/ pra sha ma ni swA hA/ log par lta ba gzhan mu stegs can rnams 'dul bar nus so/ /su zhig dus gsum du gsang sngags 'di lan nyi shu rtsa re re brjod pa des/ sangs</text></item>
<item><p>90b6</p><section>rgyud</section><text>rgyas bcom ldan 'das bye ba phrag bcu la mchod pa'i las rnam pa sna tshogs kyis mchod pa bgyis par 'gyur ro/ /bud med du skye bar mi 'gyur ro/ /'chi ba'i dus kyi tshe ngan 'gro gsum po dag las yongs su thar bar 'gyur ro/ /'jig rten gyi khams bde ba can du mchi</text></item>
<item><p>90b7</p><section>rgyud</section><text>bar 'gyur ro/ /de bzhin gshegs pa 'od dpag med kyis de'i spyi bor phyag bzhag ste/ 'di skad du bu ma 'jigs shig /nga'i sangs rgyas kyi zhing 'dir 'ongs so/ /'dir skyes nas dus ma yin par 'chi bas 'chi bar mi 'gyur ro/ /'dir 'byung po rnams kyis glags</text></item>
<item><p>91a1</p><section>rgyud</section><text>rnyed par mi 'gyur ro zhes gsung ngo / /'greng ste lag pa g.yon pa gru mo bkug pa drang por brkyang ste/ mi 'jigs pa sbyin par bgyi/ lag pa g.yas pa'i mthe bong lag mthil du bkug la sor mo bzhis mnan te/ khu tshur 'di rna ba g.yas pa'i gong du bzhag la</text></item>
<item><p>91a2</p><section>rgyud</section><text>mdzub mo sgul bar bgyi/ brkyang bar bgyi/ bskum par bgyi'o/ /phyag rgya 'di ni stong chen po'i 'jig rten gyi khams su gtogs pa'i las rnams 'byang bar bgyi ba'i slad du smras pa ste bcu bzhi pa'o/ /phyag rgya 'di ni nyin gcig bzhin dus gsum du bcings la gsang</text></item>
<item><p>91a3</p><section>rgyud</section><text>sngags kyang lan bdun bdun brjod na/ mtshams med pa lnga po dag dang / rtsa ba'i ltung ba bzhi po dag kyang 'byang bar bgyid nus par 'gyur ro/ /sems can thams cad la snying rje chen po bskyed na/ las kyi rtsa ba thams cad tshig par 'gyur ro/ /gang gi tshe tshe 'di 'dor</text></item>
<item><p>91a4</p><section>rgyud</section><text>ba na/ sangs rgyas dang phrad par 'gyur ro/ /'khor los sgyur ba'i rgyal por 'gyur ro/ /dpag tu med cing mi zad pa'i snying po'i gzungs 'thob par 'gyur ro/ /mnyam pa nyid kyi ting nge 'dzin 'thob par 'gyur ro/ /lus la ltas rnam pa nyi shu rtsa brgyad 'byung bar</text></item>
<item><p>91a5</p><section>rgyud</section><text>'gyur ro/ /lus la gnod pa mi 'byung ngo / /mig nad dang / rna ba'i nad dang / sna'i nad dang / lce nad mi 'byung ngo / /phyi dang nang gi nad thams cad zhi bar 'gyur ro/ /sngon gyi las mi dge ba rnams kyang 'byang bar 'gyur ro/ /gal te char mi 'bab na til nag po</text></item>
<item><p>91a6</p><section>rgyud</section><text>la e raN+Da'i mar gyis sbrus te/ ril bur bgyis la lan brgya rtsa brgyad bzlas brjod bgyis te/ mtshe 'ur stsal na/ de'i mod la char dbab bo/ /gal te char ches na yungs kar gyi mar gyis sna ma'i me tog sbrus la ril bur bgyis te/ lan brgya rtsa brgyad bzlas brjod</text></item>
<item><p>91a7</p><section>rgyud</section><text>bgyis la mtshe'ur stsal na char 'chad par 'gyur ro/ /sor mo lnga phan tshun bsnol te/ g.yon pa'i sor mo rnams kyis g.yas pa'i sor mo rnams dam du 'khyud la mgo bo'i steng du bzhag ste/ rtsa ba'i gsang sngags bzlas brjod bgyi'o/ /'di ni stong gsum gyi stong</text></item>
<item><p>91b1</p><section>rgyud</section><text>chen po'i 'jig rten du bdud 'dul ba'i phyag rgya ste bco lnga pa'o/ /phyag rgya 'dis ring bsrel dang bcas pa'i mchod rten gyi mdun du smyung bar bgyi/ gdugs nyi shu rtsa dgu'i bar du tsan+dan dkar po'i 'dag gus dkyil 'khor byug /me tog gtsang ma dgram mo/ /de'i tshe khrus</text></item>
<item><p>91b2</p><section>rgyud</section><text>bgyis la gos gtsang ma bgos te/ a ga ru nag po'i bdug pas bdug par bgyi'o/ /rtsa ba'i gsang sngags lan brgya rtsa brgyad bzlas brjod bgyi'o/ /'di ni ngar snyems pa bgyi'o/ /de nas yungs kar dang / til nag po lhan cig btags la/ pho gsum gang tsam la</text></item>
<item><p>91b3</p><section>rgyud</section><text>lan cig bzlas brjod bgyis te zhugs su dor ro/ /de ltar gdugs bdun gyi bar du gdugs gcig cing / yang lan brgya rtsa brgyad bzlas brjod bgyis na/ ci 'tshal ba thams cad 'grub par 'gyur ro/ /'greng la rkang pa mnyam par nye bar gzhibs te/ lag pa g.yas pa thur du</text></item>
<item><p>91b4</p><section>rgyud</section><text>thams cad brkyang la bkan te/ pus mo'i steng du bzhag /lag pa g.yon pa yang de bzhin du bgyi'o/ /'di ni byang chub sems dpa'i mi 'jigs pa stsol ba'i phyag rgya ste bcu drug pa'o/ /phyag rgya 'di ring bsrel dang bcas pa'i mchod rten gyi drung du bcings la/ rtsa ba'i gsang</text></item>
<item><p>91b5</p><section>rgyud</section><text>sngags lan brgya rtsa brgyad bzlas brjod bgyis na/ sems can thams cad la mi 'jigs pa stsol bar 'gyur ro/ /yang na shu ti'i sa bon dang / yungs kar dang / shu dag dang / nye'u shing dang / 'di dag sangs rgyas kyi spyan snga'am/ bla gab med pa'i phyogs su sbyin sreg bgyi'o/ /</text></item>
<item><p>91b6</p><section>rgyud</section><text>gsang sngags lan sum cu gnyis bzlas brjod bgyi'o/ /me tog dang / bdug pas mchod par bgyi'o/ /'di ni gsang sngags kyi cho ga lags te/ ci rtsom pa thams cad de bzhin du 'grub bo/ /gsang sngags gang mi 'grub na/ gsang sngags 'di bzlas brjod bgyis na</text></item>
<item><p>91b7</p><section>rgyud</section><text>'grub bo/ /rmi lam mthong bar 'tshal na/ gsang sngags 'di yang brjod cing phyag rgya 'di yang bcings na ci 'tshal ba rmi lam du mthong bar 'gyur ro/ /mi bsod nams dang mi ldan pa gang zhig dngos grub mi thob na/ gsang sngags 'di gdugs bdun gyi bar du gdugs gcig kyang</text></item>
<item><p>92a1</p><section>rgyud</section><text>dus gsum du lan brgya rtsa brgyad bzlas brjod bgyis na/ ci 'tshal ba de bzhin du 'grub bo/ /de'i tshe yang byang chub sems dpa' rgya mtsho chen po'i nang du klu'i rgyal po rgya mtsho'i khang par 'dug ste chos bshad do/ /der klu sdug bsngal chen po myong ba dag mthong nas/</text></item>
<item><p>92a2</p><section>rgyud</section><text>snying rje chen po skyes te/ gal te yongs su skyob pa zhig yod na/ sdug bsngal gyi gnod pa rnams las thar bar 'gyur ro snyam mo/ /de'i tshe der klu'i bu mo chos 'dod pa gcig gis rin po che 'jig rten gyi khams mi mjed gcig rib cig phul ba dang / des kyang sdug bsngal</text></item>
<item><p>92a3</p><section>rgyud</section><text>thams cad yongs su thar bar byed pa'i chos bshad do/ /de'i tshe der gsang sngags 'dzin pa'i byang chub sems dpa' chu'i snying pos kun tu srung ba'i phyir gsang sngags 'di smras so/ /bi ma le ma hA bi ma le/ o ha re ma hA o ha re/ hu ma re ma hA hu ma re swA hA/ rigs kyi bu'am</text></item>
<item><p>92a4</p><section>rgyud</section><text>rigs kyi bu mo gang la la zhig gsang sngags 'di 'dzin na/ de gar mchi bar bdud kyi 'khor gyis sdug bsngal bar bgyid pa'i bar du bdag gis rtag tu kun tu bsrung bar bgyi'o/ /gang la la zhig glo bur du 'jigs par gyur tam/ rang gi yul lam gzhan gyi yul lam/</text></item>
<item><p>92a5</p><section>rgyud</section><text>chom rkun dang phyir rgol ba dag byung na/ des tshon skud sna lnga pa bcing bar bgyi ste/ mdud pa nyi shu rtsa gcig bor la/ mdud pa re re zhing yang gsang sngags lan re re bzlas brjod bgyis te/ lag pa g.yon pa la bcing bar bgyi'o/ /lag pa g.yon pa'i srin lag dang /</text></item>
<item><p>92a6</p><section>rgyud</section><text>gung mo dang / mdzub mo rnams khu tshur bcangs la/ mthe bos de dag mnan/ mthe'u chung brkyang ste/ dgra logs su bstan la gsang sngags kyang lan bdun bzlas brjod bgyi'o/ /'di ni byang chub sems dpa' mig stong dang ldan pa'i kun tu srung ba'i phyag rgya ste bcu bdun</text></item>
<item><p>92a7</p><section>rgyud</section><text>pa'o/ /gsang sngags lan bcu bdun bzlas brjod bgyis na/ dgra thams cad ldog par 'gyur zhing / gnod par bgyid mi nus so/ /de'i tshe yang byang chub sems dpa' gangs kyi ri la gnas te chos kyang 'chad do/ /der gnod sbyin dang srin po rnams kyi yul na</text></item>
<item><p>92b1</p><section>rgyud</section><text>sems can rnams phan tshun za zhing / de dag la dge ba'i sems med par mthong nas/ byang chub sems dpa' 'di snyam du nam zhig na 'dul bar 'gyur snyam nas de'i tshe der song ste/ yul der de dag gi don gyi phyir lag pa stong dang ldan zhing mig stong dang ldan pa'i lus sprul nas</text></item>
<item><p>92b2</p><section>rgyud</section><text>des bdud rnams pham par byas so/ /der gzungs sngags 'di yang smras so/ /de nas srin po'i rgyal po byang chub sems dpa'i gan du song ste/ las de bshags nas phyag byas so/ /byang chub sems dpas kyang phyag rgya bcu bdun gyis phyag rgyas btab pa dang / de'i mod</text></item>
<item><p>92b3</p><section>rgyud</section><text>la byang chub kyi lam thob bo/ /'greng ste rkang pa phan tshun nye bar gzhibs la snying gar thal mo sbyar te mthe'u chung phan tshun bsnol lo/ /g.yon pas g.yas pa la 'khyud par bgyi/ rtsa ba'i gsang sngags kyang lan nyi shu rtsa gcig bzlas brjod bgyi'o/ /byang chub sems</text></item>
<item><p>92b4</p><section>rgyud</section><text>dpa' 'phags pa spyan ras gzigs dbang phyug gi phyag rgya yongs su rdzogs pa ste brgyad pa'o/ /yid la bsam pa rnams rdzogs par 'gyur ro/ /su zhig ngan 'gro drug po dag gi sems can rnams skyob par 'tshal ba des/ 'khor lo'i phyag rgya bcing bar bgyi ste/ sor mo bcu rtse</text></item>
<item><p>92b5</p><section>rgyud</section><text>sprad la lag rting dbye/ sor mo'i bar yang sor gnyis gnyis tsam gyis ma phrad par bgyi'o/ /phyag rgya 'dis byang chub sems dpa' sems can rnams yongs su thar bar bgyid cing / 'gro ba drug po dag tu zhugs pa dang 'dra bar rig par bgyi ste/ phyag rgya de'i cho ga'o/ /yang</text></item>
<item><p>92b6</p><section>rgyud</section><text>skyil mo krung bcas te mchis la lag pa g.yon pa pus mo'i steng du lag mthil bkan te bzhag par bgyi'o/ /g.yas pa yang de bzhin du bgyis la/ lag mthil pus mo'i steng du kha phub ste gzhag par bgyi'o/ /'di ni byang chub sems dpa' 'phags pa spyan ras gzigs</text></item>
<item><p>92b7</p><section>rgyud</section><text>dbang phyug gi dam tshig yongs su rdzogs pa yang dag pa'i byang chub kyi phyag rgya ste bcu dgu pa'o/ /'di ni rang bzhin gyis 'gog pa dang mtshungs te/ dus gsum gyi sangs rgyas bcom ldan 'das rnams phyag rgya 'di gcig pus sangs rgyas kyi byang chub brnyes so/ /phyag rgya</text></item>
<item><p>93a1</p><section>rgyud</section><text>'dis las mi dge ba thams cad 'byang bar 'gyur ro/ /gal te sgrub pa po skyil mo krung bcas te mchis pa la chos rnams mngon du gda' bar ma gyur na/ gdugs bdun gyi bar du dgon pa'i phyogs kyi gnas su phyag rgya 'dis gzungs 'di brjod la shin tu dad pas</text></item>
<item><p>93a2</p><section>rgyud</section><text>sangs rgyas la phyag bgyi zhing / gdugs mtshan drug tu las rnams so sor bshags na/ de'i tshe chos mdun du gda' bar 'gyur ro/ /bsod nams dpag tu ma mchis shing grangs ma mchis par 'gyur ro/ /yang lag pa g.yon pa'i sor mo bzhi khu tshur bcangs la g.yas pa'i</text></item>
<item><p>93a3</p><section>rgyud</section><text>sor mo bzhis g.yon pa'i mthe bong bcangs te/ cung zhig mchis la g.yas pa'i mdzub mos g.yab bo/ /'di ni byang chub sems dpa' 'phags pa spyan ras gzigs dbang phyug gi sum cu rtsa gsum gyi lha'i rnam pa rnams dgug pa'i phyag rgya ste nyi shu pa'o/ /gsang sngags ni 'di</text></item>
<item><p>93a4</p><section>rgyud</section><text>lags te/ oM ku Te ku Te/ ku na re tsi le tsi le/ tsi li le swA hA/ gsang sngags 'di dang / phyag rgya 'di ni lhag par rgya che ba'o/ /rigs kyi bu'am/ rigs kyi bu mo gang la la zhig ci rtsom pa rmi lam du mthong bar 'tshal na/ gsang sngags 'di lan brgya rtsa brgyad bzlas brjod</text></item>
<item><p>93a5</p><section>rgyud</section><text>bgyis na/ yid la ci bsams pa rmi lam du mthong bar 'gyur ro/ /su zhig gdugs gcig bzhin du goms par bgyid na/ las rnams byang bar 'gyur ro/ /byang chub kyi sems mi bskyud do/ /rmi lam bzang po dpal du 'gyur ba dang / byang chub kyi shing drung na bzhugs</text></item>
<item><p>93a6</p><section>rgyud</section><text>pa'i sangs rgyas kyi bar du mthong zhing / byang chub tu lung ston par rmi bar 'gyur ro/ /brgya byin dang / tshangs pa la sogs pa lha rnams kyang kun tu srung bar 'gyur ro/ /yang 'greng ste rkang pa phan tshun bsnyen la/ lag pa g.yon pa'i mthe bong lag mthil du bkug ste/ sor mo</text></item>
<item><p>93a7</p><section>rgyud</section><text>bzhis khu tshur bcangs la snying gar bzhag /g.yas pa yang de bzhin bgyis la/ rna ba g.yas pa'i steng du bzhag ste/ mdzub mos g.yab bo/ /'di ni byang chub sems dpa' 'phags pa spyan ras gzigs dbang phyug gi lha dang / klu la sogs pa 'khor brgyad po dag</text></item>
<item><p>93b1</p><section>rgyud</section><text>dgug pa'i phyag rgya ste/ nyi shu rtsa gcig pa'o/ /gsang sngags ni 'di lags te/ na mo ni gan+d+ha/ na mo dar+sha na swA hA/ na mo ni rdza la swA hA/ e h+ye hi swA hA/ rigs kyi bu'am/ rigs kyi bu mo gang la la zhig phyag rgya 'di dang / gsang sngags 'di 'dzin tam/ 'don tam/</text></item>
<item><p>93b2</p><section>rgyud</section><text>klog pa tshe rabs bdun dran par 'gyur ro/ /sbrul gdug pas zin par mi 'gyur ro/ /dug kyang gdug par mi 'gyur ro/ /lus la mtshon gyis mi tshugs so/ /rgyal po'i chad pas 'jigs pa mi 'byung ngo / /bskal pa mang por sems can dmyal bar mi mchi'o/ /sdug</text></item>
<item><p>93b3</p><section>rgyud</section><text>bsngal nyams su mi myong ngo / /gang brjod par 'byung po rnam pa nyi shu rtsa gcig lhags te/ gsang sngags 'di nyan par 'gyur ro/ /gang gi drung du 'byung po mchi ba der skud pa dkar po gdags par bgyi ste/ mdud pa bzhi bcu rtsa dgu bor la/ mdud pa re re la yang lan</text></item>
<item><p>93b4</p><section>rgyud</section><text>re bzlas brjod bgyis te mgul du btags na bde bar 'gyur ro/ /gal te yul du yams kyi nad byung ste/ sems can mang du 'gum na/ rgyal po'i skyed mos tshal nas pad+ma dag bslangs la/ pad+ma re re la yang lan brgya rtsa brgyad bzlas brjod bgyis te/ bsregs pa</text></item>
<item><p>93b5</p><section>rgyud</section><text>bgyis na/ yams kyi nad 'chad par 'gyur ro/ /yang skyil mo krung bcas te mchis la lag pa g.yon pa'i mthe bong dang / gung mo rtse mo sprad de/ lag mthil bkan la pus mo g.yon pa'i steng du bzhag /g.yas pa yang de bzhin du bgyis la/ pus mo g.yas pa'i steng</text></item>
<item><p>93b6</p><section>rgyud</section><text>du kha phub ste bzhag go/ /sor mo gzhan bskyed la/ rtsa ba'i gsang sngags lan nyi shu rtsa gcig bzlas brjod bgyi'o/ /'di ni byang chub sems dpa'i rnam par grol ba'i phyag rgya ste/ nyi shu rtsa gnyis pa'o/ /ci 'tshal ba de bzhin du 'grub bo/ /sdug bsngal las</text></item>
<item><p>93b7</p><section>rgyud</section><text>thar bar 'gyur ro/ /gang gis mtshams med pa lnga po'i las dag bgyis pa/ sdig pa re re'i phyir yang / dper na 'dzam bu'i gling gi sa'i rdul phra rab mtha' dag re re'i bskal bar sems can dmyal bar mchi 'tshal la/ 'byung ba ni nges par mchis par gyur na/ des</text></item>
<item><p>94a1</p><section>rgyud</section><text>de'i tshe ring bsrel dang bcas pa'i mchod rten gyi mdun du tshes bco lnga'i zla ba nya la/ zas mi 'tshal bar phyag rgya 'di bcings la/ gsang sngags 'di yang lan brgya rtsa brgyad bzlas brjod bgyis na/ sngon gyi las kyi sdug bsngal thams cad 'byang bar</text></item>
<item><p>94a2</p><section>rgyud</section><text>bgyid nus par 'gyur te/ lhag ma lus pa ni gnas ma lags shing skabs ma mchis so/ /yang 'greng ste lag pa g.yon pas rkang pa g.yon pa'i mthe bong chang par bcug la/ lag pa g.yas pas g.yon pa'i lag mthil nas bzung ste/ rtsa ba'i gsang sngags</text></item>
<item><p>94a3</p><section>rgyud</section><text>brgya rtsa brgyad bzlas brjod bgyi'o/ /'di ni byang chub sems dpa'i dbang dang / rdzu 'phrul gyi rkang pa'i phyag rgya ste/ nyi shu rtsa gsum pa'o/ /dpag tshad stong gi phyogs su mchi 'tshal na yang dka' ba ma mchis so/ /gsang sngags ni dben par mchis</text></item>
<item><p>94a4</p><section>rgyud</section><text>la bzlas brjod bgyi'o/ /yang lag pa g.yon pa'i mthe bos mthe'u chung gi sen mo mnan la/ g.yas pa yang de bzhin du bgyis te/ sor mo lhag ma gsum gsum mchis pa brkyang la/ lag mthil du bkug ste/ spyi bor bzhag la rtsa ba'i gsang sngags</text></item>
<item><p>94a5</p><section>rgyud</section><text>lan nyi shu rtsa gcig bzlas brjod bgyi'o/ /'di ni byang chub sems dpa'i rdzu 'phrul gyi cho 'phrul dang / dbang gi phyag rgya ste/ nyi shu rtsa bzhi pa'o/ /'gro ba la dbang ba 'thob bo/ /yang thal mo reg par sbyar te/ thal mo'i nang khog stong du bgyis la mdzub</text></item>
<item><p>94a6</p><section>rgyud</section><text>mo gnyis kyis g.yab bo/ /'di ni byang chub sems dpa'i rgyal po'i snying po las spyan drang ba'i phyag rgya ste/ nyi shu rtsa lnga pa'o/ /gsang sngags ni 'di lags te/ oM A ro li ka trai lo kya bi dza ya/ sarba sha truM pra ma tha na sa ra ya su waM phaT m+ta swA hA/ byang</text></item>
<item><p>94a7</p><section>rgyud</section><text>chub sems dpa' 'phags pa spyan ras gzigs dbang phyug lag pa stong dang / mig stong dang ldan pa'i cho ga zhib mo rdzogs so// //</text></item>
<item><p>94b1</p><section>rgyud</section><text>@##/ /'phags pa byang chub sems dpa' spyan ras gzigs dbang phyug phyag stong spyan stong dang ldan pa thogs pa mi mnga' ba'i thugs rje chen po'i sems rgya cher yongs su rdzogs pa zhes bya ba'i gzungs/ bam po dang po/ sangs rgyas dang byang chub sems dpa' thams cad la phyag</text></item>
<item><p>94b2</p><section>rgyud</section><text>'tshal lo/ /'di skad bdag gis thos pa dus gcig na/ bcom ldan 'das shAkya thub pa'i po Ta la'i steng / 'phags pa spyan ras gzigs dbang phyug gi gzhal med khang rin po che bkod pa'i dkyil 'khor na nor bu rin po che rnam pa sna tshogs kyis rab tu brgyan pa'i rin po che'i seng</text></item>
<item><p>94b3</p><section>rgyud</section><text>ge'i gdan rin po che'i rgyal mtshan dang ba dan dag gis 'khor bar bkod cing dpyangs pa la bzhugs te/ de'i tshe de bzhin gshegs pa gdan de la bzhugs nas/ kun 'dzin zhes bya ba'i gzungs sngags bshad par bzhed pa'i phyir byang chub sems dpa' sems dpa' chen po grangs</text></item>
<item><p>94b4</p><section>rgyud</section><text>med pa dang / thabs cig tu bzhugs pa la 'di lta ste/ byang chub sems dpa' kun 'dzin gyi rgyal po dang / byang chub sems dpa' rin po che'i rgyal po dang / byang chub sems dpa' sman gyi rgyal po dang / byang chub sems dpa' sman mngon par 'phags pa dang / byang chub</text></item>
<item><p>94b5</p><section>rgyud</section><text>sems dpa' spyan ras gzigs dbang phyug dang / byang chub sems dpa' mthu chen thob pa dang / byang chub sems dpa' pad+ma'i bkod pa dang / byang chub sems dpa' bkod pa chen po dang / byang chub sems dpa' rin chen snying po dang / byang chub sems dpa' dpal gyi</text></item>
<item><p>94b6</p><section>rgyud</section><text>snying po dang / byang chub sems dpa' rdo rje'i snying po dang / byang chub sems dpa' nam mkha'i snying po dang / byang chub sems dpa' byams pa dang / byang chub sems dpa' kun tu bzang po dang / byang chub sems dpa' 'jam dpal la sogs pa byang chub sems dpa' sems</text></item>
<item><p>94b7</p><section>rgyud</section><text>dpa' chen po chos kyi rgyal po chen por dbang bskur ba thob pa sha stag dang thabs cig go/ /gzhan yang nyan thos kyi dge 'dun chen po thams cad kyang dgra bcom pa'i sa bcu spyad pa tshad med grangs med pa dag dang thabs cig ste/ tshe dang ldan pa 'od srung chen po ni gtso bor gyur to/ /gzhan yang</text></item>
<item><p>95a1</p><section>rgyud</section><text>tshangs ris kyi lha tshad med pa snyed dang thabs cig ste/ lha'i bu k+ShaN+Da ma ra ni gtso bor gyur to/ /gzhan yang lha dang lha'i bu tshad med pa snyed dang thabs cig ste/ lha'i bu kuM b+ha ka ni gtso bor gyur to/ /gzhan yang 'jig rten skyong ba dang / rgyal chen ris bzhi'i lha'i</text></item>
<item><p>95a2</p><section>rgyud</section><text>rgyal po tshad med pa snyed dang thabs cig ste/ lha'i rgyal po yul 'khor srung ni gtso bor gyur to/ /gzhan yang lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang mi ma yin pa</text></item>
<item><p>95a3</p><section>rgyud</section><text>la sogs pa tshad med pa snyed dang thabs cig ste/ klu'i rgyal po chen po ri'i dpal ni gtso bor gyur to/ /gzhan yang 'dod pa'i khams kyi lha'i bu mo tshad med pa snyed dang thabs cig ste/ lha'i bu mo gzhon nu'i mig ces bya ba ni gtso mor gyur to/ /gzhan yang nam mkha'i lha dang /</text></item>
<item><p>95a4</p><section>rgyud</section><text>chu bo dang / rgya mtsho'i lha dang / chu mig gi lha dang / chu klung gi lha dang / sman gyi lha dang / ljon shing gi lha dang / nags tshal gyi lha dang / khang khyim gyi lha dang / chu'i lha dang / me'i lha dang / rlung gi lha dang / sa'i lha dang / ri'i lha dang / gzhal med khang la</text></item>
<item><p>95a5</p><section>rgyud</section><text>sogs pa'i lha tshad med pa snyed kyang so so nas 'dus shing lhags par gyur to/ /de nas byang chub sems dpa' spyan ras gzigs dbang phyug 'khor mang po'i nang du gsang ste/ rdzu 'phrul gyis 'od zer bkye bas phyogs bcu'i 'jig rten gyi khams rnams dang / stong gsum</text></item>
<item><p>95a6</p><section>rgyud</section><text>gyi stong chen po'i 'jig rten gyi khams 'di yang gser gyi kha dog can du gyur to/ /lha'i gzhal med khang rnams dang / klu'i khang khyim rnams dang / lha'i gtso bo rnams kyi gzhal med khang rnams kyang rab tu g.yos par gyur/ chu bo dang / mtsho dang / rgya mtsho chen po</text></item>
<item><p>95a7</p><section>rgyud</section><text>dang / ri khor yug dang / ri rab lhun po dang / sa'i ri dang / ri nag po rnams kyang rab tu g.yos par gyur to/ /nyi ma dang / zla ba dang / nor bu dang / me dang / rgyu skar dang / gza'i 'od rnams kyang zil gyis mnan te mi snang bar gyur to/ /de nas byang chub sems</text></item>
<item><p>95b1</p><section>rgyud</section><text>dpa' kun 'dzin gyi rgyal pos ngo mtshar rmad du byung ba'i mtshan ma de dag mthong ba dang / sngon chad nam yang de lta bu ma byung ngo zhes ngo mtshar du gyur nas/ stan las langs te thal mo sbyar nas 'di skad ces bcom ldan 'das rdzu 'phrul gyi mtshan ma 'di lta bu 'di dag sus bkye lags zhes</text></item>
<item><p>95b2</p><section>rgyud</section><text>gsol nas/ tshigs su bcad de zhu ba zhus pa/ deng ni su zhig mngon par sangs rgyas na/ /'di ltar 'od zer chen po rab bkye bas/ /phyogs bcu'i 'jig rten gser gyi mdog tu gyur/ /stong chen 'jig rten khams kyang de bzhin lags/ /deng ni su zhig rang dbang</text></item>
<item><p>95b3</p><section>rgyud</section><text>thob gyur na/ /ya mtshan rdzu 'phrul chen po mthu bkye nas/ /mtha' med sangs rgyas zhing rnams rab g.yos shing / /lha klu gzhal med khang rnams mi bder gyur/ /su yi mthu lags rgyu rkyen ma rtogs pas/ /'khor mang 'di dag the tshom 'tshal gyur na/ /bcom ldan</text></item>
<item><p>95b4</p><section>rgyud</section><text>'das kyi thugs rje chen po yis/ /rdzu 'phrul 'di yi rgyu rkyen bkas bshad gsol/ /bcom ldan 'das kyis byang chub sems dpa' kun 'dzin gyi rgyal po la bka' stsal pa/ rigs kyi bu khyed kyis 'di rig par bya ste/ deng 'khor gyi dkyil 'khor 'dus pa 'dir byang chub</text></item>
<item><p>95b5</p><section>rgyud</section><text>sems dpa' sems dpa' chen po spyan ras gzigs dbang phyug ces bya ba zhig yod pa de/ sngon bskal pa tshad med pa nas byams pa chen po dang snying rje chen po phun sum tshogs par gyur pa/ gzungs kyi sgo tshad med pa snyed shin tu bsgoms shing mngon par bsgrubs par gyur pas/ sems</text></item>
<item><p>95b6</p><section>rgyud</section><text>can rnams la phan pa dang bde bar 'dod pa'i phyir gsang ste 'di lta bu'i rdzu 'phrul gyi mthu chen po bstan pa yin no/ /bcom ldan 'das kyis de skad ces bka' stsal pa dang / de nas byang chub sems dpa' spyan ras gzigs dbang phyug stan las langs te gos tshags bcos nas</text></item>
<item><p>95b7</p><section>rgyud</section><text>bcom ldan 'das ga la ba de logs su thal mo sbyar te bcom ldan 'das la 'di skad ces gsol to/ /bcom ldan 'das bdag la thugs rje chen po'i sems zhes bgyi ba'i gzungs sngags mchis te/ sems can mang po rnams la sman pa dang bde ba 'thob par bgyi pa dang /</text></item>
<item><p>96a1</p><section>rgyud</section><text>bro nad thams cad bsal bar bgyi ba dang / tshe ring bar 'gyur ba dang / phyug cing 'byor pa dang ldan par bgyi ba dang / sdig pa mi dge ba'i las dang kha na ma tho ba lci ba rnams yongs su sbyang zhing bsal ba dang / sgrib pa'i bgegs rnams dang 'bral ba dang / chos dkar</text></item>
<item><p>96a2</p><section>rgyud</section><text>po'i yon tan thams cad 'phel bar bgyi ba dang / dge ba'i sa bon thams cad phun sum tshogs par bgyi ba dang / 'jigs shing skrag pa thams cad yongs su spang bar bgyi ba dang / re ba thams cad myur du yongs su rdzogs par bgyi ba'i slad du deng bshad par 'tshal na/</text></item>
<item><p>96a3</p><section>rgyud</section><text>bcom ldan 'das thugs brtse bar dgongs te gnang bar mdzad du gsol/ /bcom ldan 'das kyis bka' stsal pa/ rigs kyi bu khyod snying rje chen pos sems can rnams la phan pa dang / bde ba 'dod pa'i phyir rig sngags bshad par 'dod pas deng dus la bab kyis myur</text></item>
<item><p>96a4</p><section>rgyud</section><text>du smros shig dang / de bzhin gshegs pa nga dang sangs rgyas bcom ldan 'das rnams kyang rjes su thugs dgyes par mdzad do/ /bcom ldan 'das la byang chub sems dpa' spyan ras gzigs dbang phyug gis yang 'di skad ces gsol to/ /bcom ldan 'das bdag</text></item>
<item><p>96a5</p><section>rgyud</section><text>mngon par dran lags te/ sngon byung ba'i bskal pa 'bum phrag tshad ma mchis pa snyed 'das pa de'i tshe de'i dus na bcom ldan 'das de bzhin gshegs pa 'od stong gi rgyal po zhi bar gnas pa zhes bya ba 'jig rten du byung ste/ sangs rgyas bcom ldan 'das des bdag dang sems can thams</text></item>
<item><p>96a6</p><section>rgyud</section><text>cad la thugs brtse ba'i slad du thogs pa ma mchis pa'i thugs rje chen po rgya cher yongs su rdzogs pa zhes bgyi ba'i gzungs 'di bka' stsal nas/ phyag gser gyi kha dog can gyis bdag gi spyi bo la byugs te 'di skad ces/ rigs kyi bu khyod thugs rje chen po'i rig sngags</text></item>
<item><p>96a7</p><section>rgyud</section><text>'di zung shig dang / ma 'ongs pa'i dus ngan pa'i sems can thams cad la phan pa dang bde ba chen po byed par 'gyur ro zhes bka' stsal to/ /bdag de'i tshe gdod sa dang po la gnas pa las rig sngags 'di lan cig thos pa tsam gyis sa brgyad pa las yang dag par 'das par</text></item>
<item><p>96b1</p><section>rgyud</section><text>gyur lags so/ /bdag de'i tshe de'i dus na sems rab tu dga' zhing mgu bar gyur pa'i slad du smon lam 'di skad du btab lags te/ gal te bdag ma 'ongs pa'i dus na sems can thams cad la smin cing bde bar bgyid pa'i 'os su 'gyur yang dag pa zhig lags na deng</text></item>
<item><p>96b2</p><section>rgyud</section><text>bdag gi lus 'di nyid las lag pa stong dang / mig stong tshang bar 'byung bar gyur cig ces smon lam btab ma thag tu lus las su ga pa stong dang mig stong tshang bar byung bar gyur te/ phyogs bcu'i sa chen po rnams kyang rnam pa drug tu rab tu g.yos par gyur/ phyogs bcu'i</text></item>
<item><p>96b3</p><section>rgyud</section><text>sangs rgyas rnams kyis kyang 'od zer bkye bas bdag gi lus la reg cing phyogs bcu'i 'jig rten gyi khams mtha' ma mchis pa rnams kyang gsal bar bgyis par gyur lags so/ /deng slan chad sangs rgyas tshad ma mchis pa'i 'khor gyi dkyil 'khor tshad ma mchis pa dag tu gzungs 'di yang</text></item>
<item><p>96b4</p><section>rgyud</section><text>dang yang du thos shing mngon sum du yang dag par blangs pa dang / gzhan yang dga' ba dang / mgu ba dang rangs pa tshad ma mchis pa bskyed pas bskal pa 'bum phrag tshad ma mchis pa snyed kyi 'khor ba phra mo las yang dag par 'das par gyur lags so/ /deng slan cad gzungs 'di rtag par</text></item>
<item><p>96b5</p><section>rgyud</section><text>'don cing yongs su bzung nas/ nam du yang mi bskyud par bgyis pa'i slad du skye ba thams cad du rtag par sangs rgyas rnams kyi spyan sngar pad+ma la rdzus te skyes pas mngal du skye ba'i lus blangs par ma gyur lags so/ /dge slong ngam/ dge slong ma'am/ dge bsnyen nam/ dge</text></item>
<item><p>96b6</p><section>rgyud</section><text>bsnyen ma'am/ khye'u'am/ bu mo gang la la zhig 'di 'don cing yongs su 'dzin par 'tshal ba des sems can rnams la snying brtse ba'i sems bskyed nas/ dang po kho nar bdag la smon lam 'di skad gdab par bgyi lags so/ /spyan ras gzigs dbang thugs rje che la</text></item>
<item><p>96b7</p><section>rgyud</section><text>phyag 'tshal lo/ /bdag gis chos rnams thams cad myur du rtogs par shog /spyan ras gzigs dbang thugs rje che la phyag 'tshal lo/ /bdag gis ye shes mig ni myur du thob par shog /spyan ras gzigs dbang thugs rje che la phyag 'tshal lo/ /bdag</text></item>
<item><p>97a1</p><section>rgyud</section><text>gis sems can thams cad myur du sgrol bar shog /spyan ras gzigs dbang thugs rje che la phyag 'tshal lo/ /bdag gis thabs mkhas pa dag myur du thob par shog /spyan ras gzigs dbang thugs rje che la phyag 'tshal lo/ /bdag ni myur du shes rab gru yis</text></item>
<item><p>97a2</p><section>rgyud</section><text>sgrol bar shog /spyan ras gzigs dbang thugs rje che la phyag 'tshal lo/ /bdag ni myur du sdug bsngal mtsho las 'da' bar shog /spyan ras gzigs dbang thugs rje che la phyag 'tshal lo/ /bdag gis myur du tshul khrims rkang gi lam thob shog /spyan ras</text></item>
<item><p>97a3</p><section>rgyud</section><text>gzigs dbang thugs rje che la phyag 'tshal lo/ /bdag gis myur du mya ngan 'da' ba'i ri 'dzeg shog /spyan ras gzigs dbang thugs rje che la phyag 'tshal lo/ /bdag gis myur du 'dus ma byas kyi khyim phyin shog /spyan ras gzigs dbang thugs rje che la phyag</text></item>
<item><p>97a4</p><section>rgyud</section><text>'tshal lo/ /bdag ni myur du chos nyid sku dang mtshungs par shog /bdag ni ral gri ri la 'dzeg /ral gri'i ri ni rang bsnyil shog /bdag ni chu tshan phrad gyur na/ /chu tshan me mur rang zhi shog /sems can dmyal bar bdag song na/ /sems can dmyal ba rang</text></item>
<item><p>97a5</p><section>rgyud</section><text>skams shog /bdag ni gnas song na/ /bkres skom dag ni 'grangs bar shog /bdag ni lha min gnas song na/ /ngan sems rang ni dul bar shog /bdag ni dud 'gro'i gnas phyin na/ /rang nyid shes rab che thob shog /de skad du smon lam btab nas</text></item>
<item><p>97a6</p><section>rgyud</section><text>sems rtse gcig tu bdag gi ming nas 'don cing rjes su dran par bgyi'o/ /gzhan yang bdag gi ston pa de bzhin gshegs pa 'od dpag med rjes su dran par bgyis nas/ de'i rjes la gzungs sngags 'di mtshan gcig la lan bdun tshang bar 'don par bgyid na/ bskal pa 'bum phrag brgyad</text></item>
<item><p>97a7</p><section>rgyud</section><text>stong snyed du 'khor bar 'gyur ba'i kha na ma tho ba'i lci ba rnams yongs su bsal zhing 'byang bar 'gyur lags so/ /bcom ldan 'das la yang 'di skad ces gsol to/ /bcom ldan 'das lha'am/ mi gang la la zhig thugs rje chen po'i tshig 'don cing 'dzin par</text></item>
<item><p>97b1</p><section>rgyud</section><text>bgyid na 'chi ba'i dus kyi tshe/ phyogs bcu'i de bzhin gshegs pa rnams der gshegs nas phyag brkyang bar 'gyur bas/ sangs rgyas kyi zhing gang dang gang du skye bar 'tshal ba ji ltar smon pa bzhin du de dag tu skye bar 'gyur lags so/ /bcom ldan 'das la yang 'di skad</text></item>
<item><p>97b2</p><section>rgyud</section><text>ces gsol to/ /bcom ldan 'das sems can gang la la zhig thugs rje chen po'i rig sngags 'di 'don cing yongs su 'dzin pa dag gal te ngan 'gro gsum po dag tu ltung bar gyur na/ bdag nam yang mngon par rdzogs par 'tshang rgya bar mi bgyi'o/ /thugs rje chen po'i</text></item>
<item><p>97b3</p><section>rgyud</section><text>rig sngags 'don cing yongs su 'dzin pa dag gal te sangs rgyas kyi zhing khams rnams su skye bar ma gyur na bdag nam yang mngon par rdzogs par 'tshang rgya bar mi bgyi'o/ /thugs rje chen po'i rig sngags 'don cing yongs su 'dzin pa dag gal te ting nge 'dzin dang spobs pa tshad</text></item>
<item><p>97b4</p><section>rgyud</section><text>ma mchis pa snyed thob par ma gyur na bdag nam yang mngon par rdzogs par 'tshang rgya bar mi bgyi'o/ /thugs rje chen po'i rig sngags 'don cing yongs su 'dzin pa dag gal te tshe 'di nyid la smon pa thams cad ji ltar smon pa bzhin du grub par ma gyur na snying rje chen po'i sems kyi</text></item>
<item><p>97b5</p><section>rgyud</section><text>gzungs zhes mi bgyi lags te/ mi dge ba rnams dang / sems rtse gcig tu ma bgyis pa ni ma gtogs lags so/ /bud med gang la la zhig bud med kyi lus kyis yongs su skyo nas skyes pa'i lus thob par 'tshal ba gang lags pa des thugs rje chen po'i sems kyi</text></item>
<item><p>97b6</p><section>rgyud</section><text>gzungs kyi tshig 'di 'don cing yongs su bzung bas gal te bud med kyi dngos po las yongs su gyur te/ skyes pa'i lus thob par ma gyur na bdag nam yang mngon par rdzogs par 'tshang rgya bar mi bgyi'o/ /the tshom gyi bsam pa cung zad cig bskyed par gyur na gdon mi</text></item>
<item><p>97b7</p><section>rgyud</section><text>'tshal bar gang smon pa'i 'bras bu de mngon par 'grub par mi 'gyur lags so/ /sems can gang la la zhig dge 'dun gyi zhal zas dang dkor 'phrog cing chud gson pa gang lags pa de dag ni sangs rgyas stong 'jig rten du byung bdag la 'gyod pas mthol zhing bshags</text></item>
<item><p>98a1</p><section>rgyud</section><text>na'ang 'byang zhing tshangs par mi 'gyur mod kyi/ 'on kyang thugs rje chen po'i rig sngags 'di bton pa tsam gyis de dag yongs su 'byang bar 'gyur ba lags te/ dkon mchog gsum gyi zhal zas dang / dkon mchog gsum gyi dkor nor 'phrog cing chud</text></item>
<item><p>98a2</p><section>rgyud</section><text>gson pa de dag ni phyogs bcu'i ston pa rnams mngon sum du gyur pa'i spyan sngar bshags na gdod yongs su 'byang bar 'gyur lags la/ /thugs rje chen po'i gzungs 'di 'don pa'i tshe phyogs bcu'i ston pa rnams der gshegs nas dbang mdzad par 'gyur bas kha na ma tho</text></item>
<item><p>98a3</p><section>rgyud</section><text>ba'i sgrib pa de dag thams cad kyang yongs su 'byang bar 'gyur/ mi dge ba bcu dang / mtshams ma mchis pa lnga dang / gang zag la skur pa btab pa dang / chos la skur pa btab pa dang / gso sbyong bshigs pa dang / tshul khrims bshigs pa dang /</text></item>
<item><p>98a4</p><section>rgyud</section><text>mchod rten bshigs pa dang / gtsug lag khang bshigs pa thams cad dang / dge 'dun gyi dkor brkus pa dang / yongs su dag pa'i tshangs par spyod pa sun par bgyis pa 'di lta bu la sogs pa sdig pa'i las lci ba thams cad yongs su 'byang bar 'gyur</text></item>
<item><p>98a5</p><section>rgyud</section><text>lags so/ /rig sngags 'di la the tshom 'tshal ba'i dngos po gcig ni ma gtogs te/ the tshom 'tshal bar gyur na tha na kha na ma tho ba chung ngu'i las yang ba tsam yang yongs su 'byang bar mi 'gyur na kha na ma tho ba lci ba lta smos kyang ci 'tshal lags/ kha na ma tho ba lci</text></item>
<item><p>98a6</p><section>rgyud</section><text>ba dag yongs su 'byang bar mi 'gyur mod kyi/ 'on kyang byang chub kyi ring ba'i rgyu ni bgyid par 'gyur lags so/ /bcom ldan 'das la yang 'di skad ces gsol to/ /bcom ldan 'das lha dang mi gang la la zhig thugs rje chen po'i sems kyi rig sngags 'di</text></item>
<item><p>98a7</p><section>rgyud</section><text>'don cing 'dzin pa de dag ni dge ba'i skye ba rnam pa lnga 'thob par 'gyur zhing gshis ngan du 'chi ba rnam pa lnga len par mi 'gyur lags so/ /gshis ngan du 'chi bar mi 'gyur ba de yang 'di lta ste/ gang zag de bkres pas nyon mongs te 'chi bar mi 'gyur ba</text></item>
<item><p>98b1</p><section>rgyud</section><text>dang / mtshon cha dang lcag dbyug gis 'chi bar mi 'gyur ba dang / 'khon mchis pa'i dgra'i sug par 'chi bar mi 'gyur ba dang / g.yul ngor 'chi bar mi 'gyur ba dang / stag dang spyang ki dang gcan gzan ma rungs pa'i khar 'chi bar mi 'gyur ba dang / sbrul</text></item>
<item><p>98b2</p><section>rgyud</section><text>gdug pa dang / rtsangs pa dang / sdig pa'i khar 'chi bar mi 'gyur ba dang / chab dang zhugs kyi nang du 'bying zhing tshig ste/ 'chi bar mi 'gyur ba dang / dug gis 'chi bar mi 'gyur ba dang / byad stems kyis 'chi ba'i dus bgyid par mi 'gyur ba dang / smyos nas</text></item>
<item><p>98b3</p><section>rgyud</section><text>dran pa nyams te 'chi bar mi 'gyur ba dang / ri dang / ljon shing dang / ngam grog dang / g.yangs nas ltung ste 'chi bar mi 'gyur ba dang / mi ma rungs pa'i byad kyis 'chi bar mi 'gyur ba dang / log pa'i 'dre gdon ma rungs pas glags rnyed de 'chi ba'i dus</text></item>
<item><p>98b4</p><section>rgyud</section><text>bgyid par mi 'gyur ba dang / nad ngan pas lus la dkris te 'chi ba'i dus bgyid par mi 'gyur ba dang / cha ma lags pas bdag nyid la gnod pa bgyis te 'chi ba'i dus bgyid par mi 'gyur ba dag lags te/ thugs rje chen po'i rig sngags 'di 'don cing yongs su</text></item>
<item><p>98b5</p><section>rgyud</section><text>'dzin par bgyid pa de dag ni gshis ngan du 'chi ba rnam pa lnga po 'di dag gis 'chi ba'i dus bgyid par mi 'gyur lags so/ /dge ba'i skye ba rnam pa lnga po thob par 'gyur ba 'di lta ste/ skye ba thams cad du rgyal po dge ba dang mjal bar 'gyur ba dang /</text></item>
<item><p>98b6</p><section>rgyud</section><text>rtag par yul dge bar skye bar 'gyur ba dang / rtag par dus bzang po dang mjal bar 'gyur ba dang / rtag par dge ba'i bshes gnyen dang mjal bar 'gyur ba dang / rtag par lus kyi dbang po tshang bar 'gyur ba dang / lam gyi sems la goms par 'gyur ba</text></item>
<item><p>98b7</p><section>rgyud</section><text>dang / sdom pa'i tshul khrims nyams par mi bgyid pa dang / 'khor rnams drin gyis 'dris zhing 'dum par 'gyur ba dang / 'tsho ba'i yo byad rnams rtag par 'byor cing ldan par 'gyur ba dang / rtag par gzhan gyis bkur zhing rim gro bgyid par 'gyur ba dang / yo byad</text></item>
<item><p>99a1</p><section>rgyud</section><text>bdog pa rnams gzhan gyis 'phrog par mi 'gyur ba dang / yid la smon pa rnams bsam pa bzhin du 'grub par 'gyur ba dang / lha dang klu dge ba rnams kyis rtag tu srung zhing yongs su skyob par 'gyur ba dang / skye ba thams cad du sangs rgyas mthong zhing chos thos par 'gyur</text></item>
<item><p>99a2</p><section>rgyud</section><text>ba dang / yang dag pa'i chos thos nas don zab mo rtogs par 'gyur ba dag lags te/ lha'am mi gang la la zhig thugs rje chen po'i sems kyi gzungs 'di 'don cing yongs su 'dzin par bgyid pa gang lags pa de dag ni dge ba'i skye ba rnam pa lnga po 'di dag thob par bgyid</text></item>
<item><p>99a3</p><section>rgyud</section><text>par 'gyur bas lha dang mi thams cad kyis rtag par bton nas yongs su gzung bar bgyi ste le lo bskyed par mi bgyi'o/ /byang chub sems dpa' spyan ras gzigs dbang phyug gis de skad ces smras nas 'khor 'dus pa'i mdun du thal mo sbyar te drang por 'dug nas sems can</text></item>
<item><p>99a4</p><section>rgyud</section><text>rnams la snying rje chen po'i sems bskyed de/ 'dzum pa'i mdangs kyis thogs pa mi mnga' ba'i thugs rje chen po'i sems rgya cher yongs su rdzogs pa zhes bya ba'i gzungs kyi tshig gya nom pa 'di dag smras so/ /na mo ra ta na tra yA ya/ na ma Ar+ya ba lo ki te shwa rA ya/ bo d+hi satwA ya ma hA sa</text></item>
<item><p>99a5</p><section>rgyud</section><text>twA ya/ ma hA kA ru Ni kA ya/ tad+ya thA/ oM sarba ban d+hA na ts+tshed na ka rA ya/ sarba pA pa sa mu dro c+tsho Sha Na ka rA ya/ sarba byA d+hi pra sha ma na ka rA ya/ sarba it+yu pa dra ba bi nA sha na ka rA ya/ sarba b+ha yeSh+tsa tA ra Na ka ra ya/ ta s+ya/ na ma skr-i twA i daM Ar+yA ba lo ki te shwa rA ya/ ta ba nI la kaN+Tha nA ma pa ra ma hr-i da ya mA par+t+ta yi</text></item>
<item><p>99a6</p><section>rgyud</section><text>Sh+yA mi/ sarbA r+tha sA d+ha naM/ shu b+ha tse ta naM/ sarba b+hU tA nA/ pA pa mArga bi sho d+ha kaM /tad+ya thA/ A lo ke /a d+hi pa ti/ lo ka a ti krAn te/ e h+ye hi/ ma hA bo d+hi sa twa/ he ma hA bo d+hi sa twa/ he pri ya bo d+hi sa twa/ he ma hA kA ru Ni ka ma hA sma ra hr-i da yan/ e h+ye hi/ Ar+ya ba lo ki te shwa rA ya/ pa ra ma</text></item>
<item><p>99a7</p><section>rgyud</section><text>mai tri tsit+ta kA ru Ni ka ku ru ku ru/ karma sA d+ha ya sA d+ha ya/ bi d+yA na de hi de hi/ me a raM ga maM ga ma bi haM ga ma/ sid+d+ha yo gI shwa ra du hu du hu bIr+ya na te ma hA bIr+yan te/ d+ha ra d+ha ra/ d+ha re n+d+re shwa ra/ tsa la tsa la bi ma la mUrte Ar+yA ba lo ki te shwa ra/ dzi na kr-iSh+Na dza TA/ mu ku Ta/ a laM kr-i ta sha</text></item>
<item><p>99b1</p><section>rgyud</section><text>rI ra/ laM ba pra laM ba bi laM ba/ ma hA sid+d+ha bid+yA d+ha ra/ ba la ba la ma hA ba la/ ma la ma la ma hA ma la/ tsa la tsa la ma hA tsa la/ kr-iSh+Na bar+Na kr-iSh+Na pak+Sha/ kr-iSh+Na pAsha/ nir+g+hA ta na/ he pad+ma hasta/ tsa ra tsa ra ni sh+tsa re shwa re/ kr-iSh+Na sarba kr-i ta ya dz+nyo ba bI ta/ e h+ye hi ma hA bA rA ha mu</text></item>
<item><p>99b2</p><section>rgyud</section><text>kha tri pu ra da ha ne shwa ra/ nA rA ya Na ba la rU pa be Sha d+ha ra/ he nI la kaN+Tha/ e h+ye hi/ ma hA ha la ha la bi Sha ni rdzi ta/ lo ka s+ya/ rAg bi Sha bi nA sha naM/ dwe Sha bi Sha bi nA sha naM/ mo ha bi Sha bi nA sha naM/ nirmo k+Sha Na hu lu hu lu/ muny+tsa muny+tsa/ mu hu mu hu/ rA hu</text></item>
<item><p>99b3</p><section>rgyud</section><text>la rA hu la/ ha la ha lA hA re ma hA pad+ma nA b+hi/ sa ra sa ra/ si ri si ri/ su ru su ru/ bud+d+h+yu bud+d+h+yu/ bo d+ha ya bo d+ha ya/ b+ho d+ha yA mi ta ba nI la kaN+Tha/ e h+ye hi nI la kaN+Tha/ e h+ye hi bA ma s+thi ta ma hA siM ha mu kha/ ha sa ha sa/ muny+tsa muny+tsa ma hAT+TAT+Ta hA s+ya/ e h+ye</text></item>
<item><p>99b4</p><section>rgyud</section><text>hi b+ho b+ho ma hA sid+d+ha yo gI shwa ra b+ha Na b+ha Na/ bA tsa sA d+ha ya sA d+ha ya/ bid+yAM sma ra sma ra twaM/ he b+ha ga ba na tA lo ka bi lo ka twaM/ ta thA ga tA nAM/ da dA hi me dar+sha na kA ma s+ya dar+sha nAM/ pra sA d+ha ya me swA hA/ sid+d+ha ya swA hA/ ma hA sid+d+hA ya swA hA/ sid+d+ha yo gI shwa rA ya swA hA/</text></item>
<item><p>99b5</p><section>rgyud</section><text>nI la kaN+thA ya swA hA/ bA rA ha mu khA ya swA hA/ ma hA pA rA ha mu khA ya swA hA/ na ra siM ha mu khA ya swA hA/ ma hA na ra siM ha mu khA ya swA hA/ badzra ha stA ya swA hA/ ma hA badzra ha stA ya swA hA/ sid+d+ha bid+yA d+ha rA ya swA hA/ ma hA sid+d+ha bid+yA d+ha rA ya swA hA/ pad+ma ha stA</text></item>
<item><p>99b6</p><section>rgyud</section><text>ya swA hA/ ma hA pad+ma ha stA ya swA hA/ kr-iSh+Na sarba kr-i ta ya dz+nyo pa bI tA ya swA hA/ ma hA mA la mu ku Ta d+ha rA ya swA hA/ tsakrA yu d+ha d+ha rA ya swA hA/ shaM kha shab+da ni r+N+NA da na ka rA ya swA hA/ bo d+ha na ka rA ya swA hA/ bA ma skan+d+ha de shas+thi ta kriSh+NA dzi nA ya swA hA/ bA ma hasta byA g+h+ra tsarma</text></item>
<item><p>99b7</p><section>rgyud</section><text>ni bA sa nA ya swA hA/ lo ke shwa rA ya swA hA/ ma hA lo ke shwa rA ya swA hA/ sarba sing d+he shwa rA ya swA hA/ rak+Sha rak+Sha mAM swA hA/ ku ru rak+Sha mu drA NAM swA hA/ na mo b+ha ga ba te/ Ar+yA ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ sid+h+yan+hu me man+t+ra pa dA ni swA hA/</text></item>
<item><p>100a1</p><section>rgyud</section><text>byang chub sems dpa' sems dpa' chen po 'phags pa spyan ras gzigs dbang phyug gis rig sngags 'di smras ma thag tu sa chen po yang rnam pa drug tu rab tu g.yos par gyur/ lha rnams kyis kyang rin po che'i me tog gi char mngon par phab par gyur/ phyogs</text></item>
<item><p>100a2</p><section>rgyud</section><text>bcu'i sangs rgyas rnams kyis kyang rjes su thugs dgyes par gyur/ lha'i bu'i bdud dang mu stegs can rnams ni 'jigs shing dngangs nas spu zing zhes byed par gyur/ 'khor 'dus pa mang po thams cad las kha cig gis ni rgyun du zhugs pa'i 'bras bu thob par gyur/ kha</text></item>
<item><p>100a3</p><section>rgyud</section><text>cig gis ni lan cig phyir 'ong ba'i 'bras bu thob par gyur/ kha cig gis ni phyir mi ba'i 'bras bu thob par gyur/ kha cig gis ni dgra bcom pa'i 'bras bu thob par gyur/ kha cig gis ni sa dang po dang sa gnyis pa dang sa gsum pa dang sa bzhi pa dang sa lnga pa thob par</text></item>
<item><p>100a4</p><section>rgyud</section><text>gyur nas/ sa bcu pa'i bar du thob par gyur/ sems can tshad med pa snyed ni byang chub tu sems bskyed par gyur to/ /de nas tshangs pa chen po stan las langs te gos tshags bcos nas gus par thal mo sbyar te/ byang chub sems dpa' sems dpa' chen po spyan ras</text></item>
<item><p>100a5</p><section>rgyud</section><text>gzigs dbang phyug la 'di skad ces smras so/ /kye skyes bu chen po legs so/ /bdag gis sngon 'das pa'i dus na de bzhin gshegs pa'i 'dus pa tshad med pa snyed dag tu chos rnam pa sna tshogs dang / gzungs rnam pa sna tshogs thos par gyur mod kyi/ sngon chad nam yang</text></item>
<item><p>100a6</p><section>rgyud</section><text>thogs pa mi mnga' ba'i thugs rje chen po'i sems kyi gzungs chen mo'i rig sngags kyi tshig gya nom pa 'di lta bu thos par ma gyur na/ skyes bu chen po khyod kyis bdag la gzungs 'di'i dbyings kyi mtshan nyid rgya cher bshad du gsol/ bdag cag 'khor mang po rnams</text></item>
<item><p>100a7</p><section>rgyud</section><text>shin tu thos par mos so/ /byang chub sems dpa' spyan ras gzigs dbang phyug gis tshangs pa chen po la smras pa/ lha'i rgyal po khyod thabs mkhas pas sems can thams cad la phan gdags pa'i phyir de skad du dris pa yin pas/ deng khyod legs par nyon cig dang</text></item>
<item><p>100b1</p><section>rgyud</section><text>bdag gis khyod la mdo tsam zhig bshad par bya'o/ /byang chub sems dpa' spyan ras gzigs dbang phyug gis smras pa/ de ni snying rje chen po'i sems yin/ mnyam pa'i sems yin/ 'dus ma byas kyi sems yin/ mngon par zhen pa med pa'i sems yin/ stong</text></item>
<item><p>100b2</p><section>rgyud</section><text>pa nyid du lta bu'i sems yin/ gus pa'i sems yin/ dam pa'i sems yin/ 'dres pa med pa'i sems yin/ bla na med pa'i byang chub kyi sems yin te/ de lta bu'i sems gang yin pa de dag ni gzungs kyi mtshan nyid yin par rig par bya ste/ khyod kyis 'di</text></item>
<item><p>100b3</p><section>rgyud</section><text>kho na bzhin du mngon par bsgrub par bya'o/ /tshangs pa'i rgyal po chen pos smras pa/ bdag cag 'khor mang po rnams ni deng gdod gzungs 'di'i mtshan nyid gang yin pa khong du chud par gyur pas deng phyin cad yongs su bzung nas brjed par bgyid pa'i thugs mi thub bo/ /</text></item>
<item><p>100b4</p><section>rgyud</section><text>'phags pa spyan ras gzigs dbang phyug gis smras pa/ rigs kyi bu'am/ rigs kyi bu mo gang la la zhig rig sngags 'di 'don cing yongs su 'dzin pa gang yin pa des byang chub kyi sems rgya chen po bskyed nas/ sems can thams cad yongs su mya ngan las bzla</text></item>
<item><p>100b5</p><section>rgyud</section><text>bar yi dam yang dag par blang bar bya'o/ /bdag nyid gso sbyong dang tshul khrims la gnas nas sems can rnams la mnyam pa'i sems bskyed de/ rtag par rig sngags 'di rgyun chad pa med par gdon par bya'o/ /gnas khang gtsang ma'i nang du 'dug ste/</text></item>
<item><p>100b6</p><section>rgyud</section><text>yongs su dag par khrus byas nas gos gtsang ma bgos te/ ba dan dpyangs mar me sbar te/ spos dang / me tog dang / zhal zas kyi mchod pa byas nas sems rtse gcig tu gtad de/ dmigs pa tha dad pa gzhan la mi dmigs par chos bzhin du 'don cing</text></item>
<item><p>100b7</p><section>rgyud</section><text>yongs su 'dzin par byed na/ de'i tshe byang chub sems dpa' nyi 'od dang / byang chub sems dpa' zla 'od lha dang / drang srong tshad med pa snyed dag der lhags nas dbang byed cing mngon rtags kyang ston par gyur la/ bdag kyang de'i tshe mig stong gis de la lta bar byed/</text></item>
<item><p>101a1</p><section>rgyud</section><text>lag pa stong gis ni de la yongs su srung zhing byin gyis rlob par byed pas 'jig rten pa'i gtsug lag ji snyed pa de dag kyang yongs su 'dzin par 'gyur/ mu stegs can gyi chos kyi cho ga dang / smrang ji snyed pa thams cad kyang rtogs shing khong du chud par 'gyur ro/ /</text></item>
<item><p>101a2</p><section>rgyud</section><text>rig sngags 'di 'don cing yongs su 'dzin par byed pa gang yin pa des ni 'jig rten na gdon dang nad rnam pa brgyad khri bzhi stong yod pa dag gsos nas 'tsho bar byed do/ /'dre srin thams cad la dbang byed cing lha'i bu'i bdud rnams kyang 'dul bar byed/ mu stegs can</text></item>
<item><p>101a3</p><section>rgyud</section><text>rnams kyang tshar gcod par byed do/ /gal te ri'am dgon pa na gnas te mdo sde kha ton du 'don pa dang bsam gtan sgom pa dang ri'i lha dang 'dre srin gnod pa byed pa dag nan gyis kyal ka byas nas sems mnyam par gzhag tu mi rung bar gyur na/ rig sngags 'di lan</text></item>
<item><p>101a4</p><section>rgyud</section><text>cig bzlas pa byas na 'dre srin de dag thams cad 'chi bar 'gyur ro/ /gal te chos bzhin du bzlas brjod byas te/ sems can rnams la snying brtse ba'i sems bskyed par gyur na bdag kyang de'i tshe dge ba'i lha dang / klu'i rgyal po thams cad dang / lag na rdo rje</text></item>
<item><p>101a5</p><section>rgyud</section><text>gsang ba pa rnams la rtag par de'i rjes su 'brang zhing yongs su srung ba gyis shig /de'i nye 'khor na gnas nas mig gi 'bras bu bzhin du yongs su srungs shig /rang gi srog gi dbang po bzhin du yongs su skyobs shig ces bsgo bar 'gyur ro/ /gang dag la bsgo bar</text></item>
<item><p>101a6</p><section>rgyud</section><text>byed pa bstan pa'i phyir tshigs su bcad de smras pa/ bdag gis gsang ba'i bdag po rdo rje 'chang / /bdud rtsi 'khyil pa sme brtsegs lcags kyu can/ /stobs ldan shang ka ra dang sde brgyad dag /btang nas rtag tu gzungs 'dzin srung bar byed/ /bdag gis dbang</text></item>
<item><p>101a7</p><section>rgyud</section><text>phyug dang ni mthu chen dang / /ku be ra dang ser skya'i bdag po dag /btang nas rtag tu gzungs 'dzin srung bar byed/ /bdag gis nor srung dang ni chu lha dang / /dge rgyas dang ni pa ri tsi tra dag /btang nas rtag tu gzungs 'dzin srung bar byed/ /bdag gis sa sar ca dang</text></item>
<item><p>101b1</p><section>rgyud</section><text>ma hA ra/ /ku lan+tan+ta dang ni lngas rtsen dag /btang nas rtag tu gzungs 'dzin srung bar byed/ /bdag gis pi pa ka la'i rgyal po dang / /dpal ldan pyi ta dang ni swar ha rA/ /btang nas rtag tu gzungs 'dzin srung bar byed/ /bdag gis tshangs pa dang ni sam ba ra/ /</text></item>
<item><p>101b2</p><section>rgyud</section><text>gnas gtsang sde lnga dag dang mtshe ma dag /btang nas rtag tu gzungs 'dzin srung bar byed/ /bdag gis brgya byin sum cu rtsa gsum lha/ /spobs chen dpal ldan dang ni sa ta na/ /btang nas rtag tu gzungs 'dzin srung bar byed/ /bdag gis rgyal po yul 'khor srung</text></item>
<item><p>101b3</p><section>rgyud</section><text>dang ni/ /ma mo lha la sogs pa mthu chen 'khor/ /btang nas rtag tu gzungs 'dzin srung bar byed/ /bdag gis rgyal po 'phags skyes po dang ni/ /mig mi bzang dang rnam thos bu dag kyang / /btang nas rtag tu gzungs 'dzin srung bar byed/ /bdag gis gser mdog rma</text></item>
<item><p>101b4</p><section>rgyud</section><text>bya'i rgyal po dang / /sde dpon nyi shu brgyad dang drang srong 'khor/ /btang nas rtag tu gzungs 'dzin srung bar byed/ /bdag gis nor bu bzang po dag dang ni/ /sde dpon chen po sa 'dzin pu la pa/ /btang nas rtag tu gzungs 'dzin srung bar byed/ /bdag gis dga'</text></item>
<item><p>101b5</p><section>rgyud</section><text>bo dang ni bsnyen dga' bo/ /klu rgyal rgya mtsho dang ni e la'i 'dab/ /btang nas rtag tu gzungs 'dzin srung bar byed/ /bdag gis lha ma yin dang dri za dang / /mkha' lding mi'am ci dang lto 'phye rnams/ /btang nas rtag tu gzungs 'dzin srung bar byed/ /bdag gis</text></item>
<item><p>101b6</p><section>rgyud</section><text>chu dang me dang glog gi lha/ /grul bum bdag po dang ni sha za dag /btang nas rtag tu gzungs 'dzin srung bar byed/ /dge ba'i lha de dag dang klu'i rgyal po dang ma mo la sogs pa de dag kyang so so nas 'khor lnga brgya dang bcas pa dang / mthu chen po dang ldan pa'i gnod</text></item>
<item><p>101b7</p><section>rgyud</section><text>sbyin dag gis kyang rtag par thugs rje chen po'i rig sngags 'don cing yongs su 'dzin pa de la yongs su bsrung zhing skyob par byed pas/ gang zag de ri dang dgon pa na gcig pu nyal bar gyur na yang dge ba'i lha de dag res kyi mtshan mos de la bsrungs nas bgegs dang bar chad yongs su</text></item>
<item><p>102a1</p><section>rgyud</section><text>sel bar byed do/ /gal te gcong rong dag tu gnas te lam stor bar gyur pa las rig sngags 'di bzlas par gyur na de'i dbang gis dge ba'i lha dang / klu'i rgyal po dag dge ba'i mi'i gzugs su mngon par sprul nas lam yang dag pa nyid ston par 'gyur ro/ /gal te</text></item>
<item><p>102a2</p><section>rgyud</section><text>ri dang nags tshal dang dgon pa dag tu gnas pa las chu dang me dag gis phongs par gyur na yang klu'i rgyal po dag gis yongs su bsrung ba'i phyir chu dang me dag mngon par sprul par 'gyur ro/ /byang chub sems dpa' spyan ras gzigs dbang phyug gis gzhan yang gzungs 'di 'don</text></item>
<item><p>102a3</p><section>rgyud</section><text>cing yongs su 'dzin pa dag gi ched du gnod pa dang bgegs yongs su bsal ba'i phyir shin tu bsil ba'i tshigs su bcad pa 'di dag smras so/ /gang zhig ri dang 'brog dgon song ba las/ /stag dang spyang ki gcan gzan gtum po dang / /rtsangs pa sbrul dang 'dre srin phrad</text></item>
<item><p>102a4</p><section>rgyud</section><text>gyur kyang / /gzungs 'di 'don pa thos na gnod mi nus/ /gang zhig chu bo rgya mtshor zhugs pa las/ /gdug pa'i klu dang chu srin ma rungs dang / /gnod sbyin srin po nya dang ru sbal dag /gzungs 'di thos na so sor 'byer bar 'gyur/ /gang zhig g.yul sprod</text></item>
<item><p>102a5</p><section>rgyud</section><text>dgra yis bskor ba'am/ /chom rkun ma rungs nor ni 'phrog pa'i tshe/ /rtse gcig thugs rje chen po'i gzungs bzlas na/ /de dag brtse sems bskyed nas ldog par 'gyur/ /gang zhig rgyal po'i gyod la thogs pa dang / /lcags sgrog khong sgril btson rar chud</text></item>
<item><p>102a6</p><section>rgyud</section><text>ba'i tshe/ /rtse gcig thugs rje chen po'i gzungs bzlas na/ /rgyal pos brtse sems kyis ni gtong bar 'gyur/ /gang zhig byad stems dug mda'i khyim zhugs te/ /zas skom dug can gyis ni gsod pa'i tshe/ /rtse gcig thugs rje chen po'i gzungs</text></item>
<item><p>102a7</p><section>rgyud</section><text>bzlas na/ /dug nyid zil dang ra zas skom nyid du 'gyur/ /bud med sbrum ma bu ni btsa' ba'i tshe/ /bdud kyis bgegs byas sdug bsngal mi bzod tshe/ /rtse gcig thugs rje chen po'i gzungs bzlas na/ /'dre gdon byer nas bde bar btsa' bar 'gyur/ /klu</text></item>
<item><p>102b1</p><section>rgyud</section><text>gdon gtum pos gdug pa'i dbugs btang bas/ /tsha ba'i nad kyis nyen nas 'chir nye tshe/ /rtse gcig thugs rje chen po'i gzungs bzlas na/ /rims nad bsal nas tshe ni ring bar 'gyur/ /klu gdon rgyu bas gtses te skrangs pa dang / /shu 'bras mi bzad</text></item>
<item><p>102b2</p><section>rgyud</section><text>rnag khrag 'dzag pa'i tshe/ /rtse gcig thugs rje chen po'i gzungs bzlas nas/ /mchil ma lan gsum byugs pas skrangs pa zhi/ /sems can rtog pas mi dge bskyed pas na/ /byad stems sngags dang dgras ni gtses pa'i tshe/ /rtse gcig thugs rje chen po'i</text></item>
<item><p>102b3</p><section>rgyud</section><text>gzungs bzlas na/ /stems gnod de kun gtong ba'i mi la 'du/ /sdig 'phel snyigs mas dam chos 'jig pa na/ /'dod pa'i me chen sems ni rmongs log pas/ /khyo shug so sor gzhan la 'dod zhen nas/ /nyin mtshan log bsam rgyun ni mi 'chad tshe/ /</text></item>
<item><p>102b4</p><section>rgyud</section><text>gang zhig thugs rje chen po'i gzungs bzlas na/ /'dod pa'i me zhi log pa'i sems bsal 'gyur/ /bdag gis gzungs 'di'i mthu stobs rgyas brjod na/ /bskal par brjod kyang mthar thug yong mi 'gyur/ /rig sngags 'di lan lnga bzlas te tshon sna lnga'i</text></item>
<item><p>102b5</p><section>rgyud</section><text>skud pa la mdud pa nyi shu rtsa bzhi mdud nas mgul du gdags par bya'o/ /gzungs 'di ni 'das pa'i de bzhin gshegs pa gang gA'i klung gi bye ba phrag dgu bcu rtsa dgu'i bye ma snyed kyis gsungs pa yin te/ de bzhin gshegs pa de dag gis rnal 'byor pa gang dag</text></item>
<item><p>102b6</p><section>rgyud</section><text>pha rol tu phyin pa drug mngon par bsgrub pa yongs su ma rdzogs pa dag yongs su rdzogs par bya ba'i phyir dang / byang chub tu sems ma bskyed pa dag myur du byang chub tu sems bskyed par bya ba'i phyir dang / nyan thos kyi gang zag gang dag 'bras bu mngon du ma byas pa de dag myur du mngon du bya ba'i phyir</text></item>
<item><p>102b7</p><section>rgyud</section><text>stong gsum gyi stong chen pa'i 'jig rten gyi khams na drang srong gang dag bla na med pa'i byang chub tu sems ma bskyed pa dag myur du sems bskyed par bya ba'i phyir dang / sems can gang dag theg pa chen po 'di la dad pa'i dbang po ma thob pa dag gzungs 'di'i byin gyi rlabs kyi</text></item>
<item><p>103a1</p><section>rgyud</section><text>mthus theg pa chen po'i sa bon dang chos kyi myu gu 'phel bar bya ba'i phyir gsungs pa yin pas bdag gis thabs mkhas pa dang / byams pa dang snying rje'i mthus de dag gis ci dang ci 'dod pa thams cad 'byor bar byed do/ /gzhan yang stong gsum gyi stong chen po'i</text></item>
<item><p>103a2</p><section>rgyud</section><text>'jig rten gyi khams na mun pa mun nag gi gnas su ngan 'gro gsum po'i sems can ji snyed gnas pa dag bdag gi rig sngags 'di thos par gyur na thams cad sdug bsngal dang bral bar 'gyur ro/ /byang chub sems dpa' gang dag sa dang po ma thob pa dag ni myur du thob par 'gyur la/ sa</text></item>
<item><p>103a3</p><section>rgyud</section><text>bcu pa'i bar du yang ma thob pa thob par 'gyur ro/ /gzhan yang sangs rgyas kyi sa'i bar du'ang phyin par byed pa'i phyir mtshan sum cu rtsa gnyis dang / dpe byad brgyad cu yang rang gi ngang gis thob par 'gyur ro/ /gal te nyan thos kyi gang zag gang dag gzungs 'di rna bar lan cig</text></item>
<item><p>103a4</p><section>rgyud</section><text>thos par gyur tam/ gzungs 'di spyod cing yi ger bris sam/ drang po'i sems kyis chos bzhin du gnas par byed na/ dge sbyong gi 'bras bu bzhi po dag ma btsal bar rang gi ngang gis thob par 'gyur ro/ /stong gsum gyi stong chen po'i 'jig rten gyi khams na ri dang / chu</text></item>
<item><p>103a5</p><section>rgyud</section><text>klung dang / brag dang / rgya mtsho chen po bzhi'i chu ji snyed pa dag kyang g.yo zhing khol bar nus so/ /ri rab lhun po nas ri khor yug gi bar dag kyang g.yo zhing rdul phran bzhin du 'jig par nus so/ /de na gnas pa'i sems can ji snyed pa dag kyang thams cad bla na med pa'i</text></item>
<item><p>103a6</p><section>rgyud</section><text>byang chub tu sems bskyed par nus so/ /sems can gang dag tshe 'di nyid la smon pa rnams mngon par 'grub par 'dod na zhag nyi shu rtsa gcig gi bar du gso sbyong dang / tshul khrims la gnas nas gzungs 'di bzlas brjod byas na gdon mi za bar smon pa rnams kyang mngon</text></item>
<item><p>103a7</p><section>rgyud</section><text>par 'grub par 'gyur/ 'khor ba'i mtha' nas 'khor ba'i mthar thug pa'i bar du'ang sdig pa'i las thams cad ma lus par yongs su 'byang bar 'gyur ro/ /stong gsum gyi stong chen po'i 'jig rten gyi khams 'di'i nang dang phyi rol na sangs rgyas dang / byang chub sems</text></item>
<item><p>103b1</p><section>rgyud</section><text>dpa' ji snyed cig bzhugs pa rnams dang / tshangs pa dang / brgya byin dang / rgyal po chen po bzhi dang / lha dang drang srong dang / klu'i rgyal po ji snyed gnas pa thams cad kyis kyang mkhyen cing shes par 'gyur ro/ /lha'am mi gang yang rung ste/ gzungs 'di 'don cing yongs</text></item>
<item><p>103b2</p><section>rgyud</section><text>su 'dzin pa de dag chu klung ngam/ rgya mtshor zhugs te khrus byas pa las de na gnas pa'i sems can de dag ni de dag gis lus bkrus pa'i chus lus la reg par gyur na/ sdig pa'i las dang kha na ma tho ba lci ba thams cad yongs su byang nas zhing yongs su dag pa dag tu pad+ma las rdzus</text></item>
<item><p>103b3</p><section>rgyud</section><text>te skye bar 'gyur bas mngal dang / drod gsher dang / sgo nga las skye ba'i lus len par mi 'gyur na len pa dang / 'dzin pa dang / klog pa dang / kha ton du 'don pa lta smos kyang ci dgos/ gzungs 'di 'don cing yongs su 'dzin pa de dag lam du zhugs te 'gro ba'i</text></item>
<item><p>103b4</p><section>rgyud</section><text>tshe rlung chen po langs te/ gang zag de'i lus dang / spu dang / skra dang / gos la bus pa'i rlung gang yin pa de rdzi phyogs su song ba'i sems can gzhan gyi lus la reg par gyur na/ de dag gi sgrib pa dang sdig pa'i las lci ba thams cad ma lus par yongs su/</text></item>
<item><p>103b5</p><section>rgyud</section><text>'byang bar 'gyur bas yang ngan 'gro gsum po dag gi rnam par smin pa myong bar mi 'gyur zhing rtag par sangs rgyas kyi spyan sngar skye bar 'gyur bas na yongs su 'dzin pa de dag gis bsod nams dang 'bras bu rnam par smin pa ni bsam gyis mi khyab par rig par bya'o/ /gzungs</text></item>
<item><p>103b6</p><section>rgyud</section><text>'di bzlas brjod byed pa'i kha nas ji tsam du tshig tu brjod par byung ba dge yang rung mi dge yang rung ste/ lha'i bu'i bdud dang / mu stegs can dang / lha dang / klu dang / 'dre srin thams cad kyis thos par gyur na de dag thams cad rnam par dag pa'i chos kyi dbyings nyid du 'gyur</text></item>
<item><p>103b7</p><section>rgyud</section><text>bas/ de la sangs rgyas ji lta ba bzhin du gus pa'i sems bskyed nas bkur sti dang / rim gro byed par 'gyur ro/ /gzungs 'di 'don cing yongs su 'dzin pa de dag ni sangs rgyas kyi sku'i gter nyid du rig par bya ste/ sangs rgyas gang gA'i klung bye ba phrag dgu bcu rtsa dgu'i</text></item>
<item><p>104a1</p><section>rgyud</section><text>bye ma snyed rnams kyis phangs shing gces par mdzad pa'i phyir ro/ /gang zag de ni 'od can gyi lus kyi gter yin par rig par bya ste/ de bzhin gshegs pa thams cad kyi 'od zer gyis snang bar mdzad pa'i phyir ro/ /gang zag de ni byams pa dang / snying rje'i</text></item>
<item><p>104a2</p><section>rgyud</section><text>gter yin par rig par bya ste/ 'di ltar gzungs kyis sems can yongs su skyob par byed pa'i phyir ro/ /gang zag de ni dam pa'i chos kyi sde snod yin par rig par bya ste/ gzungs kyi sgo thams cad kun sdud par byed pa'i phyir ro/ /gang zag de ni bsam gtan dang / ting</text></item>
<item><p>104a3</p><section>rgyud</section><text>nge 'dzin gyi sde snod yin par rig par bya ste/ ting nge 'dzin brgya stong rnams rtag par mngon sum du 'gyur ba'i phyir ro/ /gang zag de ni nam mkha'i mdzod yin par rig par bya ste/ rtag par stong pa nyid kyi shes rab kyis sems can la blta ba'i phyir ro/ /gang zag de ni 'jigs</text></item>
<item><p>104a4</p><section>rgyud</section><text>pa med pa'i mdzod yin par rig par bya ste/ lha dang klu dang dge ba'i lha rnams rtag par yongs su bsrung ba'i phyir ro/ /gang zag de ni dam pa'i tshig gi mdzod yin par rig par bya ste/ kha nas gzungs kyi sgra 'byung ba la rgyun chad pa med pa'i phyir ro/ /gang zag de ni rtag</text></item>
<item><p>104a5</p><section>rgyud</section><text>par gnas pa'i gter yin par rig par bya ste/ 'jigs pa gsum gyi bskal pa dag gis gzhig par mi nus pa'i phyir ro/ /gang zag de ni rnam par grol ba'i mdzod yin par rig par bya ste/ lha'i bu'i bdud dang mu stegs can rnams kyis bshol bar mi nus pa'i phyir</text></item>
<item><p>104a6</p><section>rgyud</section><text>ro/ /gang zag de ni sman gyi rgyal po'i mdzod yin par rig par bya ste/ rtag par gzungs kyis sems can nad pa rnams kyi nad gso ba'i phyir ro/ /gang zag de ni rdzu 'phrul gyi gter yin par rig par bya ste/ sangs rgyas kyi zhing rnams su rgyu ba la rang dbang thob pa'i</text></item>
<item><p>104a7</p><section>rgyud</section><text>phyir ro/ /de bas na gang zag de'i yon tan gyi bsngags pa brjod na nams kyang mthar thug par mi 'gyur ro/ /rigs kyi bu gang la la zhig 'jig rten pa'i sdug bsngal gyis yongs su skyo nas tshe ring ba'i sman yongs su tshol bar 'dod pas dben pa'i gnas su 'dug</text></item>
<item><p>104b1</p><section>rgyud</section><text>nas mtshams yongs su dag par bcad de/ gos la sngags kyis btab nas bgo bar bya'o/ /chu dang zas dang spos dang sman rnams la lan brgya rtsa brgyad sngags kyis btab ste spyod par byed na gdon mi za bar tshe ring bar 'gyur ro/ /gal te chos bzhin du mtshams bcad de chos bzhin</text></item>
<item><p>104b2</p><section>rgyud</section><text>du yongs su 'dzin par byed na thams cad mngon par 'grub par 'gyur te/ de la mtshams bcad pa'i cho ga ni ral gri la lan nyi shu rtsa gcig sngags kyis btab ste/ sa la ri mo bris nas mtshams gcad par bya'o/ /yang na chu gtsang ma la lan nyi shu rtsa gcig sngags kyis btab nas phyogs</text></item>
<item><p>104b3</p><section>rgyud</section><text>bzhir gtor nas mtshams bcad par bya'o/ /yang na yungs kar la lan nyi shu rtsa gcig sngags kyis btab ste phyogs bzhir gtor nas mtshams gcad par bya'o/ /yang na 'du shes kyis gang du phyin pa tshun chad mtshams su 'gyur ro/ /yang na thal ba gtsang ma la lan nyi shu rtsa</text></item>
<item><p>104b4</p><section>rgyud</section><text>gcig sngags kyis btab ste mtshams gcad par bya'o/ /yang na tshon sna lnga'i skud pa la lan nyi shu rtsa gcig sngags kyis btab ste phyogs bzhir bskor nas mtshams gcad par bya'o/ /de ltar chos bzhin du 'di yongs su 'dzin par gyur na rang gi ngang gis 'bras bu thob par 'gyur</text></item>
<item><p>104b5</p><section>rgyud</section><text>ro/ /gzungs 'di'i ming thos pa tsam gyis kyang bskal pa tshad med pa snyed kyi 'khor ba'i kha na ma tho ba'i lci ba rnams yongs su 'byang bar 'gyur na/ 'don pa dang 'dzin pa lta smos kyang ci dgos/ rig sngags 'di 'don pa'i gang zag gang yin pa de dag ni sangs rgyas tshad med</text></item>
<item><p>104b6</p><section>rgyud</section><text>pa snyed la mchod cing rim gro byas nas dge ba'i rtsa ba rgya cher bskyed pa yin par rig par bya'o/ /gang dag sems can sdug bsngal gyi bgegs la yongs su 'dren pa'i ched du chos bzhin du 'don pa gang yin pa de dag ni snying rje chen po dang ldan pa yin pas ring por mi thogs par</text></item>
<item><p>104b7</p><section>rgyud</section><text>mngon par rdzogs par 'tshang rgya bar 'gyur bar rig par bya'o/ /ci tsam du sems can snang ngo cog gi ched du bzlas brjod byas te/ de dag gi rna lam du grag par byas nas byang chub kyi rgyur 'gyur bar byed na/ gang zag de dag yon tan tshad med dpag tu med pa dag 'thob</text></item>
<item><p>105a1</p><section>rgyud</section><text>par 'gyur bas brjod kyis mi lang ngo / /gang la la zhig sems rtse gcig tu sems dang lus gso sbyong dang tshul khrims la gnas nas sems can thams cad kyi sngon gyi las kyi kha na ma tho ba rnams bshags nas bdag nyid kyis bskal pa tshad med pa nas byas pa'i</text></item>
<item><p>105a2</p><section>rgyud</section><text>sdig pa'i las rnam pa sna tshogs mthol bshags te/ kha nas gzungs 'di myur du bzlas brjod byas nas sgra rgyun chad pa med par byas na/ dge sbyong gi 'bras bu bzhi po de dag tshe 'di nyid la thob par 'gyur ro/ /dbang po rnon po shes rab dang ldan pa sgom pa'i thabs la mkhas</text></item>
<item><p>105a3</p><section>rgyud</section><text>pa zhig yin na ni sa bcu'i 'bras bu yang dka' ba med par 'gyur na/ 'jig rten gyi bsod nams kyis rnam par smin pa phran tshegs yongs su gnyer ba tsam mngon par 'grub par 'gyur ba lta smos kyang ci dgos te/ de yang byang chub sems dpa'i snying rje chen po dang smon</text></item>
<item><p>105a4</p><section>rgyud</section><text>lam gyi mthu shin tu zab pa'i phyir dang gzungs 'di'i byin gyi rlabs shin tu rgya che ba'i phyir ro/ /bcom ldan 'das kyis kun dga' bo la bka' stsal pa/ yul gang dag na gnod pa byung bar gyur na/ de'i tshe yul de'i rgyal pos yang dag pa'i chos kyis yul 'dzin cing /</text></item>
<item><p>105a5</p><section>rgyud</section><text>mi rnams bag yangs su bkod do/ /sems can stangs las mi gcod cing / nyes pa byung ba rnams yongs su bskyabs nas nyin mtshan bdun gyi bar du lus dang sems kyi brtson 'grus bskyed de/ thugs rje chen po'i sems kyi gzungs sngags 'di 'don par byed na/ yul</text></item>
<item><p>105a6</p><section>rgyud</section><text>de'i gnod pa dang bgegs thams cad yongs su bsal bar 'gyur/ 'bru rnams legs shing mi mang po bde bar 'gyur ro/ /gzhan yang phas kyi rgol ba'i dgra dag yang nas yang du 'ongs te gtses pas 'bangs mang po mi bde bar gyur tam blon po chen pos rku bshams nas log par</text></item>
<item><p>105a7</p><section>rgyud</section><text>gyur tam/ rims nad byung bar gyur tam/ than chen byung bar gyur tam/ nyi zla rgyu ba nor bar gyur tam de lta bu la sogs pa'i gnod pa 'byung bar 'gyur na/ de'i tshe snying rje chen po dang ldan pa'i mig stong pa'i gzugs byas nas de'i phyogs su kha bstan te/ spos dang / me tog</text></item>
<item><p>105b1</p><section>rgyud</section><text>dang / rgyal mtshan dang / ba dan dang / rin po che'i bla re rnam pa sna tshogs dang / ro brgya dang ldan pa'i zas dang skom gyis sems rtse gcig tu mchod par bya'o/ /gzhan yang rgyal po des nyin mtshan bdun gyi bar du lus dang sems kyis brtson 'grus bskyed de/ gzungs</text></item>
<item><p>105b2</p><section>rgyud</section><text>kyi tshig gya nom pa 'di 'don par byed na/ phas kyi dgra rnams rang dul bar gyur nas slar log ste so so nas tshul bzhin du yul skyong zhing yul yang 'dre bar gnas par byams pa'i sems kyis phan tshun gcig la gcig blta bar 'gyur/ rgyal bu dang blon po rnams kyang sri zhu</text></item>
<item><p>105b3</p><section>rgyud</section><text>dang drang dkan spyod par 'gyur/ btsun mo dang slas rnams kyang rgyal po la sri zhu dang bsnyen bkur byed par 'gyur/ lha dang klu dang 'dre srin rnams kyang yul de srung zhing skyong bar 'gyur/ char chu dus bzhin du 'bab cing 'bru rnams legs pas mi mang po rnams kyang rab</text></item>
<item><p>105b4</p><section>rgyud</section><text>tu dga' bar 'gyur ro/ /gzhan yang khyim du nad chen ma rungs pa dang phrad par gyur tam/ ltas ngan sna tshogs byung bar gyur tam/ 'dre srin dang log pa'i bdud rnams kyis khyim dkrugs par gyur tam/ mi ma rungs pa dag gis gleng skur btab nas rku bshams te</text></item>
<item><p>105b5</p><section>rgyud</section><text>gnod pa byas par gyur tam/ khyim mi che chung rnams phyi nang mi 'dum par gyur na/ snying rje chen po dang ldan pa'i mig stong pa'i gzugs byas pa'i mdun du dkyil 'khor byas nas sems rtse gcig tu byang chub sems dpa' spyan ras gzigs dbang phyug yid la byas nas</text></item>
<item><p>105b6</p><section>rgyud</section><text>gzungs sngags 'di lan stong tshang bar bzlas na/ gong du smos pa'i dngos po ngan pa de dag thams cad yongs su 'byang bar 'gyur ro/ /bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das rig sngags 'di'i ming ci lags/</text></item>
<item><p>105b7</p><section>rgyud</section><text>ji ltar yongs su gzung bar bgyi/ bcom ldan 'das kyis bka' stsal pa/ kun dga' bo rig sngags 'di la ming rnam pa sna tshogs yod de/ rgya cher yongs su rdzogs pa zhes kyang bya'o/ /thogs pa med pa'i thugs rje chen po zhes kyang bya'o/ /sdug bsngal</text></item>
<item><p>106a1</p><section>rgyud</section><text>rnams las yongs su skyob pa'i gzungs zhes kyang bya'o/ /tshe bsring ba'i gzungs zhes kyang bya'o/ /ngan 'gro yongs su sbyong ba'i gzungs zhes kyang bya'o/ /las kyi sgrib pa rnam par 'joms pa'i gzungs zhes kyang bya'o/ /smon pa rnams yongs su</text></item>
<item><p>106a2</p><section>rgyud</section><text>rdzogs par byed pa'i gzungs zhes kyang bya'o/ /sems kyi rjes su rang dbang du gyur pa'i gzungs zhes kyang bya'o/ /sa gong ma rnams las myur du 'da' ba'i gzungs zhes kyang bya ste/ de ltar yongs su gzung bar bya'o/ /bcom ldan 'das la tshe dang ldan pa kun dga'</text></item>
<item><p>106a3</p><section>rgyud</section><text>bos 'di skad ces gsol to/ /bcom ldan 'das byang chub sems dpa' sems dpa' chen po 'di'i ming ci lags na/ 'di lta bu'i gzungs bstan pa la mkhas par 'gyur lags/ bcom ldan 'das kyis bka' stsal pa/ byang chub sems dpa' 'di'i ming ni</text></item>
<item><p>106a4</p><section>rgyud</section><text>spyan ras gzigs dbang phyug ces kyang bya'o/ /don yod pa'i zhags pa zhes kyang bya'o/ /'od stong pa'i mig can zhes kyang bya ste/ rigs kyi bu byang chub sems dpa' spyan ras gzigs dbang phyug 'di'i ming dang gzi byin dang mthu stobs ni bsam gyis mi khyab ste/</text></item>
<item><p>106a5</p><section>rgyud</section><text>'das pa'i bskal pa tshad med pa'i snga rol nas mngon par rdzogs par sangs rgyas nas mtshan yang de bzhin gshegs pa yang dag pa'i chos kyi snang ba zhes bya bar gyur pa yin yang thugs rje chen po dang smon lam gyi mthus sems can bde bar bya ba'i phyir byang chub sems dpa'i lus</text></item>
<item><p>106a6</p><section>rgyud</section><text>mngon du bstan pa yin pas/ byang chub sems dpa' sems dpa' chen po'i 'khor mang po khyed dang tshangs pa dang / brgya byin dang / lha dang / klu rnams kyis gus pas bkur sti byas nas brnyas par mi bya'o/ /lha dang mi thams cad kyis rtag par mchod par byas te/</text></item>
<item><p>106a7</p><section>rgyud</section><text>sems rtse gcig tu ming nas rjod par byed na bsod nams tshad med pa snyed 'thob par 'gyur/ kha na ma tho ba tshad med pa snyed yongs su 'byang bar 'gyur/ tshe 'das nas kyang de bzhin gshegs pa 'od dpag med kyi zhing khams su skye bar 'gyur ro/ /bcom ldan</text></item>
<item><p>106b1</p><section>rgyud</section><text>'das kyis bka' stsal pa/ kun dga' bo gal te rin po che sna tshogs phun sum tshogs shing phyug por 'gyur bar 'dod na yid bzhin gyi nor bu'i lag la mchod pa bya'o/ /mi bde ba rnam pa sna tshogs kyis gtses par gyur na/ zhags pa thogs pa'i lag la mchod do/ /</text></item>
<item><p>106b2</p><section>rgyud</section><text>khong par nad rnams yod par gyur na/ rin po che'i lhung bzed thogs pa'i lag la mchod do/ /'dre gdon thams cad gdul bar 'dod na rin po che'i ral gri thogs pa'i lag la mchod do/ /lha'i bu'i bdud thams cad 'dul bar 'dod na rdo rje thogs pa'i lag la</text></item>
<item><p>106b3</p><section>rgyud</section><text>mchod do/ /phas kyi rgol ba'i dgra gzhom par 'dod na rdo rje tho ba thogs pa'i lag la mchod do/ /'jigs shing bag tsha ba'i gnas thams cad las thar bar 'dod na 'jigs pa med pa sbyin pa'i lag la mchod do/ /mig mi gsal te 'od dang mi ldan par gyur na me</text></item>
<item><p>106b4</p><section>rgyud</section><text>shel gyi nor bu thogs pa'i lag la mchod do/ /tsha ba'i rims kyis thebs te bsil bar 'dod na chu shel gyi nor bu thogs pa'i lag la mchod do/ /blo thabs mthon por 'dod na rin po che'i gzhu thogs pa'i lag la mchod do/ /grogs po mdza' bshes dang myur</text></item>
<item><p>106b5</p><section>rgyud</section><text>du phrad par 'dod na rin po che'i mda' thogs pa'i lag la mchod do/ /lus la nad sna tshogs kyis thebs par gyur na lcug ma thogs pa'i lag la mchod do/ /lus kyi bgegs ma rungs pa bsal bar 'dod na rnga yab dkar po thogs pa'i lag la mchod do/ /</text></item>
<item><p>106b6</p><section>rgyud</section><text>thams cad mthun pa'i 'khor du 'gyur bar 'dod na bum pa thogs pa'i lag la mchod do/ /stag dang 'phar spyang dang dom dred dang gcan gzan ma rungs pa thams cad spang bar 'dod na phub thogs pa'i lag la mchod do/ /gnas dang dus thams cad du rgyal</text></item>
<item><p>106b7</p><section>rgyud</section><text>po'i bgegs las thar bar 'dod na dgra sta thogs pa'i lag la mchod do/ /bu dang bu mo dang g.yog 'khor gyi phyir ni shel gyi gdub 'khor thogs pa'i lag la mchod do/ /yon tan rnam pa sna tshogs kyi phyir ni pad+mo dkar po thogs pa'i lag la mchod do/ /</text></item>
<item><p>107a1</p><section>rgyud</section><text>phyogs bcu'i zhing yongs su dag pa dag tu skye bar 'dod na pad+mo sngon po thogs pa'i lag la mchod do/ /shes rab chen po dang ldan par 'dod na rin po che'i me long thogs pa'i lag la mchod do/ /phyogs bcu'i de bzhin gshegs pa rnams mngon sum du</text></item>
<item><p>107a2</p><section>rgyud</section><text>mthong bar 'dod na pad+mo dmar po thogs pa'i lag la mchod do/ /sa'i gter 'byin par 'dod na rin po che'i za ma tog thogs pa'i lag la mchod do/ /drang srong gi lam mngon par 'grub par 'dod na sprin sna lnga thogs pa'i lag la mchod do/ /tshangs par skye bar 'dod</text></item>
<item><p>107a3</p><section>rgyud</section><text>na ril ba thogs pa'i lag la mchod do/ /lha'i gzhal med khang du skye bar 'dod na pad+ma le brgan thogs pa'i lag la mchod do/ /phyogs gzhan gyi dgra phyir rgol ba bsal bar 'dod na ral gri dang mdung thogs pa'i lag la mchod do/ /dge ba'i lha 'dre thams cad dgug</text></item>
<item><p>107a4</p><section>rgyud</section><text>par 'dod na rin po che'i dung thogs pa'i lag la mchod do/ /lha 'dre thams cad 'khol bar 'dod na thod pa'i 'khar ba thogs pa'i lag la mchod do/ /phyogs bcu'i sangs rgyas myur du gshegs nas phyag gis byug par 'dod na bgrang phreng 'dzin pa'i lag la mchod do/ /</text></item>
<item><p>107a5</p><section>rgyud</section><text>tshangs pa'i sgra dbyangs mchog dam pa thams cad mngon par 'grub par 'dod na rin po che'i dril bu thogs pa'i lag la mchod do/ /tshig gi spobs pa gya nom pa dang ldan par 'dod na rin po che'i phyag rgya thogs pa'i lag la mchod do/ /dge ba'i lha dang klu rnams rtag par</text></item>
<item><p>107a6</p><section>rgyud</section><text>'ongs te srung zhing yongs su skyob par 'dod na lcags kyu thogs pa'i lag la mchod do/ /byams pa dang snying rjes sems can thams cad yongs su skyob par 'dod na 'khar gsil thogs pa'i lag la mchod do/ /sems can thams cad kyis rtag par phan tshun gus pas bsnyen</text></item>
<item><p>107a7</p><section>rgyud</section><text>bkur byed cing brtse bar sems par 'dod na thal mo sbyar ba'i lag la mchod do/ /skye ba'i skye gnas thams cad du de bzhin gshegs pa rnams dang mi 'bral bar 'dod na sprul pa'i sangs rgyas thogs pa'i lag la mchod do/ /skye ba'i tshe rabs thams cad du rtag par de bzhin</text></item>
<item><p>107b1</p><section>rgyud</section><text>gshegs pa'i pho brang du gnas nas mngal gyi snying por skye bar mi 'gyur bar 'dod na sprul pa'i gzhal med khang thogs pa'i lag la mchod do/ /mang du thos pa'i shes pa rgya chen po dang ldan par 'dod na rin po che'i mdo sde'i glegs bam thogs pa'i lag la mchod do/ /</text></item>
<item><p>107b2</p><section>rgyud</section><text>da ltar gyi lus 'di nas sangs rgyas kyi sku la thug pa'i bar du rtag par byang chub kyi sems las ldog par mi 'gyur bar 'dod na phyir mi ldog pa'i gser gyi 'khor lo thogs pa'i lag la mchod do/ /phyogs bcu'i de bzhin gshegs pa rnams myur du gshegs nas</text></item>
<item><p>107b3</p><section>rgyud</section><text>spyi bo nas phyag gis byugs te lung bstan par 'dod na spyi bo na sprul pa'i sangs rgyas thogs pa'i lag la mchod do/ /shing thog dang 'bru rnams grub par 'dod na rgun 'brum thogs pa'i lag la mchod do/ /de ltar mngon par sgrub pa'i cho ga stong yod kyang deng mdor bsdus</text></item>
<item><p>107b4</p><section>rgyud</section><text>nas mdo tsam zhig bstan pa yin no/ /bcom ldan 'das kyis bka' stsal pa/ kun dga' bo khyod kyis shin tu yongs su dad pa'i sems kyis gzungs 'di zung la 'dzam bu'i gling du rgya cher yongs su spel nas rgyun mi 'chad par bya'o/ /gzungs 'di khams gsum</text></item>
<item><p>107b5</p><section>rgyud</section><text>gyi sems can nad kyis nyon mongs pa thams cad la rgya cher phan 'dogs par byed pas gzungs 'dis yongs su gsos na mi 'tsho ba gang yang med do/ /rig sngags chen mo 'dis shing skam po la btab na yang yal ga dang lo ma dang / me tog dang 'bras bu skye bar</text></item>
<item><p>107b6</p><section>rgyud</section><text>'gyur na rnam par shes pa dang bcas pa'i sems can la lta smos kyang ci dgos te/ sems can nad kyis thebs pa rnams gsos na mi 'tsho ba'i gnas nges par med do/ /rigs kyi bu gzungs 'di'i byin gyi rlabs dang mthu bsam gyis mi khyab pas bsam gyis mi khyab</text></item>
<item><p>107b7</p><section>rgyud</section><text>pa'i bsngags pa brjod kyang mthar thug par mi 'gyur ro/ /sngon 'das pa'i dus yun ring po nas dge ba'i rtsa ba rgya cher bskyed pa ma yin na tha na 'di'i ming tsam yang thos par mi 'gyur na mngon sum du mthong ba lta smos kyang ci dgos/ lha dang mi dang klu la sogs pa'i 'khor</text></item>
<item><p>108a1</p><section>rgyud</section><text>mang po khyed rnams ngas gzungs 'di'i bsngags pa brjod pa thos nas thams cad kyis rjes su yi rang bar bya'o/ /gang la la zhig gis rig sngags 'di la skur pa btab par gyur na gang gA'i klung bye ba phrag dgu bcu rtsa dgu'i bye ma snyed kyi sangs rgyas de dag la skur ba</text></item>
<item><p>108a2</p><section>rgyud</section><text>btab par 'gyur ro/ /gal te gzungs 'di la the tshom dang yid mi ches pa skyes par gyur na gang zag de ni phan yon chen po dang gtan du 'bral bar 'gyur pas bskal pa brgya stong snyed du ngan 'gror 'khor zhing 'byung ba'i dus med de/ rtag par sangs rgyas kyang mi mthong /</text></item>
<item><p>108a3</p><section>rgyud</section><text>chos kyang mi thos/ dge 'dun yang mthong bar mi 'gyur bar rig par bya'o/ /'khor der 'dus pa'i byang chub sems dpa' sems dpa' chen po de dag dang / gsang ba'i bdag po lag na rdo rje dang / tshangs pa dang / brgya byin dang / rgyal po chen po bzhi</text></item>
<item><p>108a4</p><section>rgyud</section><text>dang / lha dang / klu dang / 'dre srin thams cad bcom ldan 'das kyis gzungs 'di'i bsngags pa brjod pa thos nas thams cad kyis rab tu dga' zhing mgu bas bka' yang dag par blangs nas mngon par sgrub par gyur to/ /de nas byang chub sems dpa' nyi</text></item>
<item><p>108a5</p><section>rgyud</section><text>'od kyis thugs rje chen po'i gzungs 'dzin pa dag yongs su bsrung ba'i ched du rig sngags chen po 'di smras so/ /na mo bud d+ha gu ra be/ na mo d+harma ma ha te/ na maHsang g+ha tra yA Ni tri pu pi sA ta tam namaH/ rig sngags 'di bton na kha na ma tho ba thams cad yongs su 'byang</text></item>
<item><p>108a6</p><section>rgyud</section><text>bar 'gyur/ bdud spong bar byed/ bgegs rnams sel bar 'gyur bas lan re bton nas sangs rgyas la phyag lan re bya'o/ /de bzhin du nyin re bzhin dus gsum du rig sngags bzlas nas sangs rgyas la phyag byas na ma 'ongs pa'i dus na skye ba thams cad</text></item>
<item><p>108a7</p><section>rgyud</section><text>du yid du 'ong ba'i mtshan shin tu mdzes pa re re'i 'bras bu rnam par smin pa thob par 'gyur ro/ /byang chub sems dpa' zla 'od kyis kyang rnal 'byor pa dag yongs su bsrung ba'i phyir gzungs 'di smras so/ /sin+ti te du soSh+Ta/ adz+nyA mi te atuSh+Ta/ si na khi ta ba li</text></item>
<item><p>108b1</p><section>rgyud</section><text>tiSh+TA/ ya mi dz+nyA ta o d+huSh+Ta/ ku la ti maSh+Ta khiSh+Ta swA hA/ rig sngags 'di lan lnga bzlas nas tshon sna lnga'i skud pa la sngags mdud byas te gang du na bar gdags par bya'o/ /rig sngags 'di ni 'das pa'i sangs rgyas gang gA'i klung bzhi bcu'i bye ma snyed kyis gsungs pa</text></item>
<item><p>108b2</p><section>rgyud</section><text>yin pas deng bdag gis kyang rnal 'byor pa dag yongs su bsrung ba'i phyir dang / bgegs thams cad yongs su bsal ba'i phyir dang / nad ma rungs pa thams cad yongs su bsal ba'i phyir dang / dge ba'i chos thams cad yongs su rdzogs par bya ba'i phyir dang /</text></item>
<item><p>108b3</p><section>rgyud</section><text>'jigs shing skrag pa thams cad yongs su spang ba'i phyir bstan pa yin no/ /bcom ldan 'das kyis bka' stsal pa/ kun dga' bo byang chub sems dpa' spyan ras gzigs dbang phyug gis bstan pa'i rig sngags 'di ni yang dag par bden te mi bden pa ci yang med do/ /byang</text></item>
<item><p>108b4</p><section>rgyud</section><text>chub sems dpa' 'di'i drung du 'ong bar 'dod na gu gul la lan nyi shu rtsa gcig sngags kyis btab ste bsregs na byang chub sems dpa' 'ong bar 'gyur ro/ /gang la la zhig byi la'i gdon gyis zin par gyur na byi la'i mgo rus bsregs pa'i thal ba sa gtsang ma dang bsres te/ 'jim</text></item>
<item><p>108b5</p><section>rgyud</section><text>pa la byi la'i gzugs byas nas mig stong pa'i gzugs kyi mdun du ur mo'i gri gtsang ma la brgya rtsa brgyad sngags kyis btab ste/ dum bu brgya rtsa brgyad du bcad nas sngags lan re gdon cing de'i ming nas lan re brjod na gtan du 'tsho bar 'gyur ro/ /byad stems kyis phog par</text></item>
<item><p>108b6</p><section>rgyud</section><text>gyur na gu gul dang ga bur cha mnyam par byas te/ khron pa'i chu gtsang ma bre gang dang bsres nas bskol te phul gang tsam lus pa blangs nas/ mig stong pa'i gzugs kyi mdun du lan brgya rtsa brgyad sngags kyis btab ste 'thungs na 'tsho bar 'gyur ro/ /gal te sdig pa dang sbrul gyis</text></item>
<item><p>108b7</p><section>rgyud</section><text>zin par gyur na bca' lga'i phye ma la lan bdun sngags kyis btab ste rma khar bskus na 'phral du 'tsho bar 'gyur ro/ /gal te mi ma rungs pa dag gis rku bshams nas gnod pa byas par gyur na sa gtsang ma'am bag zan nam/ spra tshil la pha rol po'i gzugs byas te mig stong</text></item>
<item><p>109a1</p><section>rgyud</section><text>pa'i gzugs kyi mdun du ur mo'i gri la lan brgya rtsa brgyad sngags kyis btab nas sngags lan re brjod de lan re gtubs nas pha rol gyi ming nas brjod de/ bsregs zin nas dum bu brgya rtsa brgyad du byas na pha rol po dga' zhing nam 'tsho'i bar du gus pas bkur zhing</text></item>
<item><p>109a2</p><section>rgyud</section><text>byams par 'gyur ro/ /gang dag mig nad kyis btab ste/ mig gi 'bras bu nyams par gyur tam/ ldongs par gyur tam/ mi gsal bar gyur tam/ ling tog dkar po dang dmar po dag gis khebs te 'od dang mi ldan par gyur na/ a ru ra dang / ba ru ra dang / skyu</text></item>
<item><p>109a3</p><section>rgyud</section><text>ru ra 'bru ma re zhib tu btags te/ 'thag pa'i tshe gtsang sbra bya dgos pas bud med gsar du bu btsas pa dang / khyi dang phag rnams bsnyen par mi bya'o/ /de bzhin gshegs pa'i mtshan nas brjod de/ sbrang rtsi dkar po dang / mi'i 'o ma dang sbyar nas mig la bsku bar bya'o/ /</text></item>
<item><p>109a4</p><section>rgyud</section><text>'o ma de yang bu khye'u btsas pa'i nu zho rung gi bu mo btsas pa'i nu zho ni mi rung ngo / /sman de sbyar zin nas kyang mig stong pa'i gzugs kyi mdun du lan stong rtsa brgyad sngags kyis btab ste/ mig la bskus nas zhag bdun gyi bar du khang pa dben par rlung bsrungs na mig gi 'bras bu</text></item>
<item><p>109a5</p><section>rgyud</section><text>skye bar 'gyur bas ling tog sngon po dang dkar po bsal te gsal brgyas par 'gyur ro/ /gang dag gdon rnams kyis btab ste myos par gyur na stag dang / 'phar ba dang spyang ki'i pags pa la lan nyi shu rtsa gcig sngags kyis btab ste lus la bgos na sos par 'gyur ro/ /</text></item>
<item><p>109a6</p><section>rgyud</section><text>gal te sbrul gyis zin par gyur na gang zin pa'i mi de'i rna spabs blangs nas lan nyi shu rtsa gcig sngags kyis btab ste rma khar glan na sos par 'gyur ro/ /gzer thabs ma rungs pas snying la gzer te 'chi la thug na ka pyi ta lag pa tsam chu gtsang ma phul gang dang sbyar te/ bskol</text></item>
<item><p>109a7</p><section>rgyud</section><text>nas phul phyed lus pa la lan bdun sngags kyis btab ste cig car blud na sos par 'gyur ro/ /sman de yang bud med kyi drung du bskol bar mi bya'o/ /ro langs kyi gdon gyis btab nas rgyun ring du na bar gyur na gu gul la lan nyi shu rtsa gcig sngags kyis btab ste bsregs te</text></item>
<item><p>109b1</p><section>rgyud</section><text>snar bdug par bya'o/ /yang na ri bong gi rtug pa'i ril bu bdun blangs te lan nyi shu rtsa gcig sngags kyis btab nas mid du bcug na sos par 'gyur te/ sha dang / chang dang / dku ba rnam pa lnga dang / tshig ngan pa rnams bsrung dgos so/ /yang na ba bla dang / yungs</text></item>
<item><p>109b2</p><section>rgyud</section><text>kar dang lan tshwa la lan nyi shu rtsa gcig sngags kyis btab ste nad pa'i khri'i drung du bsregs na gdon de'i lus 'jig par 'gyur bas 'dug pa'i thugs mi thub ste 'byer bar 'gyur ro/ /gal te gzhogs phyed na zhing rna ba dang sna subs par gyur tam/ rka lag sdud mi nus par gyur na</text></item>
<item><p>109b3</p><section>rgyud</section><text>ru rta til mar gyi nang du bskol te lan nyi shu rtsa gcig sngags kyis btab nas lus la bskus na gtan du 'tsho bar 'gyur ro/ /yang na ba'i mar la lan nyi shu rtsa gcig sngags kyis btab ste lus la bskus na yang sos par 'gyur ro/ /gal te bu btsa' dka' bar gyur na til</text></item>
<item><p>109b4</p><section>rgyud</section><text>mar la lan nyi shu rtsa gcig sngags kyis btab ste bud med sbrum ma'i lte ba dang mo mtshan la bskus na myur du btsa' bar 'gyur ro/ /bud med sbrum ma gang dag mngal du bu shi bar gyur na gi'u si srang gcig chu phul do'i nang du bskol te phul gang lus pa la lan nyi shu rtsa</text></item>
<item><p>109b5</p><section>rgyud</section><text>gcig sngags kyis btab nas blud na/ sdug bsngal zhing na ba med par 'byung bar 'gyur ro/ /sha ma 'byung du mi btub par gyur na yang smran 'di 'thungs na phan par 'gyur ro/ /glo bur du snying ga gzer te mi bzod par gyur na de ni ro nyul gyi gzer thabs zhes bya ba yin</text></item>
<item><p>109b6</p><section>rgyud</section><text>pas kun tu ru dang pog dkar po ma grugs pa la lan nyi shu rtsa gcig sngags kyis btab ste/ ci tsam 'byor ba byin nas glon du bcug na 'tsho bar 'gyur ro/ /sha chang dang / dku ba rnam pa lnga bsrung dgos so/ /mes tshig par gyur na ba lang gi lci ba dron mo la lan nyi shu</text></item>
<item><p>109b7</p><section>rgyud</section><text>rtsa gcig sngags kyis btab ste rma khar bskus na 'tsho bar 'gyur ro/ /srin bu khong par zhugs te na bar gyur na rta dkar po'i gcin phul phyed la lan nyi shu rtsa gcig sngags kyis btab ste blud na 'tsho bar 'gyur ro/ /tshabs che ba la phul gang blud na srin bu thag pa gcus pa bzhin</text></item>
<item><p>110a1</p><section>rgyud</section><text>du rang 'byung bar 'gyur ro/ /shu chen byung ba la leng se'u hwa brdungs pa'i khu ba la lan nyi shu rtsa gcig sngags kyis btab ste shu ba'i steng du blugs na rtsa ba rang 'byung bar 'gyur bas mod la 'tsho bar 'gyur ro/ /mig tu sbrang ma zhugs te na bar gyur na bong bu'i rtug pa</text></item>
<item><p>110a2</p><section>rgyud</section><text>btsir ba'i khu ba la lan nyi shu rtsa gcig sngags kyis btab ste mtshan mo mig tu blugs na 'tsho bar 'gyur ro/ /lto ba na bar gyur na khron pa'i chu gtsang ma'i nang du lan tshwa ma grugs pa 'brum bu nyi shu rtsa gcig bor te/ lan nyi shu rtsa gcig sngags kyis btab nas phul phyed 'thungs</text></item>
<item><p>110a3</p><section>rgyud</section><text>na phan par 'gyur ro/ /mig tshag por gyur tam/ mig tu sha lhag byung bar gyur tam/ ling tog byung bar gyur na ke'u khi tshe'i shing gi lo ma brdungs te btsir ba'i khu ba la lan bdun sngags kyis btab ste/ de'i nang du khar ba'i dong tshe gcig mtshan gcig sbangs nas yang lan</text></item>
<item><p>110a4</p><section>rgyud</section><text>bdun sngags kyis btab ste/ mig tu blugs na 'tsho bar 'gyur ro/ /gal te mtshan mo 'byung 'jug gi tshe 'jigs dngangs nas mi bde bar gyur na skud pa dkar po la lan nyi shu rtsa gcig sngags kyis btab ste/ mdud pa nyi shu rtsa gcig byas nas mgul du btags na 'jigs</text></item>
<item><p>110a5</p><section>rgyud</section><text>shing dngang ba dang 'bral bar 'gyur ro/ /'jigs pa dang bral ba kho nar ma zad kyi bsod nams kyang thob la sdig pa rnams kyang 'byang bar 'gyur ro/ /gal te khyim 'khor du ltas ngan byung bar gyur na bal po se'u'i shing gi yal ga blangs nas dum bu stong rtsa brgyad du gtubs</text></item>
<item><p>110a6</p><section>rgyud</section><text>te/ mgo mjug gnyi gar mar dang zho bskus nas sngags lan re bzla zhing re re bsregs te stong rtsa brgyad tshang bar byas na gdon bgegs thams cad rab tu zhi bar 'gyur te/ de'ang sangs rgyas kyi spyan sngar bya dgos so/ /shu dag dkar po blangs nas lan brgya rtsa brgyad</text></item>
<item><p>110a7</p><section>rgyud</section><text>sngags kyis btab ste/ dpung pa g.yas pa la btags nas g.yul ngor 'thab pa dang 'bel ba'i gtam smra ba'i gnas thams cad du rgyal bar 'gyur ro/ /ke'u khi tshe'i shing gi lo ma'am yal ga yang rung snye dum bur gtubs nas mgo mjug gnyis kar ba mar</text></item>
<item><p>110b1</p><section>rgyud</section><text>yang dag pa dang / sbrang rtsi dkar po dang ba zho bskus te sngags lan re bzla zhing dum bu re re sreg pa stong rtsa brgyad tshang bar bya'o/ /nyin gcig la dus gsum du bya zhing / dus gcig la yang lan stong rtsa brgyad bzlas te zhag bdun tshang bar gyur na sngags mkhan de rang gis</text></item>
<item><p>110b2</p><section>rgyud</section><text>mngon par shes pa thob par 'gyur ro/ /gdon mthu bo che gdul bar 'dod na lung tang la lan bzhi bcu rtsa dgu sngags kyis btab ste/ bu ram dang sbrang rtsi bskus nas 'phags pa snying rje chen po dang ldan pa'i gzugs byas pa'i mdun du bsreg par bya'o/ /gi'u wang srang</text></item>
<item><p>110b3</p><section>rgyud</section><text>gcig bai DUr+ya'i bum pa'i nang du bcug ste/ 'phags pa snying rje chen po dang ldan pa'i gzugs byas pa'i mdun du bzhag nas sngags lan stong rtsa brgyad kyis btab ste/ lus la bskus sam dpral bar thig le byas na/ lha dang / klu dang / 'dre srin dang mi dang mi ma yin</text></item>
<item><p>110b4</p><section>rgyud</section><text>pa thams cad rab tu dga' bar 'gyur ro/ /gal te la la zhig btson rar chud par gyur na phug ron dkar po'i rtug pa la lan brgya rtsa brgyad sngags kyis btab ste/ lag pa la bskus nas btson cha la byugs na btson cha rang grol bar 'gyur ro/ /gal te khyo shug</text></item>
<item><p>110b5</p><section>rgyud</section><text>chu dang me bzhin du mi 'dum par 'gyur na bya dur pa'i mjug ma blangs te/ 'phags pa snying rje chen po dang ldan pa'i gzugs byas pa'i mdun du sngags lan stong rtsa brgyad kyis btab nas lus la btags na/ de dag nam 'tsho'i bar du gcig la gcig dga' zhing byams</text></item>
<item><p>110b6</p><section>rgyud</section><text>pa dang bkur bar 'gyur ro/ /lo tog dang 'bras bu rnams la srin bu zhugs te za bar gyur na sa'am thal ba'am/ bye ma gtsang ma blangs te/ lan stong rtsa brgyad sngags kyis btab nas zhing gi phyogs bzhir gtor na srin bu rnams 'gyes par 'gyur ro/ /chu gtsang</text></item>
<item><p>110b7</p><section>rgyud</section><text>ma la sngags kyis btab ste/ 'bras bu'i ljon shing la gtor na srin bu 'bras bu la za ba'i thugs mi thub bo/ /na mo rat+na tra yA ya/ sha ra ma hA sha ra/ tu lu ma hA tu lu/ oM ku me ha ni sha pa/ bcom ldan 'das kyis bka' stsal pa/ gang la la</text></item>
<item><p>111a1</p><section>rgyud</section><text>zhig 'bru dkon pa'i gnas su phyin te/ mu ge byung nas zan chad par gyur na khyed kyis mig btsums nas lus drang por bsrang ste/ sems rtse gcig tu gzungs 'di lan brgya rtsa brgyad bzlas nas mig phye shig dang / lha rnams kyis lha'i zhal zas ro brgya dang ldan pa snod</text></item>
<item><p>111a2</p><section>rgyud</section><text>bkang nas khyer te 'ong bar 'gyur ro/ /gal te khyim na gnas pa'i tshe dgos par gyur na snod gtsang ma stong pa mdun du bzhag nas mig btsums te kha chus bkang nas lcang ma'i lcug ma dang rnga yab dang lhung bzed la gtor bar bya'o/ /chus gtor zin nas mig btsums te</text></item>
<item><p>111a3</p><section>rgyud</section><text>gzungs 'di lan bzhi bcu rtsa dgu bzlas na rang gi ngang gis ro brgya dang ldan pa'i zas snod kun gang ba 'byung bar 'gyur bas blangs nas zhag bdun gyi bar du bca' bar bya ste/ de ltar na 'di'i mthu stobs ni bsam gyis mi khyab par rig par bya'o/ /zas zos zin nas mig</text></item>
<item><p>111a4</p><section>rgyud</section><text>btsums te sa ra kha zhes brjod nas zas kyi lhag ma yang spang bar bya'o/ /zas zos te ltor mid nas kyang myur du 'ju bar 'gyur bas stobs dang ldan zhing bde ba 'thob par 'gyur/ thogs pa med pa'i spobs pa 'thob par 'gyur ro/ /kun dga' bo thos pa 'dzin par</text></item>
<item><p>111a5</p><section>rgyud</section><text>'gyur ba'i gzugs ni 'di yin te/ na mo bud+d+ha ya/ na mo d+harmA ya/ na maHsang g+hA ya/ na mo A da n+ni ye/ u ka tsi du u ka tsi du/ ma ti la li/ la lu te na mi ti na mi swA hA/ gzungs 'di 'dzin pas phyogs bzhi nas rgyun chad pa'i ri'i rtse mor dkyil 'khor</text></item>
<item><p>111a6</p><section>rgyud</section><text>byas nas mtshams bcad de lus bsrungs nas khar ba'i lhung bzed chung ngu cig khron pa'i chu gtsang mas bkang ste/ mdun du bzhag nas gzungs sngags bzlas na gdon mi za bar skar ma gsal ba cig 'ong bar 'gyur bas 'ong ba'i tshe 'jigs pa mi bskyed par sems</text></item>
<item><p>111a7</p><section>rgyud</section><text>bde bar mnyam par bzhag nas sems rtse gcig tu gzungs sngags 'don par byed na/ dbang po rno zhing shes rab dang ldan par 'gyur bas mi shes pa ci yang med par 'gyur/ 'jig rten pa'i lam gyi chos kyang mi rtogs pa ci yang med par 'gyur ro/ /thos pa rgyud</text></item>
<item><p>111b1</p><section>rgyud</section><text>pa'i tshe skar ma mchog tu gsal ba cig lhung bzed kyi chu'i nang du 'ong bar 'du shes pa skyed par bya'o// //byang chub sems dpa' spyan ras gzigs dbang phyug thogs pa mi mnga' ba'i thugs rje chen po rgya cher yongs su rdzogs pa'i gzungs/ bam po gnyis pa/</text></item>
<item><p>111b2</p><section>rgyud</section><text>de nas byang chub sems dpa' sems dpa' chen po spyan ras gzigs dbang phyug gus pas thal mo sbyar te/ bcom ldan 'das la 'di skad ces gsol to/ /bcom ldan 'das bdag ni sngon bsam gyis mi khyab pa'i bsod nams bsags pa'i rgyu dang rkyen gyis/ deng bcom ldan</text></item>
<item><p>111b3</p><section>rgyud</section><text>'das kyis bdag la lung bstan par mdzad pa dang / bdag snying rje chen po bskyed nas sems can thams cad la sman par bgyi ba dang / bcing ba mtha' dag gcad pa dang / 'jigs pa thams cad zhi bar 'gyur bar bzhed pa lags pas deng bdag gis yum zhes bgyi</text></item>
<item><p>111b4</p><section>rgyud</section><text>ba'i gzungs bshad par 'tshal te/ dus tha ma'i sems can rnams yum zhes bgyi ba'i gzungs 'di thos pa'i byin gyi rlabs kyi mthus de dag thams cad sdug bsngal gyi rgyu dang bral ba nas bde ba'i 'bras bu thob par 'gyur lags so/ /bcom ldan 'das dus lnga brgya</text></item>
<item><p>111b5</p><section>rgyud</section><text>tha ma la yul lam/ grong ngam/ grong khyer ram/ grong rdal gang yang rung ba dag tu dge slong ngam/ dge slong ma'am/ rigs kyi bu'am/ rigs kyi bu mo la sogs pas rtag par gdugs mtshan lan drug tu chos bzhin du yum zhes bgyi ba'i gzungs sngags</text></item>
<item><p>111b6</p><section>rgyud</section><text>kyi chos kyi rnam grangs 'di klog cing 'don pa dang / yongs su 'dzin par bgyid na/ bdag de bzhin gshegs pa'i bka' drin rjes su dran zhing gzo ba'i slad du rtag par rjes su 'brangs nas gang zag de dag yongs su srung bar bgyid cing spong bar mi bgyid pas 'dre srin</text></item>
<item><p>111b7</p><section>rgyud</section><text>thams cad kyis gnod par bgyid par mi 'gyur lags so/ /gzhan yang tshe rabs kyi sgrib pa lci ba thams cad kyang dus gcig tu yongs su 'byang bar 'gyur/ gzungs sngags kyi dkyil 'khor dang / phyag rgya'i chos kyi sgo thams cad kyang myur du yongs su rdzogs par</text></item>
<item><p>112a1</p><section>rgyud</section><text>'gyur lags so/ /bcom ldan 'das la yang 'di skad ces gsol to/ /bcom ldan 'das slad ma'i dus lnga brgya tha ma'i sems can rnams ni phal cher sdig pa'i dri ma lhun stug cing bsod nams chung bas yongs su 'dzin par bgyid pa zhig mchis na'ang</text></item>
<item><p>112a2</p><section>rgyud</section><text>'dre srin dag gis gnod pa bgyid pas/ deng bdag bcom ldan 'das kyi byin gyi rlabs kyis sems can rnams la rgya cher sman par bgyi ba dang / sems can rnams la bde bar bgyid pa dang / lha dang lha ma yin la sogs pa'i ched du gzungs kyi chos bshad par</text></item>
<item><p>112a3</p><section>rgyud</section><text>'tshal te/ bdag gis sngon 'das pa'i bskal pa tshad ma mchis pa snyed kyi bar du gzungs kyi chos 'di la bsten cing mchod pa bgyis lags so/ /'das pa dang / ma byon pa dang / da ltar bzhugs pa'i sangs rgyas rnams kyi bar dag kyang yum zhes bgyi ba'i gzungs</text></item>
<item><p>112a4</p><section>rgyud</section><text>kyi chos kyi rnam grangs 'di'i rgyus bla na med pa yang dag par rdzogs pa'i byang chub mngon par brnyes pa lags pas/ rigs kyi bu'am/ rigs kyi bu mo gang la la zhig sems rtse gcig tu yum zhes bgyi ba'i gzungs kyi chos kyi rnam grangs 'di 'don cing klog pa dang /</text></item>
<item><p>112a5</p><section>rgyud</section><text>yongs su 'dzin par bgyid na de dag tshe 'di nyid la tshig gi spobs pa myur zhing thogs pa ma mchis pa dang / shes rab dang spobs pa mngon par rtogs par 'gyur bas/ lha dang / mi'i 'khor mang po'i nang na mchog tu 'gyur/ gang dag thos pa rnams kyang rab tu dga'</text></item>
<item><p>112a6</p><section>rgyud</section><text>zhing thams cad kyis spyi bo btud de phyag bgyid par 'gyur/ skye ba thams cad du sangs rgyas dang / chos dang / dge 'dun mthong bar 'gyur gang ci smras kyang rung ste/ thams cad kyis yid ches pas nyan par 'gyur lags te/ de dag thams cad kyang sangs rgyas bcom</text></item>
<item><p>112a7</p><section>rgyud</section><text>ldan 'das rnams kyi byin gyi rlabs kyi mthu lags te/ rang nyid kyi mthu ni ma lags so/ /de nas bcom ldan 'das kyis byang chub sems dpa' spyan ras gzigs dbang phyug la khyod kyis 'di ltar lha dang mi dang lha ma yin la sogs pa de dag thams cad la phan pa dang /</text></item>
<item><p>112b1</p><section>rgyud</section><text>bde bar bya ba dang / las kyi lam yongs su sbyang ba'i ched du smras pa legs so legs so zhes bsngags pa brjod nas/ ngas kyang deng ye shes kyi phyag rgyas btab nas/ khyod byams pa chen po dang snying rje chen po la sogs pa'i sems can rnam pa sna tshogs las gtan du ldog</text></item>
<item><p>112b2</p><section>rgyud</section><text>par mi 'gyur bar bya'o zhes bka' stsal to/ /de nas bcom ldan 'das la byang chub sems dpa' spyan ras gzigs dbang phyug gis yang 'di skad ces gsol to/ /bcom ldan 'das bdag mngon par dran lags te 'das pa'i bskal pa tshad ma mchis pa nas/ yum</text></item>
<item><p>112b3</p><section>rgyud</section><text>zhes bgyi ba'i gzungs kyi chos kyi rnam grangs 'di yongs su bzung bas ri po Ta la la mchis pa'i tshe bdud kyi rgyal pos bdud kyi 'khor mang po dang 'grogs nas bdag gi chos dkrug cing / sngags kyi tshig rnams mngon par mi grub par bgyi bar bshams pa las/ de'i</text></item>
<item><p>112b4</p><section>rgyud</section><text>tshe bdag gis yum zhes bgyi ba'i gzungs 'dis bdud mang po rnams btul nas thams cad so sor gyes par gyur pas/ gzungs 'di'i mthu bsam gyis mi khyab par rig par bgyi lags so/ /de nas byang chub sems dpa' spyan ras gzigs dbang phyug byams</text></item>
<item><p>112b5</p><section>rgyud</section><text>pa dang / snying rje chen pos sems can thams cad la phan gdags shing lha dang mi rnams bde ba thob par bya ba'i phyir/ bcom ldan 'das dang 'khor 'dus pa chen po'i mdun du byang chub sems dpa' spyan ras gzigs dbang phyug phyag stong spyan stong dang ldan pa'i yum</text></item>
<item><p>112b6</p><section>rgyud</section><text>zhes bya ba'i gzungs lus po che'i sngags 'di smras so/ /na maHsarba ta thA ga tA ya/ na mo rat+na tra yA ya/ na mo\u0f85 mi tA b+hA ya/ ta thA ga tA ya/ aR+ha te samyak+saM bud+d+hA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/</text></item>
<item><p>112b7</p><section>rgyud</section><text>na mo ma hAs+thA maHprAp+tA ya/ bo d+hi satwA ya/ ma hA satwA ya/ ma hA kA ru Ni kA ya/ na mo bi pu la bi ma na su pra tiSh+Thi ta saM g+hA ya/ sUr+ya sha ta sa ha sra a ti re ka pra b+hA a ba b+hA si ta mUr+t+ta ye/ ma hA ma Ni mu ku Ta kuN+Da la a laM kA ra d+hA ra NI/ b+ha ga ba te pad+ma pA Na ye/</text></item>
<item><p>113a1</p><section>rgyud</section><text>sarba lo ka u pa sha ma nA ya/ bi bi d+ha mu kha sa ma be Sha biSh+Ta sarba satwa pa ri mo tsa kA ya/ tad+ya thA/ oM b+hur+b+hu ba/ ma hA lo ka ka ra Na/ nA tha ma sid+he mi ra b+ha drA binA sha na ka rA ya rA ga dwe Sha mo ha dz+wa la sha ma ka sha sa ka sa mA shwA sa na ka ra ka sarba pA pa durga te</text></item>
<item><p>113a2</p><section>rgyud</section><text>pra sha ma na ka rA ya/ sarba ta thA ga ta sam+ba da na ka ra he he ma hA bo d+hi satwa ba ra da pad+ma lo ki saM b+hu ta ma hA kA ru Ni ka dza Ta mu ku TA laM kr-i ta sha rI raM/ ma Ni ka na ka sha ta/ badzra baiDUr+yA laM kr-i ta sha rI ra/ a mi tA b+ha si na ka mA lA laM kr-i ta pra b+ha ra Na/ la ri tsa na ma hA du na/ na</text></item>
<item><p>113a3</p><section>rgyud</section><text>ran ri sha ta sa sha sra/ a b+hi la ShI ta kA ya/ ma hA bo d+hi satwA ya/ bi d+ha ma bi d+ha ma/ bi nA sha ya bi nA sha ya/ ma hA yan+t+raM kle sha ka ba d+ha/ a ba bad+ha bi bi d+ha satwa saM sA ra tsA ra ka /pra ma tha na/ pu ru Sha pad+ma pu ru Sha nA ga /pu ru Sha sA ga ra/ pu ru Sha siM ha/ bI ra bI rA shA</text></item>
<item><p>113a4</p><section>rgyud</section><text>ya/ su yan+ta su yan+ta/ ba ra ba ra/ d+ha ma d+ha ma/ sa ma sa ma/ d+hu ru d+hu ru/ pra shA sa ya/ pra shA sa ya/ gi ri gi ra/ bi ri bi ri/ tsi ri tsi ri/ mu ru mu ru/ mu yu mu yu/ mu ya mu ya/ muny+tsa muny+tsa/ d+hu na d+hu na/ bi d+hu na bi d+hu na/ d+hu ru d+hu ru/ gA ya</text></item>
<item><p>113a5</p><section>rgyud</section><text>gA ya/ gAd+ha ya gA d+ha ya/ ha sa ha sa/ pra ha sa pra ha sa/ bi b+hi d+ha kle sha bA sa na/ bdag ming 'di zhes bya ba'i/ ha ra ha ra/ saM ha ra saM ha ra/ du ru ti du ru ti/ ma hA man+t+ra du ru ti/ kar+N+Na sha ta par si ka b+ha ba bi sa na/ sha ma ka ma hA bo d+hi sa twa bar da swA hA/</text></item>
<item><p>113a6</p><section>rgyud</section><text>de'i tshe byang chub sems dpa' sems dpa' chen po spyan ras gzigs dbang phyug gis/ bcom ldan 'das la pad+ma chen po'i phyag rin po che'i bkod pa'i khar ba'i yum zhes bya ba'i gzungs 'di smras ma thag tu stong gsum gyi stong chen po'i 'jig rten gyi khams nas 'du shes</text></item>
<item><p>113a7</p><section>rgyud</section><text>med 'du shes med min gyi lha'i gnas kyi bar dag rnam pa drug tu g.yos/ rab tu g.yos par gyur to/ /lha rnams kyis kyang rin po che'i me tog gi char mngon par phab bo/ /'og min gyi lha dang / dbang phyug chen po rnams kyang g.yo zhing mi bde bas shin tu 'jigs shing</text></item>
<item><p>113b1</p><section>rgyud</section><text>dngangs par gyur to/ /gnod sbyin dang / srin po dang / 'dre gdon ma rungs pa thams cad kyang sdug bsngal chen po myong ba'i sgra skad chen pos phyung nas shar nub tu 'byer zhing bros kyang gang du 'gro ba'i gnas kyang rig cing rnyed par ma gyur to/ /de nas sprul pa'i byang chub sems</text></item>
<item><p>113b2</p><section>rgyud</section><text>dpas 'khor mang po rnams dang / 'dre srin ma rungs pa thams cad la gang gis bdag gi rig sngags las 'da' zhing rjes su 'brang bar mi byed na/ de dag gi lus kyi yan lag dang / nying lag thams cad rab tu na zhing 'jig par 'gyur ro/ /rig sngags 'dis ni ri rnams</text></item>
<item><p>113b3</p><section>rgyud</section><text>'joms shing rgya mtsho chen po skems par byed do/ /lha ma yin gyi dmag rnams rnam par bcom nas pham par byed do/ /yul 'khor rnams dang / grong dang / grong khyer dang / grong rdal rnams yongs su srung bar byed do/ /'dre gdon dang / nad dang / sman gyi dug dang /</text></item>
<item><p>113b4</p><section>rgyud</section><text>srin bu'i dug dang / log pa dang / ma rungs pa'i mi rnams pham zhing rab tu zhi bar byed do/ /sum cu rtsa gsum pa'i lha rnams btul nas rab tu dul bar byed do zhes smras pa dang / de nas bcom ldan 'das rdo rje chen po'i pho brang rab tu dga' ba na bzhugs pa dang / byang</text></item>
<item><p>113b5</p><section>rgyud</section><text>chub sems dpa' mchog tu btsun pa dang / lha dang klu dang / gnod sbyin dang / srin po dang / mi'am ci la sogs pa'i 'khor sangs rgyas kyi chos la gnas pa tshad med pa thams cad kyis kyang dus gcig tu bsngags pa brjod par gyur to/ /de nas bcom ldan 'das la byang chub</text></item>
<item><p>113b6</p><section>rgyud</section><text>sems dpa' spyan ras gzigs dbang phyug gis yang 'di skad ces gsol to/ /bcom ldan 'das rig sngags 'dis ni sgrib pa'i ri bo shin tu rgya che ba dag kyang rnam par 'joms par bgyid pas gang la la zhig nyan tam/ klog gam/ 'don tam/ yongs su 'dzin</text></item>
<item><p>113b7</p><section>rgyud</section><text>par bgyid dam/ mthong bar gyur na/ de dag la nyon mongs pa'i sgrib pa nag po ji snyed cig mchis pa de dag thams cad zhu byang bar 'gyur lags so/ /gzhan yang gang la la zhig rtag par nang bar langs nas gus pa'i sems kyis yum gyi gzungs 'di lan nyi shu rtsa</text></item>
<item><p>114a1</p><section>rgyud</section><text>gcig klog gam 'don par bgyid na/ byang chub sems dpa' spyan ras gzigs dbang phyug nyid rtag par de'i rjes su 'brangs nas yongs su srung ba bgyid cing yongs su skyob par bgyid do/ /gang la la zhig smon lam rgya chen po dang / ting nge 'dzin gyi sgo</text></item>
<item><p>114a2</p><section>rgyud</section><text>rgya chen po thams cad myur du 'grub par 'tshal na/ gcig pu gnas dben par mchis nas byang chub sems dpa' spyan ras gzigs dbang phyug yid la dran par bgyi zhing / gzhan yid la mi bgyi bar rtag par gzungs 'di lan brgya rtsa brgyad bzlas brjod bgyis na smon lam</text></item>
<item><p>114a3</p><section>rgyud</section><text>rnams mi 'grub pa gang yang ma mchis lags so/ /gzhan yang sems can thams cad kyi snying drung du sdug par 'gyur/ ngan 'gro'i sgo thams cad du ltung bar mi 'gyur lags so/ /mchis kyang rung ma mchis kyang rung ste/ rtag par sangs rgyas mdun na bzhugs par 'du</text></item>
<item><p>114a4</p><section>rgyud</section><text>shes nye bar bzhag par gyur na/ gang zag de skye ba'i gnas bye ba brgya stong tshad ma mchis pa kun tu bsags pa'i sdig pa'i las ci mchis pa de dag thams cad zhu byang bar 'gyur/ gang zag de 'khor los sgyur ba'i rgyal po stong gi bsod nams phun sum tshogs pa dag</text></item>
<item><p>114a5</p><section>rgyud</section><text>la longs spyod par 'gyur/ skye ba thams cad du byang chub sems dpa' spyan ras gzigs dbang phyug dang dus gcig tu skye bar 'gyur/ btsun pa'i khyim dag tu skye bar 'gyur lags so/ /gang la la zhig rtag par spos sam me tog snyim pa gang tsam byang chub sems dpa'</text></item>
<item><p>114a6</p><section>rgyud</section><text>spyan ras gzigs dbang phyug gi gzugs kyi mdun du mngon par gtor nas/ gzungs 'di lan nyi shu rtsa gcig 'don par bgyid na/ stong chen po'i 'jig rten gyi khams kyi yon tan dang snying rje chen po'i chos nyid 'thob par 'gyur/ gang zag de 'jig rten na</text></item>
<item><p>114a7</p><section>rgyud</section><text>mthar gyis mthu chen po myur du mngon par 'grub par 'gyur lags so/ /gang la la zhig rtag par byang chub sems dpa'i gdong dang / mig dang / mtshan dang / dpe byad la rnam par blta ste/ gzungs 'di lan stong rtsa brgyad 'don par bgyid na byang chub</text></item>
<item><p>114b1</p><section>rgyud</section><text>sems dpa' spyan ras gzigs dbang phyug myur du lus mngon sum du bstan nas rnal 'byor pas mthong bar 'gyur bas/ dri ma dang bral nas sa dang po dang / sangs rgyas rjes su dran pa'i ting nge 'dzin 'thob par 'gyur bas 'od kyis 'jig rten gyi khams gsal bar bgyid</text></item>
<item><p>114b2</p><section>rgyud</section><text>par 'gyur/ 'chi ba'i dus kyi tshe bsam gtan dang ting nge 'dzin la snyoms par 'jug pa bzhin du 'chi bar 'gyur bas tshe rabs thams cad du sngon gyi gnas rjes su dran pa'i shes rab 'thob par 'gyur/ kha na ma tho ba'i sdig pa ci mchis pa thams cad kyang zhu zhing byang bar 'gyur</text></item>
<item><p>114b3</p><section>rgyud</section><text>lags so/ /gzungs 'di yongs su 'dzin par 'tshal ba des rtag par dpyid zla ra ba dang / dbyar zla 'bring po dang / ston zla tha tshes gcig nas tshes bcu'i bar du gso sbyong dang / tshul khrims la gnas nas gos dkar po gtsang ma bgos te/ zas dkar</text></item>
<item><p>114b4</p><section>rgyud</section><text>gsum 'tshal nas ring bsrel dang bcas pa'i mchod rten nam/ ring bsrel gyi mdun du tsan+dan dkar po'i 'jim pa las dkyil 'khor khru gang gru bzhi pa bgyis nas/ me tog dang spos rnam pa sna tshogs dkyil 'khor gyi nang du gtor nas de bzhin gshegs</text></item>
<item><p>114b5</p><section>rgyud</section><text>pa'i sku gzugs kyi spyan sngar spos kyis bdugs te zhugs mar gtams nas sangs rgyas dang byang chub sems dpa' rnams la gus pa'i sems bskyed de/ rtag par gzungs 'di lan stong rtsa brgyad 'don par bgyid na/ tshes lnga'i nub mo byang chub sems</text></item>
<item><p>114b6</p><section>rgyud</section><text>dpa' spyan ras gzigs dbang phyug nyid dkyil 'khor gyi nang du mchi bar 'gyur bas rnal 'byor pas mthong ma thag tu mtshams ma mchis pa lnga'i kha na ma tho ba shin tu lci ba'i sgrib pa ci mchis pa thams cad zhu byang nas lus dang / ngag dang / yid kyi las thams cad</text></item>
<item><p>114b7</p><section>rgyud</section><text>yongs su dag par 'gyur bas sangs rgyas kyi ting nge 'dzin gyi mthu dang / dbang bskur ba'i sa'i mthu dang / pha rol tu phyin pa'i sa'i mthu dang / khyad par du 'phags pa'i ye shes kyis yang 'thob par 'gyur lags so/ /bcom ldan 'das gal te dgung char</text></item>
<item><p>115a1</p><section>rgyud</section><text>dbab par 'tshal bar gyur na/ gnam du bltas nas gzungs 'di stong rtsa brgyad 'don par bgyid na zil dngar gyi char dus bzhin du 'bab par 'gyur lags so/ /dog sa la bltas nas gzungs 'di lan stong rtsa brgyad tshang bar 'don par bgyid na 'bru rnam</text></item>
<item><p>115a2</p><section>rgyud</section><text>pa sna tshogs legs par 'gyur lags so/ /gtsang po dang / chab mig skams pa'i drung du gzungs 'di lan stong rtsa brgyad 'don par bgyid na chab 'phel zhing rgyas par 'gyur lags so/ /bro nad kyis thebs pa thams cad kyi mdun du rang gi sug pa lag pa la sngags 'dis</text></item>
<item><p>115a3</p><section>rgyud</section><text>lan bdun bsngags te sug pas bya bas na 'tsho bar 'gyur lags so/ /gang dran pa nyams pa'i mdun du gzungs 'di lan stong rtsa brgyad bzlas brjod bgyis na yang dag pa'i dran pa 'thob par 'gyur lags so/ /gang dag bkres skom gyis nyen pa'i mdun du de'i gdong la bltas</text></item>
<item><p>115a4</p><section>rgyud</section><text>nas gzungs 'di lan stong rtsa brgyad bzlas brjod bgyis na bkres skom gyis nyen pa'i 'du shes ngan pa thams cad rab tu bsal bar 'gyur lags so/ /gang dag mtshams dgum par 'tshal na rdzing chab kyi nang du zhugs te/ chos bzhin du gzungs 'di yongs su rdzogs</text></item>
<item><p>115a5</p><section>rgyud</section><text>par bris nas rgyal mtshan gyi khar btags na dpag tshad brgya tshun chad du gdon bgegs ci yang ma mchis te/ mtshams bkum pa nyid du gyur nas yongs su bsrungs par 'gyur lags so/ /rigs kyi bu'am rigs kyi bu mo gang la la zhig rtag par gdugs gcig</text></item>
<item><p>115a6</p><section>rgyud</section><text>bzhin du gzungs 'di lan stong rtsa brgyad 'don par bgyid na gang zag de'i bsod nams brjod kyis mi lang bas rig sngags 'dzin pa de dag btsun zhing dbang phyug dang ldan par 'gyur/ gzhan yang skye bo mang po kun gyis byams shing bsnyen bkur bgyid par 'gyur/ smon</text></item>
<item><p>115a7</p><section>rgyud</section><text>lam rnams yid bzhin du yongs su rdzogs par 'gyur lags so/ /gang dag bdud gdul bar 'tshal na yum gyi gzungs 'di bzlas te/ gu gul la lan nyi shu rtsa gcig sngags kyis btab nas sngags 'di lan re bzlas shing lan cig bsreg par byas nas lan brgya rtsa</text></item>
<item><p>115b1</p><section>rgyud</section><text>brgyad tshang bar bgyis na yongs su bsal bar 'gyur lags so/ /gal te skye bo mang po thams cad dga' bar 'tshal na rtag par lcang ma'i lcug ma la lan nyi shu rtsa gcig sngags kyis btab ste/ g.yar khar bcas na thams cad kyis byams shing bkur bar 'gyur lags</text></item>
<item><p>115b2</p><section>rgyud</section><text>so/ /gang dag bdag nyid spobs pa dang / shes rab dang ldan par 'tshal na shu dag srang gcig phye mar btags te/ chab mar dang sbrang rtsi dang sbyar nas ril bu bgyis te/ yum gyi gzungs 'dis mtshan ma gsum po 'di lta ste/ drod dang / dud pa dang / 'od byung gi bar</text></item>
<item><p>115b3</p><section>rgyud</section><text>du sngags kyis gdab par bgyi'o/ /mtshan ma de dag thob nas gdugs re bzhin sman gyi ril bu tsam bdun bdun 'tshal nas snying gar yang byug par bgyi ste/ de ltar zhag brgya'i bar du 'tshal na thogs pa ma mchis pa'i spobs pa 'thob par 'gyur bas/ bdag nyid kyi lus</text></item>
<item><p>115b4</p><section>rgyud</section><text>bsrung ba'i slad du gdugs re zhing yum gyi gzungs 'di lan brgya rtsa brgyad bzlas nas phyag rgya rnam pa bcu gnyis kyang bgyi'o/ /de la dang po byang chub sems dpa' mig stong dang ldan pa'i lus kun tu sdud pa'i phyag rgya ni 'di lags te/ sngar langs nas 'greng ste/ lus</text></item>
<item><p>115b5</p><section>rgyud</section><text>drang por bsrang nas rkang pa gnyis gshibs te/ rkang pa g.yas pa cung zad cig dgug par bgyi'o/ /sngar sug pa lag pa g.yon pa thur du brkyang nas gung mo dang srin lag gnyis bkug ste/ lag mthil du bzhag la/ mthe'u chung dang / mdzub mo dang / mthe</text></item>
<item><p>115b6</p><section>rgyud</section><text>bong ni yan par brkyang ste/ lag mthil bkan nas gyen du phyogs par bgyi'o/ /de'i rjes la sug pa g.yas pa'ang de bzhin du bgyis nas gung mo bkug ste/ phrag pa dang mnyam par bgyis nas lag mthil mdun du blta bar bgyi ste/ 'di ni lus kun sdud pa'i</text></item>
<item><p>115b7</p><section>rgyud</section><text>phyag rgya zhes bgyi'o/ /gal te bdud dang mu stegs can log par lta ba'i thibs po bcom nas yang dag pa'i lam du gzud par 'tshal na/ phyag rgya 'di bgyis nas sngags lan nyi shu rtsa gcig bzlas na gdon mi 'tshal bar smon pa bzhin du grub par 'gyur lags so/ /gzungs</text></item>
<item><p>116a1</p><section>rgyud</section><text>ni 'di lta ste/ na mo rat+na tra yA ya/ na ma Ar+yA ba lo ki te shwarA ya/ bo d+hi sa twA ya/ ma hA satwA ya/ ma hA kA ru Ni kA ya/ tad+ya thA/ a bat+ta/ a bat+ta/ pa ri bat+te/ e hi e hi swA hA/ de la gnyis pa byang chub sems dpa' mig stong dang ldan</text></item>
<item><p>116a2</p><section>rgyud</section><text>pa'i kun 'dzin gyi gzungs kyi phyag rgya ni 'di lags te/ snga ma'i lus kun sdud pa'i phyag rgya bzhin du thal mo sbyar te snying gar bzhag nas sor mo lnga bsnol mar btang ste/ g.yon pas g.yas pa mnan nas mdzub mo gnyis drang por bsgreng ste rtse mo phrad par bgyis la/ mthe</text></item>
<item><p>116a3</p><section>rgyud</section><text>bo gnyis mdzub mo gnyis kyi tshigs pa dang po la mnan nas cung zad cig dbye bar bgyi ste/ 'di ni kun 'dzin gyi gzungs kyi phyag rgya zhes bgyi'o/ /phyag rgya 'di'i bgyis par gyur na bskal pa tshad ma mchis pa tshun chad kyi 'khor ba'i sdig pa'i las ci mchis pa thams</text></item>
<item><p>116a4</p><section>rgyud</section><text>cad dus gcig tu yongs su byang bar 'gyur/ slad ma'i dus kyi tshe phyogs bcu'i sangs rgyas kyi zhing yongs su dag pa dag tu skye bar 'gyur lags so/ /bcom ldan 'das shAkya thub pa mngon par rdzogs par byang chub tu nye ba'i tshe bdud kyi rgyal pos glags btsal ba dang / kun</text></item>
<item><p>116a5</p><section>rgyud</section><text>'dzin gyi gzungs kyi phyag rgya 'di mdzad pas shin tu bde ba'i bsam gtan dang / ting nge 'dzin brnyes par gyur to/ /gzungs ni 'di lta ste/ tad+ya thA/ sarba d+hA ra NI maN+Da la/ e hi e hi/ pra b+hA shud+d+ha satwA ya swA hA/ de la gsum pa byang chub sems dpa' mig</text></item>
<item><p>116a6</p><section>rgyud</section><text>stong dang ldan pa'i rnam par thar pa dang / bsam gtan dang / ting nge 'dzin gyi phyag rgya ni 'di lags te/ slar bla gos phrag pa gcig tu gzar nas pus mo g.yas pa'i lha nga sa la btsugs te/ spyi bo thal mo sbyar nas mdzub mo gnyis bkug ste rtse mo sprad la mthe bo</text></item>
<item><p>116a7</p><section>rgyud</section><text>gnyis mdzub mo'i tshigs gnyis pa'i steng du bkan par bgyi ste/ chos kyi phyag rgya 'di ni rnam par thar pa dang / bsam gtan dang / ting nge 'dzin gyi phyag rgya zhes bgyi'o/ /'das pa'i de bzhin gshegs pa thams cad kyis kyang chos 'di mngon par bsgrubs</text></item>
<item><p>116b1</p><section>rgyud</section><text>pas bsam gtan dang / ting nge 'dzin dang / rnam par grol ba brnyes pa lags te/ rig sngags ni snga ma dang mthun lags so/ /gang la la zhig gdugs re bzhin du phyag rgya 'di bgyis te mchod pa bgyis na phyogs bcu'i sangs rgyas rnams myur du mthong bar 'gyur</text></item>
<item><p>116b2</p><section>rgyud</section><text>ro/ /de la bzhi pa byang chub sems dpa' mig stong dang ldan pa'i phyag rgya ni 'di lags te/ langs nas 'greng ste rkang pa gnyis gshibs nas sngar gung mo dang srin lag dang / mthe'u chung rnams rgyab sprad la mdzub mo gnyis bsgreng ste rtse mo sprad nas mthe bo gnyis mdzub mo'i</text></item>
<item><p>116b3</p><section>rgyud</section><text>tshigs gnyis pa'i steng du mnan te/ lag pa gnyis kyi bar du tshon sna lnga tsam phye nas smin mtshams su gzhag par bgyi ste/ 'di ni mig stong dang ldan pa'i phyag rgya zhes bgyi'o/ /phyag rgya'i chos kyi sgo 'di bgyis par gyur na sangs rgyas kyi zhing yongs su dag pa'i 'jig rten gyi</text></item>
<item><p>116b4</p><section>rgyud</section><text>khams gya nom pa bye ba phrag brgya stong snyed mthong bar 'gyur te/ sangs rgyas kyi zhing khams re re nas kyang byang chub sems dpa' 'bum phrag bcu dang bzhi stong rnal 'byor pa de'i grogs bgyid par 'gyur lags so/ /gang dag dkyil 'khor gyi chos kyi sgor lan gsum ma zhugs pa</text></item>
<item><p>116b5</p><section>rgyud</section><text>de dag gis ni phyag rgya'i chos kyi sgo 'di mthong du yang mi rung la cho ga 'di yang bgyir mi rung lags so/ /rtags mthong ba'i byang chub sems dpa' chos dang ye shes kyi mngon par shes pa gsal ba gcig lags na ni/ ci dang ci smon pa de dag thams cad yongs su rdzogs par 'gyur</text></item>
<item><p>116b6</p><section>rgyud</section><text>lags so/ /gzungs ni 'di lta ste/ oM sarba tsak+ShuHka rA ya d+hA ra NI in+d+rA ya swA hA/ de la lnga pa byang chub sems dpa' mig stong dang ldan pa'i lag stong kun sdud pa'i phyag rgya ni 'di lags te/ langs nas sug pa rkang pa gshibs te/ sngar sug pa lag pa g.yas pa'i</text></item>
<item><p>116b7</p><section>rgyud</section><text>lag mthil bkang nas sor mo lnga so sor phan tshun du bsnyen te/ de'i rjes la sug pa lag pa g.yon pa'i lag mthil g.yas pa'i steng du mnan nas snying gar 'jog pa gang lags pa 'di ni lag stong kun sdud pa'i phyag rgya zhes bgyi ste/ 'dis stong gsum gyi stong chen po'i 'jig rten</text></item>
<item><p>117a1</p><section>rgyud</section><text>gyi khams na bdud ji snyed mchis pa thams cad sdud cing 'dul bar bgyid lags so/ /gzungs sngags ni 'di lta ste/ tad+ya thA/ a ba lo ki te shwa rA ya/ sarba duSh+Ta o hA ya ni swA hA/ de la drug pa byang chub sems dpa' mig stong pas ting nge 'dzin rtogs par</text></item>
<item><p>117a2</p><section>rgyud</section><text>'gyur ba'i phyag rgya ni 'di lags te/ 'greng ste rting pa gnyis sprad nas/ sngar sug pa lag pa g.yon pa'i sor mo bsgreng ste gung mo bkug nas mdun du phul la/ de'i rjes la sug pa lag pa g.yas pa'ang de bzhin du bgyis nas gung mo bkug ste nang logs su phul ba 'di ni ting nge 'dzin rtogs</text></item>
<item><p>117a3</p><section>rgyud</section><text>par 'gyur ba'i phyag rgya zhes bgyi ba lags te/ 'dis ting nge 'dzin dang / ye shes kyi phyag rgya'i bkod pa dang / chos kyi sgo mo brgyad khri bzhi stong yang rtogs par 'gyur/ bla na med pa yang dag par rdzogs pa'i byang chub kyang mngon du bgyid par 'gyur lags so/ /rig sngags ni snga</text></item>
<item><p>117a4</p><section>rgyud</section><text>ma nyid bzla bar bgyi'o/ /de la bdun pa byang chub sems dpa' mig stong pas lha klu sde brgyad dang / 'dre srin rnams dgug cing sdud pa'i phyag rgya ni 'di lags te/ 'greng nas rkang pa gnyis gshibs te/ sngar sug pa lag pa g.yon pa'i srin lag gis mthe bo'i sen mo la reg</text></item>
<item><p>117a5</p><section>rgyud</section><text>par bgyis nas/ de'i rjes la sug pa lag pa g.yas pa yang de bzhin du bgyis te/ mthe'u chung dang gung mo gnyis drang por bsgreng nas rtse mo phan tshun phrad par bgyis la/ lag ngar gyi tshigs gnyis sbyar nas mdzub mo ni phan tshun rgyu bar bgyi'o/ /rig sngags ni 'di lta ste/</text></item>
<item><p>117a6</p><section>rgyud</section><text>oM sarba de ba nA ga a na ri swA hA/ de la brgyad pa byang chub sems dpa' mig stong pas tshangs pa chen po dang / brgya byin lha'i dbang po g.yar drang nas chos 'dri ba'i phyag rgya ni 'di lags te/ phyag rgya snga ma'i steng du lag ngar gyi tshigs gnyis phye nas sug pa lag pa'i zur sprad de/</text></item>
<item><p>117a7</p><section>rgyud</section><text>lag mthil bkan la mdzub mo ni phan tshun rgyu bar bgyi'o/ /rig sngags ni 'di lta ste/ oM ma hA brah+mA ya e hi e hi swA hA/ phyag rgya dang rig sngags 'dis ni gzungs kyi phyag rgya'i sgo mo tshad ma mchis shing grangs ma mchis pa thams cad yang dag par sdud cing 'du bar bgyi'o/ /</text></item>
<item><p>117b1</p><section>rgyud</section><text>gal te nyi zla la gza' zhugs par gyur na/ chab mar la lan brgya rtsa brgyad sngags kyis gdab par bgyi'o/ /yang na lan nyi shu rtsa gcig sngags bzla bar bgyi'o/ /chab mar phyag rgyas btab ste 'tshal na dbang po rno bar 'gyur bas gdugs gcig la sh+lo ka khri lobs par</text></item>
<item><p>117b2</p><section>rgyud</section><text>'gyur lags so/ /phyag rgya'i chos kyi sgo mo 'di ni de bzhin gshegs pa nyi ma'i snying pos byang chub sems dpa' spyan ras gzigs dbang phyug la bka' stsal pa lags so/ /de la dgu pa byang chub sems dpa' mig stong pa'i rab tu dga' ba'i yid bzhin gyi</text></item>
<item><p>117b3</p><section>rgyud</section><text>nor bu'i phyag rgya ni 'di lags te/ 'greng nas snying gar thal mo sbyar te/ mthe bo gnyis ka lag mthil du bkug nas sor mo gzhan bzhi ni drang por bsgreng ste snying gar thal mo sbyar nas rig sngags snga ma 'don par bgyid na/ gdon mi 'tshal bar lha rnams kyi gzhal med</text></item>
<item><p>117b4</p><section>rgyud</section><text>khang dag tu 'jug par 'gyur phyogs bcu'i sangs rgyas kyi zhing rnams su kun tu rgyu zhing rin po che brgyad stong bsams pa bzhin thob nas sangs rgyas rnams la mchod pa bgyid par 'gyur lags so/ /gang la la zhig chos kyi sgo 'di mngon par bsgrub pa gang lags pa</text></item>
<item><p>117b5</p><section>rgyud</section><text>des nang par sngar langs nas khrus yongs su dag par bgyis te/ phyag rgya 'di bgyis na phyogs bcu'i sangs rgyas gang gA'i klung gi bye ma snyed mngon sum du mthong nas/ bskal pa tshad ma mchis pa snyed kyi 'khor ba'i las ngan pa'i kha na ma tho ba lci ba rnams yongs su byang bar</text></item>
<item><p>117b6</p><section>rgyud</section><text>'gyur bas/ de'i slad du yon tan 'di lta bu'i bsngags pa brjod pa lags so/ /de la bcu pa byang chub sems dpa' mig stong pa'i smon pa rnams yid bzhin du mngon par 'grub pa'i phyag rgya ni 'di lags te/ phyag rgya snga ma bzhin du bgyis pa las mdzub mo gnyis bkug ste</text></item>
<item><p>117b7</p><section>rgyud</section><text>mthe bo gnyis kyi sen mo mnan nas mdzub mo'i sen mo ni rgyab sprad par bgyi ste/ rig sngags ni snga ma nyid bzla bar bgyi'o/ /de ltar bgyis na smon pa rnams mngon par 'grub cing gdon mi za bar byang chub kyi lam las ldog par mi 'gyur lags so/ /de la bcu gcig pa byang</text></item>
<item><p>118a1</p><section>rgyud</section><text>chub sems dpa' mig stong pa'i 'gog pa'i snyoms par 'jug pa'i ting nge 'dzin gyi phyag rgya ni 'di lags te/ phyag rgya snga ma bzhin du bgyis pa las mdzub mo lnga drang por bsgreng ste thal mo dbye bar bgyi'o/ /phyag rgya 'di ni bdag sngon rgyu'i sa la gnas pa'i</text></item>
<item><p>118a2</p><section>rgyud</section><text>tshe gang gA'i klung gi bye ma snyed kyi sangs rgyas rnams kyis bdag la stsal bas/ bdag bla na med pa yang dag par rdzogs pa'i byang chub kyi lam mngon sum du gyur pa lags te/ rig sngags ni snga ma nyid bzla bar bgyi'o/ /de la bcu gnyis pa byang chub sems dpa' mig stong dang ldan pas</text></item>
<item><p>118a3</p><section>rgyud</section><text>sangs rgyas spyan 'dren pa'i ting nge 'dzin gyi phyag rgya ni 'di lags te/ phyag rgya snga ma bzhin du snying gar thal mo sbyar nas mdzub mo gnyis phan tshun rgyu bar bgyi'o/ /rig sngags ni 'di lta ste/ o~M sarba bud+d+ha sa ma ya e hi e hi brah+ma shud+d+ha satwa swA hA/ de la byang chub sems dpa' mig</text></item>
<item><p>118a4</p><section>rgyud</section><text>stong lag stong dang ldan pa'i dkyil 'khor 'dri ba'i cho ga ni 'di lags te/ bcom ldan 'das rdzu 'phrul chen po dang ldan pa'i yum gyi dkyil 'khor dang rig sngags dang / phyag rgya'i chos 'dis ni dus tha ma'i dus kyi tshe rig sngags 'dzin pa rnams de bzhin gshegs pa'i</text></item>
<item><p>118a5</p><section>rgyud</section><text>rig sngags kyi gzungs sngags kyi dkyil 'khor mnyam pa'i ting nge 'dzin thams cad myur du gsal bar mthong bar bgyid pas/ rig sngags 'dzin pa'i gang zag gang lags pa des rtag par ngag bsdams te/ bre mo'i gtam rnams smra bar mi bgyi'o/ /gzungs las</text></item>
<item><p>118a6</p><section>rgyud</section><text>byung ba'i rdzu 'phrul dang / ting nge 'dzin dang / mtshan ma ya mtshan can rnam pa sna tshogs gang lags pa de dag ma brtags par bab col du brgyud par mi bgyi'o/ /yongs su dad pa'i sems kyis dran pa nye bar bzhag nas skad cig tsam du yang rnam par g.yeng bar</text></item>
<item><p>118a7</p><section>rgyud</section><text>mi bgyi'o/ /gal te khe la gdu bas slad rol du gzhan dag la tha dad pa'i mtshan ma ston par bgyid na/ sdig pa'i las sbyong bar 'tshal yang de dag 'grub par mi 'gyur lags so/ /gal te yang dag pa'i yongs su dang ba dang / chos kyi bsam pa gang lags</text></item>
<item><p>118b1</p><section>rgyud</section><text>pa des bsgom par mi bgyid na/ bgyis pa rnams chab 'tshal zhing don ma mchis par sdug bsngal sna tshogs myong ba tsam du bas kyi/ nams kyang sgrub pa dag mngon par 'grub par mi 'gyur bas/ rtag par nan tan brtson 'grus kyis tshul khrims yongs su dag par</text></item>
<item><p>118b2</p><section>rgyud</section><text>bsrungs nas dku ba rnam pa lnga dang / sha chang 'tshal bar mi bgyi'o/ /gal te dbyen tshig dang / g.yo sgyu'i tshig dang / phrag dog gi tshig smra bar gyur tam/ dkyil 'khor dang / phyag rgya dang / rig sngags kyi cho ga rku ba'i nongs pa 'di dag 'byung bar gyur na/</text></item>
<item><p>118b3</p><section>rgyud</section><text>sangs rgyas dang byang chub sems dpa' thams cad kyis spong bar mdzad pas/ 'di skad du ngas khyed spangs pa ma yin yang gzigs shing yongs su bsdu ba'i 'os ma yin no zhes gsung bar 'gyur te/ bcom ldan 'das gang zag de dag ni de bzhin gshegs pa thams</text></item>
<item><p>118b4</p><section>rgyud</section><text>cad kyi tshul khrims yongs su dag pa bshig pa dang / dkon mchog gsum dang yang dag pa'i chos dang / dge ba'i mtshan nyid thams cad la skur cing 'jig par bgyid pa lags pas/ de lta bu'i gang zag de dag ni rtag par lha'i bu'i bdud dang / 'dre gdon</text></item>
<item><p>118b5</p><section>rgyud</section><text>thams cad dang / mu stegs can rnams dang / bi nA ya ka rnams dang / khams gcig tu bsdu ba dang / las gcig la gnas pa dang / gtan du skyabs ma mchis par gyur pa lags pas/ 'phags pa rnams kyis yongs su skyob par mi mdzad cing rtag</text></item>
<item><p>118b6</p><section>rgyud</section><text>par sangs rgyas dang / byang chub sems dpa' dang / 'phags pa dang / lha dang drang srong thams cad kyis smod par 'gyur bar rig par bgyi lags so/ /lam sun 'byin cing chos 'jig par bgyid pa'i gang zag de lta bu de dag gdugs mtshan du rtag par</text></item>
<item><p>118b7</p><section>rgyud</section><text>gzungs 'di rjes su dran par bgyid kyang / bcom ldan 'das bdag gis gang zag de dag nams kyang 'grub par mi 'gyur bar mthong lags te/ de ltar mi 'grub pa de yang bdag gis nongs pa ma lags kyi/ de dag rang nyid kyis nongs skyon lags pas don de'i</text></item>
<item><p>119a1</p><section>rgyud</section><text>slad du gzungs 'di yi cho ga dang / glegs bam de dag gis mthong zhing thos par yang mi bgyi/ 'don cing 'dzin du stsal bar yang mi bgyi ste/ gang dag tshangs par spyod pa yongs su dag par bsrung ba dang / byams pa dang / snying rje'i sems dang ldan pa dang /</text></item>
<item><p>119a2</p><section>rgyud</section><text>sems can la snying brtse zhing byang chub yongs su gnyer bar bgyid pa dag gis yi ger bris nas klog pa dang / 'don pa dang / yongs su 'dzin par gyur na/ yum gyi gzungs kyi dkyil 'khor mngon par 'grub par 'gyur bas so/ /chos kyi cho ga 'di ni byang chub sems</text></item>
<item><p>119a3</p><section>rgyud</section><text>dpa' sems dpa' chen po spyan ras gzigs dbang phyug gi mchog tu gsang ba'i snying po lags pa'i slad du rig sngags 'dzin pas yang dag pa'i sems dang / brtson 'grus kyi sems kyis lus kyi yan lag dang / nying lag dang / rus pa dang / sha dang /</text></item>
<item><p>119a4</p><section>rgyud</section><text>rtsa rgyus dang / rkang dang / mgo dang / mig la sogs pa'ang yongs su spangs nas gzhan dag la stsal te/ chos 'di yongs su gnyer nas rtag par nan tan brtson 'grus kyis mngon par bsgrub par 'tshal na rin po che dang / 'bru dang / dar zab dang /</text></item>
<item><p>119a5</p><section>rgyud</section><text>gos dang / mal cha dang / sman dang / nor rdzas rnam pa sna tshogs rnam par grol ba'i yum gyi gzungs dang / dkyil 'khor dang / phyag rgya'i gzugs brnyan gyi chos kyi ched du gtong ba lta smos kyang ci 'tshal te/ slob dpon gyi bstan pa ji lta ba bzhin du</text></item>
<item><p>119a6</p><section>rgyud</section><text>sems rtse gcig tu bsgrub par bgyi'o/ /de ci'i slad du zhe na/ rnam par grol ba'i gzungs kyi chos 'di ni slad ma'i dus tha ma'i tshe sems can rnams la sangs rgyas kyi mdzad pa bgyis nas yang dag pa'i spyod pa dang / yang dag pa'i las kyi mtha' dang / yang dag pa'i</text></item>
<item><p>119a7</p><section>rgyud</section><text>brtson 'grus dang / lta bas bgrod pa'i phyogs dang / rnam par grol ba'i lam mngon par 'grub par bgyid cing de dag dus 'di nas bla na med pa yang dag par rdzogs pa'i byang chub mngon par 'tshang rgya ba'i bar du nams kyang ldog par mi 'gyur bar bgyid pas so/ /dkyil</text></item>
<item><p>119b1</p><section>rgyud</section><text>'khor de yang gtsug lag khang gi nang ngam/ ri'am/ chab mig 'bab pa'am/ nags tshal gyi drung du yang rung ste/ nye 'khor kun tu khru gang yan chad ni shing gi rtsa ba dang / dogs ngan pa dang / gyo mo dang / gor ma dang / rus pa la sogs pa ci mchis pa brkos te</text></item>
<item><p>119b2</p><section>rgyud</section><text>bsal nas/ dog sa bzang po las rmang khru gang tsam du blangs te brdungs nas mnyam por bgyis la ba lang gi lci ba dang / spos chab dog sa ser po dang bsres nas 'jim pa bgyis te legs par byug cing zhal zhal bgyis nas gling lngar bgo bar bgyi'o/ /de la dbus kyi</text></item>
<item><p>119b3</p><section>rgyud</section><text>gling ni zheng du khru gsum tsam du bgyis te/ dbus kho nar khru do gru bzhi lham par mchis pa'i rin po che'i 'khor lo rtsibs brgya rtsa brgyad dang ldan pa cig bri bar bya'o/ /gzhan yang 'khor lo'i dbus su rin po che'i pad+ma kha bye ba 'dab ma sum cu rtsa gnyis mchis pa khru gang pa</text></item>
<item><p>119b4</p><section>rgyud</section><text>cig bri bar bgyi'o/ /gzhan yang 'khor lo'i tha ma 'khor bar 'od 'bar ba bri bar bya'o/ /de'i rjes la gling gi grwa bzhir pad+ma kha bye ba re re bri bar bgyi'o/ /gzhan yang pad+ma re re'i steng du yid bzhin gyi nor bu re re bris nas nor bu bzhi po'i steng du 'od 'bar ba bri bar bgyi'o/ /</text></item>
<item><p>119b5</p><section>rgyud</section><text>gzhan yang 'dab ma sum cu rtsa gnyis dang ldan pa'i pad+ma de'i steng du byang chub sems dpa' spyan ras gzigs dbang phyug gi gzugs tsan+dan dkar po las bgyis pa zhig gzhag par bgyi'o/ /de nas gling gnyis pa ni zheng du khru gang par bgyis nas sngar grwa bzhir pad+ma kha bye ba</text></item>
<item><p>119b6</p><section>rgyud</section><text>re re bri bar bgyi'o/ /gzhan yang pad+ma de dag re re'i steng du ri rab lhun po'i stan rim pa gsum mchis pa gsum gsum bris nas byang shar mtshams kyi stan la ni dbang phyug chen po'i lha bri'o/ /shar lho'i mtshams kyi stan la ni lha mthu chen po bri'o/ /lho nub mtshams kyi stan</text></item>
<item><p>119b7</p><section>rgyud</section><text>la ni tshangs pa chen po bri'o/ /nub byang mtshams kyi stan la ni brgya byin bri bar bya'o/ /gzhan yang ngos bzhir ni rin po che'i me tog dang / phreng ba bcu drug bri bar bgyi'o/ /de nas gling gsum pa ni zheng du khru do par bgyis te/ sa gzhi sngon po la gser gyi thig bkye ba</text></item>
<item><p>120a1</p><section>rgyud</section><text>'ba' zhig bri bar bgyi'o/ /de nas gling bzhi pa ni zheng du khru gang bar bgyis te/ ngos bzhi spyi la bar chad nyi shu rtsa brgyad du byas nas bar chad du ma bu re re'i nang du yang pad+ma kha bye ba re re bri bar bgyi'o/ /gzhan yang bzhin du pad+ma de dag re re'i steng</text></item>
<item><p>120a2</p><section>rgyud</section><text>du yang rdo rje tho ba dang / rtse gsum pa'i phyag rgya dang / dgra sta'i phyag rgya dang / gri'i phyag rgya dang / ral gri'i phyag rgya dang / dung gi phyag rgya dang / chu gri'i phyag rgya dang / zhags pa'i phyag rgya dang / dbyig pa thogs pa'i phyag rgya dang / gdugs kyi phyag rgya dang / yid</text></item>
<item><p>120a3</p><section>rgyud</section><text>bzhin gyi nor bu'i phyag rgya dang / gshin rje'i dbyig pa'i phyag rgya dang / bi nA ya ka'i phyag rgya dang / mtshon cha'i phyag rgya dang / 'khor lo'i phyag rgya dang / sug pa lag pa sna tshogs dang ldan pa'i phyag rgya rnams so sor bris nas phyag rgya de dag kun la'ang 'od 'bar</text></item>
<item><p>120a4</p><section>rgyud</section><text>ba dag bri bar bgyi'o/ /gzhan yang lho phyogs kyi chab sgor bar chad bgyis pa'i nang du ni 'thab bral gyi lha bri ba'o/ /nub phyogs kyi chab sgor bar chad bgyis pa'i nang du ni chu lha bri'o/ /byang phyogs kyi chab sgor bar chad bgyis pa'i nang du ni ku be ra bri'o/ /shar phyogs kyi</text></item>
<item><p>120a5</p><section>rgyud</section><text>chab sgor bar chad bgyis pa'i nang du ni lha gzhon nu bri bar bgyi'o/ /de nas gru bzhi'i gnas so sor ni rgyal po chen po bzhi khro gnyer can g.yog 'khor dang bcas pa bri bar bgyi'o/ /de nas gling lnga pa ni khru gang bar bgyis te/ ngos bzhi kun tu 'bras bu'i ljon</text></item>
<item><p>120a6</p><section>rgyud</section><text>shing dang / me tog gi ljon shing dang / rin po che'i ljon shing rnam pa sna tshogs bri bar bgyi'o/ /gzhan yang grwa bzhi kun tu rin po che'i ri rab lhun po re re bri bar bgyi'o/ /chab sgo bzhir ni rgya mtsho chen po'i chab bri bar bgyi'o/ /dkyil 'khor gyi slad nang</text></item>
<item><p>120a7</p><section>rgyud</section><text>gi gling rnams kyi sa gzhi ni kha dog sngon por bgyi'o/ /gzhan yang slad nang gi gling rnams kyi nub phyogs kyi chab sgo'i lho'i ngogs zur la sngags mkhan 'byung zhing 'jug pa'i chab sgo gcig dbye bar bgyi'o/ /gzhan yang spyan ras gzigs dbang phyug</text></item>
<item><p>120b1</p><section>rgyud</section><text>mig stong lag stong dang ldan pa'i gzugs bgyis pa'i gcig dbus su kha shar phyogs su blta bar bgyi'o/ /gzhan yang mig stong lag stong dang ldan pa'i mdo sde glegs bam cig pad+ma 'dab ma sum cu rtsa gnyis mchis pa'i dkyil 'khor gyi steng du bzhag nas gzugs</text></item>
<item><p>120b2</p><section>rgyud</section><text>bgyis pa de'i mdun du gzhan yang tsan+dan dkar po'i dri chab zhal bu bcu drug dang / zhal zas rnam pa sna tshogs dang / zas dkar gsum dang / shing tog la sogs pas bkang ba'i gzhong bu nyi shu rtsa lnga dang / spos chab bre gang dang / bum pa dar tshon sna</text></item>
<item><p>120b3</p><section>rgyud</section><text>tshogs dang / me tog dang / ljon shing gi yal ga la sogs pas kha brgyan pa nyi shu rtsa lnga dang / me tog dang phreng ba sna sna nas nyi shu nyi shu dang / mar me nyi shu rtsa brgyad dang / byug spos dang / spos kyi phye ma dang / de la sogs pa'i spos deb tshe nyi shu dang / byang chub</text></item>
<item><p>120b4</p><section>rgyud</section><text>sems dpa'i gzugs bris pa'i 'phan dang / dar tshon sna tshogs las bgyis pa'i 'phan spyir phreng nyi shu rtsa lnga bsham par bgyi'o/ /'di ltar mchod pa bgyid pa'i zhal sder dang / snod spyad dang / bum pa la sogs pa de dag thams cad kyang gser dang / dngul dang /</text></item>
<item><p>120b5</p><section>rgyud</section><text>khar ba la sogs pa las bgyis pa las sbyar bar bgyi'o/ /gal te yang dag par ma mchis na brnyan ma yang rung lags so/ /'di ltar yo byad de dag thams cad kyang slad nang gi gling rnams ngos bzhir chos bzhin du bri zhing dgram par bgyi'o/ /gdan dang me tog</text></item>
<item><p>120b6</p><section>rgyud</section><text>sna tshogs gzugs shing gtor bar bgyi'o/ /'bras sA lu'i me tog dang / yungs kar dang / me tog rnam pa sna tshogs dkyil 'khor gyi steng du gtor bar bgyi'o/ /zhal zas de dag kyang gdugs gcig bzhin du gsar du bgyis pa bzang po las mchod par</text></item>
<item><p>120b7</p><section>rgyud</section><text>bgyi'o/ /sngags mkhan de yang 'byung 'jug gi tshe khrus yongs su dag par bgyis nas byug spos kyis byugs te/ gos sar pa gtsang ma bgo bar bgyi'o/ /zas dkar gsum 'tshal nas tsan+dan dang / a ga ru dang / du ru ska dang / ga bur la sogs pa bsres te/</text></item>
<item><p>121a1</p><section>rgyud</section><text>gdugs gcig la dus gsum du byang chub sems dpa' spyan ras gzigs dbang phyug mig stong lag stong dang ldan pa'i gzugs bgyis pa la mchod par bgyi'o/ /nang gi gling gsum pa'i nang du mig stong pa'i gzugs gzhag pa'i mdun du rang byang chub sems</text></item>
<item><p>121a2</p><section>rgyud</section><text>dpa'i sdom pa gsum po dag yang dag par blang bar dam bca' bar bgyi'o/ /gdugs mtshan du slad rol gyi gling gi nub phyogs kyi chab sgor skyil mo krung bcas te mchis nas gdugs gcig la yum gyi gzungs lan stong rtsa brgyad bar chad ma mchis par bzlas brjod bgyis nas gdugs nyi shu rtsa</text></item>
<item><p>121a3</p><section>rgyud</section><text>gcig gi bar du bsam pa gtugs te mchod par bgyi'o/ /gzhan yang dus drug tu dkyil 'khor kyi nub ngos kyi zur gyi chab sgo nas dkyil 'khor gyi nang du zhugs nas/ gling gsum pa'i nub phyogs kyi chab sgor 'greng ste/ sngar bstan pa'i phyag rgya dang po dang / gnyis pa dang gsum pa nas bcu gnyis pa sangs</text></item>
<item><p>121a4</p><section>rgyud</section><text>rgyas spyan 'dren pa'i ting nge 'dzin gyi bar gyi phyag rgya kun bgyis nas sngags lan bdun bdun bzla bar bgyi'o/ /phyag rgya bcu gnyis pa'i bar du bgyis lags nas kyang bdag nyid byang chub chen po'i smon lam shin tu bstan pa las phyir mi ldog par bgyi'o zhes smon lam btab nas</text></item>
<item><p>121a5</p><section>rgyud</section><text>g.yar 'dren par bgyid na/ thams cad nye bar mchi bar 'gyur bas lus drang por bsrang ste mchis nas nges pa'i sems kyis lha 'dre thams cad sgrib cing mchod pa ma mchis par mig sngar mchis so snyam du 'du shes nye bar bzhag ste/ tha dad pa'i yul la mi dmigs par lus</text></item>
<item><p>121a6</p><section>rgyud</section><text>po che'i sngags snga ma lan nyi shu rtsa gcig 'don par bgyid na/ de'i mtshan mo gzugs bgyis pa de las 'od zer chen po byung nas byang chub sems dpa' spyan ras gzigs dbang phyug nyid gdon mi 'tshal bar mngon sum du lus ston par 'gyur te/ lus bstan nas mchi ba'i</text></item>
<item><p>121a7</p><section>rgyud</section><text>tshe kun dga' ba'i lus kyi byad gzugs su mngon par sprul nas/ dga' zhing 'dzum pa'i bzhin gyis rnal 'byor pa de la ci zhig dgos gang zhig smon ces 'dri bar 'gyur bas/ de'i tshe sngags mkhan gyis 'di skad du bla na med pa yang dag par rdzogs pa'i byang chub dang / gzungs</text></item>
<item><p>121b1</p><section>rgyud</section><text>dang ting nge 'dzin gyi chos yongs su gnyer ba dang / gzhan yang dkyil 'khor dang / phyag rgya dang / sngags kyi cho ga thams cad mngon par 'grub pa dang / 'dre gdon thams cad gdul zhing ngag nyan par 'gyur bar 'tshal lo zhes lan gdab par bgyi'o/ /de ltar smon pa</text></item>
<item><p>121b2</p><section>rgyud</section><text>rnams grub nas kyang bdag nyid rig par bgyi'i/ gzhan dag la brjod par mi bgyi'o/ /dkyil 'khor gyi cho ga 'di ni bal ras sam/ btso ras la ri mo bris te bgyis na'ang rung lags so/ /smon pa thams cad 'grub par 'tshal na chab kyi dkyil 'khor</text></item>
<item><p>121b3</p><section>rgyud</section><text>gru bzhi pa bgyis la a ga ru bsreg ste/ lus po che'i sngags snga ma lan stong rtsa brgyad bzlas nas bcu pa smon pa rnams yid bzhin du 'grub pa'i phyag rgya snga ma bgyis na/ smon pa thams cad bsam pa bzhin du 'grub cing yongs su rdzogs par 'gyur lags so/ /gal te</text></item>
<item><p>121b4</p><section>rgyud</section><text>skye bo mang po thams cad dga' bar 'gyur bar 'tshal na rab tu dga' ba'i yid bzhin gyi nor bu'i phyag rgya snga ma bgyis nas lus po che'i sngags kyis til 'bru la lan nyi shu rtsa gcig gdab par bgyi'o/ /yang na sngags lan re bzlas nas/ lan re zhugs kyi nad du dor ba lan</text></item>
<item><p>121b5</p><section>rgyud</section><text>stong rtsa brgyad tshang bar bgyis na thams cad yid bzhin du dga' bar 'gyur lags so/ /gnod sbyin rnams dga' bar 'tshal na gnod sbyin gyi kun dga' ra ba'i ljon shing gi yal ga blangs te/ lan nyi shu rtsa gcig sngags kyis btab nas kun dga' ra bar bor na dga' bar</text></item>
<item><p>121b6</p><section>rgyud</section><text>'gyur lags so/ /mi ma rungs pa dgrar gyur pa gdul bar 'tshal na shing khong len 'bog la lan nyi shu rtsa gcig sngags kyis btab nas sngags lan re bzla zhing lan re zhugs su dor ba len brgya rtsa brgyad tshang bar bgyis na skyabs su mchi zhing thul bar 'gyur lags so/ /'dre gdon</text></item>
<item><p>121b7</p><section>rgyud</section><text>gdul dka' ba zhig mchis na gu gul dang / yungs kar la lan nyi shu rtsa gcig sngags kyis btab ste/ sngags lan re bzla zhing lan re zhugs su dor ba lan brgya rtsa brgyad tshang bar bgyis na 'dre gdon thams cad rang dul bar 'gyur lags so/ /yul phyogs su</text></item>
<item><p>122a1</p><section>rgyud</section><text>rims nad byung bar gyur na chab kyi dkyil 'khor gru bzhi pa bgyis nas/ ba mar bzang po la lan brgya rtsa brgyad sngags kyis btab ste/ sngags lan re bzla zhing lan re zhugs su dor ba lan stong rtsa brgyad tshang bar bgyis na rims nad thams cad zhi bar 'gyur ro/ /</text></item>
<item><p>122a2</p><section>rgyud</section><text>yang na chab nyung zad cig blangs te rims kyis thebs pa 'tshal du stsal na 'phral du 'tsho bar 'gyur lags so/ /sngon yul ge byin zhes bgyi bar rims nad byung nas/ gang rims kyis btab pa de dag gdugs zhag gcig gam gnyis las mi 'da' bar 'chi</text></item>
<item><p>122a3</p><section>rgyud</section><text>ba'i dus bgyid par gyur to/ /de'i tshe bram ze tsin ti zhes bgyi ba zhig snying rje chen po skyes nas/ cho ga'i sgo 'di bshams nas yul khams gcig gi rims kyis thebs pa thams cad gsos pas thams cad zhi bar gyur te/ rims gtong ba'i 'dre gdon gyi rgyal po'ang de'i</text></item>
<item><p>122a4</p><section>rgyud</section><text>tshe yul nas byung bar gyur pa'i slad du sman yon che bar rig par bgyi lags so/ /gal te pha rol gyi dmag tshogs kyis gtses par gyur tam/ chom rkun dang / 'khrug pa byung bar gyur na lus kun sdud pa'i phyag rgya dang po bgyis te/ rig sngags lan brgya rtsa</text></item>
<item><p>122a5</p><section>rgyud</section><text>brgyad bzlas brjod bgyis na dgra dang chom rkun de dag thams cad rang gi ngang gis rab tu zhi bar 'gyur lags so/ /rigs kyi bu'am/ rigs kyi bu mo gang la la zhig las kyi rnam par smin pa'i dbang gis tshe rabs su nye ba'i tshe 'gog pa'i snyoms par 'jug pa'i</text></item>
<item><p>122a6</p><section>rgyud</section><text>phyag rgya snga ma bgyis te/ gdugs re bzhin du mchod pa bgyis nas a ga ru bsregs te/ rig sngags lan stong rtsa brgyad bzlas nas sngags lan re bzlas nas de'i ming nas lan re 'don par bgyid na las kyi sgrib pa de dag yongs su 'byang bar 'gyur lags so/ /</text></item>
<item><p>122a7</p><section>rgyud</section><text>sngon yul bA rA Na sIr khyim bdag cig gnas pa las bu gcig las ma mchis pa de lo bcu drug las mi thub par gyur nas/ lo lnga lon pa dang / khyim bdag khyo shug mya ngan gyis rod nyams par gyur to/ /de'i tshe bram ze zhig sgo kun tu rgyu zhing zas slong</text></item>
<item><p>122b1</p><section>rgyud</section><text>ba las khyim bdag de mthong nas ci'i phyir mi bde bar gyur ces smras pa dang / khyim bdag gis lo rgyus de dag rgyas par bshad do/ /de nas bram zes khyim bdag de la mya ngan ma byed par bdag gis bsgo ba bzhin du byos shig dang / khyod kyi bu tshe ring bar 'gyur ro zhes</text></item>
<item><p>122b2</p><section>rgyud</section><text>smras nas/ de'i tshe bram ze des cho ga'i sgo 'di nyid zhag bdun tshang bar bgyis pa dang / gshin rjes khyim bdag de la khyod kyi bu'i tshe'i tshad lo bcu drug las mi thub pas/ lo lnga lon te lo gcig las ma lus pa las/ deng dge ba'i rkyen dang phrad pas lo brgya</text></item>
<item><p>122b3</p><section>rgyud</section><text>thub par 'gyur pa'i phyir 'dir 'ongs nas bsgo ba yin no zhes smras pa dang / de'i tshe khyim bdag khyo shug rab tu dga' zhing mgu bar gyur pas/ khyim gyi nor ci mchis pa bteg ste/ sangs rgyas dang chos dang / dge 'dun la phul bas cho ga 'di ni bsam gyis mi khyab pa'i</text></item>
<item><p>122b4</p><section>rgyud</section><text>mthu chen po dang ldan par rig par bgyi lags so/ /sngar 'dus pa chen po'i dkyil 'khor dang / rdo rje'i dkyil 'khor chen por lan gsum zhugs pa zhig lags te dkyil 'khor mi 'tshal te/ phyag rgya bgyis nas rig sngags bzlas brjod bgyis pa tsam gyis smon</text></item>
<item><p>122b5</p><section>rgyud</section><text>pa rnams mi 'grub pa gang yang ma mchis la myur du mngon par rdzogs par sangs rgyas par yang 'gyur lags so/ /bud med gang la la zhig bu btsa' ba'i tshe/ sdug bsngal chen po myong bar gyur na/ chab mar la lan nyi shu rtsa gcig sngags kyis btab ste 'tshal du stsal na nges par bde</text></item>
<item><p>122b6</p><section>rgyud</section><text>bar 'gyur zhing / khye'u dang bu mo btsas pa gang lags pa de dag kyang mtshan dang dpe byad bzang po dang ldan par 'gyur/ dge ba sna tshogs kyis brgyan nas sngon bsod nams bsags pa'i mthus skye bo mang po kun gyi snying du sdug par 'gyur/ rtag par mi'i nang du longs spyod khyad par du</text></item>
<item><p>122b7</p><section>rgyud</section><text>'phags pa dag la longs spyod par 'gyur lags so/ /sems can gang la la zhig mig nad kyis thebs te sdug bsngal zhing mi bde bar gyur na/ sngags mkhan gyis byang chub sems dpa' mig stong dang ldan pa'i phyag rgya bgyis nas sngags lan nyi shu rtsa gcig bzlas te mig la phyag rgyas</text></item>
<item><p>123a1</p><section>rgyud</section><text>btab par gyur na mig kyang 'tsho bar 'gyur la/ rgyu dang rkyen des gang zag de lha'i mig thob par 'gyur bas lha rnams gsal bar mthong zhing longs spyod mchog la longs spyod par 'gyur lags so/ /byang chub sems dpa' spyan ras gzigs dbang phyug mig stong lag stong dang</text></item>
<item><p>123a2</p><section>rgyud</section><text>ldan pa'i gzugs 'dri ba'i cho ga ni ras dkar po khru bcu drug pa'am/ khru nyi shu pa'ang rung ste/ byang chub sems dpa' de'i lus ni 'dzam bu'i gser gyi kha dog can du bgyis te/ gdong la mig gsum mchis pa sug pa lag pa stong dang ldan zhing sug pa lag pa stong po de dag re re'i mthil</text></item>
<item><p>123a3</p><section>rgyud</section><text>du'ang mig re re bri'o/ /sug pa lag pa chen po yang dag pa nyid ni brgyad mchis te/ sngar sug pa gnyis kyis ni snying gar thal mo sbyar bar bgyid do/ /sug pa gcig gis ni rdo rje'i tho ba thogs so/ /yang gcig gis ni rtse gsum pa thogs so/ /yang gcig gis ni glegs</text></item>
<item><p>123a4</p><section>rgyud</section><text>bam thogs so/ /yang gcig gis ni rin po che'i phyag rgya thogs so/ /yang gcig gis ni 'khar gsil thogs so/ /yang gcig gis ni rin po che'i nor bu thogs so/ /yang gcig gis ni rin po che'i 'khor lo thogs so/ /yang gcig gis ni pad+ma kha bye ba thogs so/ /yang</text></item>
<item><p>123a5</p><section>rgyud</section><text>gcig gis ni zhags pa thogs so/ /yang gcig gis ni lcang ma'i lcug ma thogs so/ /yang gcig gis ni 'od zer kha dog lnga 'byin par bgyid do/ /yang gcig gis ni bgrang phreng thogs so/ /yang gcig gis ni ril ba thogs so/ /yang gcig gis ni zil dngar</text></item>
<item><p>123a6</p><section>rgyud</section><text>yongs su gtong ba'i lag tu ston to/ /yang gcig gis ni rin po che'i char sna tshogs 'bebs shing mi 'jigs pa'i lag tu ston to/ /yang gnyis ni lte ba'i thad kar g.yon pa g.yas pas mnan nas mthil bkan te mchis so/ /sug pa lag pa gzhan dgu brgya dgu bcu rtsa gnyis</text></item>
<item><p>123a7</p><section>rgyud</section><text>po de dag thams cad ni sprul pa'i sug pa lags te/ sug pa de dag kun kyang so so nas mtshon cha dang / phyag rgya rnam pa sna tshogs thogs pas/ kha cig ni sug pa lag pa'i phyag rgya brkyang ba nyi tshe ba yang mchis te/ so so nas mi mthun pas snying po'i mdo las/ ji skad du</text></item>
<item><p>123b1</p><section>rgyud</section><text>byang chub sems dpa' de ni lha'i rin po che sna bdun gyi mgo rgyan thogs so/ /lag ngar la ni gdub 'khor rnam pa sna tshogs kyis brgyan to/ /lus la ni phreng ba thogs shing lha'i rin po che'i gos gya nom pa dag bgos pa yin no zhes gsungs pa lta bu'o/ /tshon rtsi de dag gi nang du ko</text></item>
<item><p>123b2</p><section>rgyud</section><text>ba'i sbyin stsal bar mi bgyi'o/ /kun tu ru'i khu ba dang sbyar bar bgyi'o/ /gang dag yum gyi gzungs kyi cho ga bgyid par 'tshal na sngar de'i gzugs ri mor bri'o/ /gzugs ri mor bri bar yang nges par chos bzhin du bgyi 'tshal bas ri mo 'dri ba'i gnas khang nye 'khor kun tu</text></item>
<item><p>123b3</p><section>rgyud</section><text>tsan+dan dkar po'i chab kyis dogs la byugs te/ dkyil 'khor bgyi'o/ /gzhan yang ri mo mkhan 'byung 'jug gi tshe/ khrus bgyis nas gos sar pa gtsang ma bgos te/ nyin re bzhin sdom pa brgyad yang dag par blang bar bgyi'o/ /chos bzhin du gzugs bris lags</text></item>
<item><p>123b4</p><section>rgyud</section><text>nas kyang / ri mo mkhan chos bzhin du ma bgyis par dogs par gyur na/ dkyil 'khor gru bzhi pa zhig yid la ji ltar mos pa bzhin du bgyis te/ ba dan dang / me tog dang / zhal zas dang / zas dkar gsum dang / me tog dang / phreng ba dang / spos chab dang /</text></item>
<item><p>123b5</p><section>rgyud</section><text>me tog sna tshogs kyis kun tu khyab par bkram nas mchod pa rgya cher bgyis te/ rnal 'byor pa dang / ri mo mkhan gang lags pa des gdugs gcig la dus gsum du gzugs bris pa'i mdun du nongs pa rnams mthol bshags na/ zhag nyi shu rtsa gcig tshang ba'i mtshan mo mig stong</text></item>
<item><p>123b6</p><section>rgyud</section><text>lag stong dang ldan pa'i gzugs bris pa las 'od zer chen po byung nas/ nyi zla zil gyis mnan te 'od kyis phyogs bcu'i stong gsum gyi stong chen po'i 'jig rten gyi khams mtha' dang / tshad ma mchis pa thams cad thogs pa ma mchis par gsal bar bgyid pas/ rnal 'byor</text></item>
<item><p>123b7</p><section>rgyud</section><text>pa dang / ri mo mkhan gang lags pa de dag dang sems can gang dag 'od kyis reg pa de dag thams cad shin tu lci ba'i kha na ma tho ba ci mchis pa dus gcig tu zhu byang nas yongs su dag par 'gyur lags so/ /cho ga 'di sgrub pa gang lags pa des sems rtse gcig tu ma bgyis pa ni ma</text></item>
<item><p>124a1</p><section>rgyud</section><text>gtogs lags so/ /byang chub sems dpa' spyan ras gzigs dbang phyug gis yang 'di skad ces gsol to/ /bdag gis sngon 'das pa'i dus kyi tshe de bzhin gshegs pa rnam par gzigs kyis kyang phyag stong dang spyan stong po 'di dag bstan nas/ bdud</text></item>
<item><p>124a2</p><section>rgyud</section><text>chen po rnams 'dul ba mthong nas/ bcom ldan 'das deng bdag gis kyang lag stong dang mig stong po 'di dag bstan nas bdud chen po rnams btul ba lags te/ sug pa lag pa stong po de dag kyang so so nas 'khor los sgyur ba'i rgyal po re re mngon par sprul nas bskal pa bzang po rabs</text></item>
<item><p>124a3</p><section>rgyud</section><text>stong gi 'khor los sgyur ba'i rgyal po bgyid par gyur la/ mig stong po de dag kyang so so nas sangs rgyas re re mngon par sprul nas bskal pa bzang po'i sangs rgyas stong dang mtshungs par 'byung bar 'gyur ba'i slad du/ bcom ldan 'das byang chub sems dpa' de'i lus bdud 'dul ba'i</text></item>
<item><p>124a4</p><section>rgyud</section><text>nang nas mchog tu gyur pa lags so/ /de nas bcom ldan 'das kyis byang chub sems dpa' spyan ras gzigs dbang phyug la bka' stsal ba legs so legs so/ /ngas kyang byin gyi rlabs kyi mthus bskal pa mthar thug pa'i bar du khyod kyi yum gyi gzungs 'di byin gyis brlab par</text></item>
<item><p>124a5</p><section>rgyud</section><text>bya'o// //byang chub sems dpa' spyan ras gzigs dbang phyug thogs pa mi mnga' ba'i thugs rje chen po rgya cher yongs su rdzogs pa'i gzungs/ bam po gsum pa/ de nas byang chub sems dpa' spyan ras gzigs dbang phyug bcom ldan 'das kyis bsngags pa brjod</text></item>
<item><p>124a6</p><section>rgyud</section><text>pa thos nas rab tu dga' zhing mgu bar gyur pas thal mo sbyar te/ bcom ldan 'das kyi zhal du bltas nas 'di skad ces gsol to/ /bcom ldan 'das gzhan yang mig stong lag stong dang ldan pa'i gzugs kyi phyag rgya mngon par sgrub par bgyid pa mchis lags so/ /bcom ldan</text></item>
<item><p>124a7</p><section>rgyud</section><text>'das kyis bka' stsal pa/ ngas kyang rjes su yi rang gis khyod kyis shod cig /de nas byang chub sems dpa' spyan ras gzigs dbang phyug gis smras pa dang / nam byang chub sems dpa' spyan ras gzigs dbang phyug gis rig sngags 'di smras pa na stong gsum gyi stong chen</text></item>
<item><p>124b1</p><section>rgyud</section><text>po'i 'jig rten gyi khams nas 'du shes med 'du shes med min gyi bar gyi lha'i gnas thams cad kyang rnam pa drug tu rab tu g.yos par gyur to/ /'og min gyi lha dang / dbang phyug chen po'ang mi bde bar shin tu skrag par gyur to/ /'dre gdon ma rungs pa thams cad kyang sdug bsngal</text></item>
<item><p>124b2</p><section>rgyud</section><text>chen po myong bar gyur pas/ ku co 'don cing shar nub tu byer nas 'gro ba'i gnas kyang mi rnyed par gyur to/ /de nas sprul pa'i lus kyis 'khor mang po rnams dang 'dre gdon ma rungs pa rnams la khyed gal te bdag gi rig sngags kyi rjes su mi 'brang zhing 'gal bar byas par gyur na mgo tshal bar</text></item>
<item><p>124b3</p><section>rgyud</section><text>'gas par 'gyur ro zhes bsgo'o/ /bcom ldan 'das rig sngags 'dis ni ri rnams 'joms par bgyid cing rgya mtsho chen po skams par bgyid do/ /rig sngags 'dis ni lha ma yin gyi dpung rnams bcom nas yul rnams srung bar bgyid do/ /rig sngags 'dis ni 'dre gdon ma</text></item>
<item><p>124b4</p><section>rgyud</section><text>rungs pa thams cad dang / nad thams cad dang / mi ma rungs pa thams cad tshar gcod par bgyid do/ /rig sngags 'dis ni sum cu rtsa gsum gyi lha rnams 'joms shing dul bar bgyid lags so/ /rigs kyi bu gang la la zhig rig sngags 'di 'don cing yongs su 'dzin</text></item>
<item><p>124b5</p><section>rgyud</section><text>par bgyid na/ gang zag de'i mthu stobs brjod kyis mi lang ngo / /rig sngags 'di 'don pa dang / yongs su 'dzin pa de dag btsun zhing dbang phyug dang ldan pa dang / nam 'tsho'i bar du rgyal pos byams shing yid du mchi ba dang / smon pa rnams yongs su rdzogs par</text></item>
<item><p>124b6</p><section>rgyud</section><text>bgyid do/ /gang la la zhig phyir rgol ba'i bdud gdul bar 'tshal na spos gu gul bsregs te/ bdag gis lus po che'i sngags lan nyi shu rtsa gcig bzlas brjod bgyi'o/ /skye bo mang po thams cad kyis bdag la byams par 'tshal na lcug ma la lan nyi shu rtsa gcig sngags kyis</text></item>
<item><p>124b7</p><section>rgyud</section><text>btab ste/ g.yar khams bcas na byams shing bkur bar bgyi'o/ /bdag nyid spobs pa dang / shes rab dang ldan par 'tshal na/ shu dag la lan stong rtsa brgyad sngags kyis btab ste/ snying gar bskus na thogs pa ma mchis pa'i spobs pa thob par 'gyur te/</text></item>
<item><p>125a1</p><section>rgyud</section><text>yum gyi gzungs kyi snying po'i phyag rgya bgyi'o/ /de la byang chub sems dpa' spyan ras gzigs dbang phyug gi thogs pa ma mchis pa'i spobs pa'i phyag rgya ni 'di lags te/ sug pa lag pa gnyis rgyab sprad de sbyar nas mthe bong gnyis mdun du brkyang bar bgyi'o/ /</text></item>
<item><p>125a2</p><section>rgyud</section><text>phyag rgya 'dis ni bdag kyang bsrung zhing gzhan yang bsrung bar bgyid do/ /phyogs gang dang gang du mchi yang rung ste/ mtshams dgum par 'tshal bas/ chab gtsang ma'am thal ba gtsang ma la lan bdun sngags kyis btab ste/ gang du mchis pa'i gnas der chab bam/ thal</text></item>
<item><p>125a3</p><section>rgyud</section><text>pa snyim pa gang sngar rang gi lus la gtor nas de'i rjes la phyogs bzhir chos bzhin du gtor na/ de nyid mtshams su 'grub par 'gyur lags so/ /rigs kyi bu'am rigs kyi bu mo gang la la zhig 'dre srin ma rungs pa dang / log pa'i gdon mang po rnams kyis</text></item>
<item><p>125a4</p><section>rgyud</section><text>gtses par gyur na bal po se'u'i yal ga dang / grib logs kyi lcang ma'i yal ga blangs te/ rig sngags 'di bzlas brjod bgyis nas nad pa la gzhus na nad gang yang rung ste/ mi 'tsho ba ma mchis lags so/ /rig sngags ni 'di lta ste/ na maH/ sarba bud+d+ha</text></item>
<item><p>125a5</p><section>rgyud</section><text>d+harma/ saM g+hA ya/ na ma Ar+yA ba lo ki te shwa rA ya/ bo d+hi satwA ya/ na mo badzra pA Na ye/ bo d+hi satwA ya/ tad+ya thA/ si bi si bi/ kA ya si bi/ pa la sha pa la ni swA hA/ rig sngags kyi phyag rgya 'dis ni log par lta bu'i mu stegs can rnams 'dul bar bgyid do/ /</text></item>
<item><p>125a6</p><section>rgyud</section><text>rigs kyi bu'am/ rigs kyi bu mo gang la la zhig rtag par gdugs dang po 'char ba'i tshe dang gdugs kyi gung dang gdugs bas pa'i tshe lan nyi shu rtsa gcig bzlas brjod bgyis na/ rnam pa sna tshogs kyis sangs rgyas bye ba phrag bcu la mchod pa bgyis pa dang / bye brag tu gyur pa</text></item>
<item><p>125a7</p><section>rgyud</section><text>ma mchis pas nam du'ang bud med kyi dngos po len par mi 'gyur/ tshe 'das nas kyang ngan song gsum po dag dang gtan tu 'bral zhing / de bzhin gshegs pa 'od dpag med kyi zhing yongs su dag par skye bar 'gyur/ de bzhin gshegs pa de'i phyag gis spyi bo la</text></item>
<item><p>125b1</p><section>rgyud</section><text>byugs te/ khyod nga'i zhing du skye bar 'gyur bas ma 'jigs shig ces bka' stsal par 'gyur/ tshe 'di nyid la yang blo bur du 'chi bar mi 'gyur zhing / 'dre gdon dag gis kyang glags rnyed par mi 'gyur lags so/ /de la byang chub sems dpa' spyan ras gzigs dbang phyug</text></item>
<item><p>125b2</p><section>rgyud</section><text>gis stong chen po'i 'jig rten gyi khams kyi kha na ma tho ba yongs su sbyong ba'i phyag rgya ni 'di lags te/ 'greng nas 'di ltar sug pa lag pa g.yon pa mdun du brkyang ste/ sor mo lnga so sor phye nas mdun du phul te sor mo lnga char bsgreng ngo / /de'i rjes la sug pa lag pa g.yas pa'i</text></item>
<item><p>125b3</p><section>rgyud</section><text>mthe bo lag mthil du bkug ste/ sor mo gzhan bzhi ni khu tshur du bcangs nas rna ba g.yas pa'i thad kar bzhag ste/ lus po che'i sngags bzlas nas mdzub mo ni phan tshun rgyu bar bgyi'o/ /phyag rgya ni gdugs gcig la dus gsum du bgyi bar 'tshal bas dus gcig gi tshe yang</text></item>
<item><p>125b4</p><section>rgyud</section><text>lan bdun bzlas brjod bgyis na mtshams ma mchis pa lnga dang shin tu lci ba bzhi'i kha na ma tho ba rnams kyang 'byang bar 'gyur lags so/ /sems can thams cad la byams pa dang / snying rje bskyed par gyur na kha na ma tho ba thams cad kyi rtsa ba bsregs nas/ tshe 'das pa'i rjes</text></item>
<item><p>125b5</p><section>rgyud</section><text>la'ang sangs rgyas rnams dang mjal bar 'gyur zhing / sangs rgyas kyi zhing de dag tu'ang 'khor los sgyur ba'i rgyal po bgyid par 'gyur/ gzhan yang bas pa ma mchis pa'i gter zhes bgyi ba'i gzungs dang / ye shes mnyam pa zhes bgyi ba'i gzungs thob par 'gyur/ gzhan</text></item>
<item><p>125b6</p><section>rgyud</section><text>yang mtshan nyi shu rtsa brgyad dang ldan par 'gyur/ gzhan yang tshe 'di nyid la mig dang / rna ba dang / sna dang / lce la sogs pa bro 'tshal bar mi 'gyur zhing lus kyi nad thams cad kyang yongs su 'byang bar 'gyur/ sngon gyi las dang kha na ma tho ba rnams kyang zhu byang bar</text></item>
<item><p>125b7</p><section>rgyud</section><text>'gyur lags so/ /gal te than pa byung bar gyur na til 'bru yog pa'i 'bras bu'i mar dang sbyar te/ ril bu bgyis nas lan brgya rtsa brgyad sngags kyis btab ste/ chab rdzing du bor nas dgung char 'bab par 'gyur lags so/ /gal te char ches na 'bras sA lu brngos pa'i</text></item>
<item><p>126a1</p><section>rgyud</section><text>me tog yungs 'bru'i mar dang sbyar te/ ril bu bgyis nas lan brgya rtsa brgyad sngags kyis btab ste chab rdzing bur bor na dgung char 'chad par 'gyur lags so/ /de la byang chub sems dpa' spyan ras gzigs dbang phyug stong gsum gyi stong chen po'i 'jig rten gyi khams</text></item>
<item><p>126a2</p><section>rgyud</section><text>kyi bdud rnams btul ba'i phyag rgya ni 'di lags te/ sor mo bsnol mar btang ste/ g.yon pas g.yas pa mnan te/ khu tshur dam du bcangs te spyi bor bzhag nas lus po che'i sngags bzlas brjod bgyis na 'khon pa'i dgra thams cad rang dul bar 'gyur lags so/ /cho ga</text></item>
<item><p>126a3</p><section>rgyud</section><text>'di bgyid pa gang lags pa des ring bsrel dang bcas pa'i mchod rten gyi mdun du tshes nyi shu dgu'i mtshan mo tsan+dan dkar po'i phye ma'i dkyil 'khor bgyis te/ me tog sna tshogs bkram nas yongs su dag par khrus bgyis te/ gos sar pa gtsang ma bgos nas sug par pog phor</text></item>
<item><p>126a4</p><section>rgyud</section><text>thogs te/ a ga ru bsregs la kha shar phyogs su bltas te/ skyil mo krung bcas nas byang chub sems dpa' spyan ras gzigs dbang phyug lag stong mig stong dang ldan pa spyi bo la mchis par 'du shes nye bar bzhag ste/ lus po che'i sngags lan stong rtsa brgyad bzlas brjod bgyis na 'di</text></item>
<item><p>126a5</p><section>rgyud</section><text>dngos grub thob par 'gyur ba'i phan yon dang po mchog lags so/ /gzhan yang yungs kar til gyi 'bras bu dang gcig tu bsres te brdungs nas phye mar bgyis te/ pho gsum gyis cung zad cig blangs nas lan cig sngags kyis btab ste zhugs su dor ba dgung bdun tshang bar</text></item>
<item><p>126a6</p><section>rgyud</section><text>bgyis la/ gdugs re la yang lan brgya rtsa brgyad tshang bar bgyis na slad kyis ci bgyi'o 'tshal mngon par 'grub par 'gyur lags so/ /de la byang chub sems dpa' spyan ras gzigs dbang phyug gi 'jigs pa ma mchis pa chen po'i phyag rgya ni 'di lags te/ 'greng</text></item>
<item><p>126a7</p><section>rgyud</section><text>nas sug pa rkang pa gnyis gshibs te/ sngar sug pa lag pa g.yas pa bkan te lag ngar g.yon pa bteg nas pus mo'i steng du bzhag par bgyis te/ sug pa lag pa g.yon pa yang de bzhin du bgyis nas/ rtag par ring bsrel gyi mdun du lus po che'i sngags lan stong</text></item>
<item><p>126b1</p><section>rgyud</section><text>rtsa brgyad bzlas brjod bgyis na/ myur du sems can la mi 'jigs pa stsal ba'i ting nge 'dzin gyi sgo thob par 'gyur lags so/ /gzhan yang shing kun dang / yungs kar dang / shu dag dang / ta ta pa'i ril bu blangs te dngos po 'di dag zhugs kyi nang du bor te bsreg par</text></item>
<item><p>126b2</p><section>rgyud</section><text>bgyi'o/ /'di dag sreg pa'ang sangs rgyas kyi sku gzugs kyi spyan sngar ram/ dkyil 'khor ram/ gnas gtsang ma dag tu bsregs nas lus po che'i sngags bzlas te/ sngags lan re bzla zhing lan re bsregs pa brgya rtsa brgyad tshang bar bgyis nas spos dang me tog dag gis</text></item>
<item><p>126b3</p><section>rgyud</section><text>rig sngags la mchod par bgyis na/ ci dang ci smon pa rnams yid bzhin du mngon par 'grub par 'gyur lags so/ /gal te rig sngags gzhan gyis mi thub pa dag sngags 'dis btab nas thams cad thub cing 'grub par 'gyur lags so/ /gal te rmi ltas mthong bar</text></item>
<item><p>126b4</p><section>rgyud</section><text>'tshal na sngags 'di bzlas nas phyag rgya bgyis te mig la btab na ci dang ci mthong bar 'tshal ba de dag thams cad rmi lam du mthong bar 'tshal lags so/ /bsod nams ma mchis pa gang dag ci bgyi'o 'tshal yid bzhin du grub par mi 'gyur na/ gdugs re bzhin rig sngags</text></item>
<item><p>126b5</p><section>rgyud</section><text>'di lan brgya rtsa brgyad 'don pa dgung bdun du tshang bar gyur na ci dang ci smon pa thams cad 'thob par 'gyur lags so/ /bcom ldan 'das bdag sngon klu'i rgyal po rgya mtsho'i gnas su rgya mtsho'i nya chos kyi 'dun sar chos ston pa na/ klu mang po rnams sdug bsngal chen po rnams myong bar</text></item>
<item><p>126b6</p><section>rgyud</section><text>mthong ba dang / klu mang po rnams la snying brtse nas de dag sdug bsngal las yang dag par 'da' ba dang / sems can mang po rnams sdug bsngal dang bral zhing 'khon pa'i dgra ma mchis par bgyi ba'i slad du chos bstan pa las de'i tshe klu'i bu mos chos 'di gnyer ba'i slad du nor bu rin po che</text></item>
<item><p>126b7</p><section>rgyud</section><text>mi mjed kyi 'jig rten gyi khams ri ba gcig phul ba dang / bdag gis ni de la yum gyi gzungs 'di rgya cher bstan pas sdug bsngal gyi bgegs rnams dang bral bar 'gyur lags so/ /de nas byang chub sems dpa' chu shel gyis rig sngags 'di yongs su 'dzin pa dag la phan</text></item>
<item><p>127a1</p><section>rgyud</section><text>gdags shing bgegs yongs su bsrung ba'i phyir sngags 'di smras so/ /bi ma le ma hA bi ma le u ha le/ ma hA u ha le/ hu ma le/ ma hA hu ma le/ sa hA le/ ma hA sa hA le/ tsi li te swA hA/ rigs kyi bu'am rigs kyi bu mo gang la la zhig phyogs gang du gnas kyang rung ste/</text></item>
<item><p>127a2</p><section>rgyud</section><text>byang chub sems dpa' mig stong dang lag pa stong dang ldan pa'i chos kyi cho ga 'di yongs su 'dzin par bgyid na/ bdag kyang rtag par de dag gi rjes su 'brang ste/ yongs su bsrung bar bgyid pas bdud kyi 'khor rnams kyi bar dag gis gtse bar mi 'gyur lags so/ /gang la la zhig brel</text></item>
<item><p>127a3</p><section>rgyud</section><text>zhing phongs par gyur tam/ pha rol gyi dgras gtses sam/ chom rkun dag gis gnod pa bgyid par gyur na/ tshon sna lnga'i skud pa la lan nyi shu rtsa gcig sngags kyis btab ste/ sngags lan re bzla zhing mdud pa re re mdud nas/ dpung pa g.yon pa la mdud par bgyi'o/ /gzhan yang</text></item>
<item><p>127a4</p><section>rgyud</section><text>sug pa g.yon pa'i srin lag dang / gung mo dang / mdzub mo rnams khu tshur bcangs te/ mthe bos steng du mnan nas mthe'u chung chom rkun gyi phyogs su kha bstan te/ sngags 'di lan brgya rtsa brgyad bzlas na thams cad rang gyes nas gnod pa bgyid par mi 'gyur lags so/ /</text></item>
<item><p>127a5</p><section>rgyud</section><text>sngon byang chub sems dpa' spyan ras gzigs dbang phyug gangs ri la gnas te/ chos ston pa dang / gnod sbyin dang / srin po'i yul na gnas pa'i skye bo rnams sems can gyi sha khrag 'ba' zhig 'tshal zhing dge ba'i sems ci'ang ma mchis pa mthong ba dang / de'i tshe byang chub</text></item>
<item><p>127a6</p><section>rgyud</section><text>sems dpa' de thabs la mkhas pas phan gdags shing sems can gdul ba'i ched du rdzu 'phrul gyi mthus de ma thag tu yul de dag tu mchis nas/ mig stong dang lag stong dang ldan pas bdud gdul ba'i lus mngon par bstan te/ yum gyi gzungs mngon par 'grub pa'i phyag rgya bgyis pa</text></item>
<item><p>127a7</p><section>rgyud</section><text>dang / de'i tshe srin po'i yul gyi rgyal po bdag gi thad du mchis nas/ nongs pa 'thol bshags te/ phyag bgyis pa dang / bdag gis kyang mngon par 'grub pa'i phyag rgyas btab pas/ de bla na ma mchis pa'i lam mngon par grub par gyur lags so/ /byang chub sems</text></item>
<item><p>127b1</p><section>rgyud</section><text>dpa' spyan ras gzigs dbang phyug gi mngon par 'grub pa'i phyag rgya ni 'di lags te/ 'greng nas sug pa rkang pa gnyis gshibs te/ snying gar thal mo sbyar te mthe'u chung gnyis bsnol mar btang zhing / g.yon pas g.yas pa mnan nas lus po che'i sngags lan nyi shu rtsa</text></item>
<item><p>127b2</p><section>rgyud</section><text>gcig bzlas nas/ cho ga rnam pa sna tshogs gang bgyid kyang rung ste/ thams cad mngon par 'grub par 'gyur lags so/ /de la byang chub sems dpa' spyan ras gzigs dbang phyug gis 'gro ba drug po dag sdug bsngal gyi bgegs las yongs su skyobs pa'i 'khor lo'i</text></item>
<item><p>127b3</p><section>rgyud</section><text>phyag rgya ni 'di lags te/ 'gro ba drug gi sems can sdug bsngal las yongs su skyob par 'tshal na 'khor lo'i phyag rgya spyad par bgyi ste/ 'di ltar sor mo bcu'i rtse mo phan tshun phrad par bgyi ste/ lag ngar gyi tshigs dang / lag mthil ni dbye bar bgyi'o/ /sor</text></item>
<item><p>127b4</p><section>rgyud</section><text>mo rnams kyi bar yang tsho na gang tsam mchis par bgyis te/ 'di ni byang chub sems dpa' de 'gro ba drug po dag tu gnas nas sdug bsngal gyi bgegs las yongs su 'das pa zhes bgyi ste/ 'di ltar phyag rgya'i 'khor lo 'di'i dbang gis thams cad sdug bsngal dang bral bar gyur</text></item>
<item><p>127b5</p><section>rgyud</section><text>pas so/ /de la byang chub sems dpa' mig stong dang ldan pa'i mngon par rdzogs par byang chub pa'i phyag rgya ni 'di lags te/ skyil mo krung bcas nas sngar sug pa g.yon pa brkyang ste/ sor mo lnga char bkan nas pus mo g.yon pa'i steng du gzhag go/ /de'i rjes la sug pa</text></item>
<item><p>127b6</p><section>rgyud</section><text>lag pa g.yas pa brkyang ste/ sor mo lnga char kha sbub nas/ pus mo g.yas pa'i steng du mnan par bgyi'o/ /'di ni 'gog pa'i snyoms par 'jug pa'i phyag rgya dang 'dra ste/ 'das pa dang / ma byon pa dang / da ltar bzhugs pa'i sangs rgyas thams cad kyang mtshungs</text></item>
<item><p>127b7</p><section>rgyud</section><text>par phyag rgya 'dis mngon par rdzogs par byang chub par 'gyur ba lags pas/ phyag rgya 'dis ni las kyi sgrib pa thams cad sel bar bgyid do/ /rnal 'byor pa bsam gtan sgom pa gang dag ting nge 'dzin mngon sum du ma gyur na gdugs mtshan bdun gyi bar du dgon pa'i gnas</text></item>
<item><p>128a1</p><section>rgyud</section><text>su mchis nas gzungs 'di bzlas te phyag rgya 'di bgyis nas/ sems rtse gcig tu sangs rgyas rnams mig sngar mngon sum du bzhugs par yid la bgyis te/ gdugs mtshan gcig la dus drug tu mthol bshags bgyis na/ sangs rgyas rnams kyang mngon sum</text></item>
<item><p>128a2</p><section>rgyud</section><text>du 'gyur zhing / bsod nams kyi phung po chen po tshad ma mchis dpag tu ma mchis brjod du ma mchis pa rnams kyang 'thob par 'gyur lags so/ /de la byang chub sems dpa' mig stong dang ldan pas sum cu rtsa gsum pa'i lha rnams dgug pa'i phyag rgya ni 'di lags te/ sngar</text></item>
<item><p>128a3</p><section>rgyud</section><text>sug pa lag pa g.yon pa'i sor mo bzhi khu tshur bcang bar bgyi'o/ /de'i rjes la sug pa lag pa g.yas pas g.yon pa'i mthe bo khu tshur bcangs pa bzhin bcangs nas lag pa g.yon pa'i mthe bo lag pa g.yas pa'i chang pa'i gong du rtse mo phyung nas sug pa lag pa g.yas</text></item>
<item><p>128a4</p><section>rgyud</section><text>pa'i mdzub mo ni phan tshun du rgyu bar bgyi'o/ /sngags ni 'di lta ste/ oM ku tsi ku tsi ku tsi ku tsa ya ri/ tsa ri tsa ri tsa ri le swA hA/ gzungs kyi phyag rgya dang sngags 'di ni bsam gyis mi khyab pas rigs kyi bu'am rigs kyi bu mo gang la la zhig mchis nyal kar phyag rgya 'di bgyis te/</text></item>
<item><p>128a5</p><section>rgyud</section><text>sngags 'di lan re bzlas shing snying gar phyag rgya lan re bgyi ba lan brgya rtsa brgyad tshang bar gyur na/ sems la ci dang ci 'dod pa rnams rmi lam du rig cing mthong bar 'gyur lags so/ /gang la la zhig rtag par phyag rgya 'di bgyis nas/ sngags 'di bzlas brjod bgyis na sdig pa</text></item>
<item><p>128a6</p><section>rgyud</section><text>thams cad byang nas byang chub kyi sems stong bar mi 'gyur bas gang zag de mtshan mo mchis nyal ba'i tshe g.yar lam na rgya cher 'phel zhing bkra shis par 'gyur/ g.yar lam na de bzhin gshegs pa byang chub kyi shing drung du bzhugs nas lung ston pa dang / mngon par rdzogs par</text></item>
<item><p>128a7</p><section>rgyud</section><text>sangs rgyas par 'gyur ba'i bar dag kyang mthong bar 'gyur/ tshangs pa dang / brgya byin dang / lha rnams kyang rtag tu nye bar mchis nas/ rim gro bgyid cing yongs su srung bar 'gyur lags so/ /de la byang chub sems dpa' mig stong dang ldan pas lha dang / klu dang</text></item>
<item><p>128b1</p><section>rgyud</section><text>'dre gdon sde brgyad po dgug pa'i phyag rgya ni 'di lags te/ 'greng nas sug pa rkang pa gnyis gshibs te/ sngar sug pa lag pa g.yon pa'i mthe bong lag mthil du bkug nas/ sor mo bzhi khu tshur bcangs te snying gar bzhag go/ /de'i rjes la sug pa g.yas pa yang de bzhin</text></item>
<item><p>128b2</p><section>rgyud</section><text>du bgyis te/ lag pa g.yas pa rna drung du gtad nas mdzub mo phan tshun du rgyu bar bgyi'o/ /sngags ni 'di lta ste/ na mo nI la kaN+Tha/ na ma Ar+ya sha pa ta swA hA/ na mo Ar+ya sha la swA hA/ e hi e hi swA hA/ rigs kyi bu'am rigs kyi bu mo gang la la zhig gzungs dang phyag</text></item>
<item><p>128b3</p><section>rgyud</section><text>rgya 'di len tam 'dzin tam klog gam/ 'don par bgyid na/ myur du tshe rabs bdun tshun chad kyi sngon gyi gnas kyi dngos po rjes su dran par 'gyur/ sbrul gdug pas zin par mi 'gyur ro/ /dug gis mi tshugs par 'gyur/ mtshon gyis gnod pa bgyid par mi</text></item>
<item><p>128b4</p><section>rgyud</section><text>'gyur/ rgyal pos gshe bar mi 'gyur/ nams kyang sems can dmyal ba'i sdug bsngal myong bar mi 'gyur lags so/ /gang la la zhig gdugs re bzhin du rig sngags 'di 'don par bgyid na/ 'dre srin sde brgyad po rnams rig sngags 'don pa'i drung du nye</text></item>
<item><p>128b5</p><section>rgyud</section><text>bar mchis nas/ rig sngags 'don pa nyan par bgyid do/ /rigs kyi bu'am/ rigs kyi bu mo gang la la zhig 'dre gdon gyis zin par gyur na/ skud pa dkar po la sngags kyis btab ste/ sngags lan re bzla zhing mdud pa re re mdud de/ mdud pa bzhi bcu</text></item>
<item><p>128b6</p><section>rgyud</section><text>rtsa dgu tshang bar bgyis nas de'i mgul du btags na de'i nad sel bar 'gyur lags so/ /gal te yul gang du ltas ngan dang / rims nad byung ste/ yul mi mang du gum par gyur na/ rgyal po'i kun dga' ra ba dang / rdzing dag tu pad+ma stong rtsa brgyad blangs te/</text></item>
<item><p>128b7</p><section>rgyud</section><text>pad+ma re re la sngags lan re btab nas zhugs kyi nang du bor te bas par bsregs na rims nad rab tu zhi bar 'gyur lags so/ /de la byang chub sems dpa' mig stong dang ldan pa'i rnam par grol ba'i phyag rgya ni 'di lags te/ skyil mo krung bcas nas sngar sug pa lag</text></item>
<item><p>129a1</p><section>rgyud</section><text>pa g.yon pa'i gung mo mthe bo'i rtse mo dang sbyar te bkan la/ sor mo gzhan gsum ni brkyang nas pus mo g.yon pa'i steng du gzhag par bgyi'o/ /de'i rjes la sug pa lag pa g.yas pa yang de bzhin du bgyis nas/ sug pa lag pa pus mo g.yas pa'i</text></item>
<item><p>129a2</p><section>rgyud</section><text>steng du kha sbub tu gzhag par bgyi'o/ /gang la la zhig rtag par phyag rgya 'di bgyis nas lus po che'i sngags lan nyi shu rtsa gcig bzlas brjod bgyis na/ smon lam rnams yongs su rdzogs par 'gyur zhing / sdug bsngal rnams kyang rnam par grol bar 'gyur ro/ /</text></item>
<item><p>129a3</p><section>rgyud</section><text>rigs kyi bu'am/ rigs kyi bu mo gang la la zhig mi dge ba bcu dang mtshams ma mchis pa lnga la sogs pa'i dngos sdig rnam pa sna tshogs pa bgyis pas 'dzam bu'i gling gi sa ci mchis pa de dag thams cad rdul phra rab tu bgyis la/ rdul phra rab de re re'ang bskal pa re re</text></item>
<item><p>129a4</p><section>rgyud</section><text>mngon par byung bar gyur na/ gang zag de dngos sdig rnam pa sna tshogs bgyis pa'i dbang gis bskal pa'i grangs de snyed kyi bar du sems can dmyal bar ltung nas sdug bsngal myong zhing gtan du 'byung ba'i dus ma mchis pa zhig lags na'ang / rigs kyi bu'am/</text></item>
<item><p>129a5</p><section>rgyud</section><text>rigs kyi bu mo de dag gis ring bsrel dang bcas pa'i sku gzugs kyi spyan sngar zla ba dkar po'i ngo tshes lnga la gdugs mtshan gcig zas bkum ste phyag rgya mdud nas rig sngags stong rtsa brgyad tshang bar bzlas na gong du bstan pa'i sdug bsngal de dag thams cad byang</text></item>
<item><p>129a6</p><section>rgyud</section><text>bar 'gyur te/ gal te byang bar mi 'gyur ro zhe na/ de lta bu'i gnas ma mchis lags so/ /de la byang chub sems dpa' spyan ras gzigs dbang phyug mig stong dang ldan pas rdzu 'phrul gyi rkang pa la rang dbang thob pa'i phyag rgya ni 'di lags te/ langs nas</text></item>
<item><p>129a7</p><section>rgyud</section><text>'greng ste sngar sug pa g.yon pas sug pa rkang pa g.yon pa'i mthe bo la btsir nas khu tshur bcangs pa bzhin du bgyi'o/ /de'i rjes la sug pa lag pa g.yas pas g.yon pa'i lag ngar gyi steng du btsir nas/ lus po che'i sngags lan bdun 'don par bgyis</text></item>
<item><p>129b1</p><section>rgyud</section><text>na/ dpag tshad brgya stong du mar mchi 'tshal na'ang dka' ba ma mchis par 'gyur lags so/ /sngags 'don pa'i tshe sgra 'byung bar mi bgyi'o/ /de la byang chub sems dpa' mig stong dang ldan pas rdzu 'phrul la rang dbang thob pa'i phyag rgya ni 'di lags te/ sngar sug pa</text></item>
<item><p>129b2</p><section>rgyud</section><text>lag pa g.yon pa'i mthe bos mthe'u chung gi sen mo'i steng du reg par bgyi'o/ /de'i rjes la sug pa lag pa g.yas pa'ang de bzhin du bgyis nas/ sor mo gzhan gsum ni so sor yan par bsgreng ste/ lag ngar gyi tshigs sbyar nas spyi bo'i steng du bzhag ste/ lus po che'i</text></item>
<item><p>129b3</p><section>rgyud</section><text>sngags lan brgya rtsa brgyad 'don par bgyid na/ drang srong 'phur te mchi bdag dang 'dra bar rang dbang du mchi bar 'gyur lags so/ /de la byang chub sems dpa' rnams sems rtse gcig tu spyan 'dren pa'i phyag rgya ni 'di lags te/ sug pa gnyis nam mkha' la thal mo sbyar te/</text></item>
<item><p>129b4</p><section>rgyud</section><text>lag ngar gyi tshigs sbyar nas/ mdzub mo gnyis ni phan tshun rgyu bar bgyi'o/ /sngags ni 'di lta ste/ oM a ro lika te le/ lo ki bi do ya/ sarba ya dru/ bra maR+d+ha na ka rA ya pu ru swA hA/ bcom ldan 'das kyis de skad ces bka' stsal nas/ nyan thos chen po de dag dang / byang chub</text></item>
<item><p>129b5</p><section>rgyud</section><text>sems dpa' de dag dang / tshangs pa chen po dang / lha dang / klu dang / gnod sbyin dang / dri zar bcas pa'i 'jig rten thams cad bcom ldan 'das kyis gsungs pa la mngon par bstod do// //byang chub sems dpa' spyan ras gzigs dbang phyug phyag stong spyan stong dang ldan pa thogs</text></item>
<item><p>129b6</p><section>rgyud</section><text>pa mi mnga' ba'i thugs rje chen po'i sems rgya cher yongs su rdzogs pa zhes bya ba'i gzungs cho ga dang bcas pa rdzogs so// //zhu chen gyi lots+tsha ba ban+de chos grub kyis rgya'i dpe las bsgyur te gtan la phab pa// //</text></item>
<item><p>129b7</p><section>rgyud</section><text>@#/ /bod skad du/ 'phags pa spyan ras gzigs dbang phyug gi gsang ba'i mdzod thogs pa med pa'i yid bzhin gyi 'khor lo'i snying po zhes bya ba'i gzungs/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos</text></item>
<item><p>130a1</p><section>rgyud</section><text>pa dus gcig na/ bcom ldan 'das drang srong gi ri la byang chub sems dpa' sems dpa' chen po'i tshogs mang po dang thabs cig tu bzhugs te/ de nas byang chub sems dpa' sems dpa' chen po spyan ras gzigs dbang phyug stan las langs te/ gos tshags</text></item>
<item><p>130a2</p><section>rgyud</section><text>bcos nas pus mo sa la btsugs te/ thal mo sbyar nas bcom ldan 'das la 'di skad ces gsol to/ /bcom ldan 'das bdag la pad+ma du ma chen po'i tsan+dan gyi snying po'i 'khor lo zhes bgyi ba'i gzungs chen mo smon cing bgyi ba thams cad mngon par 'grub par bgyi ba mchis</text></item>
<item><p>130a3</p><section>rgyud</section><text>te/ gal te de bzhin gshegs pa'i thugs rje chen pos bdag gis bshad par gnang na/ bdag bcom ldan 'das kyi byin gyis brlabs kyi mthus sems can thams cad la sman par bgyi ba'i slad du bshad par 'tshal lags so/ /de ci'i slad du zhe na/ bcom ldan 'das gzungs</text></item>
<item><p>130a4</p><section>rgyud</section><text>'di ni gzi byin chen po'i mthu dang ldan pas yid bzhin gyi nor bu rin po che chen po dang / yid bzhin gyi ljon shing bzhin du smon pa thams cad yongs su rdzogs par bgyid pas so/ /de nas bcom ldan 'das kyis byang chub sems dpa' spyan ras gzigs dbang phyug la legs</text></item>
<item><p>130a5</p><section>rgyud</section><text>so legs so zhes bsngags pa brjod nas/ khyod kyis snying brtse ba'i phyir sems can gyi ched du 'di ltar zhugs pas na khyod thogs pa med pa'i gzungs 'di bshad par gnang bar bya'o/ /byang chub sems dpa' spyan ras gzigs dbang phyug de ltar bkas gnang ba dang /</text></item>
<item><p>130a6</p><section>rgyud</section><text>langs nas thal mo sbyar te phyag byas nas slar stan la 'dug ste/ sems rtse gcig tu 'khor 'dus pa dag la rnam par bltas nas snying rje chen po dang ldan pa'i sems kyis sngags 'di smras so/ /na mo rat+na tra yA ya/ na ma Ar+yA ba lo ki te shwa rA ya/ bo d+hi satwA</text></item>
<item><p>130a7</p><section>rgyud</section><text>ya/ ma hA satwA ya/ ma hA kA ru Ni kA ya/ tad+ya thA/ oM tsakra brti tsin+tA ma Ni ma hA pad+me ru ru tiSh+Tha te/ badzra b+ha ra/ A ka rA ya hU~M swA hA/ 'di ni lus kyi sngags lags so/ /oM pad+me/ tsin+tA ma Ni/ ma hA badzra b+ha ra hU~M/ 'di ni snying po'i sngags lags so/ /oM b+ha ra te pad+ma hU~M/ 'di ni</text></item>
<item><p>130b1</p><section>rgyud</section><text>snying gi snying po'i sngags lags so/ /de'i tshe byang chub sems dpa' spyan ras gzigs dbang phyug gis yid bzhin 'khor lo'i gzungs 'di smras pa dang / sa chen po yang rnam pa drug tu rab tu g.yos par gyur/ lha dang / klu dang / gnod sbyin dang / dri za dang /</text></item>
<item><p>130b2</p><section>rgyud</section><text>lha ma yin dang / nam mkha' lding dang / mi'am ci dang / lto 'phye chen po la sogs pa'i khang khyim rnams kyang rab tu g.yos par gyur bdud kyi rgyal po dang / bdud kyi 'khor rnams kyang shin tu skrag cing 'jigs pa chen po skyes par gyur/ bdud kyi rgyal po'i</text></item>
<item><p>130b3</p><section>rgyud</section><text>gzhal med khang yang rab tu 'bar bar gyur/ gnod sbyin dang / 'dre srin ma rungs pa gzhan rnam pa sna tshogs kyang dngang zhing skrag pas gdong bkab ste/ sa la 'gyel bar gyur/ sems can dmyal ba'i sgo thams cad kyang phye nas sdug bsngal ba'i sems can rnams thar te/</text></item>
<item><p>130b4</p><section>rgyud</section><text>lha'i bde ba mchog myong bar gyur to/ /de'i tshe lta rnams kyis kyang rin po che'i me tog dang / rin po che'i rgyan gyi yo byad rnam pa sna tshogs kyi char mngon par phab par gyur/ lha'i rol mo rnams kyang bar snang la sgra sna tshogs phyung ste/ de bzhin gshegs pa la mchod pa byas par</text></item>
<item><p>130b5</p><section>rgyud</section><text>gyur to/ /de nas bcom ldan 'das kyis tshangs pa'i dbyangs kyis tshigs su bcad de/ byang chub sems dpa' sems dpa' chen po spyan ras gzigs dbang phyug la/ rigs kyi bu khyod sems can la snying brtse ba'i phyir gzungs 'di bshad pa nyid kyis sems can</text></item>
<item><p>130b6</p><section>rgyud</section><text>rnams kyi phan yon chen po thob par 'gyur ba legs so legs so zhes bsngags pa brjod do/ /de nas bcom ldan 'das kyis yang byang chub sems dpa' spyan ras gzigs dbang phyug la 'di skad ces bka' stsal to/ /rigs kyi bu sems can rnams kyi phyir rdzu</text></item>
<item><p>130b7</p><section>rgyud</section><text>'phrul gyi rgyal po chen po'i gzungs 'di'i cho ga shod cig /de nas bcom ldan 'das la byang chub sems dpa' spyan ras gzigs dbang phyug gis 'di skad ces gsol to/ /rigs kyi bu'am/ rigs kyi bu mo'am dge slong ngam dge slong ma'am/ dge bsnyen nam/ dge</text></item>
<item><p>131a1</p><section>rgyud</section><text>bsnyen ma'am/ khye'u'am/ bu mo gzhon nu gang la la zhig gis tshe 'di nyid la rnam par smin pa mngon du myong bar 'tshal na/ gdugs mtshan sems rtse gcig tu nan tan brtson 'grus kyis gzungs 'di mi bskyud par bgyis te/ gdugs dang dus mi 'dam</text></item>
<item><p>131a2</p><section>rgyud</section><text>bar gtsang yang rung / mi gtsang yang rung ste/ g.yar ston du bzlas par gyur na bgyi ba rnams don dang ldan par 'gyur lags so/ /ci yang rung ste/ don du bgyi zhing gnyer ba zhig mchis na lan brgya rtsa brgyad bzlas brjod bgyis na don brgya stong du ma 'grub par 'gyur bas/ rig</text></item>
<item><p>131a3</p><section>rgyud</section><text>sngags gzhan gang yid bzhin gyi 'khor lo'i gzungs 'di dang bskrun par bzod pa gang yang ma mchis lags so/ /de ci'i slad du zhe na/ 'das pa dang / da ltar gyi las ngan pa dang / sgrib pa lci ba rnams rab tu 'joms pas so/ /gang la la zhig gzungs 'di bzlas brjod</text></item>
<item><p>131a4</p><section>rgyud</section><text>bgyis na mnar ma mchis pa'i dmyal bar ltung bar 'gyur ba'i rigs dag kyang thar bar 'gyur la/ mtshams ma mchis pa lnga la sogs pa'i sdig pa rnams kyang 'byang bar 'gyur na/ las ngan pa dang / gdon bgegs dang / bro nad gzhan thams cad lta smos kyang ci 'tshal</text></item>
<item><p>131a5</p><section>rgyud</section><text>lags/ gang dag rims nad nyin gcig pa dang / nyin gnyis pa dang / nyin gsum pa dang / nyin bzhi pa dang / nyin mtshan du bro 'tshal ba'am/ rlung dang / mkhris pa'am/ bad kan la sogs pas bro 'tshal ba dag la rig sngags 'di bzlas brjod bgyis par</text></item>
<item><p>131a6</p><section>rgyud</section><text>gyur na thams cad 'byang zhing sos par 'gyur lags so/ /gang zhig dug dang byad stems kyis phog par gyur tam/ lhog pa dang / g.yan pa dang / mdze nad dam/ phol mig gam/ rlung nad dam/ smyos pa'am/ klad pa bro 'tshal ba'am/ rna ba dang / sna dang / mchu</text></item>
<item><p>131a7</p><section>rgyud</section><text>dang / lce dang / mid pa dang / kha dang / gdong dang / gtsug dang / klad rgyas dang / brang dang / rtsib logs dang / snying dang / lto ba dang / rked pa dang / rgyab dang / rkang pa dang / lag pa la sogs pa thams cad bro 'tshal bar gyur na yang thams cad sos</text></item>
<item><p>131b1</p><section>rgyud</section><text>par bgyid/ ji tsam du lus kyi bro nad ci mchis pa thams cad kyang sos par bgyid lags so/ /gnod sbyin dang / srin po dang / bi nA ya ka dang / bdud sdig can dang / 'dre gdon dag gis kyang gnod par bgyid par mi 'gyur lags so/ /mtshon cha dang / dmag</text></item>
<item><p>131b2</p><section>rgyud</section><text>tshogs dang / chab dang / zhugs dang / rlung dang / char pa dang / ser ba ma rungs pa dag gis kyang 'jigs par mi 'gyur ro/ /dgra dang / chom rkun dang / rgyal po ma rungs pa dang / rkun po ma rungs pa dag gis kyang gnod par bgyid par mi 'gyur ro/ /glo bur du</text></item>
<item><p>131b3</p><section>rgyud</section><text>'chi ba'i dus byed par mi 'gyur/ rmi lam ngan pa rmi bar mi 'gyur/ rtsangs pa dang / sbrul dang / sdig pa dang / srin bu gyi med dang / rkang mang dang / gcan gzan gdug pa ma rungs pa dang / seng ge dang / stag dang / spyang ki dag gis kyang gnod pa bgyid par</text></item>
<item><p>131b4</p><section>rgyud</section><text>mi 'gyur lags so/ /g.yul ngor 'thab pa'i tshe thams cad du rgyal bar 'gyur lags so/ /gal te bla'i bgyi ba dag gis rtsod par gyur na yang 'dum par 'gyur te/ gzungs 'di lan cig bzlas na gong du bstan pa de dag thams cad yid bzhin du 'grub par 'gyur lags</text></item>
<item><p>131b5</p><section>rgyud</section><text>so/ /gang la la zhig gis gdugs re gzungs 'di lan brgya rtsa brgyad bzlas brjod bgyis na/ byang chub sems dpa' spyan ras gzigs dbang phyug gis 'di skad du/ rigs kyi bu khyod ma 'jigs shig /ci zhig smon cing ci zhig yongs su gnyer bar byed/ thams cad khyod</text></item>
<item><p>131b6</p><section>rgyud</section><text>la sbyin no zhes bsgo bar 'gyur/ de bzhin gshegs pa tshe dpag med kyang sku mngon du ston par 'gyur/ mdo las gsungs pa bzhin du 'jig rten gyi khams bde ba can gyi bkod pa'i dngos po dag kyang mthong bar 'gyur/ 'jig rten gyi khams bde ba can gyi byang chub sems</text></item>
<item><p>131b7</p><section>rgyud</section><text>dpa'i tshogs rnams kyang mthong bar 'gyur/ phyogs bcu'i sangs rgyas thams cad kyang mthong bar 'gyur/ byang chub sems dpa' spyan ras gzigs dbang phyug gi gnas ri bo po ta la yang mthong bar 'gyur/ bdag nyid kyi lus kyang yongs su dag par 'gyur bas rtag par</text></item>
<item><p>132a1</p><section>rgyud</section><text>rgyal po dang / blon po rnams kyis bkur zhing rim gro bgyid par 'gyur/ skye bo mang pos byams shing bkur bar 'gyur/ skye ba thams cad du ma'i mngal du mi skye zhing pad+ma'i steng du skye bar 'gyur/ bkod pa mchog dang ldan par 'gyur/ skye ba thams</text></item>
<item><p>132a2</p><section>rgyud</section><text>cad du sngon gyi gnas rjes su dran par 'gyur/ 'di nas mngon par rdzogs par 'tshang rgya ba'i bar du nam yang ngan 'gro rnams su mi ltung zhing rtag par sangs rgyas kyi spyan sngar skye bar 'gyur lags te/ 'di ni sdig pa'i las thams cad rnam par 'joms pa'i gzungs zhes bgyi ba</text></item>
<item><p>132a3</p><section>rgyud</section><text>lags so/ /sdig pa thams cad rnam par 'joms pa'i gzungs kyi le'u ste dang po'o// //de nas byang chub sems dpa' spyan ras gzigs dbang phyug sems can la snying brtse ba'i phyir yang yid bzhin gyi 'khor lo'i snying po'i gzungs gsang ba'i cho ga bstan pa su yang rung</text></item>
<item><p>132a4</p><section>rgyud</section><text>ba gces pa'i don grub pa zhig mchis na/ thams cad rang zhi bar 'gyur lags so/ /de yang rnam pa gnyis te/ 'di lta ste/ 'jig rten gyi nor dang / 'jig rten las 'das pa'i nor gang lags so/ /de la 'jig rten pa'i nor ni gser dang / dngul la sogs pa'i rin po</text></item>
<item><p>132a5</p><section>rgyud</section><text>che rnams so/ /'jig rten las 'das pa'i nor ni bsod nams dang / ye shes kyi bkod pa rnam pa gnyis dang ldan zhing lus dang sems rab tu bde ba dang / skye bo mang pos byams shing bkur ba dang / sdug bsngal ba'i sems can thams cad yongs su skyob pa dang / byams pa'i sems rgyas nas blo</text></item>
<item><p>132a6</p><section>rgyud</section><text>dang ldan pa rnams bde ba stsol ba dang / 'tsho ba'i yo byad 'phel zhing mthu stobs rtag pa gang lags pa'o/ /gsang ba'i mdzod kyi spyod yul 'di ni gzhan dag la brjod par mi bgyi'o/ /gang la la zhig bdag gi yid bzhin gyi 'khor lo'i gzungs kyi dngos grub mchog thob par 'tshal</text></item>
<item><p>132a7</p><section>rgyud</section><text>na/ sems rtse gcig tu dus thams cad dang / gnas thams cad du gtsang yang rung / mi gtsang yang rung ste/ rtag par bzlas brjod bgyis na nongs pa ci yang ma mchis pas bzlas brjod bgyi ba'i grangs tshang bar bgyis nas/ gzhan yang byang chub sems dpa' spyan ras gzigs</text></item>
<item><p>132b1</p><section>rgyud</section><text>dbang phyug gi ming dang / yid bzhin gyi 'khor lo'i gzungs kyi ming dang / gang zag de'i ming nas brjod de/ gal te rgyal po'am/ rgyal bu'am/ btsun mo'am/ sras sam/ rgyal po'i bu mo'am/ bram ze'am/ rgyal rigs sam/ dmangs rigs sam/ gdol</text></item>
<item><p>132b2</p><section>rgyud</section><text>pa'am/ skyes pa'am/ bud med dam/ khye'u'am/ bu mo gzhon nu ma'am/ mu stegs sna tshogs dag la brten cing / mdza' bar 'tshal na de dag gi ming nas brjod de rtag par tho rangs kyi tshe/ bzlas pa'i grangs tshang bar bgyi'o/ /gal te dngos grub mchog gnyer</text></item>
<item><p>132b3</p><section>rgyud</section><text>zhing rgyal po la brten par 'tshal na/ dgung zhag bdun gyi bar du rtag par tho rangs kyi tshe lan stong rtsa brgyad bzlas na mjal bar 'gyur lags so/ /gal te btsun mo la brten par 'tshal na lan dgu brgya bzlas par bgyi'o/ /rgyal bu la brten par 'tshal na lan brgyad</text></item>
<item><p>132b4</p><section>rgyud</section><text>brgya bzlas par bgyi'o/ /sras dag mthong bar 'tshal na lan bdun brgya bzla bar bgyi'o/ /rgyal po'i bu mo la brten par 'tshal na lan drug brgya bzla bar bgyi'o/ /bram ze la brten par 'tshal na lan lnga brgya bzla bar bgyi'o/ /rgyal rigs la brten par 'tshal na</text></item>
<item><p>132b5</p><section>rgyud</section><text>lan bzhi brgya bzla bar bgyi'o/ /dmangs rigs la ni sum brgya'o/ /gdol ba la ni nyis brgya'o/ /dge slong dang / dge slong ma la ni lan brgya'o/ /dge bsnyen dang / dge bsnyen ma la ni lan dgu bcu'o/ /khye'u gzhon nu dang / bu mo gzhon nu ma la ni lan</text></item>
<item><p>132b6</p><section>rgyud</section><text>drug cu'o/ /'di ni brten cing mdza' bar bgyi ba'i cho ga zhes bgyi ste/ nor dang / bran dang / rta dang / bde ba'i yo byad thams cad 'byor par bgyid lags so/ /gang la la zhig snying du sdug cing mdza' ba dag ring bo na mchi ba dang mjal bar 'tshal na yid la bsams pa bzhin du</text></item>
<item><p>132b7</p><section>rgyud</section><text>rlung bzhin du mchi bar 'gyur lags so/ /ci bgyi'o 'tshal bzlas brjod bgyi ba'i grangs tshang bar gyur na don de dag 'grub par 'gyur lags so/ /gal te byang chub sems dpa' spyan ras gzigs dbang phyug mthong bar 'tshal na lan stong rtsa brgyad bzlas brjod bgyis na</text></item>
<item><p>133a1</p><section>rgyud</section><text>de'i lus yang dag pa nyid mthong zhing bsam pa thams cad rdzogs par bgyid lags so/ /gal te lag na rdo rje mthong bar 'tshal na bzlas brjod lan khri bgyis na lus mngon sum du bstan nas/ de la brtse zhing phas bu la byams pa bzhin du sems kyi smon pa rnams</text></item>
<item><p>133a2</p><section>rgyud</section><text>stsol bar 'gyur lags so/ /gal te sangs rgyas dang / 'khor 'dus pa mang po mthong bar 'tshal na lan khri sum stong bzlas brjod bgyis na de bzhin du mthong bar 'gyur lags so/ /gal te gdugs mtshan bdun gyi bar du rgyun chad pa ma mchis par bzlas brjod bgyis</text></item>
<item><p>133a3</p><section>rgyud</section><text>na rig sngags 'chang rnams mngon sum du ston cing / so so nas rang rang gi sngags kyi mthu ci mchis pa gang zag de la stsal nas yongs su bsrung bar bgyid de/ zhag bdun pa la ni stong gsum gyi stong chen po'i 'jig rten gyi khams kyi dbang po dang / brgya byin lha'i dbang</text></item>
<item><p>133a4</p><section>rgyud</section><text>po rnams 'khor dang bcas te mchis nas de'i smon pa rnams stsol bar bgyid do/ /bzlas brjod kyi cho ga gong du bstan pa bzhin du bgyis na smon pa rnams yongs su rdzogs par bgyid de/ 'di ni byang chub sems dpa' spyan ras gzigs dbang phyug gi gsang ba'i mdzod las</text></item>
<item><p>133a5</p><section>rgyud</section><text>thams cad byams shing mos par 'gyur ba'i cho ga zhes bgyi ba lags so/ /byang chub sems dpa' spyan ras gzigs dbang phyug gi gsang ba'i mdzod las thams cad byams shing mos par 'gyur ba'i cho ga'i le'u ste gnyis pa'o// //de nas byang chub sems dpa' spyan</text></item>
<item><p>133a6</p><section>rgyud</section><text>ras gzigs dbang phyug gzhan yang sems can rnams la snying brtse ba'i phyir/ gang gis mthong ba dag byams shing dga' bar 'gyur ba'i sman sbyar nas lus la thogs te 'gro na mchog tu mngon par 'grub cing bsam pa thams cad yid bzhin du 'grub pa'i cho ga bstan pa/</text></item>
<item><p>133a7</p><section>rgyud</section><text>gi'u wang dang / tsan+dan dkar po dang / gur gum dang / ga pur dang / gla rtsi dang / dzA ti pha la dang / li shi dang / ka ko la dang / pad+ma dang / ut+pal sngon po dang / gser gyi gyim bag rnams cha mnyam par bgyis te/ brdungs nas sbrang rtsi dkar pos sbrus te/</text></item>
<item><p>133b1</p><section>rgyud</section><text>snga ma'i sngags stong rtsa brgyad bzlas nas lus la bdugs sam/ gos la bdugs sam/ mig la bskus sam/ dpral ba la thig le bgyis sam/ lus la byugs na rgyal po dang / btsun mo dang / blon po rnams dang / bran rnams dang / skyes pa dang / bud med la</text></item>
<item><p>133b2</p><section>rgyud</section><text>sogs pa byams shing dga' ba dang / lam gyi chos la bkur zhing byang chub tu sems bskyed nas/ lus kyi zho sha dang / nor rdzas dag phangs pa ma mchis par gtong zhing rim gro bgyid par 'gyur te/ brjod kyis mi lang lags so/ /ji ltar nyi zla thams cad kyis mthong</text></item>
<item><p>133b3</p><section>rgyud</section><text>bar mos pa bzhin du sgrub pa'i don rnams 'byor cing 'grub par 'gyur lags so/ /gang la la zhig sman 'di thogs par 'gyur na kha na ma tho ba'i sgrib pa rnams zhu byang nas bgegs thams cad las thar bar 'gyur lags so/ /rgyal po'i mthus nan gyis 'phrog pa dang / chab kyis ded</text></item>
<item><p>133b4</p><section>rgyud</section><text>pa dang / zhugs kyis tshig pa dang / mtshon cha rnam pa sna tshogs dang / dug dang / 'ching ba'i nyon mongs pa thams cad las thar bar 'gyur lags so/ /bsam pa thag pa nas sman a ka ta sbyor ba'i cho ga 'di bgyis na thams cad kyis byams shing dga' bar 'gyur lags</text></item>
<item><p>133b5</p><section>rgyud</section><text>so/ /sman 'dis bdugs pas bab chol du g.yar khar stsal bar bgyi ste/ 'di ni spyan ras gzigs dbang phyug gis gzhan dag la byams shing dga' bar 'gyur ba'i sman gyi cho ga zhes bgyi lags so/ /byang chub sems dpa' spyan ras gzigs dbang phyug gi yid bzhin gyi</text></item>
<item><p>133b6</p><section>rgyud</section><text>'khor lo'i gzungs las gzhan dag la byams shing dga' bar 'gyur ba'i sman a ka ta sbyor ba'i cho ga'i le'u ste gsum pa'o// //byang chub sems dpa' spyan ras gzigs dbang phyug gis/ gzhan yang sems can rnams la snying brtse ba'i phyir thams cad kyi yid du</text></item>
<item><p>133b7</p><section>rgyud</section><text>'ong zhing dga' bar 'gyur ba'i sman khar mur ba'i cho ga bstan pa/ ga pur dang / gla rtsi dang / gur gum zhib mor btags te/ gi wang dang bsres na gong du bstan pa'i sngags rnam pa gsum re re yang lan stong rtsa brgyad bzlas te/ chab gtsang mas sbyar nas ril bu che chung</text></item>
<item><p>134a1</p><section>rgyud</section><text>shing mgo stong gi 'bras bu tsam du bgyis te/ yang sngags gong ma gsum lan brgya rtsa brgyad bzlas nas grib ma la bskams te/ gdugs dang / rlung gis ma phog par bgyis nas ril bu re re la yang gong ma'i sngags rnam pa gsum lan bdun bdun gyis btab ste/ ril</text></item>
<item><p>134a2</p><section>rgyud</section><text>bu gcig khar mur nas rgyal po'am/ b+l+lon po nye phan nam/ skye bo'i tshogs mang po dag la gtam bgyis bar gyur na bkur sti bgyis nas/ nor dang / rin po che dag phangs pa ma mchis par ci dang ci 'tshal ba thams cad stsol bar 'gyur/ tshig tu smras so 'tshal thams cad kyis</text></item>
<item><p>134a3</p><section>rgyud</section><text>yid ches shing nyan par 'gyur/ sgo ba zhig mchis na yang thams cad nyan cing bgyid par 'gyur lags so/ /khar sman mur ba'i tshe rtag par sngags bzla 'tshal te/ spyan ras gzigs dbang phyug gis smon pa rnams 'grub par bgyid lags so/ /byang chub sems dpa'</text></item>
<item><p>134a4</p><section>rgyud</section><text>spyan ras gzigs dbang phyug gi gzugs kyi mdun du spos chab kyis dkyil 'khor gru bzhi chu zheng khru bzhis 'khor ba gcig bgyis te/ dkyil 'khor gyi nang du rtsi shing gi me tog rnam pa sna tshogs ci 'byor pa bkram shing tsan+dan dkar po bsregs nas sman gyi ril bu snga ma blangs te dkyil</text></item>
<item><p>134a5</p><section>rgyud</section><text>'khor gyi nang du bzhag nas/ rgyal mtshan bzhi gzugs shing / yol ba dang / blar dkar po bres te dkyil 'khor gyi steng du pad+ma dkar po bzhi yang bris te/ byang chub sems dpa' spyan ras gzigs dbang phyug la mchod pa bgyis lags pa'i rjes la snying po'i sngags dang /</text></item>
<item><p>134a6</p><section>rgyud</section><text>snying gi snying po'i sngags lan brgya rtsa brgyad bzla bar bgyi'o/ /lus kyi sngags kyang lan brgya rtsa brgyad bzlas nas tsan+dan dkar po bsregs te/ me tog gtor na de'i tshe smon pa thams cad kyang 'grub par 'gyur la/ dkyil 'khor gyi nang na mchis pa'i sman blangs te lus la btags</text></item>
<item><p>134a7</p><section>rgyud</section><text>na phyogs gang du mchi yang rung ste/ ci dang ci gnyer ba thams cad 'grub par 'gyur/ tshig tu smras pa thams cad kyis yid ches shing nyan par 'gyur/ don du sgrub pa thams cad 'grub par 'gyur lags so/ /sems rtse gcig tu ma bgyis pa ni ma gtogs te/ 'di ni yid</text></item>
<item><p>134b1</p><section>rgyud</section><text>bzhin gyi 'khor lo las sman mur ba'i cho ga zhes bgyi lags so/ /byang chub sems dpa' spyan ras gzigs dbang phyug gi yid bzhin gyi 'khor lo las sman mur ba'i cho ga'i le'u ste bzhi pa'o// //de nas byang chub sems dpa' spyan ras gzigs dbang phyug gis</text></item>
<item><p>134b2</p><section>rgyud</section><text>gzhan yang sems can rnams la snying brtse ba'i phyir skye bo mang po thams cad kyis mthong na byams shing dga' bar 'gyur ba'i cho ga bstan pa/ man shi ri ka ku shu dang / pad+ma le brgan dang / pad+ma sngon po dang / rgya mtsho'i chab kyi dbu ba dang / nya rkun ma nag po'i rus pa dang / pa</text></item>
<item><p>134b3</p><section>rgyud</section><text>blas dang / ka kun ban s+ya dang / gi'u wang dang / gur gum dang / rgya'i gur gum dang / pi pi ling dang / na le sham dang / bca' sga rnams cha mnyam par bgyis te/ brdungs nas zhib mor btsags te sman snga ma srang gcig mchis na gla rtsi dang / ga pur srang phyed</text></item>
<item><p>134b4</p><section>rgyud</section><text>stsal nas zhib tu brdar te/ spyan ras gzigs dbang phyug gi gzugs kyi mdun du sbyar ba bgyis lags pas/ snga ma'i sngags rnam pa gsum re re yang lan stong rtsa brgyad bzlas te/ sems can thams cad la byams pa dang / snying brtse ba'i sems bskyed nas sman de</text></item>
<item><p>134b5</p><section>rgyud</section><text>dag byang chub sems dpa' spyan ras gzigs dbang phyug gi rkang pa'i drung du gzhag par bgyi'o/ /de'i rjes la reg par bgyis nas/ khar ba'i thur mas blangs te mig tu stsal na mig dang / klad pa bro 'tshal ba dang / ling tog gis bsgribs pa thams cad dang / sprin</text></item>
<item><p>134b6</p><section>rgyud</section><text>dkar dang / mchi ma 'dzag pa dang / sprin dmar dang / long nad dang / klad pa bro 'tshal ba thams cad sos par 'gyur lags so/ /rtag par gdugs re bzhin du sman 'di mig tu stsal na mig nad thams cad 'byang bar 'gyur lags so/ /gdugs gnyis stsal na lus</text></item>
<item><p>134b7</p><section>rgyud</section><text>kyi bro nad thams cad 'byang bar 'gyur ro/ /gdugs gsum stsal na smyo ba'i bro nad rnam pa brgyad cu rtsa bzhi 'byang bar 'gyur lags so/ /gdugs bzhi stsal na phyi nang gi sgrib pa thams cad kyis sgrib par mi 'gyur ro/ /gdugs lnga stsal na dgra dang 'thab pa na thams cad du rgyal</text></item>
<item><p>135a1</p><section>rgyud</section><text>bar 'gyur ro/ /gdugs drug stsal na sdig pa'i las dang / nyon mongs pa dang / lci ba bzhi dang / mtshams ma mchis pa lnga dang / rmi lam ngan pa dang / byad stems thams cad rnam par 'joms shing / ngan 'gro rnams su nam yang ltung bar mi 'gyur lags so/ /</text></item>
<item><p>135a2</p><section>rgyud</section><text>gdugs bdun stsal na rgyal po dang / blon po chen po dang / skye bo mang po thams cad rjes su 'brang zhing bkur sti bgyis nas yid ches shing byams par 'gyur ro/ /zhag bdun phrag gnyis kyi bar du stsal na rang dbang chen po thob par 'gyur ro/ /zhag bdun phrag gsum gyi bar du stsal</text></item>
<item><p>135a3</p><section>rgyud</section><text>na rgyal po dang / blon po chen po dag dang mdza' bar 'gyur ro/ /zhag bdun phrag bzhi'i bar du stsal na gnod sbyin 'khor dang bcas pa rnams rim gro bgyid par 'gyur ro/ /zhag bdun phrag lnga'i bar du stsal na lha ma yin dang / klu dang / gnod sbyin rnams dang / srin po rnams</text></item>
<item><p>135a4</p><section>rgyud</section><text>g.yog bgyid par 'gyur ro/ /zhag bdun phrag drug gi bar du stsal na nam mkha' lding dang / srin po mthu chen po dang ldan pa rnams kyis mngon par rdzogs par 'tshang rgya ba'i bar du yongs su bsrung bar bgyid pas/ byad stems dang / 'dre gdon rnams kyis tshugs par mi 'gyur</text></item>
<item><p>135a5</p><section>rgyud</section><text>ro/ /zhag bdun phrag bdun gyi bar du stsal na lha nag po chen po dang / 'dre srin brgyad rnams nye bar lhags nas rjes su 'brang zhing g.yog bgyid par 'gyur ro/ /zhag bdun phrag brgyad kyi bar du stsal na an+t+rad nar 'gyur ro/ /zhag bdun phrag dgu'i bar du stsal</text></item>
<item><p>135a6</p><section>rgyud</section><text>na gter thams cad mthong bar 'gyur ro/ /zhag bdun phrag bcu'i bar du stsal na lha ma yin gyi khang khyim gyi sgo rang bye nas/ de na ci mchis pa thams cad mthong bar 'gyur/ 'byung zhing 'jug pa la thogs pa ma mchis par 'gyur ro/ /zhag bdun phrag bcu gcig gi bar du stsal na sman</text></item>
<item><p>135a7</p><section>rgyud</section><text>zhugs ltar 'bar ba ji snyed pa thams cad mngon sum du dga' bar 'gyur bas tshe ring bar 'gyur 'tshal lam/ mthu chen po dang ldan par 'tshal na'ang de bzhin du 'grub par 'gyur ro/ /zhag bdun phrag bcu gnyis kyi bar du stsal na drang srong mang po rnams kyis rin po che'i gter</text></item>
<item><p>135b1</p><section>rgyud</section><text>rnams phye ste/ nye bar bstan nas yid bzhin du longs spyod par 'gyur ro/ /zhag bdun phrag bcu gsum gyi bar du stsal na/ klu'i gzhal med khang rnams sgo rang bye nas lta ba dag la thogs pa ma mchis par 'gyur ro/ /zhag bdun phrag bcu bzhi'i bar du stsal na 'dod pa'i khams kyi</text></item>
<item><p>135b2</p><section>rgyud</section><text>lha rnams kyi gzhal med khang dag sgo rang bye bar 'gyur bas thams cad mthong bar 'gyur ro/ /zhag bdun phrag bco lnga'i bar du stsal na mtshan mo mun nag gi nang du yang gdugs bzhin du gsal bar 'gyur ro/ /zhag bdun phrag bcu drug gi bar du stsal na sa'i 'og gi rdo rje'i sa gzhi</text></item>
<item><p>135b3</p><section>rgyud</section><text>dang / rlung gi dkyil 'khor yang mthong bar 'gyur ro/ /zhag bdun phrag bcu bdun gyi bar du stsal na gling bzhi po rnams su sems can dmyal ba'i sems can ji snyed mchis pa yang thams cad mthong bar 'gyur la/ de'i mthu'i dbang gis sdug bsngal myong ba'i sems can de</text></item>
<item><p>135b4</p><section>rgyud</section><text>dag thams cad kyang thar bar 'gyur ro/ /zhag bdun phrag brgyad kyi bar du stsal na gang zag de nyi ma lta bu'i mthu thob par 'gyur ro/ /zhag bdun phrag bcu dgu'i bar du stsal na lag na rdo rje'i lus yang dag pa nyid mthong bar 'gyur bas smon pa rnams yongs su rdzogs par</text></item>
<item><p>135b5</p><section>rgyud</section><text>bgyid do/ /zhag bdun phrag nyi shu'i bar du stsal na spyan ras gzigs dbang phyug snying rje chen po dang ldan pa mthong bar 'gyur bas smon pa thams cad yongs su rdzogs par bgyid do/ /zhag bdun phrag nyi shu rtsa gcig gi bar du stsal na rdzu 'phrul gyi rkang pa thob par 'gyur/ gzugs</text></item>
<item><p>135b6</p><section>rgyud</section><text>kyi khams kyi lha rnams kyi gzhal med khang gi sgo rnams rang bye nas thams cad mthong bar 'gyur ro/ /phyogs bcu'i sangs rgyas dang / byang chub sems dpa' rnams dang / sangs rgyas kyi zhing yongs su dag pa rnams kyang mthong bar 'gyur ro/ /lo gcig gi bar du stsal na yongs su dag</text></item>
<item><p>135b7</p><section>rgyud</section><text>pa'i mig lnga 'thob par 'gyur lags so/ /gang la la zhig spyod pa'i cho ga 'di mngon par 'grub par 'tshal ba gang lags pa des/ bstan pa 'di la shin tu mngon par yid ches par bgyi zhing / sems can la snying brtse bar bgyi ste/ the tshom ma mchis na gong du bstan</text></item>
<item><p>136a1</p><section>rgyud</section><text>pa bzhin du thams cad 'grub par 'gyur lags so/ /gal te the tshom 'tshal bar 'gyur na cho ga rnams grub par dka' ste/ 'di ni spyan ras gzigs dbang phyug gi tsan+dan de'i nor bu'i 'khor lo las mig sman gyi cho ga zhes bgyi ba lags so/ /byang chub sems</text></item>
<item><p>136a2</p><section>rgyud</section><text>dpa' spyan ras gzigs dbang phyug gi sems kyi 'khor lo las mig gi sman gyi le'u ste lnga pa'o// //de'i tshe byang chub sems dpa' spyan ras gzigs dbang phyug gis gzhan yang sems can rnams la snying brtse ba'i phyir/ sgrub pa'i don thams cad grub par byed pa/ nyon mongs pa dang /</text></item>
<item><p>136a3</p><section>rgyud</section><text>kha na ma tho ba'i sgrib pa dang las ngan pa thams cad rnam par 'joms pa/ dgra thams cad 'dul ba/ bi nA ya ka khro ba'i sems nye bar zhi nas skye bo mang po la gnod pa mi byed cing / byams pa'i sems skye bar 'gyur ba/ sbyin sreg hom bkra shis kyi cho ga bstan pa/ dog sa brkos te zhugs thab</text></item>
<item><p>136a4</p><section>rgyud</section><text>khru gang gru bzhi pa cig bgyis nas me tog ma len tsa su dang / yungs kar dang / zho dang / sbrang rtsi dang / chab mar cha mnyam par bsres te/ a ga ru dang / tsan+dan dang / shing dri can so so nas srid du sor bcu gnyis zheng du sor gcig mchis pa gtubs te/ thab tu bsreg par</text></item>
<item><p>136a5</p><section>rgyud</section><text>bgyi zhing sman nyung zad cig blangs nas lan cig sngags kyis btab ste/ zhugs kyi nang du dor ba lan stong rtsa brgyad tshang bar bgyis na las kyi sgrib pa thams cad rnam par 'joms zhing / tshe lo brgya nyi shu thub par 'gyur lags so/ /zhag bdun gyi bar du rgyun chad pa ma mchis par</text></item>
<item><p>136a6</p><section>rgyud</section><text>hom gyi cho ga bzhin bgyis na tshe lo stong thub cing lus kyang yongs su dag par 'gyur ro/ /zhag bdun phrag gnyis kyi bar du cho ga bgyis na rgyal po dang / rgyal bu dang / blon po chen po nye phan dang / skye bo phal pa rnams kyang skyabs su mchis nas bsnyen bkur bgyid par</text></item>
<item><p>136a7</p><section>rgyud</section><text>'gyur ro/ /zhag bdun phrag gsum gyi bar du cho ga bzhin du bgyis na sum cu rtsa gsum gyi lha rnams 'khor dang bcas pa dang / nyi zla'i lha dang / rgyal po chen po bzhi 'khor dang bcas pa yang nye bar lhags nas yongs su srung bar 'gyur/ lag na rdo rjes kyang dngos</text></item>
<item><p>136b1</p><section>rgyud</section><text>grub chen po stsol bar 'gyur/ byang chub sems dpa' spyan ras gzigs dbang phyug gis kyang smon pa chen po rnams yangs su skong bar 'gyur lags so/ /gal te yul khams su char dkon par gyur na yungs kar dang / chab mar la sngags 'dis btab ste/ gdugs gsum</text></item>
<item><p>136b2</p><section>rgyud</section><text>gyi bar du zhugs kyi nang du bsregs na char pa 'bab par 'gyur/ gal te char ches te mi khums na thab de'i thal ba blangs nas sngags lan brgya rtsa brgyad kyis btab ste/ gnam du gtor na char pa khums par 'gyur ro/ /gal te ser ba ma rungs pa babs sam/ rlung drag po glo</text></item>
<item><p>136b3</p><section>rgyud</section><text>bur du langs par gyur na yang thal ba de blangs nas lan brgya rtsa brgyad sngags kyis btab ste/ sprin mchis pa'i phyogs su gtor na zhi bar 'gyur lags so/ /sngags 'di rtag par bzlas brjod bgyis na mthu stobs mthu bo che dang 'dra bar 'gyur bas/ lus 'di spangs nas 'jig</text></item>
<item><p>136b4</p><section>rgyud</section><text>rten gyi khams bde ba can du skye bar 'gyur/ mngon par rdzogs par 'tshang rgya ba'i bar du skye ba thams cad du sngon gyi gnas rjes su dran pa thob par 'gyur lags so/ /de nas bcom ldan 'das la byang chub sems dpa' spyan ras gzigs dbang phyug gis 'di skad ces gsol to/ /</text></item>
<item><p>136b5</p><section>rgyud</section><text>bcom ldan 'das tsan+dan gyi snying po'i 'khor lo'i gzungs 'di bdag gis bstan pa bzhin du dge slong ngam/ dge slong ma'am/ dge bsnyen nam/ dge bsnyen ma'am/ skyes pa'am/ bud med gang la la zhig gis lan cig 'chang bar bgyid na gdon mi za bar 'grub par</text></item>
<item><p>136b6</p><section>rgyud</section><text>'gyur bas the tshom gyi bsam pa bskyed par mi bgyi'o/ /yid la bsams pa'i don thams cad thob par 'gyur bas shin tu mngon par yid ches par bgyi zhing the tshom bskyed par mi bgyi'o/ /de nas bcom ldan 'das kyis byang chub sems dpa' spyan ras gzigs dbang phyug la</text></item>
<item><p>136b7</p><section>rgyud</section><text>khyod snying rje chen pos yid bzhin gyi 'khor lo'i gzungs kyi cho ga gya nom pa 'di yang dag par bshad de/ 'dzam bu'i gling gi sems can thams cad la phan pa dang / bde bar byas pa legs so legs so zhes bsngags pa brjod do/ /gang la la zhig gis sems</text></item>
<item><p>137a1</p><section>rgyud</section><text>bskyed de kha nas bzlas brjod byas na dngos grub thob par 'gyur ro/ /de ltar yin mod kyi ngas bstan pa bzhin du sems can rnams la yang nas yang du nan tan brtson 'grus kyis rjes su bstan nas dngos grub thob par bya ba'i ched du lus nye bar ston la/ nga'i tshig</text></item>
<item><p>137a2</p><section>rgyud</section><text>dag 'gal bar ma byed cig dang / nga yang rjes su yi rang ngo / /de nas bcom ldan 'das la byang chub sems dpa' spyan ras gzigs dbang phyug gis 'di skad ces gsol to/ /bcom ldan 'das bdag ni bskal pa dpag tu ma mchis pa nas byams pa dang brtse ba'i</text></item>
<item><p>137a3</p><section>rgyud</section><text>sems kyis sems can la rjes su ston cing / rtag par yongs su bsrungs nas dngos grub stsal bar ni bcom ldan 'das nyid kyis mkhyen cing dbang du gyur pa lags so/ /sems can rnams kyi slad du yid bzhin gyi 'khor lo'i gzungs 'di bshad pa lags pas/ gang la la zhig</text></item>
<item><p>137a4</p><section>rgyud</section><text>gis len cing 'chang ba dang rtag par bdag nyid bzlas brjod bgyi ba'i grangs tshang bar bgyis na smon pa rnams grub par 'gyur te/ bdag ni de ltar bcom ldan 'das kyi byin gyi rlabs kyi mthus sems can thams cad sdug bsngal ba rnams yongs su bskyab par bgyid pa lags</text></item>
<item><p>137a5</p><section>rgyud</section><text>so/ /de'i tshe byang chub sems dpa' sems dpa' chen po spyan ras gzigs dbang phyug gis yid bzhin gyi 'khor lo'i gzungs 'di smras pa dang / 'khor 'dus pa chen po thams cad rab tu dga' nas mngon par yid ches bas yang dag par blangs te spyod par gyur to/ /</text></item>
<item><p>137a6</p><section>rgyud</section><text>byang chub sems dpa' spyan ras gzigs dbang phyug gi yid bzhin gyi 'khor lo'i gzungs las/ sbyin sreg hom gyi cho ga sman sbyor ba'i le'u ste drug pa'o// //'phags pa byang chub sems dpa' spyan ras gzigs dbang phyug gi gsang ba'i mdzod thogs</text></item>
<item><p>137a7</p><section>rgyud</section><text>pa med pa'i yid bzhin gyi 'khor lo'i snying po zhes bya ba'i gzungs rdzogs so// //zhu chen gyi mkhan po dang lots+tsha ba bcom ldan 'das kyi ring lugs pa ban+de chos grub kyis rgya'i dpe las bsgyur cing zhus te gtan la phab pa// //</text></item>
<item><p>137b1</p><section>rgyud</section><text>@##/ /rgya gar skad du/ Ar+ya a ba lo ki te shwa ra e ka da sha mu kha nA ma d+hA ra NI/ bod skad du/ 'phags pa spyan ras gzigs dbang phyug zhal bcu gcig pa zhes bya ba'i gzungs/ sangs rgyas dang byang chub sems dpa' thams cad la phyag 'tshal lo/ /de nas byang chub</text></item>
<item><p>137b2</p><section>rgyud</section><text>sems dpa' sems dpa' chen po spyan ras gzigs dbang phyug rig sngags 'chang du mas yongs su bskor te/ bcom ldan 'das ga la ba der song nas bcom ldan 'das kyi zhabs la mgo bos phyag 'tshal te/ lan gsum bskor ba byas nas phyogs gcig tu 'dug ste/</text></item>
<item><p>137b3</p><section>rgyud</section><text>bcom ldan 'das la 'di skad ces gsol to/ /bcom ldan 'das snying po gdong bcu gcig pa zhes bgyi ba 'di ni/ sangs rgyas bye ba phrag bcu gcig gis gsungs pa lags te/ de sems can thams cad la sman pa dang bro nad thams cad rab tu zhi bar bgyid pa dang sdig</text></item>
<item><p>137b4</p><section>rgyud</section><text>pa dang bkra mi shis pa dang / rmi lam ngan pa thams cad zlog par bgyid pa dang / dus ma lags par 'gum pa thams cad zlog par bgyid pa dang ma zhugs pa rnams dad par bgyi ba dang / bgegs dang log 'dren rnams rab tu zhi bar bgyi ba'i slad du bshad par bgyi'o/ /</text></item>
<item><p>137b5</p><section>rgyud</section><text>bcom ldan 'das snying po 'dis bsrung ba bgyis pa dang / yongs su bskyab pa dang / yongs su gzung ba bgyis pa dang / zhi ba dang bde legs su 'gyur ba bgyis pa dang chad pa spangs pa dang / mtshon cha spangs pa dang / dug gzhil bar bgyis pa dang / gang la la zhig</text></item>
<item><p>137b6</p><section>rgyud</section><text>'gal ba bgyid pa de ma mchis te/ de ni 'jig rten lha dang bcas pa/ bdud dang bcas pa/ tshangs pa dang bcas pa/ dge sbyong dang bram zer bcas pa na bdag gis ma mthong ste/ sngon gyi las kyi rnam par smin pa ni ma gtogs lags so/ /snying po 'di ni sangs rgyas bcom</text></item>
<item><p>137b7</p><section>rgyud</section><text>ldan 'das thams cad kyis bstod cing dgongs pa lags so/ /bcom ldan 'das bdag gi snying po 'di ni de bzhin gshegs pa thams cad kyis rjes su thugs rangs par mdzad pa lags so/ /bcom ldan 'das bdag gis dran lags te/ bskal pa gang gA'i klung gi bye ma</text></item>
<item><p>138a1</p><section>rgyud</section><text>snyed kyi snga rol na de bzhin gshegs pa pad+ma brgya'i spyan gtsug gis chags pa'i dus 'joms pa'i 'od zer gyi rgyal po zhes bgyi ba byung ste/ bdag drang srong du gyur pas de bzhin gshegs pa de las 'di mnos lags te/ thos ma thag tu phyogs bcu'i de bzhin</text></item>
<item><p>138a2</p><section>rgyud</section><text>gshegs pa thams cad mngon du gyur/ mi skye ba'i chos la bzod pa yang thob ste/ de ltar bdag gi snying po 'di ni gces spras bgyid pa lags so/ /de ltar lags pas rigs kyi bu'am rigs kyi bu mo dad pa dang ldan pas gus par bgyis la snying po 'di brjod par bya'o/ /</text></item>
<item><p>138a3</p><section>rgyud</section><text>gzhan yid la mi bgyid par rtag tu brjod par bgyi'o/ /nang par langs nas brgya rtsa brgyad bton na tshe 'di la yon tan bcu yongs su 'dzin par 'gyur te/ bcu gang zhe na/ bro nad ma mchis par 'gyur ba dang / de bzhin gshegs pa thams cad kyis yongs su gzung bar</text></item>
<item><p>138a4</p><section>rgyud</section><text>'gyur ba dang / des bsgrim mi 'tshal bar nor dang 'bru dang dbyig rnams rnyed par 'gyur ba dang / dgra thams cad khugs shing thul bar 'gyur ba dang / rgyal po'i tshogs rnams gsong por smra bar sems par 'gyur ba dang / lus la dug gis mi tshugs pa dang / dbyig dug</text></item>
<item><p>138a5</p><section>rgyud</section><text>gis mi tshugs pa dang / rims kyis mi tshugs pa dang / mtshon gyis mi tshugs par 'gyur ba dang / chab kyis 'gum pa'i dus bgyid par mi 'gyur ba dang / zhugs kyis 'gum pa'i dus bgyid par mi 'gyur ba dang / dus ma lags par 'gum pas 'gum pa'i dus</text></item>
<item><p>138a6</p><section>rgyud</section><text>bgyid par mi 'gyur ba lags so/ /gzhan yang yon tan bzhi yongs su 'dzin par 'gyur te/ 'gum pa'i dus kyi tshe de bzhin gshegs pa mthong bar 'gyur ba dang / ngan song rnams su skye bar mi 'gyur ba dang / ya nga ba ma spangs pas 'gum pa'i dus bgyid par mi</text></item>
<item><p>138a7</p><section>rgyud</section><text>'gyur ba dang / 'di nas shi 'phos nas kyang 'jig rten gyi khams bde ba can du skye bar 'gyur ba lags so/ /bcom ldan 'das bdag gis dran lags te/ 'di nas bskal pa gang gA'i klung bcu'i bye ma snyed dag gi snga rol gyi yang ches snga rol na de bzhin gshegs pa</text></item>
<item><p>138b1</p><section>rgyud</section><text>man dA ra ba'i bsung zhes bgyi ba byung ste/ de na bdag khyim par gyur pas 'di bzung nas bskal pa bzhi khri'i 'khor ba phyir bsnyil lags so/ /bdag gis snying po 'di bton pas byang chub sems dpa'i rnam par thar pa/ rgyal ba thams cad kyi snying rje 'jug pa ye shes</text></item>
<item><p>138b2</p><section>rgyud</section><text>kyi snying po zhes bgyi ba thob lags so/ /gang dag bcing bas bcings pa rnams dang / gang dag bcing ba la thug pa rnams dang / chab dang / zhugs dang / sdug bsngal rnam pa sna tshogs kyis nyen pa'i sems can thams cad la bdag gi snying po 'dis gnas dang</text></item>
<item><p>138b3</p><section>rgyud</section><text>bskyab pa dang skyabs dang dpung gnyen bgyi'o/ /gnod sbyin dang / srin po sdang ba rnams kyang snying po 'dis bkug la byams pa'i sems dang snying rje'i sems su bgyi ste/ bla na med pa yang dag par rdzogs pa'i byang chub la dgod par bgyi'o/ /bcom ldan 'das bdag</text></item>
<item><p>138b4</p><section>rgyud</section><text>gi snying po 'di ni de ltar rdzu 'phrul che ba lags so/ /lan cig brjod pas rtsa ba'i ltung ba bzhi po dag kyang byang bar 'gyur/ mtshams ma mchis pa lnga po dag kyang ma lus par 'byang bar 'gyur na/ ji skad bshad pa bzhin du nan tan bgyid pa lta smos kyang ci 'tshal/ de dag</text></item>
<item><p>138b5</p><section>rgyud</section><text>ni sangs rgyas bye ba khrag khrig 'bum phrag du ma la dge ba'i rtsa ba bskyed bar 'gyur ba lags na/ bzlas brjod bgyid pa dang / sgrub pa lta smos kyang ci 'tshal te bsam pa thams cad yid bzhin du yongs su rdzogs par bgyi'o/ /su zhig bdag gi slad du tshes bcu bzhi'am bco</text></item>
<item><p>138b6</p><section>rgyud</section><text>lnga la smyung ba bgyis na/ de bskal pa bzhi khri'i 'khor ba bsnyil bar 'gyur ba lags so/ /bcom ldan 'das bdag gi ming 'dzin pa ni don mchis te sangs rgyas bye ba phrag 'bum gyi bas lhag lags so/ /bdag gi ming 'dzin pa'i sems can thams cad ni phyir mi ldog pa nyid</text></item>
<item><p>138b7</p><section>rgyud</section><text>la gnas par 'gyur/ bro nad thams cad las yongs su thar bar 'gyur/ sgrib pa thams cad dang / lus dang ngag dang yid kyi nyes par spyod pa thams cad las yongs su thar bar 'gyur ba lags so/ /gang la la zhig cho ga bzhin du sbyor ba bgyid na de dag gi sug par sangs</text></item>
<item><p>139a1</p><section>rgyud</section><text>rgyas kyi byang chub thob pa lags so/ /bcom ldan 'das kyis bka' stsal pa/ rigs kyi bu khyod sems can thams cad la de ltar snying rje che ba legs so legs so/ /rigs kyi bu thabs 'dis sems can thams cad bla na med pa yang dag par rdzogs pa'i byang chub la dgod</text></item>
<item><p>139a2</p><section>rgyud</section><text>par nus te/ /kyang snying po 'di gzung zhing rjes su yi rang ba byas kyis rigs kyi bu khyod smros shig /de nas byang chub sems dpa' sems dpa' chen po 'phags pa spyan ras gzigs dbang phyug stan las langs te bla gos phrag pa gcig tu gzar nas/ bcom ldan 'das</text></item>
<item><p>139a3</p><section>rgyud</section><text>kyi zhabs la mgo bos phyag 'tshal te snying po 'di smras so/ /na mo rat+na tra yA ya/ na ma Ar+ya dz+nyA na sA ga ra bai ro tsa na byu ha rA dzA ya/ ta thA ga tA ya/ aR+ha te/ samyak+saM bud d+hA ya/ na maHsarba ta thA ga te b+h+yaH/ ar ha ta b+h+yaHsamyak+sa m+bud+d+he b+h+yaH/ na ma Ar+ya a ba lo ki te shwa</text></item>
<item><p>139a4</p><section>rgyud</section><text>rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ oM d+ha ra d+ha ra/ d+hi ri d+hi ri/ d+hu ru d+hu ru/ iT+Te baT+Te/ tsa le tsa le/ pra tsa le pra tsa le/ ku su me/ ku su ma/ ba re/ i li mi li/ tsi ti dz+wa la ma pa na ya swA hA/ 'di'i cho ga ni sgrub mi dgos par las</text></item>
<item><p>139a5</p><section>rgyud</section><text>thams cad byed de/ rims nyin gcig pa dang / nyin gnyis pa dang / nyin gsum pa dang / nyin bzhi pa dang / 'byung po dang / mkha' 'gro ma dang / 'dre dang lus srul po dang / brjed byed dang / lba ba dang / 'bras kyi phreng ba dang / bas lngags la sogs pa</text></item>
<item><p>139a6</p><section>rgyud</section><text>dang / dug dang / phol mig dang / g.yan pa la sogs pa la 'jim pa la bsngags te bsku'o/ /lan bdun bzlas brjod bgyis na las kyi sgrib pa sbyang bar bgyi'o/ /byis pa gdon gyis zin pa la ni 'bru mar ro/ /rna ba bro 'tshal ba la ni ru rta dang 'bru mar ro/ /sna bro</text></item>
<item><p>139a7</p><section>rgyud</section><text>'tshal ba la gro ba btags na des zhi bar 'gyur ro/ /bro nad thams cad la yang sbyar bar bgyis te bklags pas 'grub bo/ /'phags pa spyan ras gzigs dbang phyug zhal bcu gcig pa zhes bya ba'i gzungs rdzogs // //rgya gar gyi mkhan po shI len+d+ra bo d+hi dang /</text></item>
<item><p>139b1</p><section>rgyud</section><text>zhu chen gyi lots+tsha ba ban+de ye shes sdes bsgyur cing zhus te gtan la phab pa// @#/ /rgya gar skad du/ Ar+ya mu kha da shai ka bid+yA man+t+ra hr-i da ya nA ma d+hA ra NI/ bod skad du/ 'phags pa zhal bcu gcig pa'i rig sngags kyi snying</text></item>
<item><p>139b2</p><section>rgyud</section><text>po zhes bya ba'i gzungs/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na 'od ma'i myu gu'i dkyil 'khor na dge slong gi dge 'dun chen po stong nyis brgya lnga bcu dang / byang chub</text></item>
<item><p>139b3</p><section>rgyud</section><text>sems dpa' sems dpa' chen po tshad med grangs med pa dang thabs cig tu bzhugs te/ byang chub sems dpa' byams pa ni gtso bor gyur to/ /gzhan yang de'i tshe bcom ldan 'das dge slong dang / dge slong ma dang / dge bsnyen dang / dge bsnyen ma tshad med pa snyed dang /</text></item>
<item><p>139b4</p><section>rgyud</section><text>lha dang klu dang / gnod sbyin dang dri za dang / lha ma yin dang / nam mkha' lding dang / mi'am ci dang / lto 'phye chen po dang / grul bum dang / sha za dang / mi dang / mi ma yin pa la sogs pa'i 'khor mang po dag gis yongs su bskor nas mchod cing rim gror byas/</text></item>
<item><p>139b5</p><section>rgyud</section><text>bkur stir byas/ bla mar byas te gsang sngags brjod pa la chos ston par mdzad do/ /de nas byang chub sems dpa' sems dpa' chen po spyan ras gzigs dbang phyug drang srong rig sngags 'chang bye ba khrag khrig brgya stong tshad med pa dag gis yongs su bskor te/ bcom ldan</text></item>
<item><p>139b6</p><section>rgyud</section><text>'das kyi spyan sngar lhags nas bcom ldan 'das kyi zhabs gnyis la mgo bos phyag byas te/ g.yas phyogs su lan gsum bskor ba byas nas/ phyogs gcig tu 'khod de/ bcom ldan 'das la 'di skad ces gsol to/ /bcom ldan 'das bdag la rig sngags kyi snying</text></item>
<item><p>139b7</p><section>rgyud</section><text>po gdong bcu gcig pa zhes bgyi ba mthu chen po dang ldan pa/ sangs rgyas bye ba phrag bcu gcig gis gsungs pa mchis te/ deng bdag gis sems can thams cad la sman cing bde bar bgyid pa dang / bro nad thams cad zhi bar bgyid pa dang / sdig pa thams cad sbyang ba dang /</text></item>
<item><p>140a1</p><section>rgyud</section><text>bkra mi shis pa thams cad bzlog par bgyi ba dang / rmi lam ngan pa thams cad dgag pa dang / dus ma lags par 'gum pa thams cad bzlog pa dang / ngan sems can rnams gdul zhing dang ba thob par bgyi ba dang / mya ngan gyi sdug bsngal dang ldan pa dag</text></item>
<item><p>140a2</p><section>rgyud</section><text>bde ba thob par bgyi ba dang / 'khon dang bcas pa rnams 'dum par bgyi ba dang / bdud dang gdon bgegs rnams zhi bar bgyi ba dang sems kyi smon pa rnams mngon par 'grub par bgyi ba'i slad du bshad par bgyi'o/ /bcom ldan 'das bdag gis ni 'jig rten lha dang bcas</text></item>
<item><p>140a3</p><section>rgyud</section><text>pa/ bdud dang bcas pa/ tshangs pa dang bcas pa/ dge sbyong dang bram zer bcas pa la sogs pa la gang gis kyang rig sngags 'dis bsrung bar bgyis pa dang / 'di len pa dang / 'dzin pa dang / klog pa dang / 'don pa dang / yi ger bris nas spel bar bgyid pa de dag</text></item>
<item><p>140a4</p><section>rgyud</section><text>la bgegs bgyid pa dang / bdud kyi bar chad dang / mtshon cha dang dbyig pa dang dug dang / byad stems thams cad kyis gnod pa bgyid par 'gyur ba ma lags so/ /bdag gis rig sngags 'di gnas pa'i phyogs su ring yang rung nye yang rung ste/ ci tsam du mtshams bkum pa las 'das</text></item>
<item><p>140a5</p><section>rgyud</section><text>nas gnod pa bgyid du mchi ba ma mthong lags te/ sdig pa'i las nges par rnam par smin par gyur pa ni ma gtogs lags so/ /bcom ldan 'das des dngos po 'di nges par de lta bu lags par rig par bgyis nas mngon par yid ches pas blang bar bgyi'o/ /rnam par</text></item>
<item><p>140a6</p><section>rgyud</section><text>rtog pa ni mi bgyi'o/ /de ltar bgyis na gdon bgegs thams cad thag ring du spong bas nye bar mchi zhing glags rnyed par mi 'gyur lags so/ /rig sngags kyi snying po 'di ni sangs rgyas thams cad kyis mtshungs par bsngags pa brjod cing mtshungs par rjes su thugs rangs par</text></item>
<item><p>140a7</p><section>rgyud</section><text>mdzad pa lags so/ /de bzhin gshegs pa thams cad kyis dgongs shing yongs su bsrung ba mdzad pa lags so/ /bcom ldan 'das bdag gis mngon par dran lags te/ bskal pa gang gA'i klung gi bye ma snyed kyi sngon rol na/ de bzhin gshegs pa dgra bcom</text></item>
<item><p>140b1</p><section>rgyud</section><text>pa yang dag par rdzogs pa'i sangs rgyas pad+ma brgya'i spyan thogs pa mi mnga' ba'i gtsug tor yon tan rab tu rgyas pa'i 'od zer gyi rgyal po zhes bgyi ba 'jig rten du byung ste/ bdag de'i tshe drang srong du gyur pas bcom ldan 'das de las rig sngags 'di mnos lags te/ rig</text></item>
<item><p>140b2</p><section>rgyud</section><text>sngags 'di thob pa'i tshe phyogs bcu'i sangs rgyas rnams kyang mthong bar gyur/ mi skye ba'i chos kyi bzod pa yang thob par gyur pas rig sngags 'di mthu chen po dang ldan par rig par bgyi lags so/ /de lta bas na yongs su dad pa dang ldan pa'i rigs kyi bu'am rigs kyi</text></item>
<item><p>140b3</p><section>rgyud</section><text>bu mo la sogs pa dag gis rig sngags 'di len pa dang / 'dzin pa dang / klog pa dang / 'don par 'tshal na/ gus pas sems rtse gcig tu dran pas bcangs te/ rtag par nang par langs nas chos bzhin du yongs su dag par bgyis te/ rig sngags 'di lan</text></item>
<item><p>140b4</p><section>rgyud</section><text>brgya rtsa brgyad bzlas brjod bgyis na tshe 'di nyid la phan yon rnam pa bcu thob par 'gyur ba lags so/ /bcu gang zhe na/ rtag par lus la bro nad ma mchis par 'gyur ba dang / rtag par phyogs bcu'i sangs rgyas rnams kyis yongs su gzung bar 'gyur ba dang / nor</text></item>
<item><p>140b5</p><section>rgyud</section><text>dang / rin po che dang gos dang / zas bas pa ma mchis pa dag la longs spyod par 'gyur ba dang / dgra thams cad thul cing 'jigs pa ma mchis par 'gyur ba dang / ya rabs btsun pa rnams kyis bkur zhing gsong por smra bar 'gyur ba dang / dug dang 'dre gdon</text></item>
<item><p>140b6</p><section>rgyud</section><text>gyis mi tshugs shing gnod pa bgyid par mi 'gyur ba dang / mtshon cha dang / dbyig pa thams cad kyis gnod pa bgyid par mi 'gyur ba dang / chab kyis 'gum pa'i dus bgyid par mi 'gyur ba dang / zhugs kyis 'gum pa'i dus bgyid par mi 'gyur ba dang / dus ma</text></item>
<item><p>140b7</p><section>rgyud</section><text>lags par 'gum pa'i dus bgyid par mi 'gyur ba dag lags so/ /gzhan yang yon tan gyi sman yon rnam pa bzhi thob par 'gyur te/ 'gum pa'i dus kyi tshe sangs rgyas rnams mthong bar 'gyur ba dang / nam yang ngan 'gro rnams su ltung bar mi 'gyur ba dang / ya nga</text></item>
<item><p>141a1</p><section>rgyud</section><text>ba ma spangs pas 'gum pa'i dus bgyid par mi 'gyur ba dang / 'jig rten gyi khams bde ba can du skye bar 'gyur ba dag lags so/ /bcom ldan 'das bdag gis mngon par dran lags te/ 'di nas bskal pa gang gA'i klung bcu'i bye ma snyed dag gi snga rol</text></item>
<item><p>141a2</p><section>rgyud</section><text>gyi yang ches snga rol na/ de bzhin gshegs pa dgra bcom pa yang dag par rdzogs pa'i sangs rgyas man dA ra ba'i dri bsung zhes bgyi ba 'jig rten du byung ste/ de'i tshe bdag khyim bdag chen po zhig tu gyur bas/ sangs rgyas de la rig sngags 'di mnos lags te/ rig sngags</text></item>
<item><p>141a3</p><section>rgyud</section><text>'di thob ma thag tu bskal pa bzhi khri'i 'khor ba bsnyil lags so/ /rig sngags 'di klog pa dang / 'dzin pa dag gis gzhan yang sangs rgyas rnams kyi thugs rje chen po'i ye shes kyi snying po dang / byang chub sems dpa' thams cad kyi rnam par thar ba'i chos kyi sgo thob par 'gyur te/</text></item>
<item><p>141a4</p><section>rgyud</section><text>de'i mthu stobs kyi dbang gis gang dag btson ra dam por chud pa dang / btson char stsal ba dang / dgum pa la thugs pa dang / chab dang / zhugs dang / rlung dang chom rkun dang / dug dang byad stems dang mi dang / mi ma lags pa la sogs pa'i sdug bsngal rnam pa sna</text></item>
<item><p>141a5</p><section>rgyud</section><text>tshogs kyi bgegs thams cad las yongs su skyob par bgyid pa lags so/ /bdag ni 'di'i dbang gis sems can thams cad kyi gnas dang skyabs dang / yongs su skyob pa dang / yongs su bsrung ba dang / dbugs 'byin pa dang / gling dang khang khyim du gyur pa lags</text></item>
<item><p>141a6</p><section>rgyud</section><text>so/ /rig sngags 'di'i mthus gnod sbyin dang / srin po ma rungs pa la sogs pa thams cad yongs su bsdus shing bzung nas sngar byams pa'i sems dang snying rje'i sems bskyed du stsal nas/ de'i rjes la bla na ma mchis pa yang dag par rdzogs pa'i byang chub la dgod par</text></item>
<item><p>141a7</p><section>rgyud</section><text>bgyis lags so/ /bcom ldan 'das bdag gi rig sngags 'di'i gzi byin chen po'i mthu dang ldan pas/ gang la la zhig gis lan cig tsam bzlas brjod bgyis pa na yang rtsa ba'i ltung ba bzhi dang / mtshams ma mchis pa lnga ma lus par yongs su 'byang bar 'gyur na/ ji</text></item>
<item><p>141b1</p><section>rgyud</section><text>skad bstan pa bzhin du sgrub pa lta smos kyang ci 'tshal lags/ gang dag sangs rgyas bye ba khrag khrig brgya stong du ma las dge ba'i rtsa ba skrun pa rnams kyis deng gdod rig sngags 'di thos par gyur pa lags na/ len pa dang 'dzin pa dang / ji skad bstan pa bzhin du sgrub pa lta smos kyang</text></item>
<item><p>141b2</p><section>rgyud</section><text>ci 'tshal lags/ gang la la zhig gis gdugs mtshan du rig sngags 'di klog pa dang / 'don pa dang / 'dzin par bgyid na/ bdag gis de dag gi smon pa ci mchis pa yid bzhin du 'grub par bgyid lags so/ /gang la la zhig gis zla ba phyed cing tshes bcu</text></item>
<item><p>141b3</p><section>rgyud</section><text>bzhi'am bco lnga la smyung ba bgyis te/ sdom pa yang dag par blangs nas chos bzhin du yongs su dag par bgyis te/ sems rtse gcig tu bdag rjes su dran par bgyis nas rig sngags 'di bzlas brjod bgyis na bskal pa bzhi khri'i 'khor ba bsnyil bar 'gyur lags</text></item>
<item><p>141b4</p><section>rgyud</section><text>so/ /bcom ldan 'das bdag ni rig sngags 'di'i dbang gis ming btsun zhing thos par dka' bar 'gyur lags te/ gang la la zhig gis sangs rgyas bye ba khrag khrig brgya stong du ma'i mtshan nas brjod cing yid la bsams pa dang / gzhan yang 'ga' zhig gis skad</text></item>
<item><p>141b5</p><section>rgyud</section><text>cig gcig tsam du bsam pa thag pa nas/ bdag gi ming nas brjod cing rjes su dran par gyur na de gnyis kyi yon tan mnyam zhing mtshungs lags so/ /bdag gi ming nas brjod pa de dag thams cad kyang phyir mi ldog pa'i sa 'thob par 'gyur/ bro nad thams cad dang bral bar</text></item>
<item><p>141b6</p><section>rgyud</section><text>'gyur/ sgrib pa thams cad dang 'jigs pa thams cad las thar bar 'gyur/ lus dang ngag dang yid kyi nongs pa zhu byang bar 'gyur na bdag gis bstan pa'i rig sngags 'di len pa dang / 'dzin pa dang / klog pa dang / 'don pa dang / ci skad bstan pa bzhin du</text></item>
<item><p>141b7</p><section>rgyud</section><text>sgrub pa lta smos kyang ci 'tshal lags te/ gang zag de dag ni bla na ma mchis pa'i byang chub lag mthil na mchis pa bzhin du khong du chud cing legs par 'gyur bar rig par bgyi lags so/ /de nas bcom ldan 'das kyis byang chub sems dpa' spyan ras gzigs</text></item>
<item><p>142a1</p><section>rgyud</section><text>dbang phyug la legs so legs so zhes bsngags pa brjod nas/ rigs kyi bu khyod kyis sems can thams cad la de lta bu'i byams pa dang snying rje'i bsam pa bskyed nas/ rig sngags chen po 'di rnam par phye ste bstan pa yin pas khyod thabs 'di'i dbang gis</text></item>
<item><p>142a2</p><section>rgyud</section><text>sems can thams cad kyi nad kyi sdug bsngal dang / sgrib pa dang bgegs dang 'jigs pa dang lus dang ngag dang / yid kyi nyes pa las yongs su skyob cing thar bar byas nas sems can thams cad bla na med pa yang dag par rdzogs pa'i byang chub kyi bar la rnam par 'jog pa</text></item>
<item><p>142a3</p><section>rgyud</section><text>yin te/ rigs kyi bu nga yang rjes su yi rangs nas khyod kyi rig sngags yongs su bzung nas khyod kyis smros shig /de nas byang chub sems dpa' sems dpa' chen po spyan ras gzigs dbang phyug stan las langs te/ bla gos phrag pa gcig tu gzar nas pus mo g.yas pa'i</text></item>
<item><p>142a4</p><section>rgyud</section><text>lha nga sa la btsugs te/ bcom ldan 'das la 'di skad ces gsol to/ /rig sngags 'di 'don pa gang lags pa des 'di skad du dkon mchog gsum la gus par phyag 'tshal lo/ /'phags pa de bzhin gshegs pa ye shes rgya mtsho rnam par snang mdzad bkod pa'i</text></item>
<item><p>142a5</p><section>rgyud</section><text>rgyal po la gus par phyag 'tshal lo/ /de bzhin gshegs pa dgra bcom pa yang dag par rdzogs pa'i sangs rgyas thams cad la gus par phyag 'tshal lo/ /byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan</text></item>
<item><p>142a6</p><section>rgyud</section><text>pa la gus par phyag 'tshal lo zhes brjod par bgyi lags so/ /tad+ya thA/ oM d+ha ra d+ha ra/ d+hi ri d+hi ri/ d+hu ru d+hu ru/ iT+Te/ baT+Te/ tsa le tsa le/ pra tsa le pra tsa le/ ku su me/ ku su ma/ ba re/ i li mi li/ tsi ti tsi ti/ dz+wa la ma pa na ya/ shud+d+ha tA swA hA/ ma</text></item>
<item><p>142a7</p><section>rgyud</section><text>hA kA ru Ni kA ya swA hA/ bcom ldan 'das 'di rtsa ba'i rig sngags lags te/ gang la la zhig gis rjes su dran zhing bzlas brjod bgyis na gong du bstan pa lta bu'i yon tan khyad par du 'phags pa dag 'thob par 'gyur lags so/ /dkon mchog gsum la gus par</text></item>
<item><p>142b1</p><section>rgyud</section><text>phyag 'tshal lo/ /'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/ /de bzhin gshegs pa dgra bcom pa yang dag par rdzogs pa'i sangs rgyas thams cad la gus par phyag 'tshal lo/ /byang chub sems</text></item>
<item><p>142b2</p><section>rgyud</section><text>dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal lo/ /tad+ya thA/ ha ha ha ha/ i li mi li/ tsi li pi li/ khi li hi li swA hA/ bcom ldan 'das 'di ni chab dang gos la gdab pa'i sngags</text></item>
<item><p>142b3</p><section>rgyud</section><text>lags te/ gang la la zhig dkyil 'khor du 'jug par 'tshal na sngar khrus bgyis te de'i rjes la sngags 'dis chab la lan bdun btab ste/ lus la gtor nas bsang bar bgyi'o/ /gzhan yang sngags 'dis lan bdun btab ste gzod bgo bar bgyi lags so/ /dkon</text></item>
<item><p>142b4</p><section>rgyud</section><text>mchog gsum la gus par phyag 'tshal lo/ /'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/ /de bzhin gshegs pa dgra bcom pa yang dag par rdzogs pa'i sangs rgyas thams cad la gus</text></item>
<item><p>142b5</p><section>rgyud</section><text>par phyag 'tshal lo/ /byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal lo/ /tad+ya thA/ d+hu ru d+hu ru/ ha ha ha ha swA hA/ bcom ldan 'das 'di ni pog sbos dang / mar me</text></item>
<item><p>142b6</p><section>rgyud</section><text>la gdab pa'i sngags lags te/ dkyil 'khor du zhugs nas pog bsregs te mchod par bgyid pa'i tshe sngar sngags 'di pog spos la lan bdun btab ste/ gdod bsreg par bgyi'o/ /mar me sbar bar 'tshal na yang sngar sngags 'dis 'bru mar la lan bdun btab</text></item>
<item><p>142b7</p><section>rgyud</section><text>ste gdod mar me spar bar bgyi lags so/ /dkon mchog gsum la gus par phyag 'tshal lo/ /'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/ /de bzhin gshegs pa dgra bcom pa yang</text></item>
<item><p>143a1</p><section>rgyud</section><text>dag par rdzogs pa'i sangs rgyas thams cad la gus par phyag 'tshal lo/ /byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal lo/ /tad+ya thA/ si ri si ri/ d+hi ri</text></item>
<item><p>143a2</p><section>rgyud</section><text>d+hi ri/ si ri d+hi ri swA hA/ bcom ldan 'das 'di ni me tog dang / byug spos dang / phreng ba la gdab pa'i sngags lags te/ dkyil 'khor du zhugs nas/ me tog dang / byug spos dang / phreng bdag gis mchod pa bgyid pa'i tshe sngar sngags 'dis me tog la</text></item>
<item><p>143a3</p><section>rgyud</section><text>lan bdun btab ste/ sku gzugs la gtor bar bgyi'o/ /gzhan yang sngags 'dis byug spos la lan bdun btab ste sku gzugs la byug par bgyi'o/ /gzhan yang sngags 'dis phreng ba la lan bdun btab ste sku gzugs la brgyan par bgyi lags so/ /dkon</text></item>
<item><p>143a4</p><section>rgyud</section><text>mchog gsum la gus par phyag 'tshal lo/ /'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/ /de bzhin gshegs pa dgra bcom pa yang dag par rdzogs pa'i sangs rgyas thams cad la gus par</text></item>
<item><p>143a5</p><section>rgyud</section><text>phyag 'tshal lo/ /byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal lo/ /tad+ya thA/ sa te sa te/ si ti si ti/ su d+hu su d+hu swA hA/ bcom ldan 'das 'di ni sangs</text></item>
<item><p>143a6</p><section>rgyud</section><text>rgyas la mchod cing dbul ba'i zhal zas la gdab pa'i sngags lags te gang la la zhig zhal zas dang / me tog dang 'bras bu la sogs pas sangs rgyas la mchod pa'i tshe sngar sngags 'di lan nyi shu rtsa gcig bzlas te btab nas de'i rjes la gdod mchod par bgyid lags</text></item>
<item><p>143a7</p><section>rgyud</section><text>so/ /dkon mchog gsum la gus par phyag 'tshal lo/ /'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/ /de bzhin gshegs pa dgra bcom pa yang dag par rdzogs pa'i sangs rgyas thams cad la</text></item>
<item><p>143b1</p><section>rgyud</section><text>gus par phyag 'tshal lo/ /byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal lo/ /tad+ya thA/ ma si ta si/ tsa le tsa le/ hu ru hu ru/ tsu ru tsu ru/ su ru su ru/ mu ru mu ru swA hA/</text></item>
<item><p>143b2</p><section>rgyud</section><text>bcom ldan 'das 'di ni yam shing la gdab pa'i sngags lags te gal te la la zhig gong du bstan pa'i rtsa ba'i rig sngags kyis bgyi ba mchis te sngar sngags 'di me tog sha ta'i shing la lan cig gdab par bgyi'o/ /zhugs 'bud par 'tshal na logs shig tu me tog sha ta'i</text></item>
<item><p>143b3</p><section>rgyud</section><text>shing blangs nas dum bu sum cur gtubs te/ zho dang mar dang sbrang rtsi'i nang du sbangs nas/ zhag lon par bgyis te gdugs re dum bu re re blangs nas sngags lan re btab ste zhugs kyi nang du dor bar bgyi'o/ /de dag thams cad bas par bsregs nas de'i rjes la gdod bgyi ba ci</text></item>
<item><p>143b4</p><section>rgyud</section><text>mchis pa bgyi lags so/ /dkon mchog gsum la gus par phyag 'tshal lo/ /'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/ /de bzhin gshegs pa dgra bcom pa yang dag par rdzogs pa'i</text></item>
<item><p>143b5</p><section>rgyud</section><text>sangs rgyas thams cad la gus par phyag 'tshal lo/ /byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal lo/ /tad+ya thA/ i li mi li/ bi li ti li/ tsi li hi li swA hA/ bcom</text></item>
<item><p>143b6</p><section>rgyud</section><text>ldan 'das 'di ni mtshams dgum pa'i sngags lags te mtshams dgum par 'tshal na sngar sngags 'di chab la lan bdun btab ste phyogs bzhir gtor bar bgyi'o/ /yang na yungs kar ram thal ba gtsang ma la lan bdun sngags kyis btab ste phyogs bzhir gtor na sems</text></item>
<item><p>143b7</p><section>rgyud</section><text>kyis nye ring ci tsam dgum pa mtshams su gyur na yongs su bsrung bar 'gyur lags so/ /dkon mchog gsum la gus par phyag 'tshal lo/ /'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/ /de</text></item>
<item><p>144a1</p><section>rgyud</section><text>bzhin gshegs pa dgra bcom pa yang dag par rdzogs pa'i sangs rgyas thams cad la gus par phyag 'tshal lo/ /byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal</text></item>
<item><p>144a2</p><section>rgyud</section><text>lo/ /tad+ya thA/ bi Te bi Te/ ti Te ti Te/ tsi Te tsi Te/ biT+Te biT+Te/ ka tsa ka tsa/ b+ha ga bA na/ Ar+yA ba lo ki te shwa rA ya/ sa b+ha sa b+ha sa b+ha naM swA hA/ bcom ldan 'das 'di ni bdag slar rang gi gnas su mchi bar bskul ba'i sngags lags te/ bgyi ba ci mchis pa bgyis</text></item>
<item><p>144a3</p><section>rgyud</section><text>lags nas bdag slar rang gi gnas su mchi bar bskul ba'i tshe sngags 'dis chab la lan bdun sngags kyis btab ste phyogs bzhir gtor na bdag slar mchi bar 'gyur lags so/ /bcom ldan 'das rig sngags 'di ni dngos grub mngon du ma gyur lags kyis kyang las su bgyi</text></item>
<item><p>144a4</p><section>rgyud</section><text>ba rnam pa sna tshogs bgyid pas sems rtse gcig tu bzlas brjod bgyis na smon pa rnams mi 'grub pa gang yang ma mchis lags so/ /gang zhig myos nad gdugs re re lan re ldang ba'am/ gdugs gnyis shing lan re ldang ba'am/ gdugs gsum zhing lan re ldang</text></item>
<item><p>144a5</p><section>rgyud</section><text>ba'am/ gdugs bzhi zhing lan re ldang ba'am/ gdon 'byung pos bgyis pa'am/ mkha' 'gro mas bgyis pa'am/ sha zas bgyis pa'am/ lus srul pos bgyis pa'am/ smyo byed kyis bgyis pa'am/ brjed byed kyis bgyis pa'am/ 'dre gdon ma rungs pa</text></item>
<item><p>144a6</p><section>rgyud</section><text>rnam pa sna tshogs kyis bgyis pa yang rung ste/ nad pa de dag la sngags 'dis lan brgya rtsa brgyad btab na 'tsho bar 'gyur lags so/ /gal te sgrib pa lci ba zhig lags na/ tshon sna lnga'i skud pa la sngags lan re bzla zhing re re mdud de brgya rtsa brgyad tshang bar bgyis nas</text></item>
<item><p>144a7</p><section>rgyud</section><text>nad pa'i mgul pa'am/ dpung pa la btags na kha na ma tho ba'i sgrib ba zhu byang zhing bro nad kyang sos par 'gyur lags so/ /gal te skrangs pa dang / 'bras kyi phreng ba dang / shu ba dang phol mig dang / rma 'dzag pa dang / g.yan pa la sogs pa'i nad ma rungs pa rnam</text></item>
<item><p>144b1</p><section>rgyud</section><text>pa sna tshogs kyis bro 'tshal bar gyur tam ral gri dang / mda' dang / mdung la sogs pa phog ste smyos par gyur tam/ sbrul dang / sdig pa dang / rtsangs pa dang / bung ba dang / gdug pa la sogs pas zin par gyur na/ sngags 'dis lan bdun bzlas te btab</text></item>
<item><p>144b2</p><section>rgyud</section><text>nas sos par 'gyur lags so/ /gal te sgrib pa lci ba zhig lags na/ dog sa ser po'i 'jim pa la lan bdun sngags kyis btab ste bro 'tshal ba'i dmigs su byugs na sel bar 'gyur lags so/ /gal te rlung nad na ba'am phyogs gcig pa langs par gyur tam</text></item>
<item><p>144b3</p><section>rgyud</section><text>rna ba 'on pa'am sna 'tshubs pa'am rlung gis zin pa'i nad la sogs pas bro 'tshal bar gyur na/ sems rtse gcig tu sngags 'di bzlas brjod bgyis nas nad pa de dag la lan brgya rtsa brgyad sngags kyis btab na nad sos par 'gyur lags so/ /gal te sgrib pa lci ba zhig</text></item>
<item><p>144b4</p><section>rgyud</section><text>lags na 'bru mar dang / chab mar dang gro dang / ru rta rnams bskol te sngags lan bdun btab nas lus la bskus sam rna ba dang snar blugs sam 'tshal du stsal na bro nad sos par 'gyur lags so/ /gzhan yang bro nad gzhan rnam pa sna tshogs kyis bro 'tshal bar gyur na/</text></item>
<item><p>144b5</p><section>rgyud</section><text>sems rtse gcig tu sngags 'di gdab par bgyi'o/ /yang na bdag nyid kyis bzlas brjod bgyis na 'tsho bar 'gyur lags so/ /gal te rig sngags 'di bsgrub par 'tshal na/ sngar sra zhing 'phan skyon ma mchis pa'i tsan+dan dkar po las byang chub sems dpa' spyan</text></item>
<item><p>144b6</p><section>rgyud</section><text>ras gzigs dbang phyug gi gzugs srid du mtho phyed dang do mchis pa/ sug pa lag pa g.yon pa na pad+ma le brgan dang ril ba thogs pa lag pa g.yas pa brkyang nas bgrang phreng thogs shing / 'jigs pa ma mchis pa stsol ba'i lag tu ston pa gdong bcu gcig par</text></item>
<item><p>144b7</p><section>rgyud</section><text>bgyis te mdun gyi gdong gsum ni byams pa dang snying rje dang bcas pa'i mtshan dang ldan par bgyi'o/ /g.yon phyogs kyi gdong gsum ni khro bo'i mtshan can du bgyi'o/ /g.yas phyogs kyi gdong gsum ni mche ba dkar po gyen du 'byung ba'i mtshan can du bgyi'o/ /</text></item>
<item><p>145a1</p><section>rgyud</section><text>rgyab kyi gdong gcig ni khro gtum che zhing rab tu dkon pa'i mtshan can du bgyi'o/ /spyi bo'i gdong gcig ni sangs rgyas kyi zhal kyi gzugs can du bgyi'o/ /mgo rgyan de dag thams cad kyi nang na yang sangs rgyas kyi sku bzhugs par bgyi'o/ /byang chub sems</text></item>
<item><p>145a2</p><section>rgyud</section><text>dpa' spyan ras gzigs dbang phyug de'i lus ni do shal la sogs pa rgyan rnam pa sna tshogs dang ldan par bgyi'o/ /gzugs bgyis lags nas smon pa rnams grub par 'tshal ba gang lags pa des gos sar pa gtsang ma bgos te smyung ba bgyis nas sdom pa yang dag par blangs te</text></item>
<item><p>145a3</p><section>rgyud</section><text>zla ba dkar po yar gyi ngo tshes gcig nas tshes brgyad kyi bar du gdugs gcig la dus gsum du sngags 'di lan brgya rtsa brgyad dam yang na dpag tu ma mchis par bzlas brjod bgyi'o/ /de slan chad gnas dben pa zhig tu stan gtsang ma bting ste byang chub sems dpa' spyan ras gzigs</text></item>
<item><p>145a4</p><section>rgyud</section><text>dbang phyug gi gzugs bgyis pa bzhag nas kha nub phyogs su bstan te nyams kyis ci 'byor pa'i bza' ba dang btung ba dag gis mchod nas a ga ru dang du ru ska 'ba' zhig gis bsreg par bgyi'o/ /rnal 'byor ba de 'bru phye dang 'o ma'i zas 'tshal nas snga ma bzhin du bzlas brjod bgyis</text></item>
<item><p>145a5</p><section>rgyud</section><text>te gdugs gsum pa la thug pa'i bar du bgyi'o/ /de slan chad mchod pa'i yo byad bshams pa yang snga ma bas ches khyad par du 'phags par bgyi'o/ /rnal 'byor pa de zas dkar gsum po 'di lta ste/ 'o ma dang zho dang / 'bras chan 'ba' zhig 'tshal bar bgyi'o/ /byang</text></item>
<item><p>145a6</p><section>rgyud</section><text>chub kyi shing blangs nas gzugs de'i mdun du zhugs spar bar bya'o/ /gzhan yang shing de blangs nas dum bu stong rtsa brgyad du gtubs te du ru ska'i mar gyi nang du spangs nas gdugs gcig la dum bu gcig blangs te/ sngags lan re bzlas nas zhugs kyi nang du dor bar bgyi zhing</text></item>
<item><p>145a7</p><section>rgyud</section><text>thams cad bas par gyur na de'i tshe sa chen po rnams rab tu g.yo bar 'gyur la de'i dbang gis sku gzugs bgyis pa de yang rab tu g.yo zhing nang gi gong na mchis pa'i gdong gi kha nas sgra byung nas rnal 'byor pa de la 'di skad du rigs kyi bu legs so legs so/ /khyod kyis 'di</text></item>
<item><p>145b1</p><section>rgyud</section><text>ltar nan tan brtson 'grus kyis smon pa rnams yongs su gnyer bas bdag gis khyod kyi smon pa yongs su rdzogs par bgyi'o/ /khyod 'di nas nam mkha' la 'phur te 'gro ba'am/ yang na khyod rgyu zhing 'gro ba la thogs pa med pa'am/ yang na drang srong rig 'dzin gyi rgyal po</text></item>
<item><p>145b2</p><section>rgyud</section><text>byed par 'gyur ba'am/ yang na bdag ci lta ba bzhin du rang dbang thogs pa med pa nyid du bya'o zhes bsngags pa brjod par 'gyur lags so/ /gzhan yang rnal 'byor pas zla ba dkar po yar gyi ngo tshes lnga la byang chub sems dpa' spyan ras gzigs dbang phyug</text></item>
<item><p>145b3</p><section>rgyud</section><text>gi gzugs gdong bcu gcig pa de sangs rgyas kyi ring bsrel dang bcas pa'i mchod rten gyi nang du bzhag ste/ gos sar pa gtsang ma bgos la gso sbyong dang sdom pa yang dag par blangs te gdugs mtshan gcig la rab tu smyung bar bgyis nas/ su ma na'i me tog stong</text></item>
<item><p>145b4</p><section>rgyud</section><text>rtsa brgyad blangs te/ me tog re re blangs nas sngags lan re btab ste/ thams cad bas pa'i bar du bgyis na de'i tshe gzugs bgyis pa de'i mdun du gdong gcig gi kha nas 'brug sgra lta bu'i sgra byung bar gyur la/ de'i dbang gis sa chen po yang rab tu g.yo bar gyur</text></item>
<item><p>145b5</p><section>rgyud</section><text>pas rnal 'byor pas de'i tshe rang gi sems bde bar bzhag nas skrag cing 'jigs pa mi bskyed par rig sngags dang / smon cing sgrub pa gang lags pa 'ba' zhig rjes su dran par bgyis te/ 'di skad du byang chub sems dpa' sems dpa' chen po 'phags pa</text></item>
<item><p>145b6</p><section>rgyud</section><text>spyan ras gzigs dbang phyug thugs rje chen po dang ldan pa la gus par phyag 'tshal lo/ /bdag nam zhig na sems can thams cad kyi mgon dang skyabs su gyur nas sems can thams cad kyi sems kyi smon pa rnams yongs su bskong bar 'gyur zhes brjod par gyur na/</text></item>
<item><p>145b7</p><section>rgyud</section><text>de'i tshe spyan ras gzigs dbang phyug gis ci ltar smon pa rnams stsol bar 'gyur te/ smon pa rnams stsol ba'i tshe lha dang klu la sogs pa gang gis kyang bar chad dang bgegs bgyid par mi 'gyur lags so/ /gzhan yang rnal 'byor pas zla ba la gza' zhugs pa'i tshe chab</text></item>
<item><p>146a1</p><section>rgyud</section><text>mar srang gcig blangs te/ dngul gyi snod kyi nang du stsal nas gzugs bgyis pa'i mdun du bzhag ste/ sngags 'dis bzlas brjod bgyis na zla ba yang snga ma kho na bzhin du skyabs 'og tu gyur pas de nas blangs te 'tshal na lus kyi bro nad rnams mi 'byang ba gang yang ma mchis</text></item>
<item><p>146a2</p><section>rgyud</section><text>lags so/ /gzhan yang rnal 'byor pas ldong ros dang gi wang cha mnyam par bgyis te/ gzugs bgyis pa de'i mdun du bzhag nas sngags 'di lan stong rtsa brgyad bzlas te chab kyis sbrus nas dpral ba la thig le bgyis na/ don rnam pa gsum 'grub par 'gyur lags so/ /</text></item>
<item><p>146a3</p><section>rgyud</section><text>sngar bstan pa bzhin du chab dron po dang sbyar te khrus bgyis na bgegs thams cad dang bro nad ma rungs pa thams cad bsal zhing 'byang bar 'gyur lags so/ /gzhan yang gal te pha rol gyi dmag tshogs kyis g.yul 'phrog par gyur na/ a+yan ci dmar rtsi 'bras bu cig blangs te sngags</text></item>
<item><p>146a4</p><section>rgyud</section><text>'di lan brgya rtsa brgyad kyis btab nas/ gzugs bgyis pa de'i g.yon phyogs kyi khro bo'i gdong la byugs te/ dgra'i phyogs su kha bstan na dgra'i dmag tshogs rnams drung du mchi bar mi 'gyur lags so/ /gzhan yang gal te yul phyogs su mi dang phyugs la rims nad byung bar</text></item>
<item><p>146a5</p><section>rgyud</section><text>gyur na/ gzugs bgyis pa de'i mdun du shing shug pa'i zhugs bus la gzhan yang shing de blangs nas dum bu stong rtsa brgyad du gtubs te dum bu gcig blangs nas yungs 'bru'i mar gyis bskus te/ sngags lan re bzlas nas zhugs kyi nang du dor bar bgyi zhing thams cad bas pa'i</text></item>
<item><p>146a6</p><section>rgyud</section><text>bar du bgyi'o/ /gzhan yang skud pa dmar po las mdud pa bdun mdud de mdud pa lan re mdud cing sngags lan re bzlas nas nang gi gong na mchis pa'i gdong gi spyi bo la btags na rims nad thams cad rab tu zhi bar 'gyur te/ rims nad zhi nas sngags thag kyang dgrol bar</text></item>
<item><p>146a7</p><section>rgyud</section><text>'gyur lags so/ /gzhan yang blo bur du mkha' 'gro ma dang / 'byung po la sogs pa'i gdon gyis zin te bro 'tshal bar gyur na/ skud pa dkar po la sngags mdud nyi shu rtsa gcig mdud de sngags lan re bzla zhing mdud pa re re mdud nas mdun gyi byams pa dang snying rje dang</text></item>
<item><p>146b1</p><section>rgyud</section><text>ldan pa'i gdong gi spyi bo la btags nas zhag lon te slar bkrol nas nad pa'i mgul du btags na bro nad sos par 'gyur lags so/ /gal te las kyi sgrib pa lci ba zhig lags te sos par ma gyur na sngags thag de blangs nas yang lan brgya rtsa brgyad sngags kyis btab ste snga ma'i</text></item>
<item><p>146b2</p><section>rgyud</section><text>gzugs kyi spyi bo la btags nas/ zhag lon te slar bkrol nas nad pa'i mgul du btags na nges par 'tsho bar 'gyur lags so/ /gzhan yang gang la la zhig bro nad rgyun rims kyis btab nas sdug bsngal zhing sos par ma gyur tam/ 'dre gdon ma rungs pa khyim du</text></item>
<item><p>146b3</p><section>rgyud</section><text>zhugs par gyur na/ hun lug thang 'brum bu brgya rtsa brgyad blangs te gzugs bgyis pa de'i mdun du 'brum bu re re blangs la sngags lan re btab nas zhugs kyi nang du dor bar bgyi zhing thams cad pas pa'i bar du bgyi'o/ /gzhan yang skud pa dkar po la sngags mdud nyi shu rtsa</text></item>
<item><p>146b4</p><section>rgyud</section><text>gcig mdud de sngags lan re bzla zhing mdud pa re re mdud nas/ mdun gyi byams pa dang snying rje dang ldan pa'i gdong gi spyi bo la btags nas zhag lon te slar bkrol nas nad pa'i mgul du btags na bro nad rnams 'byang zhing gdon bgegs ma rungs pa rnams 'byer zhing 'gyes</text></item>
<item><p>146b5</p><section>rgyud</section><text>par 'gyur lags so/ /gzhan yang mi mdza' bdag gis glags btsal bar gyur tam/ 'thab cing rtsod pa dang / byad stems kyis gnod pa bgyid par gyur na me tog dang pog spos la sogs pa sna tshogs kyis gzugs bgyis pa de la mchod cing bi na ya ka'i gzugs</text></item>
<item><p>146b6</p><section>rgyud</section><text>kyi mdun du zhugs sbar nas/ 'un te'i 'bras bu 'brum bu brgya rtsa brgyad blangs te sngags lan re btab nas zhugs kyi nang du dor bar bgyi'o/ /gzhan yang skud pa dkar po la mdud pa brgya rtsa brgyad mdud de/ sngags lan re bzla zhing mdud pa re re mdud nas gzugs de'i g.yon phyogs kyi</text></item>
<item><p>146b7</p><section>rgyud</section><text>khro bo'i gdong gi spyi bo la btags nas zhag bzhi lon te slar bkrol la/ skud pa de blangs te mi mdza' ba de'i ming nas brjod de mdud pa re re nas so so tha dad par sbas nas re re la yang sngags lan re bzla zhing re re nas gtubs te thams cad bas pa'i bar du bgyis na/ mi mdza'</text></item>
<item><p>147a1</p><section>rgyud</section><text>ba de dag ci bgyi'o 'tshal mi 'byor cing rang nyid skyabs su mchi bar 'gyur lags so/ /gzhan yang gang la la zhig legs pa'i dngos po grub par 'tshal na/ tshon sna lnga'i skud pa la sngags mdud brgya rtsa brgyad mdud de/ sngags lan re bzla zhing mdud pa</text></item>
<item><p>147a2</p><section>rgyud</section><text>re re mdud nas/ gzhan yang gzugs bgyis pa'i mdun du sngags lan bdun gyis btab ste/ byams pa dang snying rje dang ldan pa'i gdong gi spyi bo la btags nas zhag lon te slar bkrol nas bdag nyid kyi lus la btags na smon pa rnams yid bzhin du 'grub par 'gyur lags</text></item>
<item><p>147a3</p><section>rgyud</section><text>so/ /gzhan yang gang la la zhig sgrib pa'i bgegs dang ldan pas/ legs pa'i dngos po rnams phal cher smon pa yid bzhin du grub par ma gyur tam/ bkra mi shis pa'i dngos po dag dus dus su rgyu ma mchis par langs par gyur na spos chab kyis gzugs bgyis pa de bkru</text></item>
<item><p>147a4</p><section>rgyud</section><text>bar bgyi'o/ /gzhan yang chab la lan brgya rtsa brgyad sngags kyis btab ste bi nA ya ka'i gzugs bkru bar bgyi'o/ /gzhan yang chab la lan brgya rtsa brgyad sngags kyis btab ste rang nyid kyi lus la gtor na/ sgrib pa dang bgegs thams cad rang gi ngang gis zhu byang nas/</text></item>
<item><p>147a5</p><section>rgyud</section><text>smon pa rnams yid bzhin du 'grub par 'gyur lags so/ /de'i tshe byang chub sems dpa' sems dpa' chen po spyan ras gzigs dbang phyug gis de skad ces smras pa dang / 'khor mang po thams cad kyis mthun par skyes bu chen po legs so legs so/ /sems can thams</text></item>
<item><p>147a6</p><section>rgyud</section><text>cad la phan par 'dod pa'i phyir rig sngags 'di smras pas/ bdag cag kyang rjes su yi rang zhing yongs su 'dzin par smon to zhes bsngags pa brjod par gyur to/ /de nas 'khor mang po thams cad dga' mgu rangs par gyur te/ bcom ldan 'das la lan gsum bskor ba byas nas</text></item>
<item><p>147a7</p><section>rgyud</section><text>phyag byas te gyes par gyur to/ /'phags pa spyan ras gzigs dbang phyug zhal bcu gcig pa zhes bya ba'i gzungs rdzogs so// //zhu chen gyi mkhan po lo ts+tsha ba/ bcom ldan 'das kyi ring lugs pa ban+de chos grub kyis rgya'i dpe las bsgyur cing zhus te gtan la phab pa//</text></item>
<item><p>147b1</p><section>rgyud</section><text>@#/ /sangs rgyas la phyag 'tshal lo/ /chos la phyag 'tshal lo/ /dge 'dun la phyag 'tshal lo/ /'phags pa spyan ras gzigs kyi dbang po byang chub sems dpa' sems dpa' chen po la phyag 'tshal lo/ /de rnams la phyag 'tshal nas rig pa 'di brjod kyis</text></item>
<item><p>147b2</p><section>rgyud</section><text>rig pa 'di bdag la grub par gyur cig /tad+ya thA/ ha ha ha sa ne ni pa sa ne/ ta pa ta pa ne/ dz+wa la dz+wa la ne/ tsa la tsa la ne/ pUrba yo ga sma ra pad+ma ha stA ya swA hA/ gang gis rig pa 'di bklags pa de tshe rabs brgya stong du skye ba dran par 'gyur te/ 'di nas shi 'phos nas kyang</text></item>
<item><p>147b3</p><section>rgyud</section><text>bde ba can gyi 'jig rten du skye bar 'gyur ro/ /'phags pa spyan ras gzigs kyi snying po rdzogs so//@#/ /rgya gar skad du/ Ar+ya a ba lo ki te shwa ra nA ma d+hA ra NI/ bod skad du/ 'phags pa spyan ras gzigs</text></item>
<item><p>147b4</p><section>rgyud</section><text>dbang phyug gi gzungs zhes bya ba/ 'phags pa spyan ras gzigs thugs rje chen po dang ldan pa la phyag 'tshal lo/ /'phags pa spyan ras gzigs dbang phyug byams pa'i ngang las snying rje'i shugs kyis byang chub kyi sems rab tu bskyed nas/ pad+ma dang / nyi ma dang / zla</text></item>
<item><p>147b5</p><section>rgyud</section><text>ba'i gdan la hrIH'i 'phro 'du las zhal gcig pa la phyag bzhi pa/ dang po gnyis thal mo sbyar ba/ g.yas 'og ma na bgrang phreng mu tig dkar po/ g.yon 'og ma na pad+ma dkar po bsnams pa/ sku mdog dkar po zhabs rdzogs pa'i skyil krung bcas pa/ rin po che'i rgyan</text></item>
<item><p>147b6</p><section>rgyud</section><text>sna tshogs dang / rin po che'i dbu rgyan gyis mdzes pa/ ma lha mo drug ma dang / yab nor bu rin po ches brten pa/ byang chub sems dpa' dang / sems ma rab tu mang pos bskor te 'di skad ces gsungs so/ /rigs kyi bu'am/ rigs kyi bu mos sngags 'di</text></item>
<item><p>147b7</p><section>rgyud</section><text>lan cig tsam brjod dam dran zhing yid la byas sam/ bris nas lus la bcangs sam/ mos shing gus par byas na mtshams med pa lnga dang / de dang nye ba'i sdig pa'i las thams cad byang zhing / ngan song gsum dang / mi khom pa brgyad dang / sdug bsngal dang</text></item>
<item><p>148a1</p><section>rgyud</section><text>bcas par mi skye'o/ /mi dang mi ma yin pa dang / gcan gzan gyis 'jigs pa thams cad las grol bar 'gyur ro/ /nad dang / gdon thams cad las thar bar 'gyur ro/ /oM ma Ni pad+me hU~M zhes brjod pas 'phags pa spyan ras gzigs kyi zhal mthong</text></item>
<item><p>148a2</p><section>rgyud</section><text>bar 'gyur zhing / tshe 'phos nas kyang bde ba can du skye ste/ 'di la the tshom mam/ som nyi'am/ yid gnyis ma za cig /'phags pa spyan ras gzigs dbang phyug gi gzungs rdzogs so// //</text></item>
<item><p>148a3</p><section>rgyud</section><text>@#/ /rgya gar skad du/ Ar+ya nI la kaN+Tha nA ma d+hA ra NI/ bod skad du/ 'phags pa nI la kaN+Tha zhes bya ba'i gzungs/ dkon mchog gsum la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od</text></item>
<item><p>148a4</p><section>rgyud</section><text>dpag med la phyag 'tshal lo/ /byang chub sems dpa' sems dpa' chen po mthu chen thob pa la phyag 'tshal lo/ /btsun pa spyan ras gzigs dbang phyug thugs rje can khyod la phyag 'tshal lo/ /bdag nges par shes rab chen po'i mig thob par gyur cig /btsun pa spyan</text></item>
<item><p>148a5</p><section>rgyud</section><text>ras gzigs dbang phyug thugs rje chen po dang ldan pa la phyag 'tshal lo/ /bdag nges par sems can thams cad yongs su skyob par gyur cig /btsun pa spyan ras gzigs dbang phyug thugs rje can khyod la phyag 'tshal lo/ /bdag nges par myur du thabs la mkhas pa</text></item>
<item><p>148a6</p><section>rgyud</section><text>thob par gyur cig /btsun pa spyan ras gzigs dbang phyug thugs rje chen po can khyod la phyag 'tshal lo/ /bdag nges par myur du shes rab chen po'i grur zhugs par gyur cig /btsun pa spyan ras gzigs dbang phyug thugs rje can khyod la phyag 'tshal lo/ /bdag nges par</text></item>
<item><p>148a7</p><section>rgyud</section><text>myur du sdug bsngal gyi rgya mtsho las rgal bar gyur cig /btsun pa spyan ras gzigs dbang phyug thugs rje can khyod la phyag 'tshal lo/ /bdag nges par rdzu 'phrul gyi rkang pa dang ldan zhing lam myur du thob par gyur cig /btsun pa spyan ras gzigs dbang phyug thugs rje can khyod la</text></item>
<item><p>148b1</p><section>rgyud</section><text>phyag 'tshal lo/ /bdag nges par myur du mya ngan las 'das pa'i ri la 'dzeg par gyur cig /btsun pa spyan ras gzigs dbang phyug thugs rje can khyod la phyag 'tshal lo/ /bdag nges par myur du 'dus ma byas kyi khyim du 'dug par gyur cig /btsun pa spyan ras gzigs dbang</text></item>
<item><p>148b2</p><section>rgyud</section><text>phyug thugs rje can khyod la phyag 'tshal lo/ /bdag nges par myur du chos kyi sku dang gcig par gyur cig /gang gi tshe bdag ral gri'i ri la mchi ba na ral gri'i ri de rang snyil zhing zhig par gyur cig /gang gi tshe bdag me ma mur gyi nang du mchi ba na me ma mur de rang med par gyur cig /</text></item>
<item><p>148b3</p><section>rgyud</section><text>gang gi tshe bdag sems can dmyal ba'i lam du mchi ba na sems can dmyal ba rnams rang bzhin gyis stongs par gyur cig /gang gi tshe bdag gshin rje'i 'jig rten du mchi ba na/ rnams rang tshim par gyur cig /gang gi tshe bdag lha ma yin gyi gnas su mchi ba na de dag gi</text></item>
<item><p>148b4</p><section>rgyud</section><text>sems rang dul bar gyur cig /gang gi tshe bdag dud 'gro rnams su mchi ba na de dag ye shes chen po rang thob par gyur cig /na mo rat+na tra yA ya/ na mo Ar+ya a ba lo ki te shwa rA ya/ bo d+hi sa twA ya/ ma hA sa twA ya/ ma hA kA ru Ni kA ya/ sarba ban d+ha na/ ts+tshe da na kA rA ya/ sarba pA pa</text></item>
<item><p>148b5</p><section>rgyud</section><text>sa mu drots+tshoSha Na ka rA ya/ sarba byA d+hi pra sha ma na ka rA ya/ sarba it+yu pa dra ba/ bi nA sha na ka rA ya/ sarba b+ha ye Shu tA ra NA ya/ ta s+ya na ma skr-i twA/ i daM Ar+ya a ba lo ki te shwarA ya/ ta ba nI la kaN+Tha/ nA ma pa ra ma hr-i da yaM/ A baR+ta yi Sh+yA mi/ sarba ar+tha sA d+ha nan/ shu b+ha tse ta naM/</text></item>
<item><p>148b6</p><section>rgyud</section><text>yan/ sarba b+hU tA nAM/ pA pa mArga bi sho d+ha kaM/ tad+ya thA/ A lo ke/ A lo ke/ A lo ka/ a d+hi ba ti/ lo kA ti krA na te/ e h+ye hi ma hA bo d+hi satwa/ he bo d+hi satwa/ he ma hA bo d+hi sa twa/ he pri ya bo d+hi sa twa/ he ma hA kA ru Ni ka/ ma hA sma ra hr-i da yaM e h+ye hi Ar+ya a ba lo ki te shwa rA yab</text></item>
<item><p>148b7</p><section>rgyud</section><text>ra ma mai tr-i tsit+ta kA ru Ni ka/ ku ru ku ru/ karma sA d+ha ya/ sA d+ha ya/ bid+yA na/ de hi de hi me/ raM ga maM ga ma/ bi haM ga ma/ sid+d+ha yo gI shwa ra/ d+hu ru d+hu ru/ bIr+yan te/ ma hA bIr+yan te/ d+ha ra d+ha ra/ d+ha ren+d+re shwa ra/ tsa la tsa la/ bi ma la mUrte/ Ar+ya a ba lo ki te shwa ra/</text></item>
<item><p>149a1</p><section>rgyud</section><text>kr-iSh+NA dzi na/ dza TA mu ku TA/ a laM kr-i ta/ sha rI ra lam+ba/ pra lam+ba/ bi lam+ba/ ma hA sid+d+ha bad+yI d+ha ra/ ba la ba la ma hA ba la/ ma la ma la ma hA ma la/ tsa la tsa la ma hA tsa la/ kr-iSh+Na bar+Na/ kriSh+Na pak+Sha kr-iSh+Na pA sha nir+g+hA ta na/ he pad+ma hA sta/ tsa ra tsa ra</text></item>
<item><p>149a2</p><section>rgyud</section><text>nish+tsa re shwa re kr-iSh+Na sarba kr-i ta yadz+nyo/ ba bI ta/ e h+ye hi ma hA bI ra/ ma hA bA rA ha mu kha tri pu ra da ha ne shwa ra/ nA rA ya Na/ rU pa ba la be ga d+ha ri/ he nI la kaN+Tha/ e h+ye hi ma hA ha la ha la/ bi Sha ni rdzi ta/ lo ka s+ya rA ga bi Sha bi nA sha na/ dwe Sha bi Sha bi nA sha na/ mo ha bi Sha bi nA sha na/</text></item>
<item><p>149a3</p><section>rgyud</section><text>nirmok+Sha na Na hu lu hu lu/ ma hA hu lu ha re/ ma hA pad+ma nA b+hi/ sa ra sa ra/ si ri si ri/ su ru su ru/ bud+d+h+ya bud+d+h+ya/ bo d+ha ya bo d+ha ya/ bo d+ha yA mi ta ba nI la kaN+Tha/ e h+ye hi/ bA ma s+thita ma hA sid+ha mu kha/ ha sa ha sa/ muny+tsa muny+tsa ma hAT+TAT+TA hA s+ya/ e h+ye hi ma hA sid+d+ha/</text></item>
<item><p>149a4</p><section>rgyud</section><text>yo gI shwa ra/ b+ha Na b+ha Na/ bA tsa na/ sA d+ha ya sA d+ha ya/ bid+h+yaM sma ra sma ra twam+b+ha ga baM tan/ lo kA nu bi lo ki tan/ ta thA ga tan/ de hi de hi me diR+sha naM kA ma s+ya/ daR+sha naM/ pra sAd+ha ya me swA hA/ sid+d+hA ya swA hA/ ma hA sid+d+hA ya swA hA/ sid+d+hA yo gi shwa rA ya swA hA/ nI la kaN+ThA ya swA hA/</text></item>
<item><p>149a5</p><section>rgyud</section><text>bA rA ha mu khA ya swA hA/ sid+ha mu khA ya swA hA/ ma hA na ra siM ha mu khA ya swA hA/ badzra hastA ya swA hA/ ma hA badzre ha stA ya swA hA/ sid+d+hi bid+yA d+ha rA ya swA hA/ ma hA sid+d+ha bid+yA d+ha rA ya swA hA/ pad+ma ha stA ya swA hA/ ma hA pad+ma ha stA ya swA hA/ kr-iSh+Na sarba kr-i ha ya dz+nyo d+ha ra bi tA ya swA hA/</text></item>
<item><p>149a6</p><section>rgyud</section><text>ma hA mA la mu ku Ta d+ha rA ya swA hA/ tsakrA yu d+ha d+ha rA ya swA hA/ shad+kha shab+da ni r+N+Na da na ka rA ya swA hA/ bo d+ha na ka rA ya swA hA/ bA ma s+thi ta skan+d+ha de sha kr-i Sh+NA dzi nA ya swA hA/ byA g+h+ra tsarma ni bA sa nA ya swA hA/ lo ke shwa rA+e ya swA hA/ ma hA yo gi nI shwa rA ya swA hA/ sarba sid d+he shwa rA ya swA hA/ rak+Sha rak+Sha maM</text></item>
<item><p>149a7</p><section>rgyud</section><text>swA hA/ ku ru rak+Sha mUrti nAM swA hA/ na ma Ar+ya a ba lo ki te shwa rA ya/ bo d+hi sa twA ya/ ma hA sa twA ya/ ma hA kA ru Ni kA ya/ sid d+h+yan tu me man+t+ra pa dai ni swA hA/ 'phags pa nI la kaN+Tha'i gzungs rdzogs so//</text></item>
<item><p>149b1</p><section>rgyud</section><text>@#/ /rgya gar skad du/ Ar+ya kA ru Na a na bi laM nA ma d+hA ra NI/ bod skad du/ 'phags pa snying rjes mi bshol ba zhes bya ba'i gzungs/ dkon mchog gsum la phyag 'tshal lo/ /yang dag par rdzogs pa'i sangs rgyas bye ba phrag bdun la phyag 'tshal lo/ /byang chub sems</text></item>
<item><p>149b2</p><section>rgyud</section><text>dpa' sems dpa' chen po 'phags pa spyan ras gzigs dbang phyug thugs rje chen po mnga' ba gnod pa thams cad las rab tu thar bar mdzad pa nad thams cad rab tu zhi bar mdzad pa 'byung po thams cad nges par bzlog pa sems can mi khom pa brgyad du ltung ba rnams yang dag par sgrol ba</text></item>
<item><p>149b3</p><section>rgyud</section><text>la phyag 'tshal lo/ /de la phyag 'tshal nas 'phags pa spyan ras gzigs dbang phyug gis bshad pa'i gzungs snying rje chen po mi bshol ba zhes bya ba 'di brjod kyis thugs rje chen po mnga' ba bdag la dgongs su gsol/ dgongs su gsol/ tad+ya thA/ oM dza ta dza ta/</text></item>
<item><p>149b4</p><section>rgyud</section><text>dzi ti dzi ti/ dzu tu dzu tu/ ta ra ta ra/ ti ri ti ri/ tu ru tu ru/ ka la ka la/ ki li ki li/ ku lu ku lu/ thugs rje chen po mnga' ba de bzhin gshegs pa thams cad kyi 'dus pa chen po rjes su dgongs te gshegs su gsol/ gshegs su gsol/ tsa ta tsa ta/ tsi ti</text></item>
<item><p>149b5</p><section>rgyud</section><text>tsi ti/ tsu tu tsu tu/ byang chub sems dpa' thams cad kyi smon lam gyi rjes kyi sprin gyi rjes su dgongs te thugs rje chen po mnga' ba myur du gshegs su gsol/ myur du gshegs su gsol/ ra la ra la/ ri li ri li/ ru lu ru lu/ bsam gtan dang rnam par thar pa dang / ting nge 'dzin dang /</text></item>
<item><p>149b6</p><section>rgyud</section><text>snyoms par 'jug pa'i gzhi las bzhengs su gsol/ bzhengs su gsol/ tsa la tsa la/ tsi li tsi li/ tsu lu tsu lu/ bo d+hi bo d+hi/ e hi e hi/ bu d+ha bu d+ha/ sangs rgyas kyi bden pa dang / chos kyi bden pa dang / dge 'dun gyi bden pas bzhengs su gsol/</text></item>
<item><p>149b7</p><section>rgyud</section><text>bzhengs su gsol/ byams pa chen pos 'byung po thams cad bzlog tu gsol/ thugs rje chen po'i sprin gyis bdag gi nad thams cad rab tu zhi bar mdzad du gsol/ d+hu na d+hu na/ bi d+hu na bi d+hu na/ ma thA ma thA/ pra ma tha pra ma tha/ bzhengs su gsol/ bzhengs su</text></item>
<item><p>150a1</p><section>rgyud</section><text>gsol/ tshur gshegs tshur gshegs/ bdag gi bsam pa rdzogs par mdzad du gsol/ las sbyang du gsol/ ma hA kA ru Ni kA ya swA hA/ ma hA pad+ma hastA ya swA hA/ pad+ma A sa nA ya swA hA/ shwe tA dz+nyA u pa bI ti ya swA hA/ ki ri ta ni swA hA/ shU la ne swA hA/</text></item>
<item><p>150a2</p><section>rgyud</section><text>tsakra ne swA hA/ badzra ne swA hA/ tri ne tre ya pra haM rU pA ya swA hA/ A kA shA ya swA hA/ shi ni shi ni swA hA/ pra tsa ba ta ye swA hA/ ya ma ye swA hA/ ya ma b+hud ya swA hA/ AN+Da dze b+h+yo b+hu te b+h+yaHswA hA/ dza ra yu dze b+h+yo b+hu te b+h+yaHswA hA/ saM swe da tshe b+h+yo b+hu de b+h+yaHswA hA/ a pa yu pa pa duHkhe b+h+yo b+hu te</text></item>
<item><p>150a3</p><section>rgyud</section><text>b+h+yaHswA hA/ bi ti ka b+h+yo b+h+ya d+h+yi b+h+yaHswA hA/ bai d+hi ta ke b+h+yo b+h+ya d+h+yi b+h+yaHswA hA/ Sh+pha Sh+Na ke b+h+yo b+h+ya d+h+yi b+h+yaHswA hA/ sa na ni pa ti ke b+h+yo b+h+ya d+h+yi b+h+yaHswA hA/ sarba bud+d+ho swA hA/ sarba b+h+ya ti b+h+yaHswA hA/ b+hu me a na ta r-i Shi tsar+ye b+h+yo b+h+yaHswA hA/ tad+ya thA/ oM tra Ta tra Ta/ tri Ti tri Ti/ tru Tu tru Tu/ bdag 'jigs pa thams cad dang /</text></item>
<item><p>150a4</p><section>rgyud</section><text>'tshe ba thams cad dang / nad thams cad las srungs shig srungs shig swA hA/ gra sa gra sa/ ma tha ma tha/ pra ma tha pra ma tha/ ha na ha na/ da ha da ha/ pa tsa pa tsa/ na maHAr+yA ba lo ki to shwa ra Adz+nya pa ya ti swA hA/ 'phags pa spyan ras gzigs kyi dbang po thugs rje chen po snying</text></item>
<item><p>150a5</p><section>rgyud</section><text>rjes mi bshol ba zhes bya ba'i gzungs rdzogs so// @#/ /rgya gar skad du/ Ar+yas man+ta b+ha dra nA ma d+hA ra NI/ bod skad du/ 'phags pa kun tu bzang po zhes bya ba'i gzungs/ sangs rgyas dang byang chub sems dpa' thams cad la</text></item>
<item><p>150a6</p><section>rgyud</section><text>phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri la/ dge slong brgyad stong gi dge 'dun chen po dang / byang chub sems dpa' bye ba khrag khrig 'bum phrag dgu bcu rtsa dgu dang thabs cig tu bzhugs te/</text></item>
<item><p>150a7</p><section>rgyud</section><text>gnas gtsang ma'i ris kyi lha'i bu 'bum phrag du mas yongs su bskor cing mdun gyis bltas nas chos ston to/ /de nas byang chub sems dpa' sems dpa' chen po 'phags pa spyan ras gzigs dbang phyug stan las langs te/ bla gos phrag pa gcig tu gzar nas/ pus mo g.yas</text></item>
<item><p>150b1</p><section>rgyud</section><text>pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das deng bdag ni bdag gis de bzhin gshegs pa zla ba bla ma'i 'od las blangs pa kun tu bzang po'i gzungs yang dag par ston</text></item>
<item><p>150b2</p><section>rgyud</section><text>par 'tshal te/ gzungs de thos ma thag tu byang chub sems dpa'i theg pa pa rnams phyir mi ldog cing myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /las kyi sgrib pa thams cad kyang sel to/ /longs spyod chen po phun sum tshogs pa yang yongs su</text></item>
<item><p>150b3</p><section>rgyud</section><text>'dzin to/ /lus rnam par dag pa yang 'thob bo/ /ngag rnam par dag pa yang 'thob bo/ /sems rnam par dag pa yang 'thob bo/ /pha rol tu phyin pa rgya mtsho thams cad kyang yongs su rdzogs par bgyid do/ /gzungs rgya mtsho thams cad kyang 'thob bo/ /de bzhin gshegs</text></item>
<item><p>150b4</p><section>rgyud</section><text>pa mthong ba thams cad kyang mnyes par bgyid do/ /bcom ldan 'das bdag gis gzungs 'di thos ma thag tu mi skye ba'i chos la bzod pa thob par gyur to/ /dpa' bar 'gro ba'i ting nge 'dzin kyang thob/ rin chen phyag rgya'i ting nge 'dzin kyang thob/ 'bar ba'i sgron ma'i ting nge 'dzin</text></item>
<item><p>150b5</p><section>rgyud</section><text>kyang thob/ rgya mtsho'i phyag rgya'i ting nge 'dzin kyang thob/ rdo rje dkyil 'khor gyi ting nge 'dzin kyang thob/ mi zad pa'i za ma tog gi ting nge 'dzin kyang thob/ sgyu ma lta bu'i ting nge 'dzin kyang thob/ phyogs bcu rgyas par 'gengs pa'i ting nge 'dzin kyang thob ste/ bcom ldan 'das de la</text></item>
<item><p>150b6</p><section>rgyud</section><text>sogs pa ting nge 'dzin bye ba khrag khrig 'bum phrag gang gA'i klung gi bye ma snyed bdag la mngon sum du gyur to/ /bcom ldan 'das des na bdag da ltar dran pa 'di lta bu dang ldan/ blo gros 'di lta bu dang ldan/ chags pa ma mchis pa'i ye shes 'di lta bu dang ldan zhing / mthong ba</text></item>
<item><p>150b7</p><section>rgyud</section><text>dang thos pa dang bsnyen bkur bgyis pa'i don mchis par gyur te/ bcom ldan 'das bdag thos pa don mchis/ gzungs 'di thos pa don mchis na/ bcom ldan 'das kyis gnang bar mdzad cing 'khor bzhi po de yang yongs su dgod du gsol/ bcom ldan 'das kyis</text></item>
<item><p>151a1</p><section>rgyud</section><text>bka' stsal pa/ sems can dag pa de'i dus la bab par shes na smros shig /de bzhin gshegs pas 'khor bzhi po 'di byin gyis brlabs zin to/ /de nas byang chub sems dpa' sems dpa' chen po 'phags pa spyan ras gzigs dbang phyug gis skad cig thang</text></item>
<item><p>151a2</p><section>rgyud</section><text>cig yud tsam de nyid la rdo rje'i dkyil 'khor gyi ting nge 'dzin la snyoms par zhugs nas gzungs 'di smras so/ /dkon mchog gsum la phyag 'tshal lo/ /byang chub sems dpa' sems dpa' chen po snying rje chen po dang ldan pa/ 'phags pa spyan ras gzigs dbang phyug la phyag</text></item>
<item><p>151a3</p><section>rgyud</section><text>'tshal lo/ /tad+ya thA/ kha ga me kha ga me/ tsak+Shu kha be/ shro tra kha be/ g+h+rA Na kha be/ dzi hwa kha be/ kA ya kha be/ ma na kha be/ sa ra kha be/ sa ra kha be/ sa ra kha be/ shU na tra kha be/ a na mi ta kha be/ a pra Ni hi ta kha be/ sa mA d+hi kha be pA ra/ mi tA kha be/ bo d+hi</text></item>
<item><p>151a4</p><section>rgyud</section><text>kha be/ sa ra sa ra sa ra/ sarba bud+d+ha a d+hiSh+Thi te/ b+ha ra b+ha ra b+ha ra d+harma a d+hiSh+ti te/ ka la ka la ka la/ sang+g+ha a d+hiSh+Thi te/ na mo dwA na ba ti nAM/ bud+d+ha ko TI nAM/ a d+hiSh+Than+tu man/ tsa ta sra paR+Sha do A yur ba lan tsa da dan+tu/ tad+ya thA/ su ra b+hi su ra b+hi/ ma hA su ra b+hi/ mu ni mu ni/ ma hA</text></item>
<item><p>151a5</p><section>rgyud</section><text>mu ni/ ma ti ma ti ma hA ma ti/ na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ sa mr-i dAn+tu mAn/ sa man+ta b+ha dra d+hA ra NI swA hA/ gzungs 'di thos ma thag tu byang chub sems dpa' bye ba phrag dgu bcu rtsa gnyis po</text></item>
<item><p>151a6</p><section>rgyud</section><text>de dag gis dpa' bar 'gro ba'i ting nge 'dzin thob par gyur to/ /byang chub sems dpa' dpag tu med pa dag ni gzungs sna tshogs thob par gyur to/ /gzungs 'di'i cho ga ni 'di lags te/ nang par langs nas lan brgya rtsa brgyad bzlas brjod bgyi'o/ /lan nyi shu rtsa gcig bzlas</text></item>
<item><p>151a7</p><section>rgyud</section><text>brjod bgyis na 'phags pa spyan ras gzigs dbang phyug mthong bar 'gyur ro/ /phongs par gyur pa'i tshe lan bdun yid la bgyis na thar bar 'gyur ro/ /rims nad thams cad la rna bar bzlas brjod bgyi'o/ /rlung gis zin na mar dang 'bru mar la lan nyi shu rtsa gcig</text></item>
<item><p>151b1</p><section>rgyud</section><text>bzlas brjod bgyis te bsku bar bgyi'o/ /so na na so shing la lan nyi shu rtsa gcig yongs su bzlas te bca' bar bgyi'o/ /rna ba na na ras bal gyi sa bon 'bru mar dang lhan cig tu bskol ba la lan bdun bzlas brjod bgyis te/ zangs kyi snod kyis rna bar blugs par</text></item>
<item><p>151b2</p><section>rgyud</section><text>bgyi'o/ /klad pa na ba la 'bru mar ro/ /lto na ba la byab bar bgyi'o/ /gdon gyis btab pa la tshon skud sna lnga la lan brgya rtsa brgyad bzlas te mgul du gdags so/ /mkha' 'gro ma'i gdon gyis btab na 'bru mar la lan bdun bzlas te gshis thams cad du byug go/ /nad</text></item>
<item><p>151b3</p><section>rgyud</section><text>thams cad la byab par bgyi'o/ /'di ni sgrub pa ma mchis pa'i cho ga'o/ /ji ste sangs rgyas dang byang chub sems dpa' mthong ba dang / gzungs dang / ting nge 'dzin 'thob pa dang / rdzu 'phrul gyis 'gro ba dang / mi snang bar bgyi ba dang / mig bsku ba dang / ldong ros la sogs</text></item>
<item><p>151b4</p><section>rgyud</section><text>pa sgrub par 'tshal na/ des sku gdung dang bcas pa'i mchod rten dang sku gzugs kyi spyan sngar dkyil 'khor bgyis te/ bum pa gang ba brgya rtsa brgyad bzhag la/ gdugs dang / rgyal mtshan dang / ba dan bres te/ me tog sna tshogs kyis chal par bkang la tsan+dan dang / a</text></item>
<item><p>151b5</p><section>rgyud</section><text>ga ru dang / kun du ru'i bdug pas bdugs te/ mar me brgya rtsa brgyad bud cing mchod pa chen po bgyis te/ tshangs par spyod pa gtsang bas gos gtsang ma bgos la gzungs kyi gsang sngags 'di dag gis mtshams gcad par bgyi'o/ /na mo rat+na tra yA ya/ na ma Ar+ya a</text></item>
<item><p>151b6</p><section>rgyud</section><text>ba lo ki te shwa rA ya/ bo d+hi sa twA ya/ ma hA sa twA ya/ ma hA kA ru Ni kA ya/ tad+ya thA/ ti li b+ha na d+hA mi/ mi li b+ha na d+hA mi/ tsi li mi li b+han d+hA mi/ sI mi b+han d+hA mi/ bdag gi mtshams las su yang 'da' bar ma gyur cig swA hA/ chu la lan nyi shu rtsa gcig yongs su bzlas te/</text></item>
<item><p>151b7</p><section>rgyud</section><text>phyogs bcur mtshams gcad par bgyi'o/ /gang gis 'gugs par 'gyur ba'i gzungs 'di dag kyang thog mar brjod par bya'o/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi sa twA ya/ ma hA sa twA ya/ ma hA kA ru Ni kA ya/ tad+ya thA/ tsi li tsi li/ mi li mi</text></item>
<item><p>152a1</p><section>rgyud</section><text>li/ tsi le li/ e hi b+ha ga bA na/ Ar+ya a ba lo ki te shwa rA ya swA hA/ 'di ni bdag gi snying po bshad pa ste/ des bdag dgug par 'gyur ro/ /de'i 'og tu zla ba yar gyi ngos tshes brgyad nas bzung ste nya'i bar du lan brgya rtsa brgyad bzlas brjod bgyis te/ dus</text></item>
<item><p>152a2</p><section>rgyud</section><text>gsum du bzlas brjod bgyi dus gsum du khrus bgyi/ dus gsum du gos brje bar bgyi'o/ /de nas tshes lnga la mchod pa chen po bgyis te/ bzlas brjod dpag tu ma mchis par bgyi'o/ /'on kyang nam gyi gung thun la 'phags pa spyan ras gzigs dbang phyug gser</text></item>
<item><p>152a3</p><section>rgyud</section><text>gyi kha dog gi lus dang ldan pa/ mtshan dang dpe byad bzang pos legs par brgyan pa/ lus las 'od zer bye ba stong 'byin cing mchi bar 'gyur ro/ /de la rig sngags 'chang gis skrag par mi bgyi zhing brtan par bgyis na mthong ma thag tu sa thob par 'gyur ro/ /gzungs dang ting</text></item>
<item><p>152a4</p><section>rgyud</section><text>nge 'dzin kyang thob par 'gyur ro/ /shar phyogs su de bzhin gshegs pa mi 'khrugs pa mthong bar 'gyur ro/ /lho phyogs su rin chen tog dang / nub phyogs su 'od dpag med dang / byang phyogs su de bzhin gshegs pa rnga sgra mthong bar 'gyur ro/ /de la sogs pa phyogs</text></item>
<item><p>152a5</p><section>rgyud</section><text>bcu'i de bzhin gshegs pa grangs med dpag tu med pa dag rigs pa'i tshul gyis mthong bar 'gyur ro/ /'di nas shi 'phos nas sangs rgyas kyi zhing yongs su dag pa rnams su skye bar 'gyur te/ thams cad du yang sangs rgyas bcom ldan 'das rnams mnyes par bgyid par 'gyur</text></item>
<item><p>152a6</p><section>rgyud</section><text>ro/ /de skad ces bka' stsal nas/ byang chub sems dpa' sems dpa' chen po 'phags pa spyan ras gzigs dbang phyug dang / byang chub sems dpa' de dag dang / gnas gtsang ma'i ris kyi lha'i bu rnams dang / thams cad dang ldan pa'i 'khor de dang / lha dang / mi dang /</text></item>
<item><p>152a7</p><section>rgyud</section><text>lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa kun tu bzang po zhes bya ba'i gzungs rdzogs so// //rgya gar gyi mkhan po dzi na mi tra dang / dA na shI la dang / zhu chen gyi lots+tsha ba</text></item>
<item><p>152b1</p><section>rgyud</section><text>ban+de ye shes sdes bsgyur cing zhus te skad gsar chad kyis kyang bcos nas gtan la phab pa// @#/ /rgya gar skad du/ lo ke shwa ra kalpa/ bod skad du/ 'jig rten dbang phyug gi rtog pa/ bcom ldan 'das 'phags</text></item>
<item><p>152b2</p><section>rgyud</section><text>pa spyan ras gzigs dbang phyug la phyag 'tshal lo/ /sangs rgyas la phyag 'tshal lo/ /chos la phyag 'tshal lo/ /dge 'dun la phyag 'tshal lo/ /'jig rten mgon po'i rtog pa ni/ /mdor bsdus 'dir ni brjod bya ste/ /sangs rgyas thams cad rgyud chen po/ /</text></item>
<item><p>152b3</p><section>rgyud</section><text>'dod pa'i don kun rab ster ba/ /dang por re zhig rig pa 'dzin pas gtsang zhing dben pa'i sa phyogs su hU~M gis dag par byas par nye bar 'dug cing pad+ma'i phyag rgya bcings la/ oM shU n+ya tA dz+nyA na badzra swa b+hA ba At+ma ko\u0f85 haM zhes brjod la/ thams cad stong pa'i rnam par bsam par</text></item>
<item><p>152b4</p><section>rgyud</section><text>bya'o/ /de'i rjes la/ oM tsit+ta pra ti b+ho d+haM ka ro mi/ de ltar brjod la sna tshogs pad+ma 'dab ma brgyad par bsgoms nas/ pad+ma'i steng du zla ba'i dkyil 'khor bsam par bya'o/ /zla ba'i steng du hrIH'i sngags gyur pa las bdag nyid 'jig rten dbang phyug tu bsgom par bya ste/ sems</text></item>
<item><p>152b5</p><section>rgyud</section><text>dpa'i skyil mo krung gis bzhugs pa/ phyag gnyis pa/ mdog dmar ba/ mchan du ni gos dkar mo de la 'khyud pa/ pad+ma dmar po kha 'byed cing gar gyi tshul can khab kyi phyag rgyas kha 'byed par bsgoms la/ 'di brjod par bya ste/ ji ltar pad+ma dmar po ni/ /'dod chags skyon</text></item>
<item><p>152b6</p><section>rgyud</section><text>gyis mi gos shing / /de bzhin sna tshogs bag chags skyon/ /khams gsum rnam par dag pa'o/ /dbu rgyan la 'od dpag tu med pa bsgom par bya'o/ /de nas 'di brjod par bya ste/ oM sarba ta thA ga ta kA ya bA ka tsit+ta badzra swa b+hA ba At+ma ko\u0f85haM/ de ltar bsgoms nas phyogs</text></item>
<item><p>152b7</p><section>rgyud</section><text>brgyad du lha mo rnams bsam mo/ /oM bi lo ki ni/ a ba lo ki ni/ a ba lo kA ya swA hA/ shar gyi 'dab ma la ni rnam par gzigs ma zhes bya ba'i lha mo pad+ma dmar po bsnams pa'o/ /oM tA re tu t+tA re tu re swA hA/ lho'i pad+ma la bcom ldan 'das ma sgrol ma pa la sha'i 'dab</text></item>
<item><p>153a1</p><section>rgyud</section><text>ma lta bu'i pad+ma bsnams pa'o/ /o~M b+hu ri Ni ma hA tsakra brti ni hU~M/ nub kyi pad+ma la b+hu ri ni zhes bya ba'i lha mo ut+pa la sngon po lta bu'i pad+ma phyag na bsnams pa'o/ /o~M b+h+r-i ku TI tA re tut+ta ma ta hU~M/ byang gi 'dab ma la khro gnyer can zhes bya ba'i lha mo pad+ma ser po</text></item>
<item><p>153a2</p><section>rgyud</section><text>bsnams pa'o/ /o~M ma hA shrI ye ma Ni pad+me hU~M/ 'di ni pad+ma'i gos can shar phyogs kyi mtshams su btsod lta bu'i pad+ma bsnams pa'o/ /o~M badzra pad+me shwa ra ma ra pad+me hU~M/ lho phyogs kyi mtshams su pad+ma dkar po bsnams pa'o/ /o~M bi shwa pad+me hU~M/ 'di ni sna tshogs kyi pad+ma</text></item>
<item><p>153a3</p><section>rgyud</section><text>ste/ nub phyogs kyi mtshams su pad+ma nag po bsnams pa'o/ /o~M bi shwa bag tre hU~M/ 'di ni sna tshogs kyi zhal can te/ byang phyogs kyi mtshams su sna tshogs pad+ma bsnams pa'o/ /o~M hrIHpad+ma naR+te shwa ra hU~M ze 'bru'i dbus su 'dod chags chen po'i bcom ldan 'das spyan</text></item>
<item><p>153a4</p><section>rgyud</section><text>ras gzigs kyi dbang phyug go/ /de ltar gang bsgom pa dang ldan zhing ting nge 'dzin la goms par byed na dngos grub brtan por 'gyur ro/ /de'i sangs rgyas nyid dang 'dod pa'i longs spyod thams cad ster ro/ /sangs rgyas pha rol phyin grub cing / /gzungs dang sa yang de bzhin no/ /</text></item>
<item><p>153a5</p><section>rgyud</section><text>'jig rten kun gyi bde ston cing / /so so rang nyid rjes su sgrub/ /sangs rgyas nyid ni byang sems nyid/ /rang rgyal nyid kyang de bzhin no/ /yid 'ong sangs rgyas go 'phang ni/ /spyad mi dgos par 'grub par 'gyur/ /byang chub sems dang ga pur bcas/ /tsan+dan dmar</text></item>
<item><p>153a6</p><section>rgyud</section><text>dang rab sbyar te/ /rdo rje chu dang yang dag ldan/ /sangs rgyas kun gyi bcud len yin/ /sbyor ba bzang po 'di yis ni/ /bcud kyis len ni bde bar yang / /'grub 'gyur 'jig rten mgon po yi/ /gzhon zhing nad med dam bde zhing / /tshe dang stobs dang brtson 'grus dang / /</text></item>
<item><p>153a7</p><section>rgyud</section><text>skal bzang ye shes bla na med/ /skye ba 'di la 'grub pa'o/ /ma lus lus pa med pa 'grub/ /dbang dang dgug dang dbye ba dang / /gsad dang bskrad pa la sogs pa/ /rengs dang phur bus gdab nyid dang / /nam mkhar 'gro ba de bzhin no/ /sa bcu'i dbang phyug thob</text></item>
<item><p>153b1</p><section>rgyud</section><text>'gyur zhing / /ting nge 'dzin la gnas par 'gyur/ /de phyir ting 'dzin ldan pa yi/ /rdo rje dam tshig de yis ni/ /rig pa dang ni bcas pa'i mchog /'jig rten mgon por 'grub par 'gyur/ /o~M hrIHpad+ma narte shwa ra hU~M/ rtsa ba'i sngags 'di brgya rtsa brgyad bzlas na nyin mo dang nub</text></item>
<item><p>153b2</p><section>rgyud</section><text>mo byas pa'i sdig pa nyams par 'gyur ro/ /yang na lnga brgya bzlas brjod byas na nad thams cad las grol bar 'gyur ro/ /yang na stong bzlas brjod byas na dus ma yin par 'chi ba med par 'gyur ro/ /yang na stong phrag gnyis bzlas brjod byas na/ thams cad kyi mchod pa'i</text></item>
<item><p>153b3</p><section>rgyud</section><text>'os su 'gyur ro/ /gzhan yang stong phrag gsum bzlas brjod byas na skal ba bzang ba dang / g.yang rab tu 'phel bar 'gyur ro/ /gzhan yang stong phrag bzhi bzlas brjod byas na dbul ba med par 'gyur ro/ /stong phrag lnga bzlas brjod byas na dgra thams cad kyi snying</text></item>
<item><p>153b4</p><section>rgyud</section><text>'khrug par byed do/ /stong phrag drug bzlas brjod byas na dgra thams cad med par 'gyur ro/ /stong phrag bdun bzlas brjod byas na bdud bzhi las mchog tu rgyal bar 'gyur ro/ /stong phrag brgyad bzlas brjod byas na rig 'dzin ma grub par 'gyur ro/ /stong phrag dgu bzlas brjod</text></item>
<item><p>153b5</p><section>rgyud</section><text>byas na gnod sbyin mo grub par 'gyur ro/ /khri tsho gcig bzlas brjod byas na lha dang klu dang / mi'i bu mo rnams 'grub par 'gyur ro/ /stong phrag nyi shu bzlas brjod byas na bar snang la 'gro ba'i rnal 'byor ma rnams 'grub par 'gyur ro/ /stong phrag sum cu bzlas brjod byas na bsam</text></item>
<item><p>153b6</p><section>rgyud</section><text>pa thams cad rdzogs par 'gyur ro/ /stong phrag bzhi bcu bzlas brjod byas na mkha' la spyod pa'i rig pa 'dzin par 'gyur ro/ /stong phrag lnga bcu bzlas brjod byas na ral gri'i rig pa 'dzin par 'gyur ro/ /stong phrag drug cu bzlas brjod byas na grub pa'i rig 'dzin du</text></item>
<item><p>153b7</p><section>rgyud</section><text>'gyur ro/ /stong phrag bdun cu bzlas brjod byas nas gsum gyi bdag por 'gyur ro/ /stong phrag brgyad cu bzlas na 'khor los sgyur ba'i rgyal por 'gyur ro/ /'bum phrag gcig bzlas brjod byas na byang chub sems dpa' nyid du 'gyur ro/ /'bum phrag bcu bzlas brjod</text></item>
<item><p>154a1</p><section>rgyud</section><text>byas na rang dga'i gzugs su 'gyur ro/ /bzhi cha dang bcas pa'i 'bum phrag bzlas brjod byas na sangs rgyas nyid du 'gyur ro/ /bye ba phrag gcig bzlas brjod byas na/ thams cad du rjes su 'dzin par byed pa'i nus pa can spyan ras gzigs dbang phyug lta bu</text></item>
<item><p>154a2</p><section>rgyud</section><text>'grub par 'gyur zhing lus dang ngag dang yid kyang byin gyis rlob bo/ /'di ni bcom ldan 'das gsung rdo rjes gsungs pa'o/ /o~M paN+Da ri ba si ni ba ri de hU~M/ 'di ni gos dkar mo'i sngags te lan cig brjod pas sdig pa'i rigs kyi tshogs sreg par byed do/ /nub bdun gyi nang</text></item>
<item><p>154a3</p><section>rgyud</section><text>rol du rgyal po blon po dang bcas pa mdun na 'don dang / skye 'gro'i tshogs dang btsun mo'i tshogs dang bcas pa dbang du 'gyur ro/ /bzlas pa tsam gyis phun sum tshogs pa thams cad kyi skal ba dang ldan par 'gyur ro/ /de lta bu'i rim pas 'bum phrag gcig bzlas na gang</text></item>
<item><p>154a4</p><section>rgyud</section><text>yang sangs rgyas dang / byang chub sems dpa' dang nus pa mnyam zhing / dngos su 'phags pa spyan ras gzigs dbang phyug 'grub par 'gyur ro/ /o~M bi lo ki ni a ba lo kA ya swA hA/ 'di'i sbyor ba ni stong phrag bcu bzlas brjod byas na me long dang / mtheb chen dang /</text></item>
<item><p>154a5</p><section>rgyud</section><text>nam mkha' la sogs pa la gsal por pra dbab pa 'grub par 'gyur ro/ /gang sngon byung ba dang da ltar dang phyis 'ong ba de ston par byed do/ /yang na so shing la lan nyi shu rtsa gcig mngon par bsngags par byas la/ nub mo nyal ba'i dus so shing 'chos nas mi smra bar nyal na</text></item>
<item><p>154a6</p><section>rgyud</section><text>dgos pa gang yin pa rmi lam na ston par byed do/ /de yang 'khrul pa med par ston no/ /oM tA re tut+tA re tu re swA hA/ bcom ldan 'das sgrol ma 'di 'bum phrag gcig bzlas na 'jig rten gsum grub par 'gyur ro/ /lha'i bu mo dang / klu'i bu mo dang / mi'am ci'i bu mo dang / gnod</text></item>
<item><p>154a7</p><section>rgyud</section><text>sbyin gyi bu dang / mi'i bu mo ste/ 'di rnams kyi nang nas gang 'dod pa de'i chos 'byung du gur gum dang / rgya skyegs dang / rang byung gi me tog dang / byang chub kyi sems dang yang dag par ldan pas rtsibs drug pa shin tu rno ba'i 'khor lo dmar po 'khor bzhin pa rnam par bris pa bsams</text></item>
<item><p>154b1</p><section>rgyud</section><text>la/ chos 'byung de sgrub pa pos ri sul chu ngogs gsang ba'i gnas su bsam par bya'o/ /de yang myos shing sgrub pa po'i steng du ltung ba'i rnam pa bsgom par bya'o/ /de bkug la rang la chu shing nor dang bcas pa dbang du 'gyur bar blta'o zhes bya'o/ /yang na lha dang / klu</text></item>
<item><p>154b2</p><section>rgyud</section><text>dang lha ma yin dang / mi'am ci dang / rig pa 'dzin pa dang / gnod sbyin dang / 'khor los sgyur ba dang / blon po dang / skyes bu'am gang 'dod pa de dmar por rnam par bsams la/ de'i snying gar rdo rje lcags kyu 'od 'bar ba'i phreng ba 'khrug pa'i lcags kyus 'bigs</text></item>
<item><p>154b3</p><section>rgyud</section><text>bzhin pa dang / zhags pas ske ba nas bcings la dgug bzhin pa 'dod pas myos par gyur par rab tu gsal por bsam par bya'o/ /bdag nyid nor dang bcas pa 'gugs shing dbang du 'gyur ro/ /zhes bya'o/ /oM b+hu ri ni ma hA tsakra brti ni hU~M/ 'di'i sbyor ba ni dri chen dang /</text></item>
<item><p>154b4</p><section>rgyud</section><text>rdo rje chu la sogs pas dkyil 'khor byas la ji ltar rnyed pa'i me tog gis mnyam par mchod la/ de na gnas pa'i sgrub pa pos gling ngam gling gzhan dang / grong khyer dang grong dang / yul 'khor gyi rgyal por bsam zhing bzlas pa bya'o/ /de yis bdag po nyid du 'gyur zhing longs</text></item>
<item><p>154b5</p><section>rgyud</section><text>spyod la longs spyad nas bde ba can gyi 'jig rten gyi khams su skye ba thob par 'gyur ro/ /o~M b+h+r-i ku TI tA re tu ta ma ta hU~M/ lha mo khro gnyer can zhes bya ba 'di ni dgra'i rkang rjes kyi rdul blangs la/ dug dang / tshwa dang / ske tshe dang / khrag dang / chu bo'i 'gram gnyis kyi sa dang / dri</text></item>
<item><p>154b6</p><section>rgyud</section><text>chen rdo rje chus bsnos la gzugs brnyan byas la mi'i rus pa'i rang bzhin gyi phur bus tshigs dang gnad kun la btab la/ thod pa kha sbyar gyi nang du bzhag ste/ dur khrod kyi me la gdung bar bya'o/ /zhag bdun du sbyor ba byas pas 'chi bar 'gyur ro/ /gal te sems la sdig pa med par</text></item>
<item><p>154b7</p><section>rgyud</section><text>gyur na zhag nyi shu rtsa gcig gis ni sangs rgyas kyang 'chi bar 'gyur ro/ /o~M ma hA shrI ye ma Ni pad+me hU~M/ lha mo 'di la dri dang / me tog dang / mar me dang / bsod snyoms kyi zas kyis so sor mchod la bzlas pa byas na thams cad du bsrungs par 'gyur ro/ /yul chos kyi rtsod pa</text></item>
<item><p>155a1</p><section>rgyud</section><text>las rgyal bar 'gyur ro/ /spyan ras gzigs dbang phyug dang mnyam par 'gyur ro/ /nor chen po'i bdag por 'gyur ro/ /yang na pad+ma stong phrag bcu sbyin sreg byas na rgyal por 'gyur ro/ /o~M badzra pad+me shwa ri ma ra pad+me hU~M/ rdo rje pad+ma'i dbang phyug</text></item>
<item><p>155a2</p><section>rgyud</section><text>ma 'di yid kyis bzlas na dbang dang dgug pa la sogs pa byed do/ /lan bdun mngon par bsngags te/ gtsug phud mdud na rang bsrung zhing rims dang / lkog nad dang / nad thams cad dang / mtshon dang / me dang / rkun po dang / seng ge dang / glang po che dang / sbrul dang /</text></item>
<item><p>155a3</p><section>rgyud</section><text>'ching ba dang / rgya mtsho dang / sha za'i nad stong phrag gcig bzlas pas zhi bar 'gyur ro/ /lan cig gi las kyis brjed byed kyi gdon dang / zad byed dang / skyug pa dang / bri bar dka' ba dang / bsgom par dka' ba'i gdug pa can gyi sems can thams cad nyams par byed</text></item>
<item><p>155a4</p><section>rgyud</section><text>do/ /'bum phrag gcig bzlas na lus 'phel zhing skal ba bzang ba dang / lus gzhon zhing nad med par byed cing dus ma yin pa'i 'chi ba nyams par byed do/ /yang na klu thab khung du bris la der dug dang / ske tshe dang tsha ba'i sbyin sreg bya zhing klu'i ming dang spel bas 'bum phrag</text></item>
<item><p>155a5</p><section>rgyud</section><text>gcig sbyin sreg byas na char chen po phab nas mu ge med par 'gyur ro/ /o~M bi shwa pad+ma hrIHsna tshogs pad+me 'di ni rmongs pa dang / rengs pa dang / mnan pa dang / phur bus gdab pa dang / gzhan gyi nor 'phrog pa dang / phur bu dang / mig 'phrul dang / ngo mtshar dang mi mthong</text></item>
<item><p>155a6</p><section>rgyud</section><text>bar byed pa dang / phug tu 'jug pa dang / nam mkha' la 'gro ba dang / lcags sgrog gcod pa dang / ril por dgug pa gang dang gang yin pa rgyud las bstan pa dang / rgyud gzhan dang yang dag par ldan pa'i las thams cad byed do/ /lus dang ngag dang yid gsum gyi</text></item>
<item><p>155a7</p><section>rgyud</section><text>dngos grub ster ro/ /bcom ldan 'das 'phags pa spyan ras gzigs dbang phyug 'grub cing gang 'dod pa'i las thams cad ni 'grub par 'gyur ro zhes bya'o/ /o~M bi shwa pad+me hUM/ sna tshogs rdo rje zhes brjod pa'i lha mo 'dis ni ngag gi dngos grub ster ro/ /tshig</text></item>
<item><p>155b1</p><section>rgyud</section><text>shad mkhan du byed cing gzhan gyi ngag rengs par byed do/ /rang nyid bsrung ba dang / gzhan yang bsrung bar 'gyur ro/ /rang skal ba bzang zhing gzhan po yang skal ba bzang po'i rang don dang gzhan don byed do/ /ji ltar 'dir ni 'phags pa spyan ras gzigs dbang phyug sems</text></item>
<item><p>155b2</p><section>rgyud</section><text>can gyi don la spro zhing brtson pa de bzhin du/ 'dir bcom ldan 'das mas dmyal ba dang / dang / byol song gi skye gnas su gtogs pa'i sems can rnams sgrol bar byed do/ /bde bar gshegs pa'i bstan pa la dad pa rnams la ma nyid kyis bsrung ngo zhes thugs</text></item>
<item><p>155b3</p><section>rgyud</section><text>kyi rdo rje de bzhin gshegs pas gsungs so/ /de ltar rtogs pa'i rgyal po bsdus pa rab tu bstan to/ /sems brtan rtog pa med pa yi/ /blo dang ldan pas 'grub par 'gyur/ /gang zhig spyod lam bstan pa yi/ /sangs rgyas kun rgyu ji lta bar/ /de ltar 'dir ni</text></item>
<item><p>155b4</p><section>rgyud</section><text>rab sbyar nas/ /de nas rtag pa'i go 'phang 'grub/ /ji ltar 'dod par gnas byed cing / /kun la longs spyod kun byed ltar/ /ji ltar 'dod pa'i snying rjes spyod/ /ji ltar 'dod pa'i spyod pa yis/ /'dug pa'am ni langs kyang rung / /'chag pa'am ni gang dang de/ /</text></item>
<item><p>155b5</p><section>rgyud</section><text>rgod pa'am ni brjod pa'am/ /gang de ji bzhin don bzhin no/ /dkyil 'khor du ni ma zhugs pa'am/ /sgrib pa kun dang ldan pa yang / /rang mos lha yi rnal 'byor bdag /bsod nams chung ba'am 'grub par 'gyur/ /'di yis sangs rgyas thams cad nyid/ /thams</text></item>
<item><p>155b6</p><section>rgyud</section><text>cad mkhas pa nyid dang ni/ /thams cad rdo rje 'chang nyid kyang / /skye ba 'di la 'grub par 'gyur/ /yang gsungs pa/ rnal 'byor dag ni gzugs brnyan gyi/ /bcos ma'i sku las 'gyur ba min/ /byang chub sems chen la brtson na/ /rnal 'byor dag ni de lta yin/ /khrag</text></item>
<item><p>155b7</p><section>rgyud</section><text>chen po dang ga pur bcas/ /tsan+dan dmar dang bsres pa ni/ /tshogs kyi nang du zhugs pa na/ /kun las mchog gyur bcud len no/ /sbyor ba bzang po 'di yis ni/ /bcud kyis len ni sla ba ru/ /dpal rdo rje sems dpa'i tshe bzang dang / /nad med bde ba bzang po 'thob/ /</text></item>
<item><p>156a1</p><section>rgyud</section><text>grub pa'i mtshan nyid ji ltar gsungs/ /sangs rgyas pha rol phyin pa dang / /gzungs dang sa yang de bzhin 'grub/ /bde ston thams cad thob 'gyur zhing / /rang nyid so so rjes su 'grub/ /sangs rgyas thams cad mnyam sbyor bas/ /sangs rgyas thams cad</text></item>
<item><p>156a2</p><section>rgyud</section><text>nyid du 'gyur/ /sangs rgyas kun gyi dngos nyid kyang / /sangs rgyas kun ni rab grub 'gyur/ /gzhan yang rnal 'byor gyi spyod pa byed par 'dod cing sems yongs su dag pa med na de'i tshe thang sku'i sgrub pa bshad de/ bsnyen gnas dang ldan zhing smyung bar gnas pa'i lha bzos</text></item>
<item><p>156a3</p><section>rgyud</section><text>tshon sna ma 'dres par ras gsar pa de yang rang rang gi kun tu khru re'i tshad kyis bcom ldan 'das 'phags pa spyan ras gzigs dbang phyug bri bar bya ste/ sna tshogs kyi pad+ma 'dab ma brgyad pa/ ze 'bru'i dkyil du zla ba'i dkyil 'khor gyi dbus su bcom ldan 'das mdog dmar ba</text></item>
<item><p>156a4</p><section>rgyud</section><text>mi bskyod pa'i dbu rgyan can/ zhal gsum pa/ zhal gyi gtso bo ni dmar ba ste/ 'dod chags chen po nyid kyi phyir ro/ /g.yas pa gnag pa ste zhe sdang chen po nyid kyi phyir ro/ /g.yon pa dkar ba ste gti mug nyid kyi phyir ro/ /phyag drug pa bya'o/ /g.yon pa'i phyag gcig</text></item>
<item><p>156a5</p><section>rgyud</section><text>gis gos dkar mo'i mgrin pa nas 'khyud pa dang / pad+ma dmar po bsnams pa dang g.yon pa gnyis kyis me tog gi gzhu bsnams pa'o/ /g.yas pa gsum du khab kyi phyag rgyas pad+ma kha 'byed pa dang / me tog gi mda' dang / lcags kyu bsnams pa'o/ /sems dpa'i skyil</text></item>
<item><p>156a6</p><section>rgyud</section><text>mo krung gis gnas pa bya'o/ /shar gyi 'dab ma la rnam par gzigs ma mdog dkar mo/ /pad+ma dmar po dang rdo rje phyag na bsnams pa'o/ /lho phyogs kyi 'dab ma la lha mo sgrol ma ljang gu rgya skyegs kyi shing gi lo ma dang rin po che phyag na bsnams pa'o/ /nub phyogs kyi 'dab</text></item>
<item><p>156a7</p><section>rgyud</section><text>ma la b+hu ri ni ser mo ut+pa la sngon po dang 'khor lo bsnams pa'o/ /byang phyogs kyi 'dab ma la khro gnyer can ni pad+ma dkar ser lta bu pad+ma ser po dang ral gri phyag na bsnams pa'o/ /shar gyi mtshams su pad+ma'i gos can ma gser lta bu'i mdog btsod lta bu'i pad+ma bsnams</text></item>
<item><p>156b1</p><section>rgyud</section><text>pa'o/ /lho phyogs kyi mtshams su rdo rje pad+ma'i dbang phyug ma nam mkha'i mdog can dkar mo pad+ma dang shel gyi phreng ba bsnams pa'o/ /nub phyogs kyi mtshams su sna tshogs kyi pad+ma ston ka'i zla ba lta bu dkar ser gyi mdog pad+ma nag po dang po ti phyag na bsnams pa'o/ /byang phyogs kyi mtshams su</text></item>
<item><p>156b2</p><section>rgyud</section><text>sna tshogs rdo rje ma sna tshogs kyi mdog can du byas la/ sna tshogs kyi rdo rje dang / sna tshogs kyi pad+ma bsnams pa'o/ /de ltar pad+ma la bkod cing bris la/ sgeg mo la sogs pa rnams mtshams su'o/ /dzaHhU~M baM hoH'i yi ge las yang dag par byung ba'i lcags kyu dang / zhags pa dang /</text></item>
<item><p>156b3</p><section>rgyud</section><text>lcags sgrog dang / dril bu rnams ni shar la sogs pa'i phyogs rnams su'o/ /yang thang sku gzhan brjod par bya ste/ ston ka'i zla ba lta bu'i dkar ser gyi bcom ldan 'das g.yas na skud pa dang / dbyug pa dang / rtse gsum dang / mchog sbyin pa'i phyag can/ g.yon na</text></item>
<item><p>156b4</p><section>rgyud</section><text>pad+ma dang / ril ba spyi blugs dang / zhags pa dang / thams cad mkhyen pa'i dam tshig gi po ti bsnams pa'i phyag can/ stag gi pags pa'i sham thabs 'chang ba/ sbrul mchod phyir thogs pa/ ral pa'i cod pan la 'od dpag med bzhengs pa'am skyil krung phyed pas</text></item>
<item><p>156b5</p><section>rgyud</section><text>gnas pa dbu rgyan du byas pa'o/ /de'i g.yas phyogs kyi cha ru sgrub pa po/ /mchod yon gyi snod dang bdug spos kyi snod lag pas gzung ba bya'o/ /gzhan yang bcom ldan 'das phyag gnyis pa ri gru 'dzin la gnas shing seng ge'i khri la bzhugs pa/ g.yon pa sa la</text></item>
<item><p>156b6</p><section>rgyud</section><text>gnas shing zhabs g.yas pa pad+ma'i steng gi gdan stengs su bzhugs pa'o/ /phyag re re na phreng ba bsnams par sems pa pos phreng ba'i 'og tu 'dren pa'i tshul 'dis bsam par bya ba ni sems pa lta bur gnas pa zhes bya'o/ /cho ga gzhan yang bcom ldan 'das dkar zhing</text></item>
<item><p>156b7</p><section>rgyud</section><text>dmar ba phyag bcu pa seng ge'i gdan la pad+ma'i steng du skyil krung phyed pas bzhugs pa/ g.yas na phreng ba bsnams pa'o/ /seng ge dang / glang po che dang / me dang / sbrul gyis 'jigs pa rnams las grol ba'i cha byad can no/ /g.yon na pad+ma dmar po sdong bu gnyis pa</text></item>
<item><p>157a1</p><section>rgyud</section><text>steng du po ti can te rkun ma dang / lcags sgrog gis bcings pa dang / mtsho dang / thog chen po dang / sha zas za ba rnams sgrol ba'i cha byad can no/ /gnas de brgyad du sgrub pa po rgyan thams cad kyis brgyan pa/ yan lag thams cad yongs su rdzogs pa sngon bzhin du langs</text></item>
<item><p>157a2</p><section>rgyud</section><text>pa'am/ 'dug pa bsam par bya'o/ /gzhan yang cho ga ni zla ba'i dkyil 'khor gyi dbus su bcom ldan 'das sna tshogs kyi gzugs 'chang ba/ dbu bcu gsum pa/ spyi bo'i mgo bo ni ljang khu'i rta zhal lo/ /yang na zhi ba sangs rgyas shAkya thub pa'i zhal lo/ /phyag brgya pa'i</text></item>
<item><p>157a3</p><section>rgyud</section><text>bcom ldan 'das 'di ni sna tshogs kyi mtshon cha bsnams pa'o/ /yang na zhal brgya pa phyag stong pa yang bya'o/ /kha cig tu rdo rje skyil mo krung gis gnas pa'am/ bzhengs pa yang bya'o/ /tsam pa ka lta bu'i dkar ser gyi bcom ldan 'das so/ /thang sku de kun gyi g.yas phyogs kyi bar du sgrub pa</text></item>
<item><p>157a4</p><section>rgyud</section><text>po me tog dang / mchod yon gyi snod dang / bdug spos kyi snod lag pa na gzung ba bya'o/ /de rnams kyi dbu la dbu rgyan du 'od dpag med pa'am/ chos kyi rgyal po'i mchod rten bri bar bya'o/ /'di ni thang sku'i cho ga'o/ /thang sku'i mdun du rtsa ba'i sngags ji lta ba 'dod pa de bzla zhing bsam gtan yang byas nas/</text></item>
<item><p>157a5</p><section>rgyud</section><text>mchod pa rnam pa lngas mchod la/ mchod yon snod dang / yongs su gang ba'i bdud rtsi lta bu'i zas dang / sgron ma'i zas la byas nas mchod yon byin te/ sngags gang 'dod pa de bzlas pa byas na de la gsungs pa'i dngos grub tu 'gyur ro/ /gsang ba po ni sngags 'di nyid/ /kha</text></item>
<item><p>157a6</p><section>rgyud</section><text>cig la yang mi sbyin no/ /blo ldan sems can don brtson pa'i/ /sems brtan pa la sbyin par bya/ /mchod rten las byed nyid la ni/ /blo ldan 'bad pas sbyin par bya/ /rang nyid dang ni nor dag gis/ /bla ma la rtag gus par bya/ /rdo rje slob dpon rnal 'byor la/ /mchog</text></item>
<item><p>157a7</p><section>rgyud</section><text>tu gyur pa'i yon yang dbul/ /gang dang gang ni btang dka' ba/ /mchog tu gyur bar 'dir ni bsngags/ /chung ma sring mo dang yang ni/ /bu mo dang ni tsha mo dag /bu mo rgyan kun brgyan par bya/ /glang chen rta dang shing rta dang / /phyugs dang grong khyer rgyal srid dang / /yul 'khor rgyal</text></item>
<item><p>157b1</p><section>rgyud</section><text>srid ldan pa dang / /rin chen sna tshogs dag kyang ni/ /gzhan yang rdo rje slob dpon dbul/ /rdo rje slob dpon dgyes gyur pa/ /thams cad rab sbyin dbul bar bya/ /'jig rten dbang phyug gi rtog pa rdzogs so// //rgya gar gyi mkhan po dzam b+ha la dang / bod kyi</text></item>
<item><p>157b2</p><section>rgyud</section><text>lots+tsha ba dge slong pa ris bsgyur cing gtan la phab pa// @#/ /rgya gar skad du/ pad+ma mu ku Tan+t+ra nA ma/ bod skad du/ pad+ma cod pan zhes bya ba'i rgyud/ bcom ldan 'das 'jam pa'i rdo rje la phyag 'tshal lo/ /'di skad bdag</text></item>
<item><p>157b3</p><section>rgyud</section><text>gis thos pa dus gcig na/ bcom ldan 'das lha'i gzhal med khang na longs spyod rdzogs pa'i skur sangs rgyas nas byang chub sems dpa'i 'khor dpag tu med pa dang thabs cig tu bzhugs te/ de nas bcom ldan 'das thugs rje chen po'i sgo kun nas 'phro ba zhes bya ba'i ting</text></item>
<item><p>157b4</p><section>rgyud</section><text>nge 'dzin la snyoms par zhugs te/ 'od zer gyis rnam par snang mdzad gang chen mtsho'i zhing gi rdul la reg pas reg ma thag tu bskal pa bzang po'i sangs rgyas stong rtsa gnyis la mchod nas/ 'od zer de bcom ldan 'das kyi dbu'i gtsug tu nub bo/ /nub ma thag tu thugs rje chen po</text></item>
<item><p>157b5</p><section>rgyud</section><text>phyag stong spyan stong dang ldan pa sku mdog gangs kyi rtse la nyi ma shar ba ltar dkar ba zhal bcu gcig gi rtsa ba'i zhal dkar po/ /steng zhal ser ba/ g.yas ljang gu/ g.yon dmar ba/ steng gi gsum nag po/ /bcom ldan 'das kyi dbu ni byi ru bcag pa lta bur gyur te/ 'dzum</text></item>
<item><p>157b6</p><section>rgyud</section><text>pa mdzad nas thugs rje chen po'i bdag po 'phags pa spyan ras gzigs dbang phyug la gzigs so/ /de nas byang chub sems dpa' 'phags pa spyan ras gzigs dbang phyug gis thal mo sbyar te bcom ldan 'das la gsol pa/ sku dang sngags dang las rnams dang / /khyad par</text></item>
<item><p>157b7</p><section>rgyud</section><text>cho ga bstan par gyis/ /zhes gsol ba btab nas/ bcom ldan 'das kyis byang chub sems dpa' 'phags pa spyan ras gzigs dbang phyug la legs so zhes bya ba byin nas bka' stsal pa/ sku yi rnam pa 'di lta ste/ /thugs rje dag pas chu shel te/ /mnyam par bzhengs</text></item>
<item><p>158a1</p><section>rgyud</section><text>pas 'gro don mdzad/ /chu shel mdog 'dra zhal gsum dkar/ /ljang gu'i mdog can nag po che/ /ser po de bzhin bcom ldan dmar/ /drang srong rtag tu brgyan/ /zhi ba 'dzum dang bzhad pa dang / /khros pa'i zhal mnga' spyan gsum mdzes/ /bcu</text></item>
<item><p>158a2</p><section>rgyud</section><text>pa sems dpa'i rtags can de/ /bcu gcig bcom ldan 'das kyi bdag /yon tan nor bu mu tig phreng / /phrin las sna tshogs smad dkris pa/ /dang po'i phyag ni thal sbyar te/ /g.yas pa rin chen phreng ba 'dzin/ /g.yon pa dri med pad+ma 'dzin/ /g.yas pa mchog sbyin</text></item>
<item><p>158a3</p><section>rgyud</section><text>mdzad pa po/ /g.yon pa ril ba spyi blugs te/ /g.yas pa 'khor lo rab tu 'dzin/ /g.yon pa na ni mda' gzhu ste/ /lhag ma mchog sbyin spyan ldan pa'o/ /de nas yang bcom ldan 'das kyis 'dzum pa mdzad de/ cod pan gnyis nas 'od zer rab tu 'phros pa dang / bcom ldan</text></item>
<item><p>158a4</p><section>rgyud</section><text>'das la sangs rgyas thams cad kyi byin gyis brlabs las byung ba'i pad+ma'i steng du rigs lnga byung ba 'di lta ste/ rnam par snang mdzad dang / rin chen 'byung ldan dang / snang ba mtha' yas dang / don yod grub pa dang / mi bskyod pa'o/ /khang bu brtsegs pa rin po che de'i nang du</text></item>
<item><p>158a5</p><section>rgyud</section><text>seng ge dang / rta dang / rma bya dang / nam mkha' lding dang / glang po che de dag ni cod pan las byung ba'o/ /yang yum ni sku mdog sngon mo ste/ /pad+ma las byung pad+ma'i steng / /tshad med bzhi ste phyag bzhi mdzes/ /sems dpa'i rgyan du ldan pa yi/ /mnyam pa yi ni skyil</text></item>
<item><p>158a6</p><section>rgyud</section><text>krung bcas/ /yab ni sku mdog ser po ste/ /pad+ma las byung pad+ma'i steng / /thal sbyar nor bu bgrang phreng 'dzin/ /rgyan rnams yongs su 'dzin pa'o/ /yang na 'od zer rab bkye ste/ /zla ba nyi ma las byung ba'i/ /nyi ma'i mdog can nyi ma ni/ /gzhon nu ut+pal mchog</text></item>
<item><p>158a7</p><section>rgyud</section><text>sbyin mdzad/ /zla ba las skyes nam mkha'i mdog /cung zhig khros pa rdo rje can/ /dkar po gangs ltar dkar ba ste/ /nyi zla'i steng na pad+ma 'dzin/ /drag po gnyis dang hrIHyig las/ /gnyis med tshul gyis 'bras bu rdzogs/ /ha ya gri ba khams gsum sdud/ /khro</text></item>
<item><p>158b1</p><section>rgyud</section><text>gnyer can gyi phrin las mdzad/ /gshin rje gshed po gter 'dzin cing / /khams gsum rnam rgyal bdud sde 'joms/ /'khor lo dkar po dag pa'i steng / /gru bzhi sgo bzhi rta babs bcas/ /dang por dkon mchog rab dad cing / /tshad med bzhi ni rab tu rdzogs/ /byang chub</text></item>
<item><p>158b2</p><section>rgyud</section><text>yan lag rdzogs pa dang / /chos dbyings rang bzhin stong nyid do/ /gleng gzhi dang sku bstan pa'i le'u ste dang po'o// //de nas gsang sngags bstan pa'i phyir/ bcom ldan 'das kyis rnam par snang mdzad gang chen mtsho'i zhing khams thams cad du 'od bkye nas gtsug tu nub par</text></item>
<item><p>158b3</p><section>rgyud</section><text>gyur to/ /de nas yang gsungs pa/ o~M hU~M trAM hrIHaH/ na mo rat+na tra yA ya/ na ma Ar+ya dz+nyA na sA ga rA ya/ bai ro tsa nA ya/ byU ha rA dzA ya/ ta thA ga tA ya/ aR+ha te samyak+saM bud+d+hA ya/ na maHsarba ta thA ga te b+h+yaH/ aR+had b+h+yaHsamyak+sam bud d+he b+h+yaH/ na ma Ar+yA ba lo ki te shwa rA ya/ bo d+hi satwa</text></item>
<item><p>158b4</p><section>rgyud</section><text>ya/ ma hA sa twA ya/ ma hA kA ru Ni kA ya/ tad+ya thA/ o~M d+ha ra d+ha ra/ d+hi ri d+hi ri/ d+hu ru d+hu ru/ iT+Te/ baT+Te/ tsa le tsa le/ pra tsa le pra tsa le/ ku su me ku su ma ba re/ i li mi li/ tsi ti dz+wa la ma pa na ya swA hA/ sngags 'di 'don par byed pa'i rigs kyi bu'am rigs kyi</text></item>
<item><p>158b5</p><section>rgyud</section><text>bu mos lan cig brjod dam dran zhing yid la byas sam lus la bcangs na mtshams med pa lnga dang / de dang nye ba'i sdig pa'i las byang zhing sems can dmyal ba dang dang dud 'gro'i skye gnas su mi skye zhing mi khom pa brgyad du sdug bsngal dang bcas par mi 'gyur ro/ /gcan</text></item>
<item><p>158b6</p><section>rgyud</section><text>gzan dang / srin po dang / mi ma yin pa dang / nad dang 'jigs pa thams cad las grol bar 'gyur ro/ /o~M rak+Sha rak+Sha zhes pas kyang bsrung bar bya'o/ /o~M a kA ro mu khaM sarba d+harmA r+NAM/ Ad+ya nud pan+na twAta zhes pas gtor ma'i chus la mchod par bya ste/</text></item>
<item><p>158b7</p><section>rgyud</section><text>o~M AHhU~M zhes pas so/ /de rnams kyi sngags bsdus pa ni/ o~M ma Ni pad+me hU~M zhes pa'o/ /'di ni rigs gsum gyi bdag por 'gyur te/ de'i phan yon ni 'di'o/ /chos kyi sku dang gzugs kyi sku'i thugs rje chen por mthong bar 'gyur ro/ /o~M na maHsarba ta thA ga ta d+hU pe</text></item>
<item><p>159a1</p><section>rgyud</section><text>pU dza me g+ha sa mu dra s+pha ra Na sa ma ye hU~M/ o~M na maHsarba ta thA ga ta puSh+pe pU dza me g+ha sa mu dra s+pha ra Na sa ma ye hU~M/ o~M na maHsarba thA ga ta A lo ke pU dza me g+ha sa mu dra s+pha ra Na sa ma ye hU~M/ o~M na maHsarba ta thA ga ta ga na d+he pU dza me g+ha sa mu dra s+pha ra Na sa ma ye hU~M/ o~M na maHsarba ta thA ga ta nai</text></item>
<item><p>159a2</p><section>rgyud</section><text>wi d+ya pU dza me g+ha sa mu dra s+pha ra Na sa ma ye hU~M/ o~M na maHsarba ta thA ga ta shap+ta pU dza me g+ha sa mu dra s+pha ra Na sa ma ye hU~M/ oM na maHsarba ta thA ga ta maN+Dal pU dza me g+ha sa mu dra s+pha ra Na sa ma ye hU~M/ de nas mchod pas yang dag mchod/ /stong nyid ye shes las byung ba'i/ /thabs dang shes rab</text></item>
<item><p>159a3</p><section>rgyud</section><text>gnyis ldan pa'i/ /hrIHyig dkar po yang dag bzlas/ /sngags kyi le'u ste gnyis pa'o// //las dang cho ga bstan pa'i phyir/ /dang po zhi ba'i las sgrub na/ /yid du 'ong ba'i ljongs dag tu/ /dkar po dang po gsal dus su/ /dri zhim chu yis legs byugs te/ /me</text></item>
<item><p>159a4</p><section>rgyud</section><text>tog dkar po bkram byas nas/ /khrus dang kha zas phyogs mthun pa'i/ /bde ba'i stan la nyer 'dug ste/ /bum pa dkar po tsan+dan dkar/ /dris bkang shing gos legs par dkri/ /maN+Dal dbus su legs par bzhag /hrIHlas byung ba'i sems dpa'i sku/ /zhal</text></item>
<item><p>159a5</p><section>rgyud</section><text>gcig phyag gnyis sku mdog dkar/ /rgyan rnams rdzogs pa pad+ma bsnams/ /zla ba'i gdan la legs bzhugs pa/ /hrIHlas 'od zer 'phro ba bsgom/ /phyag stong spyan yang de bzhin te/ /rgyas pa'i sku ni mdun bsams nas/ /hrIHyi 'phro 'du gsal ba ni/ /bzlas</text></item>
<item><p>159a6</p><section>rgyud</section><text>ba rab tu gsal ba ste/ /gsang sngags 'di ni brjod par bya/ /na mo rat+na tra yA ya/ na ma Ar+ya dz+nyA na/ sA gar/ bai ro tsa na/ byU ha rA dzA ya/ ta thA ga tA ya/ aR+ha te/ samyak+saM bud d+hA ya/ na maHsarba ta thA ga te b+h+yaH/ aR+had b+h+yaH/ samyak+saM bud+d+ha ya/ na ma Ar+yA ba lo</text></item>
<item><p>159a7</p><section>rgyud</section><text>ki te shwa rA ya/ bo d+hi sa twA ya/ ma hA satwA ya/ ma hA kA ru Ni kA ya/ a mi ta b+ha la che ge mo shan+ti d+ku ru swA hA/ zhes bzlas par bya'o/ /bru~M/ rnam par snang mdzad bum pa'i chus/ /gang zhig legs par khrus byed pa/ /dri ma thams cad yongs dag nas/ /'bras bu bde ba</text></item>
<item><p>159b1</p><section>rgyud</section><text>de thob 'gyur/ /'jigs pa kun las rab grol te/ /myur du chu skyes thob par 'gyur/ /de nas rgyas pa sgrub 'dod na/ /nags tshal shin tu mthug po ru/ /dri zhim chu yis legs byugs la/ /'bras bur bcas pa'i me tog dgram/ /rgyan rnams yongs su brtags</text></item>
<item><p>159b2</p><section>rgyud</section><text>nas ni/ /bde ba'i stan la nyer 'dug ste/ /rin chen sna lnga 'bru snar bcas/ /rin chen ga 'ur blugs byas la/ /maN+Dal dbus su legs par gzhag /hrIHlas byung ba sems dpa'i sku/ /zhal gcig phyag gnyis sku mdog ser/ /rgyan rnams rdzogs pa pad+ma</text></item>
<item><p>159b3</p><section>rgyud</section><text>bsnams/ /phyag stong spyan yang de bzhin te/ /rgyas pa'i sku ni mdun bsams nas/ /mchod pa lnga yis yang dag mchod/ /hrIHyi 'phro 'du gsal bar bzlas/ /na mo rat+na tra yA ya/ na maHAr+ya dz+nyA na sA ga rA ya/ bai ro tsa nA ya/ byU ha rA dzA ya/ ta thA ga tA ya/ aR+ha he/</text></item>
<item><p>159b4</p><section>rgyud</section><text>samyak+saM bud+d+ha ya/ na maHsarba ta thA ga te b+h+yaH/ aR+had b+h+yaHsamyak+saM bud+d+he b+h+yaH/ na ma Ar+yA ba lo ki te shwa rA ya/ bo d+hi sa twA ya/ ma hA sa twA ya/ ma hA kA ru Ni kA ya/ rat+na ku na puSh+TiM ku ru swA hA/ bang mdzod stong pa'i steng gzhag ste/ /'bru yis yongs su khengs par 'gyur/ /de nas</text></item>
<item><p>159b5</p><section>rgyud</section><text>dbang gi las byed na/ /sdud par byed pa'i chu klung 'gram/ /pa la sha dang a shwat+tha/ /me tog dmar por ril bu byas/ /bse gab dmar po'i nang du gzhug /me tog dmar pos rab tu mchod/ /hrIHyig las byung sgrol ma ni/ /ljang gu phyag na lcags kyu 'dzin/ /phyag</text></item>
<item><p>159b6</p><section>rgyud</section><text>stong spyan yang de bzhin te/ /rgyas pa'i sku ni mdun bsams nas/ /mchod pa lnga yis yang dag mchod/ /hrIHyi 'phro 'du gsal bar bzlas/ /na mo rat+na tra yA ya/ na maHAr+ya dz+nyA na/ sA ga rA ya/ bai ro tsa nA ya/ byU ha rA dzA ya/ ta thA ga tA ya/ aR+ha te/ samyak+saM bud+d+hA ya/ na maH</text></item>
<item><p>159b7</p><section>rgyud</section><text>sarba ta thA ga te b+h+yaH/ aR+had b+h+yaHsamyak+saM bud+d+he b+h+yaH/ na maHAr+yA ba lo ki te shwa rA ya/ bo d+hi satwA ya/ ma hA sa twA ya/ ma hA kA ru Ni kA ya/ a mo g+ha b+ha smiM ku ru/ o~M tA re tut+tA re tu re a mo g+ha b+ha smiM ku ru swA hA/ rdzas kyi lde gus lus byugs nas/ /byugs pa de yis khugs par 'gyur/ /de nas</text></item>
<item><p>160a1</p><section>rgyud</section><text>phrin las bya 'dod na/ /dur khrod shing gcig dag tu ni/ /ba yi lci bas legs byugs nas/ /me tog sngon po ni ma pa yi/ /spos kyi tshom bu lnga byas dgram/ /byang du 'dug ste las 'di brtsam/ /gcan gzan steng du chu shel</text></item>
<item><p>160a2</p><section>rgyud</section><text>te/ /hrIHyi yi ge las byung ba'i/ /mdog dkar ral pa'i thor tshugs can/ /zhal gcig spyan ni gsum pa ste/ /pags pa 'dzin pa yi/ /drang srong khros pa'i cha byad can/ /phyag bzhi dang po mchog sbyin pa/ /g.yon pa pad steng ral gri can/ /</text></item>
<item><p>160a3</p><section>rgyud</section><text>g.yas pa ltos 'gros brgyan pa'i mdung / /rtse gsum dkar pos brgyan pa'o/ /g.yon pa thod pa dkar po ste/ /dri zhim me tog dag gis bkang / /rgyal po chen po'i rol pa ltar/ /cung zhig zur gyis gzigs pa'o/ /phyag stong spyan yang de bzhin te/ /bskal pa bzang po'i</text></item>
<item><p>160a4</p><section>rgyud</section><text>sangs rgyas stong / /pad+ma'i gdan la legs bzhugs pa'i/ /rgyas pa'i sku ni legs bsams nas/ /hrIHyi 'phro 'du las byung ba'i/ /gsang sngags rgyal po bzlas par bya/ /na mo rat+na tra yA ya/ na maHAr+ya dz+nyA na sA ga rA ya/ bai ro tsa nA ya/ byU ha rA dzA ya/ ta thA ga</text></item>
<item><p>160a5</p><section>rgyud</section><text>tA ya/ aR+ha te/ samyak+saM bud+d+ha ya/ na maHsarba ta thA ga te b+h+yaH/ aR+had b+h+yaH/ samyak+saM bud+d+he b+h+yaH/ na maHAr+yA ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ o~M a ka Te/ ni ka Te/ ki Ta ka Te/ ka ro Te ka ro Ta/ bIr+ye swA hA/ o~M karma</text></item>
<item><p>160a6</p><section>rgyud</section><text>a mo g+ha/ bi badzra siM ha nA di hU~M phaT/ dri'am byug pa dag la ni/ /btab la lus la byug par bya/ /me tog sngon po mgo la gzhag /maN+Dal chu yis lus la byug /nyi shu rtsa lnga bzlas nas ni/ /las rnams thams cad grub par 'gyur/ /de nas bzhi ka</text></item>
<item><p>160a7</p><section>rgyud</section><text>sgrub 'dod na/ /bkra shis dus gsum rdzogs dus su/ /ri bo yid 'ong gnas dag tu/ /sa gzhi chag chag legs btab ste/ /maN+Dal legs byas me tog ni/ /dri zhim dkar pos yongs gtor te/ /gtsang zhing dag pa'i rdzas rnams dgram/ /gtsang ma bram ze</text></item>
<item><p>160b1</p><section>rgyud</section><text>byas te gzhag /khrus dang ku sha'i steng gnas te/ /hrIHlas byung ba'i chu skyes steng / /chu shel mdog 'dra zhal gsum yang / /'dzum dang zhi ba'i bdag nyid can/ /ljang gu bzhad pa'i zhal gsum ste/ /nag po khros pa dmar ser skra/ /ser po'i zhal ni 'dzum pa ste/ /</text></item>
<item><p>160b2</p><section>rgyud</section><text>dmar po bcom ldan 'das kyi dbu/ /pags pas stod g.yogs shing / /sna tshogs sham thabs mnabs pa yi/ /zhabs gnyis phyag drug mnyam par bzhengs/ /g.yas g.yon dang po thal mo sbyar/ /bar ma pad+ma bgrang phreng 'dzin/ /tha ma mchog sbyin spyi</text></item>
<item><p>160b3</p><section>rgyud</section><text>blugs 'dzin/ /bum pa rnam snang lha mo ni/ /la se ma le gI rti ste/ ni rti nang gi lha mo dag /zla ba'i gdan la legs par bzhugs/ /hrIHyi yi ge las byung ba'i/ /gsang sngags rgyal po bzlas par bya/ /na mo rat+na tra yA ya/ na maHAr+ya dz+nyA na sA ga rA ya/ bai ro tsa nA</text></item>
<item><p>160b4</p><section>rgyud</section><text>ya/ byU ha rA dzA ya/ ta thA ga tA ya/ aR+ha te/ samyak+saM bud+d+ha ya/ na maHsarba ta thA ga te b+h+yaH/ aR+had b+h+yaH/ samyak+saM bud+d+he b+h+yaH/ na maHAr+yA ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ o~M d+ha ra d+ha ra/ d+hi ri d+hi ri/ d+hu ru d+hu ru/ iT+Te baT+Te/</text></item>
<item><p>160b5</p><section>rgyud</section><text>tsa le tsa le/ pra tsa le pra tsa le/ ku su me ku su ma ba re/ i li mi li tsi ti dz+wa la ma pa na ye swA hA/ bum pa'i chu la legs bsgrubs nas/ /lus la byugs pas grub par 'gyur/ /cho gas bsgrubs pa'i le'u ste gsum pa'o// //de nas thabs kyi rim pa ni/ /gro</text></item>
<item><p>160b6</p><section>rgyud</section><text>ga'am ras sam shing shun la/ /ra yi 'o mas bris pa yi/ /tshom bu lnga yi 'khor lo la/ /dbus su sku yi sa bon te/ /lnga pa yi ni lnga pa ste/ /shar du de yang bri bar bya/ /bzhi pa'i lnga pas dbus su mtshan/ /lho ru de ni yang dag dgod/ /lnga pa'i dang po bzhi pa'i</text></item>
<item><p>160b7</p><section>rgyud</section><text>gsum/ /nub tu de ni yang dag dgod/ /lnga pa yi ni lnga pa la/ /e yis rnam par sbyar bas te/ /byang du de ni yang dag dgod/ /dbus su thugs kyi sa bon te/ /shAn+tiM ku ru mtshams su'o/ /swA hA dbus su dgod par bya/ /de ltar 'khor lo gsal bkod</text></item>
<item><p>161a1</p><section>rgyud</section><text>nas/ /dngul lam dkar po'i ga 'ur gzhug /thams cad las kun zhi bar 'gyur/ /yung ba'i chu yis bris pa yi/ /puSh+TiM ku ru mtshams su'o/ /tsan+dan dkar po dri zhim zhing / /kham phor ser por legs par gzhug /rgyas pa'i las rnams grub</text></item>
<item><p>161a2</p><section>rgyud</section><text>par 'gyur/ /pa la sha yis legs par bris/ /ba shaM ku ru mtshams su dgod/ /kham phor dmar por legs par gzhug /dbang gi las rnams 'grub par 'gyur/ /nim pa'i chu yis legs par bri/ /mA ra ya ni mtshams su dgod/ /lcags sam thod par</text></item>
<item><p>161a3</p><section>rgyud</section><text>yang dag gzhug /phrin las thams cad grub par 'gyur/ /tsan+dan dkar po dri zhim zhing / /zhi bas de ni me la bsreg /'bras bu mngar dang bcas pa'i shing / /rgyas pas de ni me la bsreg /dbang ni pa la sha yi shing / /de la bsregs na khugs par 'gyur/ /</text></item>
<item><p>161a4</p><section>rgyud</section><text>nim pa'i shing la tshar gcad pa'i/ /bsregs pas phrin las 'grub par 'gyur/ /'khor lo'i le'u ste bzhi pa'o// //de nas las kyi rim pa ni/ /dUr ba'i rtswa dang 'bras kyi 'dab/ /til dang yungs kar ci tse la/ /gsang sngags bzlas nas grub pa ni/ /da li'i</text></item>
<item><p>161a5</p><section>rgyud</section><text>shing la legs bsregs nas/ /thams cad rab tu zhi bar nus/ /ku sha star bu shug 'brum dang / /stag ma'i me tog dmar po la/ /gsang sngags bzlas par rab bya ste/ /tsan+dan shing la legs bsregs nas/ /rgyas par bya ba'i las grub cing / /nus pa mchog</text></item>
<item><p>161a6</p><section>rgyud</section><text>ni thob par 'gyur/ /pa la sha yi shing dag dang / /khre dang ci tse mon sran la/ /gsang sngags bzlas pa rab bya ste/ /pad+ma ka yi shing la bsreg /nus pa mchog ni thob par 'gyur/ /thams cad dbang du 'du bar 'gyur/ /gro dang so ba 'bras dang ni/ /bra bo mon</text></item>
<item><p>161a7</p><section>rgyud</section><text>sran til nag po/ /gsang sngags rab tu bzlas bya ste/ /kha ti ra yi shing la bsreg /nus dang ldan de las rnams ni/ /myur ba nyid du 'grub par 'gyur/ /pra ha kha tsha'i shing dag la/ /lo ma 'bras bur bcas pa dang / /rdo rje'i shing la sngags bzlas nas/ /mya ngan</text></item>
<item><p>161b1</p><section>rgyud</section><text>'tshang gi shing la bsreg /nus pa thob nas myur du ni/ /mi rnams thams cad dbang du sdud/ /ldong ros pad+ma'i rtsa ba dang / /mu la pa tra'i shing dag la/ /gsang sngags rab tu bzlas byas nas/ /a ru ra yi shing la bsreg /'khor lo'i 'og tu bcug pa yis/ /</text></item>
<item><p>161b2</p><section>rgyud</section><text>rgyal po dbang du byed par 'gyur/ /pa la sha yi shing dag dang / /ka ra bI ra'i 'bras bu la/ /gsang sngags rab tu bzlas byas te/ /'dzam bu'i shing la rab bsregs nas/ /ral gri'i 'og tu bcug nas ni/ /g.yul dbang yang ni dbang du 'gyur/ /tshe rabs brgya ru</text></item>
<item><p>161b3</p><section>rgyud</section><text>lon pa'i rus/ /mtshon gyis bsnun pa'i rus pa dag /gsang sngags rab tu bzlas byas nas/ /skyer pa'i me la rab bsregs te/ /lcags kyu'i 'og tu rab bcug na/ /glang po dbang du 'du bar 'gyur/ /ba le ta dang ta le sha/ /kha ti ra da d+ha ti ma/ /</text></item>
<item><p>161b4</p><section>rgyud</section><text>dur khrod shing la legs bsregs nas/ /stag la sogs pa dbang du 'du/ /nas dang 'bras dang so ba dang / /sman dang rin chen sna tshogs kyis/ /maN+Dal zlum po legs byas te/ /rgyan rnams rdzogs pa'i sangs rgyas ni/ /pad+ma chu shel las skyes</text></item>
<item><p>161b5</p><section>rgyud</section><text>pa'i/ /chu shel mdog can 'dzum pa can/ /rdo rje'i skyil mo krung bzhugs pa/ /ku sha'i stan bcas shar du 'dug /pad+ma'i phyag rgya bcas pa yis/ /byams pa'i sems kyis dbul bya'o/ /nad dang rims dang 'brum bu dang / /shu ba g.yan pa me</text></item>
<item><p>161b6</p><section>rgyud</section><text>dpal dang / /nad dang gdon ni thams cad bzlog /mtshams med lnga dang mi dge ba'i/ /'bras bu sdug bsngal nad rnams zlog /me'i las bya ba'i le'u ste lnga pa'o// //de nas rgyal po'i 'jigs pa la/ /maN+Dal dkar po legs byas la/ /</text></item>
<item><p>161b7</p><section>rgyud</section><text>tsan+dan dkar po'i dris bsgos te/ /mchod yon me tog dkar po dang / /ci 'byor pa yi mchod pa yis/ /rgyal po lta bu'i gzugs la mchod/ /sdig pa thams cad de mdun du/ /bshags nas myur du skyabs su 'gro/ /gro ga dag gam shing shun la/ /rgyal</text></item>
<item><p>162a1</p><section>rgyud</section><text>po dag gi gzugs byas te/ /yig 'bru lnga po btab pa yis/ /tshon sna lnga yis rab tu bcing / /byams pa'i sems kyis chu bo la/ /bskur na rgyal po'i chad las thar/ /o~M hU~M trA~M hrIHaHsho na ha ri ma ka to/ /sa ra sa ra ka ra ka ra swA hA/ gcan gzan 'jigs pa</text></item>
<item><p>162a2</p><section>rgyud</section><text>'ong ba'i tshe/ /maN+Dal dkar po legs byas la/ /me tog dkar po rab tu gtor/ /mchod pa lnga yis rgyal po mchod/ /sdig bshags myur du skyabs su 'gro/ /'bru sna lnga dang rin chen lnga/ /tshon sna lnga yi phur ma lnga/ /byas pa lus la btags pa na/ /gcan</text></item>
<item><p>162a3</p><section>rgyud</section><text>gzan 'jigs pa thams cad las/ /myur ba nyid du grol bar 'gyur/ /o~M AHhU~M trA~M hrIHsho sha na ha ri ha tirma ka ro sa ra sa ra ka ra ka ra swA hA/ chom rkun dag gi 'jigs pa la/ /me tog sngon po rdo rje can/ /mthing nag sa gnon phyag rgya can/ /mchod gnas bdag nyid</text></item>
<item><p>162a4</p><section>rgyud</section><text>skyabs su 'gro/ /o~M ak+Sho b+h+yaHta ka ka ra na ga ra kha ti pa swa d+hi tsa kri ta ya ri ka tse tsa tra ti na dur ta na/ sa ra sa ra ka ra ka ra swA hA/ sbrul gyi gdug pas 'jigs pa la/ /bal po se'u'i lcug ma yis/ /bram ze'i gzugs kyi rgyan bsgoms te/ /rin chen 'byung ldan skur bsgoms nas/ /</text></item>
<item><p>162a5</p><section>rgyud</section><text>spyi bor mu tig byi ru dang / /man shel pad+ma rA ga dang / /in+d+ra nI la dung g.yas 'khyil/ /gser dang dngul dang dUr ba dang / /rin chen brgyad dang 'bru snar bcas/ /ku sha gla rtsi tsan+dan dang / /ba lu skyer pa ut+pa la/ /gur gum dri zhim lus la byug /oM rat+na saM b+ha ba sa</text></item>
<item><p>162a6</p><section>rgyud</section><text>ti bi sha sa ra sa ra ka ra ka ra swA hA/ lce 'bab pa yi 'jigs pa la/ /stag dang 'brug gi rus pa dang / /'khar ba'i phye ma lcags phye dang / /zangs phye ra gan phye ma dang / /gser gyi phye ma gro bar btums/ /snang ba mtha' yas skur bsgoms te/ /byams pas phyogs</text></item>
<item><p>162a7</p><section>rgyud</section><text>mtshams kun tu bstan/ /dug rnams sna tshogs dud pas bdugs/ /o~M a mr-i ta ba badzra dz+wa la badzra dz+wa la/ /gardza gardza/ sa ra sa ra/ ka ra ka ra swA hA/ me yi 'jigs pa dag la ni/ /'brug rus sen ta wa sha dang / /til dang sA lu ci tse dang / /nas dang gro dang rgun 'brum</text></item>
<item><p>162b1</p><section>rgyud</section><text>gyi/ /thang phrom dag la sngags btab ste/ /me yi phyogs su gtor bar bya/ /o~M bai ro tsa na pra b+hA dz+wa la dz+wa la/ sa ra sa ra/ ka ra ka ra swA hA/ rnam par snang mdzad skur bsgoms te/ /me la gtor nas sa yis gsod/ /chu bo dag gis 'jigs pa la/ /mdze can pho mo'i thod</text></item>
<item><p>162b2</p><section>rgyud</section><text>par ni/ /ra dang khyi dang phag gi khrag /sa bdag sde brgyad gzugs dang bcas/ /nang du bcug ste chu bor dor/ /don yod grub pa'i sku ru bsgom/ /o~M a mo g+ha sid d+hi/ o~M ka bai tA ra Ni sa ra sa ra/ ka ra ka ra swA hA/ phyag stong spyan yang de bzhin te/ /thugs rje chen</text></item>
<item><p>162b3</p><section>rgyud</section><text>po'i sku mchog ni/ /so sor gsal zhing bsgom par bya/ /so so'i dbu la so sor bsam/ /byams pas kun la rab tu lta/ /'jigs pa kun las grol bar 'gyur/ /'jigs pa kun las yongs su bsrung ba'i le'u ste drug pa'o// //sku gdung me tog dkar</text></item>
<item><p>162b4</p><section>rgyud</section><text>pos mchod/ /sa gzhi dri yis chag chag gdab/ /snying po gzugs dang bcas pa 'am/ /khru gang tshad kyi mchod rten la/ /legs par mchod cing bstod par bya/ /stong nyid ye shes las byung ba'i/ /thugs rje'i gzugs kyi rten du shar/ /rdzu 'phrul tshad med bzhi dang ldan/ /</text></item>
<item><p>162b5</p><section>rgyud</section><text>byang chub phyogs rnams yongs su rdzogs/ /dri med dung 'dra dkar po ste/ /rgyal chen bzhi yang de bzhin no/ /byang chub chen po'i mchod rten ni/ /khri 'phang bcu gsum tog dang ldan/ /lha yi rol mo char du 'bab/ /chos sgra rgyun mi 'chad pa'i gter/ /rin chen lnga yi bdag</text></item>
<item><p>162b6</p><section>rgyud</section><text>nyid de/ /phur bus gdab cing yongs su gzung / /sangs rgyas kun gyi byin rlabs che/ /de yi bsod nams bstan pa ni/ /mtshams med lnga dang mi dge bcu/ /nyon mongs dbang gyur sdig pa rnams/ /skad cig tsam gyis dag par 'gyur/ /shin tu gtsang ba'i gnas dag</text></item>
<item><p>162b7</p><section>rgyud</section><text>ni/ /byams dang snying rje can gyis bya/ /bram ze'i rigs las byung ba yi/ /'dri mkhan snying rje can gyis bya/ /rang bsam lhag par gnas pa yis/ /mdun du bdar te mchod pa bya/ /tshad dang kha dog yongs dag gsal/ /yid du 'ong ba dag la'o/ /zas dag</text></item>
<item><p>163a1</p><section>rgyud</section><text>yid du 'ong ba'am/ /dkar gsum 'bags pa spangs pa yis/ /sha dang sgog pa la phug dang / /zwa dang chang ni shin tu spang / /shel phreng pad+ma'i snying po dang / /bo d+hi tse dang mu tig shis/ /glal dang sbrid pa mi tshig rnams/ /nam yang chod par mi bya'o/ /</text></item>
<item><p>163a2</p><section>rgyud</section><text>yo byad dang dam tshig la brten pa'i le'u ste bdun pa'o// //las rnams sna tshogs sgrub byed na/ /po ti'am lugs ma ras ris la/ /brten nas bdag nyid byams sems ldan/ /mu~M las 'phags pa 'jam dpal ni/ /dmar ser po ti ut+pal 'dzin/ /mnyam pa'i</text></item>
<item><p>163a3</p><section>rgyud</section><text>skyil mo krung gis bzhugs/ /bum pa kha dog ser po'i nang / /rin chen lnga dang 'bru lngar bcas/ /tad+ya thA/ o~M d+ha ra d+ha ra/ d+hi ri d+hi ri/ d+hu ru d+hu ru/ iT+Te baT+Te/ tsa le tsa le/ pra tsa le pra tsa le/ ku su me ku su me ba re/ i li mi li/ tsi te dz+wa la ma pa na ye swA hA/ lan</text></item>
<item><p>163a4</p><section>rgyud</section><text>bdun yongs su bzlas byas na/ /gti mug thams cad zhi bar 'gyur/ /shes rab chen po thob par 'gyur/ /ras ris mchod rten la brten nas/ /maN+Dal dri zhim me tog dgram/ /dkar gsum mngar gsum dag tu ni/ /'bras dang til dang yungs kar dang / /pad+ma'i rtsa</text></item>
<item><p>163a5</p><section>rgyud</section><text>ba dkar po la/ /ril bu rgya shug 'brum bu tsam/ /spyan ras gzigs kyi dbang phyug ni/ /hrIHlas byung ba'i sku mdog dkar/ /phyag na pad+ma mchog sbyin mdzad/ /sems dpa'i skyil mo krung gis bzhugs/ /tad+ya thA/ o~M d+ha ra d+ha ra/ d+hi ri d+hi ri/ d+hu ru d+hu ru/ iT+Te baT+Te/ tsa</text></item>
<item><p>163a6</p><section>rgyud</section><text>le tsa le/ pra tsa le pra tsa le/ ku su me ku su me ba re/ i li mi li/ tsi ti dz+wa la ma pa na ye swA hA/ ril bu dag la sngags btab ste/ /byams pa'i sems dang ldan pas bza'/ /srid pa'i 'dod chags zhi gyur nas/ /rab tu bde ba thob par 'gyur/ /maN+Dal sngon po</text></item>
<item><p>163a7</p><section>rgyud</section><text>legs nas/ /ut+pal sngo dang nim pa dang / /a ga ru dang tsan+dan dang / /dri yi chu yis bum pa dgang / /phyag na rdo rje gos sngon can/ /sku mdog ljang sngon cung zhig khro/ /de ni rdo rje phyag na bsnams/ /sems dpa'i skyil mo krung gis bzhugs/ /tad+ya thA/ oM d+ha ra d+ha ra/</text></item>
<item><p>163b1</p><section>rgyud</section><text>d+hi ri d+hi ri/ d+hu ru d+hu ru/ iT+Te baT+Te/ tsa le tsa le/ pra tsa le pra tsa le/ ku su me ku su me ba re/ i li mi li/ tsi ti dz+wa la ma pa na ye swA hA/ hU~M skyes phyag na rdo rje yis/ /bum pa'i chu yis khrus byas na/ /zhe sdang rab tu zhi byas nas/ /bzod pa chen po thob par 'gyur/ /</text></item>
<item><p>163b2</p><section>rgyud</section><text>dug rnams rab tu zhi bar byed pa'i le'u ste brgyad pa'o// //ras sam gro ga'am shing shun la/ /'khor lo rtsibs bzhi mu khyud bcas/ /d+ha ra d+ha ra/ d+hi ri d+hi ri/ d+hu ru d+hu ru/ che ge mo la rak+Sha rak+Sha zhes pa'o/ /srung ba lus la btags byas na/ /nad dang gdon dang rims dang ni/ /</text></item>
<item><p>163b3</p><section>rgyud</section><text>'jigs pa'i nad dang gdon las thar/ /bde ba yongs su rdzogs par 'gyur/ /skud pa dag ni dkar po la/ /mdud pa dag ni rab byas te/ /bdun nam nyi shu rtsa gcig gam/ /brgya rtsa brgyad du legs bzlas nas/ /bsrung ba'i dam pa 'di byas na/ /bsrung ba yi</text></item>
<item><p>163b4</p><section>rgyud</section><text>ni dam pa 'dis/ /bsrung ba'i mchog tu 'gyur ba'o/ /mu tig byi ru rin chen gser/ /ga bur gur gum gla rtsi dang / /a ga ru dang du ru ska/ /phur ma snying gar gdags par bya/ /tsan+dan gla rtsi gur gum dang / /gu gul nag po rus pa'i phye/ /ba yi 'o mas lde gu</text></item>
<item><p>163b5</p><section>rgyud</section><text>byas/ /gnas gsum dag tu byugs pas ni/ /gdon dang nad kyis 'jigs kun la/ /byugs pas de ni bsrung bar 'gyur/ /bsrung ba 'khor lo'i le'u ste dgu pa'o// //ser ba yongs su bsrung ba ni/ /seng ldeng lhang ti'i phur bu la/ /gzungs</text></item>
<item><p>163b6</p><section>rgyud</section><text>sngags bzlas nas dbus su ni/ /hU~M las byung ba'i sku bskyed do/ /phyogs bzhir khro bo chen po ni/ /shar du khams gsum rnam rgyal ni/ /sku mdog dkar po me dpung 'bar/ /rdo rje 'khor lo sdigs mdzub mdzad/ /o~M pradz+nyAn+ta kr-i ta ha na ha na hU~M phaT/ lho ru gshin</text></item>
<item><p>163b7</p><section>rgyud</section><text>rje gshed po ni/ /dmar nag rin chen be con 'dzin/ /o~M ya mAn+ta kr-ita tiSh+Tha tiSh+Tha hU~M phaT/ nub tu rta mgrin dmar po ni/ /me dpung rdo rje dbyug pa 'dzin/ /o~M ha ya grI ba hu lu hu lu hU~M phaT/ byang phyogs khro gnyer can gyi sku/ /ljang sngon ral gri 'dzin pa ste/ /</text></item>
<item><p>164a1</p><section>rgyud</section><text>o~M a mo g+ha kab+h+r-i ku Ti ban d+ha ban d+ha hU~M phaT/ phyogs bzhi'i phur bu dag la ni/ /bdun nam nyi shu rtsa gcig bzlas/ /gcan gzan dri ma yungs kar bsres/ /gsang sngags bzlas shing mkha' la gtor/ /o~M badzra kro d+ha hu lu hu lu/ tiSh+Tha tiSh+Tha/ ban d+ha ban d+ha/</text></item>
<item><p>164a2</p><section>rgyud</section><text>ha na ha na hU~M phaT/ ser ba bsrung ba'i le'u ste bcu pa'o// //de nas bcom ldan 'das kyis 'od zer rab tu bkye ste/ phyag stong dang spyan stong las 'od zer byung ba 'di lta ste/ dkar po dang / dmar po dang / nag po dang / ljang gu dang / ser po ste/ 'od zer de dag gis 'gro</text></item>
<item><p>164a3</p><section>rgyud</section><text>ba ris drug po de dag la khyab ste/ dbugs dbyung bar mdzad do/ /de nas rgyal chen rigs bzhi dang / sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs pa kun 'khor dang / tshangs pa</text></item>
<item><p>164a4</p><section>rgyud</section><text>mdun na 'don dang / tshangs pa chen po dang / 'od chung dang / tshad med 'od dang / 'od gsal dang / dge chung dang / tshad med dge dang / dge rgyas dang / sprin med dang / bsod nams skyes dang / 'bras bu che dang / mi che ba dang / mi gdung ba dang / shin tu mthong ba dang /</text></item>
<item><p>164a5</p><section>rgyud</section><text>gya nom snang dang / 'og min la sogs pa lha'i bu de dag gis mchod pa'i sprin gyi char phab nas lha'i bu rnams kyis tshigs su bcad pas bstod pa/ spyan ras gzigs dbang thugs rje'i sku/ /phyag stong nyon mongs sgrol ba'i phyag /spyan stong shes rab 'od gsal te/ /'gro don mdzad</text></item>
<item><p>164a6</p><section>rgyud</section><text>la phyag 'tshal bstod/ /ces bstod nas/ bcom ldan 'das thugs rje chen po'i sku de mi snang bar gyur nas/ bcom ldan 'das shAkya thub par gyur to/ /de nas lha yi bus gsol pa/ 'di yi phan yon ci yin zhes zhus pa dang / bcom ldan 'das kyis bka' stsal pa/ /gang zhig</text></item>
<item><p>164a7</p><section>rgyud</section><text>rgyud 'di yid byed na/ /nad dang gdon dang rims dang ni/ /rgyal po gcan gzan 'jigs pa dang / /'jigs pa kun las grol bar 'gyur/ /'dod chags zhe sdang gti mug dang / /mtshams med mi dge'i sdig pa kun/ /rab tu zhi bar byed par 'gyur/ /dmyal ba ngan</text></item>
<item><p>164b1</p><section>rgyud</section><text>song sdug bsngal dang / /mi khom brgyad las rnam grol te/ /nyan dang 'chang dang bsgom par 'gyur/ /dri med nam mkha'i dkyil lta bu'i/ /bcom ldan 'das kyang mthong bar 'gyur/ /zhes bka' stsal nas/ byang chub sems dpa' sems dpa' chen po 'phags pa spyan ras gzigs</text></item>
<item><p>164b2</p><section>rgyud</section><text>dbang phyug stan las langs te/ bcom ldan 'das kyi zhabs la btud nas legs so legs so zhes bya ba gsungs nas stan la 'khod do/ /byang chub sems dpa' 'bum phrag lnga stong dang lha dang mi dang / lha ma yin dang bcas pa'i 'jig rten yi rangs te bcom ldan 'das kyis</text></item>
<item><p>164b3</p><section>rgyud</section><text>gsungs pa la mngon par bstod do/ /pad+ma cod pan zhes bya ba'i rgyud le'u bcu gcig pa rdzogs so// //rgya gar gyi mkhan po paN+Di ta d+harma shrI mi tra dang / bod kyi lots+tsha ba dge slong chos kyi bzang pos bsgyur cing zhus te gtan la phab pa// //</text></item>
<item><p>164b4</p><section>rgyud</section><text>@#/ /rgya gar skad du/ siM ha nA da tan+t+ra nA ma/ bod skad du/ seng ge sgra'i rgyud ces bya ba/ bcom ldan 'das pad+ma gsung gi lha la phyag 'tshal lo/ /'di skad bdag gis thos pa dus gcig na/ bcom ldan 'das pad+ma'i dbang phyug du bsgyur te rdo rje'i gdan la</text></item>
<item><p>164b5</p><section>rgyud</section><text>bzhugs so/ /de nas gsang ba'i bdag pos bcom ldan 'das la 'di skad ces gsol to/ /bcom ldan 'das bsod nams dang ye shes kyi tshogs dang lam rnams ji ltar sbyang / e ma ho sems can rnams la snying brtse ba'i mchog spyan ras gzigs seng ge sgra zhes bya ba yod de/ /</text></item>
<item><p>164b6</p><section>rgyud</section><text>de yis smon lam sbyang ba dang / bsod nams dang ye shes kyi tshogs bsags par yid la byas so/ /de nas bcom ldan 'das pad+ma'i dbang phyug langs te/ gsang sngags kyi tshig 'di dag smras so/ /na mo rat+na tra yA ya/ na ma Ar+yA ba lo ki te shwa rA ya/ bo d+hi sa twA ya/ ma hA</text></item>
<item><p>164b7</p><section>rgyud</section><text>satwA ya/ ma hA kA ru Ni kA ya/ tad+ya thA/ o~M a ka Te/ bi ka Te/ ni ka Te/ ka TaM ka Te/ ka ro Te/ ka ro kaM Te/ bI r+yai swA hA/ o~M AHhrIHsiM ha nA da hU~M/ bru~M A~M dzrIM kha~M hU~M/ o~M AHhU~M/ o~M ba li na b+huny+dza dzi ba puSh+pe d+hU pe hU~M/ sarba a mr-i te hU~M/ o~M ba ta li/ ma hA ba ta li/ hU~M</text></item>
<item><p>165a1</p><section>rgyud</section><text>hU~M hU~M dzaHswA hA/ o~M b+hak+Sha b+hak+Sha/ sa ma ya tiSh+Tha dzaM hU~M phaT swA hA/ o~M a ta pra ti hU~M phaT/ sri ti ka ra hU~M phaT/ o~M ba ru Na A gats+tsha ya/ Agats+tsha ya/ ma hA nA ga gi sa ti sarbe b+hur phuHphuHphuHswA hA/ o~M b+ha ga ba ti shru ti smr-i ti sa ma ba ti/ sa ra ma ti sid+d+hi swA hA/ o~M</text></item>
<item><p>165a2</p><section>rgyud</section><text>AHhrIHhU~M swA hA/ phuHhrIHo~M siM ha nA da hU~M phaT phaT/ nA ga du pa la mA ra ya phaT/ dz+wA la dz+wA la hU~M phaT/ o~M a big+h+nan+ta kr-i ta hU~M/ o~M ag+na ye a ti bya/ a b+hi sa ma ya bi sha/ ma hA shri ye ha bya/ ka bya ma hA ni ya swA yA/ o~M b+ha ba ka ag+na ye/ shAn+tiM ku ru ya swA hA/ AHhrIHsiM ha nA da badzra tsakra brta</text></item>
<item><p>165a3</p><section>rgyud</section><text>lo ki ka bru~M bru~M bru~M/ lo kot+ta ra Ni siM ha nA da bru~M bru~M bru~M hU~M na hU~M na/ siM ha nA da bru~M bru~M bru~M hU~M hU~M hU~M swA hA/ gsang ba'i bdag po 'di ni maN+Dal gyi bsgrub pa zhes bya ba'o/ /gsad pa dang / phyir ldog pa dang / dgug pa dang / bcing ba dang / zhi ba'i las yin te/ nang par ba'i lci bas lam</text></item>
<item><p>165a4</p><section>rgyud</section><text>lhung bas maN+Dal byas te/ mngar gsum lag pa'i mthil du mnyes pas klu'i zhe sdang zhi bar 'gyur ro/ /'di ni klu'i sde dpon zhes bya ste/ /seng ge'i steng du zla ba la/ /rgyal po rol ba'i stabs kyis bzhugs/ /g.yas na thod mtshan rtse gsum la/ /drag po'i rgyal rigs dbang</text></item>
<item><p>165a5</p><section>rgyud</section><text>du bsdus/ /pad+ma'i rtse la thod pa ni/ /'phrin las bzhi ldan ku mu da/ /shes rab sbyor ba'i ral grir bcas/ /dka' thub ldan pa'i sku de la/ /rigs lngas rnam par brgyan pa'o/ /gsum dang lnga ni mdun du 'phyang / /rtse mor 'od dpag med pas brgyan/ /seng ge'i</text></item>
<item><p>165a6</p><section>rgyud</section><text>cha las byung ba yin/ /'dam skyes dmar po'i lo ma gnyis/ /pad+ma bzhi la sngags bzhi ldan/ /rang lus 'og nas thal mo sbyor/ /sku la 'dud cing 'phrin las byed/ /rdo rje'i gdan la mi bskyod pa'i/ /thugs ka nas ni sngags 'od 'don/ /spro ba gsum du ldan pa'i sngags/ /</text></item>
<item><p>165a7</p><section>rgyud</section><text>nyi shu rtsa gcig gdon par bya'o/ /gsang ba'i bdag po rgyud 'di la smod pa'i sems can de ni sangs rgyas dang byang chub sems dpa' thams cad la smod pa yin no/ /gsang ba'i bdag po rgyud 'di nyan pa dang / sems pa dang / mchod pa dang / 'chang ba dang / tha na 'di la mos</text></item>
<item><p>165b1</p><section>rgyud</section><text>pa'i sems can de dag la rgyal chen bzhi'i lha dang / sum cu rtsa gsum gyi lha dang / tshangs pa'i bu dang / tshangs chen rnams kyis bsrung ba dang / bskyab pa dang / sba ba dang / kun tu rjes su 'brang bar byed de/ de bas ches lhag pa'i sangs rgyas dang byang chub sems dpa' thams cad</text></item>
<item><p>165b2</p><section>rgyud</section><text>bu la mas srung ba bzhin du bsrung bar 'gyur ro/ /bdud kyi bar du gcad par mi nus so/ /gang shi 'phos nas nub phyogs bde ba can du pad+mo las skye bar 'gyur ro/ /mngal gyi sdug bsngal las thar bar 'gyur ro/ /tshe 'dir me dang chu'i 'jigs pa las thar bar 'gyur</text></item>
<item><p>165b3</p><section>rgyud</section><text>ro/ /'dir ni mdo tsam smos su zad kyi/ de ma yin pa gang 'dod pa thams cad bsam pa yid bzhin du 'grub par 'gyur ro/ /gang rgyud 'di la gnod pa dang / 'tshe ba dang / tshul bzhin ma yin pa yid la byed na/ de la lha'i bu dang / klu'i bu khyed rnams kyis bsrung bar gyis shig</text></item>
<item><p>165b4</p><section>rgyud</section><text>ces bka' stsal to/ /de nas gsang ba'i bdag po dang / tshangs ris kyi lha'i bu de dag rab tu dga' nas tshul bzhin du khas blang bar byas so/ /de nas gzhan bsrung ba'i phyir bdag sa dkar po la lan du mar bsngags na bar chad thams cad zhi bar 'gyur ro/ /seng ge sgra'i rgyud</text></item>
<item><p>165b5</p><section>rgyud</section><text>ces bya ba rdzogs so// //rgya gar gyi mkhan po paN+Di ta pradz+nyA kA ra dang / bod kyi lots+tsha ba 'gos khug pa lhas btsas kyis zhus shing bsgyur te gtan la phab pa// @#/ /rgya gar skad du/ Ar+yA ba lo ki te shwa rA ya sid+ha nA da na ma d+hA ra NI/</text></item>
<item><p>165b6</p><section>rgyud</section><text>bod skad du/ 'phags pa spyan ras gzigs dbang phyug seng ge sgra'i gzungs zhes bya ba/ bcom ldan 'das rdo rje 'chang la phyag 'tshal lo/ /'di skad bdag gis thos pa dus gcig na/ bcom ldan 'das 'phags pa spyan ras gzigs dbang phyug gi pho brang ri po Ta la'i</text></item>
<item><p>165b7</p><section>rgyud</section><text>rtse mo na/ rin po che'i khang rin po che dang / mu tig dang / nor bu dpag med kyis spras pa/ 'od kyis stong gsum khyab pa/ me tog dri zhim po sna tshogs kyis kun nas brgyan pa'i sa phyogs de na byams pa la sogs pa'i byang chub sems dpa' dpag tu</text></item>
<item><p>166a1</p><section>rgyud</section><text>med pa dang / nyan thos chen po sha ra dwa ti'i bu la sogs pa dge slong rab tu mang pos yongs su bskor zhing / bcom ldan 'das seng ge'i gdan bshams pa la bzhugs so/ /'khor der byang chub sems dpa' sems dpa' chen po 'jam dpal zhes bya ba 'dug</text></item>
<item><p>166a2</p><section>rgyud</section><text>ste/ 'dug par gyur pa de rang gi stan las langs te bla gos phrag pa gcig tu gzar nas pus mo g.yas pa'i lha nga sa la btsugs nas/ bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to/ /bcom ldan 'das yul</text></item>
<item><p>166a3</p><section>rgyud</section><text>ma ga d+hA na rgyal po dbang phyug 'od ces bgyi ba 'khor dang btsun mo dang / longs spyod phun sum tshogs pa dang ldan pa las rgyal po de mdze dang / phol mig dang / dbugs mi bde ba snying nad 'bar ba byung ste de ji ltar bsal bar bgyi/ bcom ldan 'das kyis bka' stsal pa/ byang chub sems</text></item>
<item><p>166a4</p><section>rgyud</section><text>dpa' sems dpa' chen po 'jam dpal sngon 'jig rten gyi khams 'di nyid la 'jam dpal khyed nyid byang chub sems dpa' shes rab chen po zhes bya ba yin la/ 'phags pa spyan ras gzigs dbang phyug seng ge sgra 'di nyid byang chub sems dpa' snying rje'i mchog ces bya ba</text></item>
<item><p>166a5</p><section>rgyud</section><text>yin pas/ byang chub sems dpa' de gnyis stong gsum du sems can gyi don la gshegs pa la seng ge dkar po cig dbang du bsdus te chibs pa byas/ sku la rin po che'i rgyan sna tshogs kyis brgyan/ mdung rtse gsum pa dang / ral gri dang / pad+ma dang / ut+pal</text></item>
<item><p>166a6</p><section>rgyud</section><text>thogs nas phyin pa la/ rgya mtsho chen po las rgal ba'i dus su seng ge bzhag nas khur res byas shing byon pa la/ byang chub sems dpa' shes rab chen po khyod nyid ni grogs la phan pa'i sems kyis rang gi ral gris rang bkum mo/ /byang chub sems dpa' snying rje mchog</text></item>
<item><p>166a7</p><section>rgyud</section><text>gi bsam pa la steng 'og bar snang gi klu dang lha la sogs pas bsad dam snyam nas btung ba'i snod bram ze'i thod pa lag na thogs/ tri shU la rtse gsum pa lag na thogs/ seng ge dkar po la zhon/ mya ngan du ral pa thod du bcings nas steng gi lha la bsdigs te/ snying rje'i stobs</text></item>
<item><p>166b1</p><section>rgyud</section><text>kyis sems can don byas pas/ /rang gi grogs pos spangs nas gcig pu lus/ /lha rnams kun gyis nyes na chad pa'i las/ /grong khyer 'joms shing lha rnams 'gums par bgyid/ /ces smras te/ lha rnams la tri shU la gdengs pa dang / rgyal po chen po bzhi dang / lha'i</text></item>
<item><p>166b2</p><section>rgyud</section><text>dbang po brgya byin dang / mi mjed kyi bdag po tshangs pa dang / khams gsum gyi lha dga' ba'i mdangs phyung ste/ lha'i me tog pad+ma dang / ku mu da dang / puN+Da rI ka dang / tsam pa ka la sogs pa phul te thod pa bkang ngo / /de nas bar snang gi lha dang / klu dang / dri za dang / gnod sbyin</text></item>
<item><p>166b3</p><section>rgyud</section><text>dang / lha ma yin dang / grul bum dang / nam mkha' lding dang / mi'am ci la sogs pa la bsdigs pa/ tri shU la gdengs nas/ snying rje'i stobs kyis sems can don byas pas/ /rang gi grogs pos spangs nas gcig pu lus/ /sde brgyad tshogs kyis nyes na chad pa'i</text></item>
<item><p>166b4</p><section>rgyud</section><text>las/ /grong khyer 'joms zhing sde brgyad 'gums par bgyid/ /ces smras te/ sde brgyad la tri shU la gdengs pa dang / klu'i rgyal po gtsug na rin chen dang / dri za'i rgyal po zur phud lnga ma dang / gnod sbyin gyi rgyal po rnam thos kyi bu dang / lha ma yin gyi rgyal po thags</text></item>
<item><p>166b5</p><section>rgyud</section><text>ris dang / mi'am ci'i rgyal po ljon pa rta mgo can dang / grul bum gyi rgyal po sbrul mgo dgu pa dang / nam mkha' lding gi rgyal po gser mig can la sogs pa 'khor mang po dang bcas pa dga' ba'i mdangs phyung ste/ seng ge la rin po che'i rgyan phul lo/ /de nas sa'i 'og na</text></item>
<item><p>166b6</p><section>rgyud</section><text>gnas pa'i klu la bsdigs te/ snying rje'i stobs kyis sems can don byas pas/ /rang gi grogs pos spangs nas gcig pu lus/ /klu tshogs rnams kyis nyes na chad pa'i las/ /grong khyer 'joms shing klu rnams 'gums par bgyid/ /ces smras te/ rgya mtsho chen po tri shU las</text></item>
<item><p>166b7</p><section>rgyud</section><text>dkrugs pa dang / klu'i rgyal po ma dros pa dang / klu'i rgyal po ba ru Na dang / klu'i rgyal po 'jog po dang / de dag la sogs pa rdzu 'phrul dang ldan pa/ 'od dang ldan pa/ lha dang lha ma yin gyi g.yul myong bar byed pa/ klu'i rgyal po 'bum phrag drug g.yog dang 'khor du bcas pa 'dus te/ dga' ba'i</text></item>
<item><p>167a1</p><section>rgyud</section><text>mdangs phyung nas klu'i rgyal po ba ru Na sbrul dkar po gcig tu byas nas phyag 'tshal/ bskor ba lan gsum byas te/ byang chub sems dpa' snying rje can/ /khyod la bdag ni skyabs su mchi/ /klu rnams kun gyi mgon mdzod cig /nyams na klu yi gshed ma mdzod/ /</text></item>
<item><p>167a2</p><section>rgyud</section><text>ces smras nas tri shU la la lan gsum dkris kha byang chub sems dpa' la bsgyur phuHphuHzhes brjod cing gus pas kha nas khrag 'byin cing gnas so/ /klu'i rgyal po gzhan rnams kyang thal mo sbyar nas/ bskor ba lan gsum gsum byas nas/ /byang chub sems dpa' snying rje can/ /</text></item>
<item><p>167a3</p><section>rgyud</section><text>khyod la bdag cag skyabs su mchi'o/ /klu rnams thams cad skyabs su zung / /nyams na klu yi gshed ma mdzod/ /ces smras nas klu chen po brgyad sbrul dkar po gcig tu byas nas tshangs skud la 'khris so/ /klu'i rgyal po de rnams kyang bdag cag ni bran bgyid do/ /ci bka'</text></item>
<item><p>167a4</p><section>rgyud</section><text>stsal pa nyan no zhes smras nas klu rnams so so'i gnas su dengs so/ /'jam dpal byang chub sems dpa' de ni snying rje klu 'dul zhes bya'o/ /snying nad sel ba zhes bya ba'o/ /'jam dpal de ltar sngon gyi byang chub sems dpa' shes rab chen po de 'jam dpal smra ba'i seng ge khyod nyid yin no/ /</text></item>
<item><p>167a5</p><section>rgyud</section><text>de'i dus kyi byang chub sems dpa' snying rje mchog de ni da lta'i 'phags pa spyan ras gzigs dbang phyug seng ge sgra klu'i ded dpon chen po 'di nyid yin no/ /'jam dpal ngas rgyal po chen po de'i don du thugs rje chen po'i sngags brjod par bya'o/ /yid la zung shig /na mo rat+na tra yA ya/ na ma</text></item>
<item><p>167a6</p><section>rgyud</section><text>Ar+yA ba lo ki te shwa rA ya/ bo d+hi sa twA ya/ ma hA sa dwA ya/ ma hA kA ru Ni kA ya/ tad+ya thA/ oM a ka Te bi ka Te/ ni ka Te/ ka TaM ka Te ka ro Te/ tsi ti dz+wa la ka ro ti bI ra ye swA hA/ gzungs 'di ni sangs rgyas bye ba phrag brgyad cus gsungs la/ da lta rang nyid kyis brjod pa'o/ /'di'i</text></item>
<item><p>167a7</p><section>rgyud</section><text>cho ga ni mi dgos pas las thams cad 'grub pa'o/ /bcom ldan 'das spyan ras gzigs dbang phyug seng ge sgra'i sku lugs ma'am bris sku'i spyan sngar ba'i lci ba sa la ma lhung bas so sor ma 'dres par maN+Dal brgyad byas te/ maN+Dal re re la me tog tshom bu lnga lnga bkram ste/ me tog dang /</text></item>
<item><p>167b1</p><section>rgyud</section><text>bdug pa dang / spos dang / phreng ba dang / phye ma rnams kyis mchod nas/ maN+Dal re re la gzungs lan bcu gsum bcu gsum gyi bar du bzlas la lci ba de bsdus te/ lci ba lhag ma la bsngags shing nad pa la byugs na nad thams cad nye bar zhi bar 'gyur ro/ /lha dang klu la sogs</text></item>
<item><p>167b2</p><section>rgyud</section><text>pa'i dug gi nad thams cad zhi bar 'gyur ro/ /zhag nyi shu rtsa gcig la grub par ma gyur na/ 'jam dpal thugs rje chen po nyid kyis mtshams med pa lnga'i las byas pa yin no/ /'jam dpal thugs rje chen po nyid kyis dam bcas pa'i tshig go/ /'jam dpal rgyal po chen po'i</text></item>
<item><p>167b3</p><section>rgyud</section><text>gnod pa ni gzungs 'dis snying nad 'bar ba las grol nas skye ba phyi ma la bde ba can gyi zhing khams su skye bar 'gyur ro/ /'jam dpal nyon cig /sangs rgyas 'od dpag med la sogs pa sangs rgyas bye ba phrag dgu bcu rtsa dgus snying po 'di gsungs so/ /o~M AHhrIHsiM ha nA da hUM phaT/</text></item>
<item><p>167b4</p><section>rgyud</section><text>da lta nga nyid kyis brjod de/ rig sngags kyi snying po 'di lan cig brjod pas sdig pa kun las grol bar 'gyur ro/ /srid pa nyam ngar 'gro mi 'gyur/ /lus la mtshon gyis tshugs mi 'gyur/ /dgra dang chom pos mi tshugs shing / /klu la sogs pas 'tshe mi 'gyur/ /rtag tu</text></item>
<item><p>167b5</p><section>rgyud</section><text>dpal dang ldan par 'gyur/ /bud med lus su mi 'gyur zhing / /rtag tu skye ba dran par 'gyur/ /shi nas bde ba can du 'gro/ /'jam dpal de bzhin gshegs pa rnam par gzigs dang / gtsug tor can dang / thams cad skyob dang / log par dad sel dang / gser thub</text></item>
<item><p>167b6</p><section>rgyud</section><text>dang / 'od srung gis kyang gsang sngags 'di gsungs la/ da lta shAkya thub pa ngas kyang brjod pa ste/ na mo rat+na tra yA ya/ na mo ha ya grI bA ya/ na mo lo ki shwa rA ya/ tad+ya thA/ o~M hrIHku lu yu lu nI la kad+Tha/ hu lu hu lu/ tiSh+Tha tiSh+Tha/ ban d+ha ban d+ha/ mA ra ya mA ra ya/ hA hA</text></item>
<item><p>167b7</p><section>rgyud</section><text>hA hA/ badzra kro d+ha ha ya grI ba hrIHhU~M phaT/ 'jam dpal gzungs 'di 'phags pa spyan ras gzigs dbang phyug nyid pad+ma ha ya grI ba'i sngags yin te/ lan cig klog par byed pa'i mi/ /sdig pa kun las grol 'gyur zhing / /ngan song sgo rnams gcod par 'gyur/ /klu sogs</text></item>
<item><p>168a1</p><section>rgyud</section><text>gdon gyis 'tshe mi 'gyur/ /byad dang dug las grol 'gyur zhing / /sangs rgyas kun gyi gsung yin no/ /bye ba grangs med mthu las byung / /de yi yon tan dpag tu med/ /lan cig bklags na sdig pa sel/ /lan gnyis bklags pas dpal dang ldan/ /</text></item>
<item><p>168a2</p><section>rgyud</section><text>gsum gyis tshe rnams ring bar 'gyur/ /'bum phrag bcu yis zhal mthong 'gyur/ /pad+ma can gyi zhing der 'gro/ /'jam dpal mi gzhan dag la ni/ /khrag dang mkhris pa las gyur pa dang / /rlung dang grang ba las gyur pa dang / /klu rgyal rigs kyis zin pa dang / /klu bram ze'i</text></item>
<item><p>168a3</p><section>rgyud</section><text>rigs kyis zin pa dang / klu gdol pa dang da rigs kyis zin pa ni snying mi dga' ba dang / snying na ba dang / dbugs mi bde ba dang / lto rgyab tu na ba dang / klad kor du na ba dang / gzhogs phyed na ba dang / ma zhu ba dang / sbos pa dang / zha grum gyis btab pa dang / sbrum pa lta</text></item>
<item><p>168a4</p><section>rgyud</section><text>bur na ba dang / srog chags su na ba dang / tshigs dang sha khol bur na ba dang / za khu can dang / lud pa glo can dang / rus khol du na ba dang / 'phres pa dang / zha ba dang / yig mi bde ba dang / thor pa lta bu'i nad dang / skran can dang / dmu chu can dang / 'bras dang /</text></item>
<item><p>168a5</p><section>rgyud</section><text>me dpal dang / lhog pa dang / gag pa dang / chu thig can dang / grang lhang lhang dang / tsha tsag tsag la sogs pa'i mdze rigs can dang / phol mig dang bcas pa dang / lha dang / bdud dang / tshangs pa dang / gshin rje dang / brag srin dang / sems 'khrug gi</text></item>
<item><p>168a6</p><section>rgyud</section><text>gdon dang / thab gzhob dang / mtsho sman dang / klu la sogs pas zin pa dang / gnod sbyin dang / 'byung po dang / log 'dren dang / sha za'i gdon rnams kyis zin pa dang / nad sna tshogs 'byung ste/ de yang mi dge ba las sdug bsngal 'byung ba yin no/ /bcom ldan 'das</text></item>
<item><p>168a7</p><section>rgyud</section><text>kyis bka' stsal pa/ byang chub sems dpa' sems dpa' chen po 'jam dpal nyon cig /snying po gzungs kyi cho ga 'di/ /dang po thugs rje chen po la/ /gus shing dad pa'i sems bskyed nas/ /snum pa'i sa la dkyil 'khor bya/ /lci ba drir bcas byugs nas ni/ /tshon</text></item>
<item><p>168b1</p><section>rgyud</section><text>rtsi kha dog sna lnga yis/ /dkyil 'khor pad+ma lta bu bri/ /bum pa gang ba lnga dag kyang / /phyogs bzhi dbus dang lnga ru gzhag /gang ba'i gtor ma lnga yang bshams/ /seng ldeng phur bu lnga yang dgod/ /dar gyis dkris pa'i mda' bzhi dgod/ /tshon skud lnga yi dra ba bre/ /'phags pa spyan ras gzigs</text></item>
<item><p>168b2</p><section>rgyud</section><text>dbang phyug seng ge sgra la phyag 'tshal lo/ /khro bo'i rgyal po rta mgrin la phyag 'tshal lo/ /bcom ldan 'das ma gos dkar mo la phyag 'tshal lo/ /bcom ldan 'das ma sgrol ma la phyag 'tshal lo/ /byang chub sems dpa' klu'i rgyal po ba ru Na la phyag 'tshal lo/ /A hrIHhri pa~M rta~M no~M/ yi ge drug pa'i sngags</text></item>
<item><p>168b3</p><section>rgyud</section><text>'di ni/ brjod pas sdig pa sdug bsngal sel swA hA/ sangs rgyas mchod la brtson par bya/ me tog dang / bdug pa dang / spos dang / me tog gi phreng ba dang / byug pa dang / gdugs dang / rgyal mtshan dang / ba dan dang / phye ma dang / rgyan thams cad kyis mchod nas/ seng ldeng rgya shug me btang la/ /tshon</text></item>
<item><p>168b4</p><section>rgyud</section><text>skud bcang zhing 'bru rnams bsreg /rma bya rmag shad lcug ma yis/ /klu yi dug rnams sel bar byed/ /hrIHnA ga le le/ nA ga dum ba le le/ nA ga phuta phuta ha le ha le/ hA la hA la/ s+phu Ta s+phu Ta/ nA ga khrol khrol shig shig swA hA/ klu dang log 'dren thams cad kyi yid kyi dug dang / mthong ba'i dug dang /</text></item>
<item><p>168b5</p><section>rgyud</section><text>bcings pa'i dug dang / kha rlangs kyi dug dang / reg pa'i dug dang / dug thams cad phyir phud cig swA hA/ dug 'dir ma 'dug cig /sbyin par byed pa'i gan du song shig /'dzin pa'i gan du song shig /me'i nang du song shig /chu'i nang du song shig zhi bar gyur cig swA hA/ 'jam dpal 'di dag ni</text></item>
<item><p>168b6</p><section>rgyud</section><text>de bzhin gshegs pas spyi bo nas dbang bskur ba'o/ /hriHbru~M oM hU~M kha~M/ rigs lngas dbang bskur ba'o/ /rdo rje bsrung ba'i mchog tu 'gyur/ /bkra shis lha mo dpal dang ldan/ /bsnyen gnas la ni gnas gyur nas/ /dkon mchog rjes dran sems bskyed nas/ /bum chu dag pas las sgrib</text></item>
<item><p>168b7</p><section>rgyud</section><text>sel/ /lus ngag sems kyi dag pa thob/ /pha rol phyin drug gnas 'gyur zhing / /sangs rgyas sems can mkhyen par 'gyur/ /ting 'dzin thams cad mngon du 'gyur/ /bu mo gzhon nus bkal ba yi/ /skud pa dkar po sum sgril la/ /bzlas brjod nyi shu brgyad byas nas/ /mgul du</text></item>
<item><p>169a1</p><section>rgyud</section><text>btags na nad las grol/ /nad la phan pa'i sman rnams la/ /gzungs sngags bzlas shing btab gyur na/ /nad rnams kun las grol bar 'gyur/ /chu la gzungs sngags mang bzlas na/ /klu nad khong du sel bar 'gyur/ /lo tog za ba kha bcings na/ /bye ma</text></item>
<item><p>169a2</p><section>rgyud</section><text>sa dang thal bas sel/ /ha cang char pa ches pa na/ /lha la phul ba'i rnying pa la/ /kham phor sar pa'i nang du yang / /me tog gtsang ma blangs nas ni/ /bsregs na char pa 'chad par 'gyur/ /ser ba drag po 'ong ba na/ /thal chen yungs kar bzlas brjod kyis/ /</text></item>
<item><p>169a3</p><section>rgyud</section><text>ser ba nya lcibs lcug ma dang / /lcum po btags te btsugs gyur na/ /ser ba 'chad par 'gyur ba yin/ /lha klu dri za la sogs pa'i/ /gdon ni gnod par gyur pa la/ /dkyil 'khor 'dom gang gru bzhi la/ /bum pa gtsang ma lnga bzhag ste/ /sman sbyar chus ni gang ba la/ /bzlas</text></item>
<item><p>169a4</p><section>rgyud</section><text>brjod brgya ni rtsa brgyad bzlas/ /slob ma gos zas dkar por sbyar/ /dkyil 'khor de yi nang du gzhug /bum pa'i chu yis bkru bar bya/ /nad dang gnod pa kun las thar/ /klu sogs gdon rnams dpag med kyis/ /glags kyang rnyed par mi 'gyur ro/ /bus pa gdon gyis 'jigs</text></item>
<item><p>169a5</p><section>rgyud</section><text>pa las/ /gi wang gis ni srung 'khor bri/ /yungs kar dag dang bcas te gdags/ /bus pa gdon dang nad las thar/ /lam du zhugs te 'gro ba na/ /thu ba g.yas pa'i gos kyi grwar/ /bzlas brjod bdun byas mdud pa bor/ /song na bde zhing don yang 'grub/ /</text></item>
<item><p>169a6</p><section>rgyud</section><text>rta la sogs pa'i phyugs rnams la/ /chu dang yungs kar bcas pa la/ /bzlas nas gtor na bde bar 'gyur/ /mi nad phyugs nad thams cad la/ /yungs kar dang ni bum pa'i chus/ /bkru zhing btags na mi nad zhi/ /a mra ri yi gzungs sel ltar/ /las</text></item>
<item><p>169a7</p><section>rgyud</section><text>rnams thams cad 'grub par 'gyur/ /bcom ldan 'das kyis bka' stsal pa/ byang chub sems dpa' sems dpa' chen po 'jam dpal rgyal po 'di'i khong na klu'i dug gis gang nas 'dug ste/ 'di ni klu'i rgyal po ba ru Na 'di yis klu thams cad la dbang byed pa</text></item>
<item><p>169b1</p><section>rgyud</section><text>yin pas 'dis dbyung bar bya'o/ /bcom ldan 'das 'jig rten dbang phyug seng ge sgra la phyag 'tshal lo/ /klu'i rgyal po ba ru Na la phyag 'tshal lo/ /klu'i rgyal po tak+Sha ka la phyag 'tshal lo/ /klu'i rgyal po mtha' yas la phyag 'tshal lo/ /klu'i rgyal po pad+ma la phyag 'tshal</text></item>
<item><p>169b2</p><section>rgyud</section><text>lo/ /klu'i rgyal po pad+ma chen po la phyag 'tshal lo/ /klu'i rgyal po dungaskyong la phyag 'tshal lo/ /klu'i rgyal po rigs ldan la phyag 'tshal lo/ /klu'i rgyal po dga' bo la phyag 'tshal lo/ /klu'i rgyal po nor rgyas la phyag 'tshal lo/ /o~M ba ru NA ya swA hA/ o~M a nan+ta ya</text></item>
<item><p>169b3</p><section>rgyud</section><text>swA hA/ o~M bA su kA ya swA hA/ o~M tak+Sha kA ya swA hA/ o~M kar ko TA ya swA hA/ o~M pad+mA ya swA hA/ o~M ma hA pad+mA ya swA hA/ o~M shar+kha pA lA ya swA hA/ o~M ku li kA ya swA hA/ klu yi gzugs ni mang po yang / /dkar gsum mngar gsum 'bras zan la/ /legs byas kha dog</text></item>
<item><p>169b4</p><section>rgyud</section><text>bsgyur byas la/ /me tog spos dang byug pa dang / /mar me zhal zas sgra snyan dang / /gdugs dang rgyal mtshan me tog phreng / /tshangs pa'i skud pas mnyes par bya/ /rtsa ba lo ma sdong bu dang / /me tog 'bras bu sman gyis mchod/ /rma bya gzungs mo me long gis/ /rgyal</text></item>
<item><p>169b5</p><section>rgyud</section><text>po khong gi dug thon cig /rin chen rmag shad mchod pa'i rten/ /mi ldog pa yi rdzas su chongs/ /bum pa gter gyis gang ba mdzes/ /srog chags yid 'ong gzugs kyis mchod/ /zhi 'gyur 'di la the tshom med/ /klu yi rgyal po 'jog po yis/ /zin kyang skad cig</text></item>
<item><p>169b6</p><section>rgyud</section><text>gcig la thon/ /'jam dpal 'di gzhan gyi mthu ma yin te/ 'phags pa spyan ras gzigs dbang phyug de'i mthu'o/ /stobs so byin gyis brlabs so/ /thugs rje dang ldan pa 'di'i yon tan brjod kyis mi lang yang bdag gis cha shas tsam zhig brjod na/ o~M bcom ldan</text></item>
<item><p>169b7</p><section>rgyud</section><text>'das/ bya ba byas shing byed pa byas/ /khur bor bdag don rjes su brnyes/ /srid par sbyor ba yongs su zad/ /yang dag bka' las rnam par grol/ /sems dpa' dbang bsgyur thams cad kyi/ /mchog tu pha rol phyin thob pa/ /srid las rgal zhing tshogs gnyis rdzogs/ /</text></item>
<item><p>170a1</p><section>rgyud</section><text>AHgzhan la phan brtson thugs rje can/ /sems can kun la mchog tu byams/ /khams gsum kun gyi gnyen gcig pu/ /mtha' yas sems can sgrol la mkhas/ /hrIH'gro ba nyam thag kun tu skyob/ /dri ma gsum spangs pha rol phyin/ /mngon shes</text></item>
<item><p>170a2</p><section>rgyud</section><text>drug brnyes n+ya gro bu/ /skyes bu chen po'i mtshan rnams ni/ /sum cu rtsa gnyis dag dang ldan/ /dpe byad bzang po brgyad cus mdzes/ /sku mdog shel gyi kha dog 'dra/ /gangs ri nyi shar lta bur mtshon/ /sku tshad che la 'od zer 'bar/ /rigs lnga sangs rgyas sku la 'phro/ /</text></item>
<item><p>170a3</p><section>rgyud</section><text>dbu skra thor tshugs gyen la brdzes/ /dbu la 'od dpag med pa bzhugs/ /klu rnams thams cad 'dul mdzad pa/ /rtse gsum sbrul gyis rab tu dkris/ /rigs gsum mgon po'i byin rlabs 'dzin/ /dug gsum rtsad nas gcod la bstod/ /skyon gyis ma gos pad+ma bsnams/ /</text></item>
<item><p>170a4</p><section>rgyud</section><text>shes rab phun sum ral gri 'bar/ /nyon mongs dag pa bram ze'i mgo/ /me tog dri zhim tshogs kyis bkang / /klu rnams kun nas dbang bsdus pas/ /sbrul gyi tshangs skud mdzes la bstod/ /siM ha/ pad+ma dag gi gdan la bzhugs/ /bdud bzhi zil gyis gnon mdzad pa/ /</text></item>
<item><p>170a5</p><section>rgyud</section><text>seng ge dkar po'i gdan la bzhugs/ /'dod pa'i don rnams bsgrub pa'i phyir/ /rin chen sna tshogs rgyan gyis brgyan/ /ba spu nyag ma re re yang / /sems can kun gyi mchog tu 'gyur/ /phyag 'tshal thugs rje can la bstod/ /tA/ dam chos rgyal tshab dbang bskur ba/ /</text></item>
<item><p>170a6</p><section>rgyud</section><text>lha mo sgrol ma rjes su 'brang / /'jigs pa brgyad skyob sku mdog ljang / /gnod pa sel ba mi 'jigs sbyin/ /ut+pal thugs rje'i bdag nyid can/ /btud de sprul pa mang po 'gyed/ /hU~M/ gos dkar ma ni bka' bzhin byed/ /yid bzhin 'khor lo bde bar bskor/ /'dod</text></item>
<item><p>170a7</p><section>rgyud</section><text>pa'i don yod sdug bsngal zhi/ /'jigs pa brgyad po sel ba bstod/ /phaT/ ha ya grI ba khro bo'i sku/ /'phags pa rta mgrin bdud bzhi 'joms/ /kro d+ha mgrin sngon gdug pa 'dul/ /klu bdud 'dul mdzad hU~M gis bstod/ nA /nam mkha' klu rgyal pa ru Na/ /chu lha ston</text></item>
<item><p>170b1</p><section>rgyud</section><text>pa'i zhal mthong zhing / /bstan la rab dga' klu rnams 'dul/ /sa dang po yi bden pa mthong / /bde bar gshegs pa'i ring bsrel 'dzin/ /klu rgyal byang chub sems la bstod/ /oM tA re tut+tA re tu re swA hA/ o~M ka Te bi ka Te ni ka Te/ ka taM ka ra swA hA/ gang gis bstod</text></item>
<item><p>170b2</p><section>rgyud</section><text>cing zlos pa de mtshams med pa lnga byas pa'i las kyi sgrib pa yang yongs su byang bar 'gyur ro/ /dkyil 'khor thams cad du zhugs par 'gyur ro/ /gsang sngags thams cad bzlas par 'gyur ro/ /bskal pa stong gi bar dung na song du mi skye'o/ /bud med lus su mi skye'o/ /</text></item>
<item><p>170b3</p><section>rgyud</section><text>su zhig nang par langs nas chu dri zhim pos khrus byas te/ gtsang sbra la gnas nas/ thugs rje chen po seng ge sgra'i spyan sngar gzungs 'di klog gam/ 'dri 'am/ 'chang ngam/ klog tu 'jug gam kha ton tu bton nas snying po dang gzungs sngags zlos na ni de'i lus la mdze</text></item>
<item><p>170b4</p><section>rgyud</section><text>dang / shu ba dang / phol mig dang / 'bras dang / bas ldags dang / me dpal dang / g.yan pa dang / lhog pa dang / gag pa dang / spos pa dang / dmu chu dang / skem pa dang / mkhal ma rdol ba dang / don snod 'dus pa dang / byad kyi dkyil 'khor la</text></item>
<item><p>170b5</p><section>rgyud</section><text>nad sna tshogs 'dus pa dang / glo ba na ba dang / dbugs mi bde ba dang / rlung mkhris bad kan 'dus pa thams cad las thar bar 'gyur ro/ /'jam dpal gzungs 'di ni de bzhin gshegs pa thams cad kyis byin gyis brlabs pa'o/ /su zhig gam rgyal po chen po</text></item>
<item><p>170b6</p><section>rgyud</section><text>des gzungs 'di glegs bam la bris te 'chang ba dang / klog pa dang / kun chub par byed pa dang / mchod pa dang / yi ger 'dri ba dang / grong ngam/ grong khyer ram/ grong rdal lam/ ljongs sam/ rgyal po yul 'khor dang bcas pa'am/ gtsug lag</text></item>
<item><p>170b7</p><section>rgyud</section><text>khang du glegs bam 'di 'chang na/ dpal nag po chen po dang / rgyal po chen po bzhi dang / klu'i rgyal po ba ru Na dang / klu chen po brgyad rnams slad bzhin 'brang zhing / dpag tshad stong tshun chad du slar rgol ba dang / lha dang / klu dang / gnod sbyin dang / gdon ma rungs pa</text></item>
<item><p>171a1</p><section>rgyud</section><text>thams cad dang / log par 'dren pa dang / phyir rgol ba thams cad 'joms par 'gyur ro/ /bsgom nyes pa dang / bri nyes pa dang / sngags nor ba dang / phyag rgya nor ba dang / bshad nyes pa dang / mnyan pa nor ba yang gzungs 'di bklags pas dag par 'gyur ro/ /</text></item>
<item><p>171a2</p><section>rgyud</section><text>gzungs 'dis su la bsrung ba byas pa dang / yongs su bskyab pa byas pa dang / bskyang ba dang / zhi ba dang / bde legs su byas pa de la mtshon dang / dug dang / dbyig dug dang / byad dang gshed ma dang / rims dang / gnod pa thams cad dang / dus ma yin par 'chi bas mi</text></item>
<item><p>171a3</p><section>rgyud</section><text>tshugs so/ /gnod par byed pa tshar gcod par 'gyur ro/ /bcom ldan 'das kyis de skad ces bka' stsal nas/ byang chub sems dpa' 'jam dpal dang / nyan thos chen po sha ra dwa ti'i bu dang / lha dang / mi dang / lha ma yin dang / dri zar bcas pa'i 'jig rten yi rangs</text></item>
<item><p>171a4</p><section>rgyud</section><text>te/ bcom ldan 'das kyis gsungs pa la mngon par bstod do/ /'phags pa spyan ras gzigs dbang phyug seng ge sgra zhes bya ba'i gzungs rdzogs so// //kha che'i yul dur khrod 'bris ka rang byung gi mchod rten rtsar/ dngos grub brnyes pa'i rje btsun ma rdo rje sems ma dang /</text></item>
<item><p>171a5</p><section>rgyud</section><text>sgra bsgyur gyi lots+tsha ba 'gar shes rab 'byung gnas zhes bya bas bsgyur cing zhus te gtan la phab pa// @#/ /na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ o~M a ka Te/ bi ka</text></item>
<item><p>171a6</p><section>rgyud</section><text>Te/ ni ka Te/ ka taM ka Te/ ka ro Te/ ka ro Ta/ bIr+ye swA hA/ bcom ldan 'das de'i spyan sngar ba'i lci ba sa la ma lhung bas so sor maN+Dal brgyad byas la maN+Dal re re la lan bcu gsum gyi bar du bzlas la/ lci ba lhag ma la sngags bzlas te nad pa la nye bar byugs na nad thams cad zhi bar</text></item>
<item><p>171a7</p><section>rgyud</section><text>'gyur ro/ /gal te nyi ma bdun nam/ bcu gsum mam/ nyi shu rtsa gcig gis 'grub ste/ mtshams med pa lnga byas pa ni ma yin no/ /de ltar ma grub na bdag gis mtshams med pa lnga byas par 'gyur ro/ /seng ge sgra'i gzungs rdzogs so// //rgya gar gyi mkhan</text></item>
<item><p>171b1</p><section>rgyud</section><text>po ngag gi dbang phyug dang / klogs skya shes rab brtsegs kyis bsgyur ba'o// @#/ /rgya gar skad du/ Ar+yA ba lo ki te shwa ra s+ya nA ma aSh+Ta sha ta kaM/ bod skad du/ 'phags pa spyan ras gzigs dbang phyug gi mtshan brgya rtsa brgyad pa/ sangs rgyas</text></item>
<item><p>171b2</p><section>rgyud</section><text>dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das 'phags pa spyan ras gzigs dbang phyug gi gnas/ pho brang ri po Ta la'i rtse mo na/ me tog dri zhim po sna tshogs kyis bkram pa/ 'dzam bu na da'i gser</text></item>
<item><p>171b3</p><section>rgyud</section><text>gyi kha dog dang 'dra ba/ rin po che sna tshogs kyis kun tu 'bar ba'i sa phyogs na bzhugs te/ de na lha dang / klu dang / gnod sbyin dang / srin po dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang mi ma yin pa</text></item>
<item><p>171b4</p><section>rgyud</section><text>bye ba khrag khrig brgya stong du mas bcom ldan 'das la bsti stang du byas/ bla mar byas/ rim gror byas/ mchod cing bkur stir byas te/ yongs su bskor nas mdun du byas pa la chos ston te/ thog mar dge ba/ bar du dge ba/ tha mar dge ba/ don bzang po/ tshig</text></item>
<item><p>171b5</p><section>rgyud</section><text>'bru bzang po/ yongs su byang ba/ yongs su dag pa/ ma 'dres pa yongs su rdzogs pa/ yongs su gsal ba/ tshangs par spyod pa 'ba' zhig yang dag par rab tu ston to/ /de nas tshangs pa la sogs pas byang chub sems dpa' sems dpa' chen po 'phags pa spyan</text></item>
<item><p>171b6</p><section>rgyud</section><text>ras gzigs dbang phyug la bstod pa/ kye kye sangs rgyas bcom ldan 'das/ bya ba byas shing byed pa byas/ /khur bor bdag don rjes su brnyes/ /srid par sbyor ba yongs su zad/ /yang dag bka' la rnam grol sems/ /shes rab shin tu rnam par grol/ /klu chen po</text></item>
<item><p>171b7</p><section>rgyud</section><text>ni cang shes po/ /sems la dbang sgyur thams cad kyi/ /mchog tu pha rol phyin pa thob/ /ye shes tshogs ni yongs su rdzogs/ /srid pa'i dgon pa rab tu rgal/ /gzhan la phan pa mdzad la brtson/ /thugs rje dang ni 'brel pa'i thugs/ /skye dgu kun la rab tu byams/ /</text></item>
<item><p>172a1</p><section>rgyud</section><text>dge ba rab brtson byams las byung / /mtha' yas sems can sgrol la mkhas/ /bde bar gshegs pa nyid las skyes/ /bde bar gshegs pa nyid kyi bka'/ /khams gsum gyi ni gnyen gcig po/ /'dod chags zhe sdang gti mug med/ /dri ma gsum ni rab tu</text></item>
<item><p>172a2</p><section>rgyud</section><text>spangs/ /rig pa gsum gyi pha rol phyin/ /mngon par shes pa drug kyang brnyes/ /n+ya gro d+ha ni lta bur zlum/ /skyes bu chen po'i mtshan rnams ni/ /sum cu rtsa gnyis dag dang ldan/ /dpe byad bzang po brgyad cus kyang / /sku ni rnam pa kun tu brgyan/ /sku mdog gser gyi kha</text></item>
<item><p>172a3</p><section>rgyud</section><text>dog 'dra/ /sku tshad che zhing dkar sham po/ /nA ga ge sar gzhon nu ltar/ /cung zad dmar ba 'dra ba'i mdog /dbu yi thor tshugs dag dang ldan/ /thor tshugs mang pos nye bar g.yogs/ /dbu la 'od dpag med pa bzhugs/ /'od zer dag ni rnam par 'phro/ /'dom gang</text></item>
<item><p>172a4</p><section>rgyud</section><text>'od ni rab tu 'bar/ /gser gyi ri 'dra grags pas khyab/ /gzi brjid dag kyang rab tu che/ /shar gyi ri la 'char ba yi/ /nyi ma'i gtsug tor dag dang ldan/ /nor bu rin chen 'bar ba yi/ /ser la khas ni sku phyed brgyan/ /sa dag la ni rab tu mkhas/ /pha rol phyin pa</text></item>
<item><p>172a5</p><section>rgyud</section><text>bcu rnams spyod/ /tshul khrims ma nyams ral ba med/ /thong ka seng ge 'phyong ba 'dra/ /sku ni 'jam zhing ldem bag can/ /gzigs shing gshegs pas khyu mchog 'dra/ /g.yas su 'khyil ba'i dung yang 'dra/ /dpral ba zla ba kham pa 'dra/ /dpral ba'i dbyibs</text></item>
<item><p>172a6</p><section>rgyud</section><text>kyi rgya yang che/ /smin mtshams bar yang yong ma chad/ /spyan ni nor bu rin chen 'bar/ /shangs kyi dbyibs ni cung zad mtho/ /tshems kyi sgros kyis rnam par gnon/ /ljags kyis stong gsum khebs mdzad cing / /snyan gyi khung yang rab tu zab/ /mgur yang bum pa'i</text></item>
<item><p>172a7</p><section>rgyud</section><text>mgrin pa 'dra/ /dpung ba dag kyang rab tu zlum/ /phyag sor rnams kyi tshigs kyang ring / /sen mo 'jam zhing cung zad dmar/ /phyag sor rnams kyi bar yang 'brel/ /phyag dang zhabs kyi mthil rnams la/ /'khor lo dag gis rab tu brgyan/ /ston ka'i pad+ma 'dra</text></item>
<item><p>172b1</p><section>rgyud</section><text>bar mdzes/ /sku mdog 'jam zhing sha yang rgyas/ /gsung ni tshangs pa'i dbyangs ltar zab/ /yid du 'ong zhing dga' bar 'gyur/ /blta na sdug cing mdangs dga' ba/ /pad+ma las byung pad+ma'i mdog /pad+ma dag las kun du skyes/ /pad+ma dag gi gdan la bzhugs/ /</text></item>
<item><p>172b2</p><section>rgyud</section><text>phyag na pad+ma bzang po bsnams/ /ril ba spyi blugs phyag na bsnams/ /kr-iSh+Na sa ri'i pags pa bsnams/ /dbyug pa dang ni bgrang phreng 'dzin/ /bkra shis dag gis gtsang mar 'gyur/ /snga nas gsung zhing gsong por smra/ /bdud rtsi'i char ni rab tu 'bebs/ /yid bzhin</text></item>
<item><p>172b3</p><section>rgyud</section><text>nor bu rin chen ltar/ /sems can thams cad dga' bar byed/ /bzang por snang ba'i ljon shing ltar/ /sems can kun gyi gsos su gyur/ /sangs rgyas kun gyi sprul pa lags/ /bde bar gshegs pa'i cha lugs mnga'/ /bde bar gshegs pa'i ring bsrel 'dzin/ /</text></item>
<item><p>172b4</p><section>rgyud</section><text>ba spu nyag ma re re yang / /sems can kun gyi gtso bor 'gyur/ /bsod nams mdzad cing dge ba mdzad/ /bshol ba med cing nges pa ste/ /rab tu grags pa'i brtson 'grus can/ /'khor ba dag las kun tu rgal/ /dam chos rgyal tshab mnga' gsol ba/ /yid bzhin</text></item>
<item><p>172b5</p><section>rgyud</section><text>'khor lo bde bar skor/ /don yod zhags pas nyon mongs 'dren/ /'phags pa rta mgrin bdud bzhi 'joms/ /kro d+ha mgrin sngon gdug pa sel/ /chu srin 'dzin khri'i 'jigs las sgrol/ /lha mo sgrol ma rjes su 'brang / /khro gnyer can ni bka' bzhin byed/ /rgyal</text></item>
<item><p>172b6</p><section>rgyud</section><text>ba can ni tshul dang ldan/ /mthu chen ldan zhing dran dang ldan/ /yon tan ldan zhing byams dang ldan/ /shes rab ldan zhing dpal dang ldan/ /tshul khrims ldan zhing don dang ldan/ /don rnams kun ni rig pa po/ /the tshom thams cad gcod pa po/ /chos rnams thams cad smra ba po/ /</text></item>
<item><p>172b7</p><section>rgyud</section><text>'jig rten kun gyi ston pa po/ /zhal zla ba nya ba 'dra/ /sku smad rin chen kun gyis brgyan/ /gser gyi mchod sdong 'dra bar gnas/ /'od zer nyi ma stong bas lhag /tshangs la sogs pas phyag bgyis pa'i/ /'jig rten mgon la phyag 'tshal lo/ /gang la la</text></item>
<item><p>173a1</p><section>rgyud</section><text>zhig 'phags pa spyan ras gzigs dbang phyug la mtshan brgya rtsa brgyad kyis bstod pa byas pa de'i mtshams med pa lnga byas pa'i las kyi sgrib pa yongs su byang bar 'gyur ro/ /dkyil 'khor thams cad du 'jug par 'gyur ro/ /sngags thams cad kyang 'grub par 'gyur ro/ /bskal</text></item>
<item><p>173a2</p><section>rgyud</section><text>pa stong gi bar du yang ngan 'gror mi skye'o/ /mnar med par mi ltung ngo / /su zhig nang par langs nas/ klog gam klog tu 'jug pa dang / kha ton du byed pa de'i lus la mdze dang shu ba dang glo na ba dang dbugs mi bde ba la sogs pa nad thams cad dang bral bar 'gyur ro/ /skyes so cog tu skye ba dran par 'gyur ro/ /</text></item>
<item><p>173a3</p><section>rgyud</section><text>lha'i sras po dang 'dra'o/ /'chi ba'i dus kyi tshe na yang 'jig rten gyi khams bde ba can du skye bar 'gyur ro/ /gar skyes gar gnas kyang 'phags pa spyan ras gzigs dbang phyug dang mi 'bral bar 'gyur ro/ /rtag tu bzlas brjod byas na yid gzhungs par 'gyur ro/ /sems dpa' bar</text></item>
<item><p>173a4</p><section>rgyud</section><text>'gyur ro/ /dbyangs snyan par 'gyur ro/ /skal ba bzang por 'gyur ro/ /gtsug lag thams cad la mkhas par 'gyur ro/ /tshig btsun par 'gyur ro/ /bstod pa 'dis bstod na sangs rgyas bcom ldan 'das gang gA'i klung drug cu rtsa gnyis snyed kyi bye ma snyed dag la mchod pa byas</text></item>
<item><p>173a5</p><section>rgyud</section><text>par 'gyur te/ rnam par smin pa 'dra bas na bye brag med do/ /rgyal ba thams cad kyi ring bsrel rin po che za ma tog ces bya ba/ 'phags pa spyan ras gzigs dbang phyug gi mtshan brgya rtsa brgyad pa rdzogs so// //</text></item>
<item><p>173a6</p><section>rgyud</section><text>@#/ /rgya gar skad du/ Ar+yA ba lo ki te shwa ra s+ya nA ma aSh+Ta sha ta ka /bod skad du/ 'phags pa spyan ras gzigs dbang phyug gi mtshan brgya rtsa brgyad pa zhes bya ba/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos</text></item>
<item><p>173a7</p><section>rgyud</section><text>pa dus gcig na/ bcom ldan 'das 'phags pa spyan ras gzigs dbang phyug gi gnas/ ri gru 'dzin gyi rtse mo me tog dri zhim po sna tshogs bkram pa/ 'dzam bu chu bo'i gser kha dog bzang po ltar snang ba/ rin po che sna tshogs snang ba'i sa phyogs na bzhugs te/ lha dang /</text></item>
<item><p>173b1</p><section>rgyud</section><text>klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa bye ba khrag khrig 'bum phrag du ma dag gis/ bcom ldan 'das la bsti stang du byas/ bla mar byas/ ri mor byas te/ mchod cing rjed nas/</text></item>
<item><p>173b2</p><section>rgyud</section><text>yongs su bskor cing mdun gyis bltas nas chos ston te/ tshangs par spyod pa/ thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su byang ba yang dag par rab tu ston to/ /de nas tshangs pa la</text></item>
<item><p>173b3</p><section>rgyud</section><text>sogs pas 'phags pa spyan ras gzigs dbang phyug la bstod pa/ kye bcom ldan 'das/ dgongs pa mdzad pa/ mdzad rgyu mdzad pa/ khur bor ba/ bdag gi don rjes su brnyes pa/ srid par kun tu sbyor ba yongs su bsal ba/ yang dag pa'i mkhyen pas/ thugs shin tu rnam</text></item>
<item><p>173b4</p><section>rgyud</section><text>par grol ba/ cang mkhyen pa/ glang po che chen po dang / sems can thams cad kyi dbang dam pa'i pha rol tu byon pa/ ye shes kyi tshogs yongs su rdzogs pa/ srid pa'i dgon pa las rgal ba/ gzhan la sman pa/ thugs rje dang 'brel ba'i thugs mnga' ba/ skye dgu la mchog tu mnyes</text></item>
<item><p>173b5</p><section>rgyud</section><text>gshin pa/ bde ba rab tu stsol bar mdzad pa/ byams pas zhugs pa/ sems can mtha' yas pa sgrol ba la mkhas pa/ bde bar gshegs pa'i sras po/ srid pa gsum gyi rtsa lag gcig pu/ 'dod chags mi mnga' ba/ zhe sdang mi mnga' ba/ gti mug mi mnga' ba/ dri ma</text></item>
<item><p>173b6</p><section>rgyud</section><text>gsum spangs pa/ rig pa gsum gyi pha rol du gshegs pa/ mngon par shes pa drug brnyes pa/ shing n+ya gro d+ha ltar chu zheng gab pa/ skyes bu chen po'i mtshan sum cu rtsa gnyis mnga' ba/ dpe byad bzang po brgyad cus brgyan pa/ pags pa srab cing mdog ser ba/ sku ring rgyu</text></item>
<item><p>173b7</p><section>rgyud</section><text>bzang zhing dkar ba/ sku shing gi me tog sar pa dang / dmar ring lta bu'i dbu thor tshugs mnga' ba/ lcang lo 'khyil pa mang pos dbu khebs pa/ 'od dpag med kyis 'od zer btang ba/ 'bar ba'i 'od 'dom gang gis gser gyi ri bo ltar snyan par grags pa/ gzi brjid</text></item>
<item><p>174a1</p><section>rgyud</section><text>rgya che ba/ gzugs 'char ka'i ri lta bu gtsug tor mnga' ba/ nor bu rab tu 'bar ba/ mchod phyir thogs sku la se ral du thogs pa/ sa rab tu rnam par 'byed pa/ pha rol tu phyin pa bcu'i zhabs dang ldan pa/ tshul khrims mnyams pa/ tshul khrims ma zhig pa/</text></item>
<item><p>174a2</p><section>rgyud</section><text>seng ge ltar thong ka phel ka che ba/ sku 'jam zhing mdzes pa/ gzigs pa dang gshegs thabs khyu mchog gi dbang po 'dra ba/ mkhur ba g.yas su 'khyil pa/ dpral ba che zhing zla ba kham pa 'dra la thig le mnga' ba/ phyag pus mor slebs pa/ smin ma bar ma chad pa/ shangs</text></item>
<item><p>174a3</p><section>rgyud</section><text>mtho ba/ mgur bum pa'i mgrin pa 'dra ba/ phyag sor mo dang tshigs ring ba/ sen mo 'jam zhing zangs kyi mdog dang 'dra ba/ phyag dra bas 'brel pa/ phyag dang zhabs kyi mthil 'khor los brgyan pa/ ston ka'i pad+ma 'dra ba/ sku 'jam zhing rgyas pa/ tshangs pa ltar dbyangs</text></item>
<item><p>174a4</p><section>rgyud</section><text>zab pa/ yid du mchi ba sdug pa/ blta na sdug pa/ nyams dga' bar bgyid pa/ 'od pad+ma 'dra ba/ pad+ma las 'khrungs pa/ pad+ma las byung ba/ pad+ma'i gdan la bzhugs pa/ phyag na pad+ma mnga' ba/ phyag na ril ba spyi blugs bsnams pa/ nag po'i</text></item>
<item><p>174a5</p><section>rgyud</section><text>pags pa mnabs pa/ phyag mkhar bsnams pa/ bgrang ba'i nor bu bsnams pa/ gtsang ba stsangs pa/ gsong por gsung ba/ bdud rtsi'i char 'bebs pa/ yid bzhin gyi nor bu lta bu/ blta na sdug pa'i shing 'dra ba/ sems can</text></item>
<item><p>174a6</p><section>rgyud</section><text>thams cad mos par mdzad pa/ dga' bar mdzad pa/ sems can thams cad nye bar 'tsho ba/ sangs rgyas kyi sprul pa/ bde bar gshegs pa'i cha byad mnga' ba/ bde bar gshegs pa'i ring bsrel 'dzin pa/ spu re re skyes pa/ sems can gyi snying po/ bsod nams</text></item>
<item><p>174a7</p><section>rgyud</section><text>mdzad pa/ dge ba mdzad pa/ nges par mdzad pa/ brtson 'grus 'bar ba/ 'khor ba las shin tu 'das pa/ dam pa'i chos la rgyal tshab tu dbang bskur ba/ sgrol ma zhabs drung na gnas pa/ khro gnyer can bka' bzhin bgyid pa/ rgyal ba dang ldan pa/ tshul</text></item>
<item><p>174b1</p><section>rgyud</section><text>dang ldan pa/ dran pa dang ldan pa/ mthu rtsal che ba/ yon tan dang ldan pa/ byams pa dang ldan pa/ zhi ba dang ldan pa/ tshul khrims dang ldan pa/ skal pa dang ldan pa/ don dang ldan pa/ don rnams thugs su chud pa/ the tsom rnams gcod pa/ chos rnams</text></item>
<item><p>174b2</p><section>rgyud</section><text>gsung ba/ 'jig rten rnams kyi ston pa/ zhal gyi dkyil 'khor yongs su rgyas pa/ sku rked pa'i phyogs rin po che thams cad kyis spras pa/ gser gyi mchod sdong lta bu/ sku nyi ma stong bas lhag par mdzes pa/ tshangs pa'i dbang po la sogs pas phyag bgyis pa</text></item>
<item><p>174b3</p><section>rgyud</section><text>lags so/ /gang la la zhig 'phags pa spyan ras gzigs dbang phyug gi mtshan brgya rtsa brgyad pas bstod pa sgrub pa byed pa de'i mtshams med pa lnga'i las kyi sgrib pa rnam par byang bar 'gyur ro/ /dkyil 'khor thams cad du zhugs par 'gyur ro/ /de la gsang sngags</text></item>
<item><p>174b4</p><section>rgyud</section><text>thams cad grub par 'gyur ro/ /bskal pa bye ba 'bum phrag du mar ngan 'gror 'gro bar mi 'gyur ro/ /mtshams med par 'jug par mi 'gyur ro/ /su zhig nang par langs nas 'don tam/ klog gam/ kha ton byed na de'i lus la mdze dang / rkang shu dang / lud pa dang /</text></item>
<item><p>174b5</p><section>rgyud</section><text>mi bde ba mi 'byung zhing nad thams cad las thar bar 'gyur ro/ /tshe rabs so cog tu tshe rabs dran par 'gyur ro/ /lha'i bu dang 'dra bar 'gyur ro/ /'chi ba'i dus kyi tshe 'jig rten gyi khams bde ba can du skye bar 'gyur ro/ /tshe rabs so cog tu 'phags pa spyan ras</text></item>
<item><p>174b6</p><section>rgyud</section><text>gzigs dbang phyug dang mi 'bral bar 'gyur ro/ /rtag tu bzlas brjod byas na yid gzhungs par 'gyur/ dpa' bar 'gyur/ skad snyan par 'gyur/ skal ba bzang por 'gyur ro/ /bstan bcos thams cad la 'jigs pa med par 'gyur/ tshig btsun par 'gyur ro/ /</text></item>
<item><p>174b7</p><section>rgyud</section><text>bstod pa sgrub pa 'dis bstod pa byas na/ sangs rgyas bcom ldan 'das gang gA'i klung drug cu rtsa gnyis snyed kyi bye ma snyed dag la mchod pa byas par 'gyur te/ rnam par smin pa mtshungs shing bye brag med par 'gyur ro/ /'phags pa spyan ras gzigs dbang phyug gi mtshan</text></item>
<item><p>175a1</p><section>rgyud</section><text>brgya rtsa brgyad pa rgyal ba thams cad kyi ring bsrel gyi za ma tog ces bya ba rdzogs so// @#/ /rgya gar skad du/ Ar+ya ru tsi ra a~M ga yaSh+Thi nA ma d+hA ra NI/ bod skad du/ 'phags pa lus kyi dbyibs mdzes pa zhes bya</text></item>
<item><p>175a2</p><section>rgyud</section><text>ba'i gzungs/ sangs rgyas dang byang chub sems dpa' thams cad la phyag 'tshal lo/ /na mo bi pu la bi ma na su pra tiSh+Thi te a sa~M khe ya/ sUr+ya sha ta sa ha sra a ti re ka te dza/ pra b+ha a ba b+ha si ta mUrta ye/ ma hA ma Ni mu ku Ta kuN+Da la/ a laM ka ra d+ha ri Ne b+ha ga ba te pad+ma pA Na ye/ sarba lo ka a</text></item>
<item><p>175a3</p><section>rgyud</section><text>pa ya sha ma nA ya/ bi bi d+ha khu kha sa ma bA sha a biSh+Tha/ sarba satwa pa ri mo tsa kA ya/ tad+ya thA/ o~M b+hu ra b+hu ba swA hA/ ma hA a lo ka ka ra Na ta ma sti mi ra pa ta la bi nA sha ka /rA ga dwe Sha ma hA mo ha dz+wa la sha ma ka /sha sa ka rak+Sha ka /sarba a pA ya durga ti pra sha ma ka /sarba satA sa mA</text></item>
<item><p>175a4</p><section>rgyud</section><text>shwA sa na ka ra/ sarba A sha ba ri pU ra ka /sarba ta thA ga ta saM b+ha na ka ra/ he he ma hA bo d+hi satwa/ ba ra ba ra dA ya ka /pad+ma a lo ka saM b+ha ta/ ma hA kA ru Ni ka /dza TA mu ku Ta/ a laM kr-i ta shi rA/ ma Ni ka na ka rA dza/ sha ta badzra bai DUr+ya a laM kr-i ta sha rI ra/ a mi tA b+ha dzi na ka</text></item>
<item><p>175a5</p><section>rgyud</section><text>ma la a laM kr-i ta/ pra b+ha ra Na rA dza na sha ta sa ha sra a b+hi la Shi ta kA ya/ ma hA bo d+hi satwa bar/ bi d+ha ma bi d+ha ma/ bi nA sha ya/ bi nA sha ya/ ma hA yAM tra kle sha ka ba TA/ a ba bad d+ha bi bo d+hi satwa saM sa ra tsa ra ka pra ma thA na/ pu ru Sha pad+ma/ pu ru Sha nA ga /pu ru Sha sA ga ra/ pu ru</text></item>
<item><p>175a6</p><section>rgyud</section><text>Sha siM ha/ baM hi/ bi ra bi ra dza/ su dAn+ta pa ri pri ta/ d+ha ma d+ha ma/ sa ma sa ma/ d+hu ru d+hu ru/ pra shA sayA pra shA sa yA/ pra d+h+wan sA ya/ pra d+h+wan sA ya/ g+hi ri g+hi ri/ d+hi ri d+hi ri/ bi d+hi ri bi d+hi ri/ bi ri bi ri/ bi bi ri bi bi ri/ tsi ri tsi ri/ si ri si ri/ su ru su ru/ mu ru</text></item>
<item><p>175a7</p><section>rgyud</section><text>mu ru/ mu ya mu ya/ muny+tsa muny+tsa/ d+hu na d+hu na/ bi d+hu na bi d+hu na/ d+hu ru d+hu ru/ g+ha ya g+ha ya/ g+hA d+ha ya/ g+hA d+ha ya/ ha sa ha sa/ pra ha sa pra ha sa/ nA nA bi/ bi d+ha kle sha bA sa nA/ ha ra ha ra/ saM ha ra saM ha ra/ d+hu ru Ti/ d+hu ru Ti/ ma hA maN+Da a laM ka ra Na/ sha ta pra se</text></item>
<item><p>175b1</p><section>rgyud</section><text>ka /a ba bA si ta ma hA bi Sha sha ma ka /ma hA bo d+hi satwa bar da swA hA/ bcom ldan 'das lag na pad+ma'i lus kyi dbyibs mdzes pa zhes bya ba'i gzungs/ byang chub sems dpa'i khang dam pa/ rdo rje chen pos bgegs par gsungs pa/ lha dang / klu dang / sbyin byed</text></item>
<item><p>175b2</p><section>rgyud</section><text>ma'i bu dang / mi 'am ci dang / lha ma yin chen pos bstod pa/ re ba thams cad phun sum tshogs par byed pa 'di sgrib pa chan po mang pos bsgribs pa gang la la zhig nyan tam/ 'chang ngam/ 'don tam/ klog gam/ mthong nas legs par rtogs par byed na/ de'i las</text></item>
<item><p>175b3</p><section>rgyud</section><text>dang / nyon mongs pa'i sgrib pa thams cad yongs su byang bar 'gyur ro/ /nang par langs nas lan cig 'don na lag na pad+ma phyi bzhin 'brang bar 'gyur ro/ /yid la gang dag 'dod pa'i dgos pa bsams pa tsam gyis 'grub par 'gyur ro/ /gcig pu rab tu dben par</text></item>
<item><p>175b4</p><section>rgyud</section><text>'dug ste/ sangs rgyas yid la bya ba mngon du dmigs nas/ bcom ldan 'das lag na pad+ma rjes su dran par byas la/ lan bdun brjod na dam pa ci 'dod pa thob par 'gyur ro/ /sems can thams cad kyi yid du 'ong bar 'gyur ro/ /de'i ngan 'gro thams cad 'gag par</text></item>
<item><p>175b5</p><section>rgyud</section><text>'gyur ro/ /yid tsam zhig 'chag cing 'dug la yid la brjod na bskal pa bye ba 'bum phrag du mar bsags pa'i las byang bar 'gyur ro/ /'khor los sgyur ba stong gis bsags pa'i bsod nams kyi phung po chen po dang ldan par 'gyur ro/ /tshe rabs tshe rabs su yang pad+ma'i</text></item>
<item><p>175b6</p><section>rgyud</section><text>rigs chen por skye bar 'gyur ro/ /skye bo khyad du 'phags pas bkur bar 'gyur ro/ /me tog dri zhim pos snyim pa bkang ste/ 'phags pa spyan ras gzigs dbang phyug gi mdun du lan bdun brjod na yon tan chen po stong thob par 'gyur ro/ /snying rje chen po'i chos nyid</text></item>
<item><p>175b7</p><section>rgyud</section><text>snang ba yang de la skye bar 'gyur/ dam pa chen po dang ldan par 'gyur ro/ /de nyid kyi gdong du bltas te bzlas brjod byas na/ bcom ldan 'das zhal rtag tu bzhad pa 'phags pa spyan ras gzigs dbang phyug mthong bar 'gyur zhing / chos snang ba'i gsal ba dang po dri ma</text></item>
<item><p>176a1</p><section>rgyud</section><text>med par byed pa zhes bya ba 'thob par 'gyur ro/ /tshe 'di nyid la sangs rgyas rjes su dran pa thob par 'gyur/ sems mnyam par bzhag bzhin du 'chi ba'i dus byed par 'gyur/ tshe rabs thams cad du tshe rabs dran par 'gyur ro/ /ji ltar 'dod pa bzhin du las kyi</text></item>
<item><p>176a2</p><section>rgyud</section><text>sgrib pa thams cad zad par byed par 'dod na/ tshes lnga'i zla ba nya ba la smyung ba byas la gos dkar po bgos te/ ring bsrel dang bcas pa'i mchod rten nam/ sku gzugs kyi spyan sngar tsan+dan dkar pos dkyil 'khor bskus la/ dkyil 'khor de dang bcom ldan 'das la me tog</text></item>
<item><p>176a3</p><section>rgyud</section><text>sna tshogs gtor te/ bcom ldan 'das dang 'phags pa spyan ras gzigs dbang phyug la dri zhim po'i bdug pa dang / mar me dang / spos kyis bsti stang byas te de nyid du 'dug la lan brgya rtsa brgyad brjod na/ des sdig pa thams cad dang bral bar 'gyur ro/ /mtshams med pa</text></item>
<item><p>176a4</p><section>rgyud</section><text>byed pa yang sdig pa byang zhing / shin tu yongs su dag pa'i sems kyi rgyud dang ldan pa dang / shin tu yongs su dag pa'i lus dang / ngag dang / yid kyi spyod pa dang ldan par 'gyur ro/ /de bzhin gshegs pa rnams kyis rtag par rgyun du ting nge 'dzin gyi stobs dang / dbang bskur</text></item>
<item><p>176a5</p><section>rgyud</section><text>ba'i stobs dang / sa dang pha rol tu phyin pa'i stobs dang / ye shes khyad par can gyi stobs bsgrub par mdzad do/ /gnam la gyen du bltas te bzlas brjod byas na char 'bab bo/ /sa la bltas te bzlas brjod byas na/ lo tog thams cad legs par 'gyur ro/ /'bab chu</text></item>
<item><p>176a6</p><section>rgyud</section><text>dang / mtshe'u dang / rdzing bu'i shul du bltas te bzlas brjod byas na chu 'byung bar 'gyur ro/ /nad thams cad la lag pas byab cing bzlas brjod byas na sos par 'gyur ro/ /dran pa nyams pa'i mdun du bzlas brjod byas na dran pa rnyed par 'gyur ro/ /bkres pa dang / skom pa'i gdong</text></item>
<item><p>176a7</p><section>rgyud</section><text>du bltas te bzlas brjod byas na phyid par 'gyur ro/ /mi ngas chen po byung na ras la bris te rgyal mtshan gyi rtse mor btags na/ dpag tshad tshun chad mtshams gcad pa dang / bsrung ba byas par 'gyur ro/ /'phags pa lus kyi dbyibs mdzes pa zhes bya ba'i gzungs rdzogs so// //</text></item>
<item><p>176b1</p><section>rgyud</section><text>rgya gar gyi mkhan po pradz+nyA bar ma dang / zhu chen gyi lots+tsha ba ban+de ye shes sdes bsgyur cing zhus te gtan la phab pa// @#/ /rgya gar skad du/ Ar+ya a b+ha ya pra dA nA ma a pa rA dzi ta/ bod skad du/ 'phags pa gzhan gyis mi thub pa mi 'jigs pa sbyin</text></item>
<item><p>176b2</p><section>rgyud</section><text>pa zhes bya ba/ sangs rgyas dang byang chub sems dpa' thams cad la phyag 'tshal lo/ /grub pa thams cad la phyag 'tshal lo/ /sangs rgyas la phyag 'tshal lo/ /chos la phyag 'tshal lo/ /dge 'dun la phyag 'tshal lo/ /byang chub sems dpa' sems dpa' chen po snying rje chen</text></item>
<item><p>176b3</p><section>rgyud</section><text>po dang ldan pa 'phags pa spyan ras gzigs dbang phyug la phyag 'tshal lo/ /sems can thams cad kyi sdug bsngal sel ba la phyag 'tshal lo/ /sems can thams cad kyi sdug bsngal las grol bar mdzad pa la phyag 'tshal lo/ /sems can thams cad kyi 'ching ba gcod pa la</text></item>
<item><p>176b4</p><section>rgyud</section><text>phyag 'tshal lo/ /sems can thams cad la mi 'jigs pa sbyin pa la phyag 'tshal lo/ /de nas 'jigs pa med pa 'phags pa spyan ras gzigs dbang phyug gi gzhan gyis mi thub pa'i snying po brjod par bya'o/ /las kun byed pa dge ba ste/ /'byung po kun gyis 'jigs pa med/ /</text></item>
<item><p>176b5</p><section>rgyud</section><text>bdud rtsi las ni bdud rtsi 'byung / /'di ni las kun byed pa yin/ /dgra kun 'jigs par byed pa ste/ /rtsod dang de bzhin 'thab pa dang / /gzhan dang dgras ni 'khor ba dang / /rtsod pa'i nang du rtsod byed dang / rtag tu dgra dang phrad pa dang / /rmugs par byed cing rengs par byed/ /</text></item>
<item><p>176b6</p><section>rgyud</section><text>rmongs par byed cing sdig pa sel/ /dug dang me ni rengs byed dang / /rims dang nyes sdig thams cad sel/ /chom rkun dang ni chu dang sbrul/ /rmi lam ngan pa thams cad sel/ /'byung po thams cad zlog pa yin/ /sangs rgyas byang chub 'dren pa dang / /chom rkun rab tu ston pa ste/ /</text></item>
<item><p>176b7</p><section>rgyud</section><text>'di ni rig sngags mthu stobs can/ /gzhan gyis mi thub srin po 'joms/ /gang tshe rig sngags 'di bshad pa/ /de nas 'di g.yo bar 'gyur/ /'jigs med ldan pa zhes bya ba'i/ /rig sngags rgyal po bla na med/ /'jig rten mgon pos gsungs pa ste/ /'jig</text></item>
<item><p>177a1</p><section>rgyud</section><text>rten gsum po kun gyis mchod/ /de nas 'jigs pa med pa spyan ras gzigs dbang phyug gis de bzhin gshegs pa rjes su dran par byas nas rang gi snying po gzhan gyis mi thub pa de bzhin gshegs pa thams cad kyis gsungs pa 'di smras so/ /o~M ta ra ta ra/ tA re tA re/</text></item>
<item><p>177a2</p><section>rgyud</section><text>mo ri ke/ tsan+d+ra prab+he/ b+hi ri b+hi ri/ tsi ri tsi ri/ sUr+ya kA na te/ he ma pra b+he/ bud d+h+ya bud d+h+ya/ bo d+ha ni/ sarba pA pa pra sha ma ni/ tsa ra tsa ra/ pi Sha pra sha ma ni/ tsi ri tsi ri/ tsu ru tsu ru/ sarba bid+yA d+ha ra na ma skri te/ d+ha ra d+ha ra/ d+hi ri d+hi ri/ d+hu ru d+hu ru/ sarba ta thA ga ta b+hA Shita/ pa ra pa</text></item>
<item><p>177a3</p><section>rgyud</section><text>ra/ pi ri pi ri/ pu ru pu ru/ pradz+nyA pA ra mi ta/ a nu dz+nyA te/ ShaT+pA ra mi tA pa ri pU re/ gaM gA na ngI bA lu ko pa mA/ ta thA ga ta b+hA Shi ta/ pri yaM ka ri/ d+ha na ka ri/ pri ti ka ri/ shu b+ha ka ri/ pa bi tra/ maM ga la d+hA ri Ni/ sarba de ba tA/ ad+hiSh+Thi te/ sarba ma ho ra ga a d+hiSh+Thi te/ sarba</text></item>
<item><p>177a4</p><section>rgyud</section><text>kin nar ad+hiSh+Thi te/ sarba yak+Sha rak+Sha sa/ a d+hiSh+Thi te/ prah+ma b+hA Shi te/ in+d+ra b+hA Shi te/ tsa tur ma hA rA dza b+hA Shi te/ tsan+d+ra sUr+ya b+hA Shi te/ oM ti ri ti ri/ tsan+d+ra kI ra Ne/ ki li ki li/ sarba sha trUM bi nA sha ni hU~M phaT swA hA/ de nas byang chub sems dpa' sems dpa' chen po byams</text></item>
<item><p>177a5</p><section>rgyud</section><text>pa dang ldan pa 'phags pa spyan ras gzigs dbang phyug gis/ byang chub sems dpa' mi 'jigs pa sbyin pa la 'di skad ces smras so/ /mi 'jigs pa sbyin pa sngon byung ba 'das pa'i dus na 'jig rten gyi khams gang gA'i klung gi bye ma snyed 'das pa na/ de bzhin gshegs pa dgra bcom</text></item>
<item><p>177a6</p><section>rgyud</section><text>pa yang dag par rdzogs pa'i sangs rgyas/ rig pa dang zhabs su ldan pa/ sems can thams cad la phan 'dogs pa/ gzhan gyis mi thub pa'i dbang phyug 'od ces bya ba 'jig rten du byung ste/ de las bdag gis 'di dag thos so/ /de las bzung nas byang chub sems dpa'</text></item>
<item><p>177a7</p><section>rgyud</section><text>rnams dang / sems can thams cad la yang bsnyad do/ /mi 'jigs pa sbyin pa gzhan gyis mi thub pa'i snying po 'di ni yang dag par rdzogs pa'i sangs rgyas bdun po rnam par gzigs dang / gtsug tor can dang / thams cad skyob dang / 'khor ba 'jig dang / gser thub</text></item>
<item><p>177b1</p><section>rgyud</section><text>dang / 'od srung dang / shAkya thub pa rnams kyis gsungs so/ /gzhan gyis mi thub pa'i snying po 'di ni bdag srung ba dang / gzhan srung ba dang / gnyi ga srung ba dang / grong dang / grong khyer dang / grong rdal dang / ljongs dang / yul 'khor dang / rgyal po'i pho brang srung ba dang /</text></item>
<item><p>177b2</p><section>rgyud</section><text>srog skyong ba dang / tshe sbyin pa dang / lag cha rengs par byed pa dang / 'thab mo dang / 'thab pa dang / 'gyed pa dang / rtsod pa thams cad zhi bar byed pa dang / dgra thams cad zlog pa dang / 'ching ba thams cad grol bar byed pa dang / thams cad du gzhan gyis mi thub pa'o/ /</text></item>
<item><p>177b3</p><section>rgyud</section><text>shud d+hi/ mu ka te pra b+hA swa re shwe te/ paN+Da rA bA si ni/ sarba duSh+Tan dzi b+ha yA mi/ staM b+ha yA mi/ mo ha yA mi/ o~M swA hA/ pa bi tre swA hA/ shwe te swA hA/ shwe te pa ta pa bit+t+re swA hA/ tad+ya thA/ tA re tA re tA ri Ni rak+Sha rak+Sha sarba ka li ka la ha/ bi gra ha bi b+ha ta duHswa p+na b+ha ye b+h+yaHswA hA/ rtag tu le lo med</text></item>
<item><p>177b4</p><section>rgyud</section><text>par ni/ /gang zhig gzungs 'di 'chang byed pa/ /de la lha tshogs thams cad kyang / /dus kun du ni srung bar byed/ /de ni 'jigs par 'gyur ba med/ /de ni rtag srung lhan ne 'jug /ji ltar nyi ma sa steng na/ /gzi brjid grags 'chang lhan ne bzhin/ /de la gshed byed byad</text></item>
<item><p>177b5</p><section>rgyud</section><text>stems dang / /srul po dag gis mi tshugs te/ /de la dpal yon 'jug par 'gyur/ /kha dog dang ni tshe yang 'phel/ /'phags pa gzhan gyis mi thub pa mi 'jigs pa sbyin pa zhes bya ba rdzogs so// //rgya gar gyi mkhan po pradz+nyA bar ma dang / zhu chen gyi lots+tsha ba ban+de ye shes sde</text></item>
<item><p>177b6</p><section>rgyud</section><text>la sogs pas bsgyur cing zhus te gtan la phab pa// @#/ /yang dag par rdzogs pa'i sangs rgyas nyan thos kyi dge 'dun dang bcas pa bdun la phyag 'tshal lo/ /dgra dang 'jigs pa kun las rgal/ /rnam par gzigs ni gzi brjid che/ /rdzu 'phrul</text></item>
<item><p>177b7</p><section>rgyud</section><text>ngo bo gtsug tor te/ /thams cad skyob pa'i shes rab dang / /log dad sel ba'i stobs nyid dang / /gser thub kyi ni bslab pa dang / /'od srung gi ni yon tan dang / /shAkya thub pa'i brtson 'grus kyis/ /bdag ni rtag tu bde bar shog /tad+ya thA/ dza yan+ti/ bi dza yan+ti/ dza ye bi dza yan</text></item>
<item><p>178a1</p><section>rgyud</section><text>dzi ti dzi ti/ a pa rA dzi ti/ pa ra sai n+ya pra marda ni ye swA hA/ gzhan gyis mi thub pa'i rig pa chen mo rdzogs so// @#/ /dkon mchog gsum la phyag 'tshal lo/ /de bzhin gshegs pa dgra bcom pa yang dag par rdzogs pa'i sangs</text></item>
<item><p>178a2</p><section>rgyud</section><text>rgyas 'od dpag med la phyag 'tshal lo/ /byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/ /tad+ya thA/ o~M dza ye dza ye/ ma hA dza ye/ dza yA ba hI ni/ dza yod ta ri/ ka la ka la/ ma la ma la/ tsa</text></item>
<item><p>178a3</p><section>rgyud</section><text>la tsa la/ k+Shi na k+Shi na sarba karma A bar Na/ ni me sarba A dz+nyA dz+nyA na a d+hiSh+Thi te swA hA/ na mo b+ha ga ba ti sa ha sra brte/ sarba bud d+ha a ba lo ki ti tsak+ShuHshro tra g+h+ra Na dzi hwA kA ya ma no bi dz+nyA na bi sho d+ha ni swA hA/ phu ru phu ru/ su ru su ru/ phu rA phu rA/ pra phu rA pra phu rA/ sarba bud d+ha ad+hiSh+Thi te swA hA/</text></item>
<item><p>178a4</p><section>rgyud</section><text>d+harmA d+hA tu gar+b+he swA hA/ a b+hA ba swA hA/ sarba d+harma a ba bo d+ha ni swA hA/ gzungs 'di'i cho ga ni 'di yin te/ lan cig brjod pas kyang bskal pa stong gi bar du las kyi sgrib pa bsags pa thams cad zad par 'gyur ro/ /sangs rgyas stong gi dge ba'i rtsa ba bsags pa thob par 'gyur ro/ /</text></item>
<item><p>178a5</p><section>rgyud</section><text>bskal pa stong gi bar du 'khor ba la rgyab kyis phyogs par 'gyur ro/ /tshe rabs brjes nas 'khor los sgyur ba'i rgyal srid thob par 'gyur ro/ /'chi ba'i dus kyi tshe sangs rgyas stong mthong bar 'gyur ro/ /sangs rgyas kyi zhing dag pa dag tu skye bar 'gyur ro/ /nyin dus gsum mtshan</text></item>
<item><p>178a6</p><section>rgyud</section><text>dus gsum du nyi shu rtsa re re brjod na ci 'dod pa rmi lam du mthong bar 'gyur ro/ /de bzhin gshegs pa'i sku gser gyi mdog can yang mthong bar 'gyur ro/ /sangs rgyas dang / byang chub sems dpa'i yul rnams la yang mi phyed pa'i sems dad pa can du 'gyur te/ de la sogs pa</text></item>
<item><p>178a7</p><section>rgyud</section><text>phan yon tshad med pa dag 'byung ngo / /stong 'gyur zhes bya ba'i gzungs rdzogs so// @#/ /dkon mchog gsum la phyag 'tshal lo/ /byang chub sems dpa' sems dpa' chen po snying rje chen po dang ldan pa 'phags pa spyan ras gzigs</text></item>
<item><p>178b1</p><section>rgyud</section><text>dbang phyug la phyag 'tshal lo/ /tad+ya thA/ a ba lo ki ni/ ba lo ki ni/ pra b+hA lo ki ni/ dzI ba ha pa ri sho d+ha ni/ d+hi da ni ya ga me/ A shA pa ri sho d+ha ni/ sarba satwA ma no ra the/ kA ya sid+d+he shu tid+hA ra NI smr-i ti d+hA ra NI swA hA/ cho ga zhag bdun gyi bar du shing a pa marga'i so shing la lan bdun</text></item>
<item><p>178b2</p><section>rgyud</section><text>bzlas brjod byas te nang re zhing zos na nyin gcig la sha lo ka brgya brgya lobs so/ /zla ba drug gi bar du byas na thos pa 'dzin par 'gyur ro/ /sha lo ka brgya lobs pa rdzogs so// @#/ /dkon mchog gsum la phyag 'tshal lo/ /byang chub sems dpa' sems dpa' chen</text></item>
<item><p>178b3</p><section>rgyud</section><text>po snying rje chen po dang ldan pa 'phags pa spyan ras gzigs dbang phyug la phyag 'tshal lo/ /tad+ya thA/ kha li kha li ba li te swA hA/ gdong 'khru ba'i tshe chu khyor gang la sngags 'di lan gsum mam bdun bzlas te 'thungs na nyin gcig kyang yi ge sha lo ka brgya lo bas par 'gyur te/ sngon lobs</text></item>
<item><p>178b4</p><section>rgyud</section><text>pa rnams kyang brjed par mi 'gyur ro/ /sha lo ka brgya lobs pa rdzogs so// @#/ /dkon mchog gsum la phyag 'tshal lo/ /byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal</text></item>
<item><p>178b5</p><section>rgyud</section><text>lo/ /bI re bI re/ ma ti te dze/ te dza ma ti d+hA ra NI/ shru ta d+hA ra NI/ dza yan+ti bi dza yan+ti ma tid+hA ra NI swA hA/ sman bram hi zho gnyis zhib tu btags te/ 'o ma'i nang du bskol la sngags 'di lan nyi shu rtsa gcig bzlas te/ zhag bdun gyi bar du 'thungs na gdon mi za bar thos pa 'dzin par 'gyur</text></item>
<item><p>178b6</p><section>rgyud</section><text>ro/ /sangs rgyas kyis gsungs pa'am/ bstan bcos kyang rung ste/ thos na nyin zhag gcig la sha lo ka stong lobs par 'gyur ro/ /sha lo ka stong lobs pa'i gzungs rdzogs so// @#/ /dkon mchog gsum la phyag 'tshal lo/ /byang chub sems dpa'</text></item>
<item><p>178b7</p><section>rgyud</section><text>sems dpa' chen po 'phags pa spyan ras gzigs dbang phyug la phyag 'tshal lo/ /tad+ya thA/ tri shA tri shu la shA khi/ Ar+yA ba lo ki te shwa rA ya/ Adz+nyA pa ya ti/ ba re na bu ha la/ mr-id d+hA tu swA hA/ cho ga ni 'phags pa spyan ras gzigs dbang phyug gi zhabs drung du dkyil 'khor byas te/</text></item>
<item><p>179a1</p><section>rgyud</section><text>ci 'byor pas mchod pa byas la chu la sngags kyis btab ste bzhag nas/ nang par chu la lan bdun bzlas brjod byas te dro khar kha zas 'o ma dang spags te zos na zhag bdun lon na nyin gcig kyang sha lo ka stong lobs par 'gyur ro/ /yid ches pa'i rtags</text></item>
<item><p>179a2</p><section>rgyud</section><text>yod do/ /sha lo ka stong lobs pa'i gzungs rdzogs so// @#/ /dkon mchog gsum la phyag 'tshal lo/ /sangs rgyas kun nas thogs med ston la phyag 'tshal lo/ /byang chub sems</text></item>
<item><p>179a3</p><section>rgyud</section><text>dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/ /tad+ya thA/ ka ba tsa kar+Na la la te swA hA/ chu la lan bdun bzlas te gdong bkrus na skye bo thams cad dga' bar 'gyur ro/ /de'i cho ga la 'phags</text></item>
<item><p>179a4</p><section>rgyud</section><text>pa spyan ras gzigs dbang phyug gi spyan sngar chu bzhag la lan bdun bzlas brjod byas te 'thungs la/ dro khar kha zas 'o ma dang spags te bza' ba de lta bur zhag bdun gyi bar du byas na/ nyin gcig kyang yi ge sha lo ka stong lobs par 'gyur ro/ /sha lo ka stong</text></item>
<item><p>179a5</p><section>rgyud</section><text>lobs pa'i gzungs rdzogs so// @#/ /dkon mchog gsum la phyag 'tshal lo/ /byang chub sems dpa' sems dpa' chen po snying rje chen po dang ldan pa/ 'phags pa spyan ras gzigs dbang</text></item>
<item><p>179a6</p><section>rgyud</section><text>phyug la phyag 'tshal lo/ /tad+ya thA/ oM mu ni kan+te mu ni pra b+ha swa re swA hA/ bcom ldan 'das 'phags pa spyan ras gzigs dbang phyug gi spyan sngar dkyil 'khor byas te/ shu dag mthe bong tsam blangs la lan brgya rtsa brgyad bzlas brjod byas nas zos na thog ma'i nyin mo yi ge sha lo</text></item>
<item><p>179a7</p><section>rgyud</section><text>ka stong bklags pa tsam gyis lobs par 'gyur ro/ /zhag gsum lon pa'i nyin mo sha lo ka sum stong lobs par 'gyur ro/ /zhag bdun lon pa'i nyin mo thos pa 'dzin par 'gyur ro/ /sha lo ka sum stong lobs pa'i gzungs rdzogs so// //</text></item>
<item><p>179b1</p><section>rgyud</section><text>@##/ /dkon mchog gsum la phyag 'tshal lo/ /byang chub sems dpa' sems dpa' chen po 'phags pa spyan ras gzigs dbang phyug la phyag 'tshal lo/ /tad+ya thA/ smr-i ti ma ti ma ti/ te dzo bid+yA hu ru me ha ra hu ru kr-iSh+Na hu ru me swA hA/ shu dag dkar</text></item>
<item><p>179b2</p><section>rgyud</section><text>po la sngags 'di bzlas brjod byas te zos na gdon mi za bar thos pa 'dzin par 'gyur ro/ /mi brjed pa'i gzungs rdzogs so// @#/ /rgya gar skad du/ pradz+nyA bar+d+ha nI nA mad+hA ra NI/ bod skad du/ shes rab</text></item>
<item><p>179b3</p><section>rgyud</section><text>skyed pa zhes bya ba'i gzungs/ thams cad mkhyen pa la phyag 'tshal lo/ /'di skad bdag gis thos pa dus gcig na/ bcom ldan 'das byang chub sems dpa' blo ldan zhes bya ba ri rab kyi ngos la bzhugs te/ ri rab la gnas pa'i lha'i bu thams cad</text></item>
<item><p>179b4</p><section>rgyud</section><text>kyis bskor nas mdun du byas te chos ston to/ /de nas byang chub sems dpa' sems dpa' chen po gzhon nu'i gzugs can gyis thal mo sbyar te/ byang chub sems dpa' blo ldan la sogs pa/ bcom ldan 'das sems can shes rab rtul po/ blo zhan pa/ yid</text></item>
<item><p>179b5</p><section>rgyud</section><text>mi gzhungs pa rnams kyi slad du shes rab skyed pa zhes bya ba'i gzungs bshad du gsol/ /bshad pa/ hU~M pi tsu pi tsu/ pradz+nyA bar+d+ha ni dz+wa la dz+wa la/ me d+hA bar+d+ha ni/ d+hi ri d+hi ri/ bud+d+hi bar+d+ha ni swA hA/ gang zhig gzungs 'di 'dzin pa dang / klog pa dang / 'dri</text></item>
<item><p>179b6</p><section>rgyud</section><text>ba dang / 'drir 'jug pa dang / chung ngu na yi ge 'bru gcig tsam thos na yang de'i tshe 'di nyid la shes rab chen por 'gyur ro/ /gang gi zla ba drug gi bar du nyin re zhing rtsa bas khyor gang la rig pa 'di lan bdun btab ste nyi ma shar ba'i tshe 'thungs na tshigs su bcad pa</text></item>
<item><p>179b7</p><section>rgyud</section><text>stong stong 'dzin to/ /lan cig 'thungs na lnga brgya 'dzin te nyin gcig bzhin shes rab 'phel bar 'gyur ro/ /nyin gcig bzhin du rjod pa tsam gyis dran pa dang yid gzhungs par 'gyur ro/ /shes rab skyed pa zhes bya ba'i gzungs rdzogs so// //</text></item>
<item><p>180a1</p><section>rgyud</section><text>rgya gar gyi mkhan po dz+nyA na gar+b+ha dang / lots+tsha ba ban+de klu'i dbang pos bsgyur/ rgya gar gyi mkhan po bid+yA ka ra siM ha dang / zhu chen gyi lots+tsha ba ban+de de ba tsan+d+ra sa zhus te gtan la phab pa/ /</text></item>
<item><p>180a2</p><section>rgyud</section><text>@#/ /rgya gar skad du/ pradz+nyA bar+d+ha nI nA ma d+hA ra NI/ bod skad du/ shes rab skyed pa zhes bya ba'i gzungs/ na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ tad+ya thA/ s+kha la te s+kha la te ma ni te swA hA/</text></item>
<item><p>180a3</p><section>rgyud</section><text>rig sngags 'di'i cho ga ni 'di yin te/ khyor chu la lan gsum bzlas te/ 'thungs na zhag bdun nas thos pa 'dzin par 'gyur ro/ /shes rab skyed pa zhes bya ba'i gzungs rdzogs so// //rgya gar gyi mkhan po dz+nyA na gar+b+ha dang / lots+tsha ba ban+de klu'i dbang</text></item>
<item><p>180a4</p><section>rgyud</section><text>pos bsgyur/ rgya gar gyi mkhan po bid+yA ka ra siM ha dang / zhu chen gyi lots+tsha ba ban+de de ba tsan+d+ras zhus te gtan la phab pa// @#/ /dkon mchog gsum la phyag 'tshal lo/ /de bzhin gshegs pa dgra</text></item>
<item><p>180a5</p><section>rgyud</section><text>bcom pa yang dag par rdzogs pa'i sangs rgyas shAkya thub pa la phyag 'tshal lo/ /tad+ya thA/ ma ti ba hu l+ye/ ta thA ga tA dz+nyA na daR+sha ne pra dz+nyA p+ta/ gam+b+hi re/ bo d+hi maN+DA nu sa ri Ni/ a bid+d+ha/ ta mon+d+ha/ ka ra bi d+ha ma ni/ dz+wa la</text></item>
<item><p>180a6</p><section>rgyud</section><text>dz+wa la/ pradz+nyA bI pe/ me d+hA pa di ni/ sarba a d+hiSh+Thi ta/ su ru su ru/ d+hu ru d+hu ru/ me d+hA A na ya swA hA/ cho ga ni nang par zhing bzlas brjod byas na/ lobs skyen par 'gyur ro/ /sman bram hi snyim par bcug ste dud</text></item>
<item><p>180a7</p><section>rgyud</section><text>pa byung gi bar du bzlas pa byas te/ zos na thos pa 'dzin par 'gyur ro/ /thos pa 'dzin pa'i gzungs rdzogs so// //</text></item>
<item><p>180b1</p><section>rgyud</section><text>@##/ /rgya gar skad du/ Ar+ya sarba ta thA ga ta a d+hiSh+ThA na sa twA ba lo ke na bud d+ha k+She tra nir de sha na byU ha nA ma ma hA yA na sU tra/ bod skad du/ 'phags pa de bzhin gshegs pa thams cad kyi byin gyi rlabs sems can la gzigs shing sangs rgyas kyi zhing gi bkod pa kun tu</text></item>
<item><p>180b2</p><section>rgyud</section><text>ston pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das ri gru 'dzin na 'phags pa spyan ras gzigs dbang phyug gi gnas lha'i nor bu rin po che dpal</text></item>
<item><p>180b3</p><section>rgyud</section><text>gyi snying po dang / me tog rgyas pa dang / lha'i seng ge'i khri bkod pa na/ dge slong lnga brgya tsam gyi dge slong gi dge 'dun chen po thams cad kyang dgra bcom pa/ zag pa zad pa/ sems can thams cad kyi dbang gi dam pa'i pha rol tu son pa sha stag dang / byang chub sems dpa'</text></item>
<item><p>180b4</p><section>rgyud</section><text>thams cad kyang snying rje chen po'i shes pa la gnas pa thams cad kyang skye ba gcig gis thogs pa dang / skye ba gnyis dang / skye ba gsum dang / skye ba bcu dang / skye ba nyi shu dang / skye ba sum cu dang / skye ba brgya'i bar dag gis thogs pa/ thams cad kyang sa brgyad pa dang /</text></item>
<item><p>180b5</p><section>rgyud</section><text>sa bcu pa la gnas pa sha stag ste/ 'phags pa spyan ras gzigs dbang phyug dang / 'jam dpal dang / dri med tog dang / nor dpal dang / glog gi tog dang / dri med 'od dang / tsan+dan dang / bdud rtsi'i tog la sogs pa byang chub sems dpa' sems dpa'</text></item>
<item><p>180b6</p><section>rgyud</section><text>chen po bdun brgya dang / dge bsnyen dang / dge bsnyen ma thams cad kyang lung bstan pa dang ldan pa/ ting nge 'dzin thob pa/ 'jig rten gyi khams tha dad pa nas 'dus pa lnga stong dang / lha dang / klu dang / gnod sbyin dang / dri za thams cad kyang sngon gyi sangs</text></item>
<item><p>180b7</p><section>rgyud</section><text>rgyas la bsnyen bkur byas pa/ de bzhin gshegs pa'i cho 'phrul mthong ba brgya stong dang / gnod sbyin mo chen mo thams cad kyang byang chub sems dpa'i ye shes thob pa/ lung bstan pa thob pa/ phyir mi ldog pa dpe med pa dang / dri med 'od dang / 'od can ma dang /</text></item>
<item><p>181a1</p><section>rgyud</section><text>'jigs byed ma dang / dpal ldan ma dang / 'phrog ma dang / dung can ma la sogs pa gnod sbyin mo chen mo brgyad cu dang / brgya byin dang / tshangs pa dang / rnam thos kyi bu dang / yul 'khor srung dang / 'phags skyes po dang / mig mi</text></item>
<item><p>181a2</p><section>rgyud</section><text>bzang dang / nor bu bzang po'i bu dang / gang ba bzang po la sogs pa 'jig rten skyong ba thams cad kyi bar dag dang thabs cig tu bzhugs so/ /de nas de dag thams cad kyis de bzhin gshegs pa seng ge'i khri la bzhugs par rig nas rang rang gi dge ba'i rtsa ba</text></item>
<item><p>181a3</p><section>rgyud</section><text>dag gis de bzhin gshegs pa la lha'i rgyan dang / na bza' dang / me tog dang / me tog phreng dang / spos dang / byug pa dang / rol mo'i sgra rnams kyis mchod par byas/ ri mor byas so/ /kha cig gis ni lan 'bum phrag du mar bskor ba byas te bstod do/ /de nas</text></item>
<item><p>181a4</p><section>rgyud</section><text>de'i tshe bcom ldan 'das sems can thams cad la dmigs pa snying rje chen po'i shes pa la gnas pa zhes bya ba'i ting nge 'dzin la snyoms par zhugs so/ /ting nge 'dzin de'i mthus stong gsum gyi stong chen po'i 'jig rten gyi khams 'di 'od kyis snang bar gyur cing / gzugs</text></item>
<item><p>181a5</p><section>rgyud</section><text>thams cad snang bas khyab par gyur nas/ sems can dmus long gang yin pa de dag gis ni mig gis gzugs rnams mthong bar gyur to/ /'on pa rnams kyis ni rna bas sgra dag thos par gyur to/ /nad kyis btab pa rnams ni nad dag dang bral bar gyur to/ /gos</text></item>
<item><p>181a6</p><section>rgyud</section><text>med pa rnams ni gos dag thob par gyur to/ /smyon pa rnams ni dran pa thob par gyur to/ /lus nyams pa dang dbang po ma tshang ba rnams ni lus dang dbang po yongs su rdzogs par gyur to/ /dbul po rnams kyis ni nor dag thob par gyur to/ /sems can gang dag nor</text></item>
<item><p>181a7</p><section>rgyud</section><text>dang / yo byad dang / longs spyod med pa de dag ni nor dang / yo byad dang / longs spyod dag dang ldan par gyur to/ /sems can thams cad kyang bde ba thams cad dang ldan zhing bsam pa thams cad yongs su rdzogs par gyur to/ /stong gsum gyi stong chen po'i</text></item>
<item><p>181b1</p><section>rgyud</section><text>'jig rten gyi khams kyi sems can gang yin pa de dag thams cad la yang bskul nas thams cad chos mnyan pa'i phyir/ bcom ldan 'das ga la ba der lhags te/ sems can gang dag lha rnams kyi nang du skyes pa de dag thams cad kyis ni lha'i bde ba yongs su spangs nas sangs</text></item>
<item><p>181b2</p><section>rgyud</section><text>rgyas rjes su dran par byas te chos mnyan pa'i phyir/ bcom ldan 'das ga la ba der lhags so/ /sems can gang dag mi rnams kyi nang du skyes pa de dag gis kyang mi'i bde ba yongs su spangs nas chos mnyan pa'i phyir/ bcom ldan 'das ga la ba der lhags so/ /sems</text></item>
<item><p>181b3</p><section>rgyud</section><text>can gang dag /klu dang / gnod sbyin dang / srin po dang / dang / sha za rnams kyi nang na skyes pa de dag gis kyang sangs rgyas rjes su dran pa so sor thob nas sems can thams cad la byams par gnas pa dang / lus dang sems bde bar gyur nas chos mnyan pa'i</text></item>
<item><p>181b4</p><section>rgyud</section><text>phyir/ bcom ldan 'das ga la ba der lhags so/ /sems can gang dag gshin rje'i 'jig rten rnams su mun pa mun nag gi nang du skyes pa de dag kyang sangs rgyas kyi mthus yud tsam zhig dran pa so sor thob nas gcig gis gcig kun tu shes par gyur te/ de dag mun pa</text></item>
<item><p>181b5</p><section>rgyud</section><text>chen po de nas yongs su thar bar gyur to/ /sems can thams cad gcig la gcig byams par gnas shing nye ba'i nyon mongs pa rnams dang bral bar gyur to/ /de nas de'i tshe sa chen po 'di rnam pa drug tu rab tu g.yos te mtho ba dang dma' bar gyur to/ /de nas 'khor</text></item>
<item><p>181b6</p><section>rgyud</section><text>'dus pa der 'jam dpal gzhon nur gyur pa 'dus te 'dug par gyur nas/ des byang chub sems dpa' sems dpa' chen po 'phags pa spyan ras gzigs dbang phyug la 'di skad ces smras so/ /rigs kyi bu byang chub sems dpa'i 'dus pa chen po kun tu snang zhing 'dus pa</text></item>
<item><p>181b7</p><section>rgyud</section><text>chen po'i snga ltas kyang kun tu snang la/ rigs kyi bu byang chub sems dpa' bye ba khrag khrig 'bum phrag mang po dag lung ston pa yang kun tu snang zhing chos kyi 'bel ba'i gtam chen po'i snga ltas kyang kun tu snang ba las na rigs kyi bu byang chub sems dpa' bye ba khrag khrig 'bum</text></item>
<item><p>182a1</p><section>rgyud</section><text>phrag du ma dag gi re ba thams cad yongs su rdzogs par 'gyur zhing ye shes chen po yang 'thob par 'gyur gyis/ rigs kyi bu de'i phyir khyed kyis sems can thams cad la snying rje skyed la/ phan pa dang / bde ba dang / bla na med pa yang dag par rdzogs pa'i byang chub</text></item>
<item><p>182a2</p><section>rgyud</section><text>la dgod par bya ba'i bar gyi phyir/ de bzhin gshegs pa la yongs su zhus shig /rigs kyi bu phyi ma'i dus phyi ma'i tshe na sems can sdig pa byed pa/ dbul ba/ nyam chung ba/ lus mdog ngan pa/ rga ba dang na bas yongs su gzir ba/ longs spyod chung ba lus yongs su ma</text></item>
<item><p>182a3</p><section>rgyud</section><text>bsgoms pa/ tshe thung ba/ blo chung ba/ 'dod chags dang / zhe sdang dang / gti mug gis yongs su gzir ba dag 'byung ba yod de/ rigs kyi bu de dag gi don du chos bstan par bya ba'i phyir/ de bzhin gshegs pa la gsol ba thob shig dang / rigs kyi bu de'i phyir khyod kyis yun ring por sems</text></item>
<item><p>182a4</p><section>rgyud</section><text>can rnams kyi don dang / phan pa dang / bde ba dang / nad thams cad rab tu zhi bar bya ba dang / sdig pa thams cad bzlog par bya ba dang / sdig pa thams cad rab tu zhi bar bya ba dang / re ba thams cad yongs su rdzogs par bya ba dang / bla na med pa'i yongs su mya ngan las 'da' ba'i</text></item>
<item><p>182a5</p><section>rgyud</section><text>bar dag byas par 'gyur ro/ /de nas byang chub sems dpa' sems dpa' chen po 'phags pa spyan ras gzigs dbang phyug gis phyogs bcur rnam par bltas te/ de bzhin gshegs pa bye ba phrag gang gA'i klung gi bye ma snyed dag yid la byas nas/ bcom ldan 'das ga la ba de logs</text></item>
<item><p>182a6</p><section>rgyud</section><text>su thal mo sbyar ba btud de/ lan gsum bskor ba byas nas yan lag lngas phyag 'tshal te/ bcom ldan 'das la 'di skad ces gsol to/ /bcom ldan 'das slad ma'i dus slad ma'i tshe na sems can rga ba dang / na ba dang / 'chi ba dang / mya ngan gyis non par gyur pa/</text></item>
<item><p>182a7</p><section>rgyud</section><text>dus ma lags par 'gum pas yongs su gzir ba/ nyam chung ba/ mdog ngan pa/ tshe thung ba/ longs spyod chung ba/ lus yongs su ma bsgoms pa dag 'byung bar mchis te/ de dag ni ser sna dang / 'chal pa'i tshul khrims kyi sems kyis gcig la gcig 'gum par 'gyur</text></item>
<item><p>182b1</p><section>rgyud</section><text>la/ gcig gis gcig gi nor dang / longs spyod dang / dbang phyug dag 'phrog par 'gyur zhing / gad mo dang / 'jo sgeg dang / bro gar dang / rtsed mo dag gis mngon par rtse ba dang / mi rtag pa la rtag par 'du shes pa dang / mi sdug pa la sdug par 'du shes par bgyid</text></item>
<item><p>182b2</p><section>rgyud</section><text>lags so/ /de ci'i slad du zhe na/ de dag rgyu de dang gzhi des sems can rnams la mi dge ba rnam pa sna tshogs dag gis gtses nas sems can dmyal ba dang / dud 'gro'i skye gnas dang / gshin rje'i 'jig rten dag tu yang skye bar 'gyur lags pas/ bcom ldan 'das de'i</text></item>
<item><p>182b3</p><section>rgyud</section><text>slad du bdag de dag gi don dang / sman pa dang / bde ba dang / re ba thams cad yongs su rdzogs par bgyi ba dang / de bzhin gshegs pa'i ye shes thob par bgyi ba'i bar dang / sangs rgyas kyi zhing du skye bar bgyi ba dang / sdig pa thams cad bzlog par bgyi ba'i slad du/ de</text></item>
<item><p>182b4</p><section>rgyud</section><text>bzhin gshegs pa la gsol ba 'debs par 'tshal gyis/ bcom ldan 'das de bzhin gshegs pa la ni mi mkhyen pa dang / ma rtogs pa dang / ma gzigs pa dang / ma gsan pa dang / rnam par mi mkhyen pa ci yang mi mnga' bas chos kyi 'bel ba'i gtam nyan par</text></item>
<item><p>182b5</p><section>rgyud</section><text>'tshal ba dang / sngon gyi sangs rgyas la bsnyen bkur bgyis pa dang / shes rab dang ldan pa'i rang bzhin can gyi byang chub sems dpa' dang / dge slong dang / dge slong ma dang / dge bsnyen dang / dge bsnyen ma dang / lha dang / klu dang / gnod sbyin dang / dri za dang /</text></item>
<item><p>182b6</p><section>rgyud</section><text>lha ma yin dang / nam mkha' lding dang / mi'am ci dang / lto 'phye chen po mang po lhags pa 'di dag re ba ma mchis par gyur cing / slar mchi par mi 'gyur bar bcom ldan 'das bshad du gsol/ bde bar gshegs pa bshad du gsol/ de nas thams cad dang ldan pa'i</text></item>
<item><p>182b7</p><section>rgyud</section><text>'khor ji ltar lhags pa de dag gis kyang yan lag lngas phyag byas te tshig mthun par 'di skad ces gsol to/ /bcom ldan 'das legs par bshad du gsol/ bde bar gshegs pa legs par bshad du gsol/ de nas bcom ldan 'das kyis lan gnyis lan gsum du</text></item>
<item><p>183a1</p><section>rgyud</section><text>gsol ba btab par thugs su chud nas phyogs bcur rnam par gzigs te/ snyan cing 'jebs la yid du 'ong ba'i gsung dbyangs kyis byang chub sems dpa' sems dpa' chen po 'phags pa spyan ras gzigs dbang phyug la 'di skad ces bka' stsal to/ /rigs</text></item>
<item><p>183a2</p><section>rgyud</section><text>kyi bu de bzhin gshegs pa thams cad kyis byin gyi rlabs sems can la gzigs shing sangs rgyas kyi zhing gi bkod pa kun tu ston pa zhes bya ba'i ting nge 'dzin yod de/ ngas sngon dang po sems bskyed pa nas bzung ste/ de bzhin gshegs pa me tog snang ba kun tu ston pa zhes bya ba'i spyan sngar de</text></item>
<item><p>183a3</p><section>rgyud</section><text>thos so/ /rigs kyi bu ting nge 'dzin de'i ming thos ma thag tu sems can bye ba phrag dgu bcus de bzhin gshegs pa'i ye shes thob par gyur nas/ thams cad kyang de bzhin gshegs pas sangs rgyas kyi zhing tha dad pa dag tu lung bstan te/ ngas kyang lung bstan pa thob bo/ /</text></item>
<item><p>183a4</p><section>rgyud</section><text>rigs kyi bu ngas de bzhin gshegs pa'i lha'i mkhyen pas sngon de bzhin gshegs pa sum khris sems can thams cad kyi don du chos kyi rnam grangs 'di bshad de/ thams cad du yang de bzhin gshegs pa la gsol ba 'debs pa ni 'phags pa spyan ras gzigs dbang phyug khyod</text></item>
<item><p>183a5</p><section>rgyud</section><text>nyid dang / 'jam dpal gzhon nur gyur pa yin la/ byang chub sems dpa' sems dpa' chen po'i 'khor rnams dang dge slong dang / dge slong ma dang / dge bsnyen dang / dge bsnyen ma'i 'khor ji ltar lhags pa 'di dag gis kyang thos nas ri mo dang mchod pa dag byas te/ de'i</text></item>
<item><p>183a6</p><section>rgyud</section><text>'og tu sems can bye ba khrag khrig 'bum phrag du ma dag gis lung bstan pa thob cing byang chub sems dpa'i ting nge 'dzin dag kyang thob par gyur nas/ 'dod pa thams cad du 'gro ba dang / re ba thams cad grub pa dang / nad rnams dang bral bar yang gyur la/ dge ba'i rtsa ba</text></item>
<item><p>183a7</p><section>rgyud</section><text>rnams yongs su smin pa dang / sgrib pa thams cad spangs pa dang / gzugs bzang zhing mdzes pa blta na sdug pa dang / nor dang / 'bru dang / mdzod dang / bang ba rnams 'byor ba dang / rgyal po dang / rgyal bu dang / blon po rnams kyis mngon par bstod par</text></item>
<item><p>183b1</p><section>rgyud</section><text>'os pa dang / sems can thams cad kyis phyag bya bar 'os pa dang / dran pa dang ldan pa dang / shes rab dang ldan pa dang / sangs rgyas dang / chos dang / dge 'dun la dad pa mi phyed pa dang ldan pa dang / rdzu 'phrul dang ldan pa dang / tshe dang kha dog dang / gzi brjid</text></item>
<item><p>183b2</p><section>rgyud</section><text>dang / mthu stobs dang ldan zhing rnam pa thams cad kyi mchog dang ldan par gyur te/ nam yang sdug pa dang bral bar ma gyur cing / sdug pa'i sdug bsngal med par gyur pa de dran te/ rigs kyi bu de ltar na rigs kyi bu'am/ rigs kyi bu mo gang dag chos smra ba de la mchog tu gus</text></item>
<item><p>183b3</p><section>rgyud</section><text>pa'i sems bskyed de/ chos kyi rnams grangs 'di la yan lag lngas phyag byas shing / me tog dang / bdug spos dang / spos dang / me tog phreng dang / byug pa dang / gdugs dang / rgyal mtshan dang / ba dan dag gis legs par brgyan nas sangs rgyas la phyag 'tshal lo zhes</text></item>
<item><p>183b4</p><section>rgyud</section><text>brjod cing phyag 'tshal bar byed pa dang / legs so zhes bya bar sbyin par byed pa dang / 'dzin pa dang / 'chang ba dang / klog pa dang / yi ger 'dri ba dang / yi ger 'drir 'jug pa de dag ni yon tan mang po dang ldan par 'gyur ro/ /de dag ni tshe 'di nyid la yang yon</text></item>
<item><p>183b5</p><section>rgyud</section><text>tan mang po dang ldan par 'gyur te/ gzugs bzang zhing mdzes la/ blta na sdug pa dang / nad rnams dang bral ba dang / tshe ring ba dang / blo brtan pa dang / dran pa dang ldan pa dang / brtan pa dang ldan pa dang / rgyal po thams cad dang / rgyal po'i btsun mo thams cad</text></item>
<item><p>183b6</p><section>rgyud</section><text>dang / rgyal bu thams cad dang / blon po thams cad dang / dgra thams cad dang / sems can thams cad kyis mngon par bstod par 'os pa dang / phyag bya bar 'os pa dang / bsnyen bkur bya bar 'os par 'gyur ro/ /nor dang yo byad mang por yang 'gyur ro/ /de dag</text></item>
<item><p>183b7</p><section>rgyud</section><text>gi kha nas tsan+dan gyi dri'i ngad 'byung bar yang 'gyur ro/ /mig ut+pal sngon po'i 'dab ma 'dra bar yang 'gyur ro/ /de dag gis nyin mtshan du sangs rgyas dang byang chub sems dpa' dag mthong bar yang 'gyur ro/ /mtshams med pa lnga la sogs pa'i sgrib pa thams cad zad</text></item>
<item><p>184a1</p><section>rgyud</section><text>par yang 'gyur ro/ /de dag la lha rnams srung bar yang 'gyur ro/ /de dag 'chi ba'i dus na sangs rgyas dang byang chub sems dpa' dag mthong bar yang 'gyur ro/ /phrag dog med pa dang / sems rnam par g.yengs pa med par 'chi ba'i dus byed par yang</text></item>
<item><p>184a2</p><section>rgyud</section><text>'gyur ro/ /shi 'phos nas kyang 'jig rten gyi khams bde ba can du skye ba'i bar du 'gyur ro/ /rigs kyi bu gang dag chos kyi rnam grangs 'di 'dzin pa dang / bsnyen bkur byas te yi ger 'dri ba dang / yi ger 'drir 'jug pa dang / klog pa dang / mchod par byed pa dang /</text></item>
<item><p>184a3</p><section>rgyud</section><text>'chang ba dang / ming tsam thos par 'gyur ba de dag ni ngas mngon sum du lung bstan pas lung bstan pa yin te/ de dag gis nga mthong zhing bsnyen bkur byas/ ri mor byas/ mchod pa byas pa yang yin pas/ de dag gis ni sangs rgyas kyi byang chub la the tsom bskyed par mi bya'o/ /gang</text></item>
<item><p>184a4</p><section>rgyud</section><text>dag rna lam du grag par gyur pa de dag kyang byang chub sems dpa' yin par yid la byas la bsnyen bkur bya'o/ /de'i sngon gyi las kyi rnam par smin pas gzugs mi mdzes pa dang / longs spyod med pa dang / blo med pa dang / sred pa che ba dang / sdug pa dang bral ba</text></item>
<item><p>184a5</p><section>rgyud</section><text>dang / rgyal srid 'khrugs par gyur pa gang yin pa de dag dang / klad pa na ba gang yin pa dang / zan chad pa gang yin pa dang / gos ngan par gyur pa gang yin pa dang / lus dang sems la gnod pa gang yin pa dang / reg na mi bde ba'i mal bcas pa gang</text></item>
<item><p>184a6</p><section>rgyud</section><text>yin pa dang / spyo ba gang yin pa'i las kyi sgrib pa de dag thams cad kyang ting nge 'dzin 'di thos pa'i mthus yongs su zad par 'gyur ro/ /des kyang 'di ltar sems bskyed par bya ste/ bdag gis sngon 'khor ba na 'khor ba'i tshe sems can rnams la sdig pa mi dge</text></item>
<item><p>184a7</p><section>rgyud</section><text>ba rnam pa sna tshogs bsags pa de dag so sor bshags par bya'o/ /bsal bar bya'o/ /mi bcab par bya'o/ /sangs rgyas dang / chos dang / dge 'dun la dad pa mi phyed pa dang ldan pa'i sems bskyed par bya ste/ rigs kyi bu'am rigs kyi bu mo de'i longs spyod kyi</text></item>
<item><p>184b1</p><section>rgyud</section><text>'bras bu med par 'gyur ba'i las kyi sgrib pa dang / sangs rgyas dang / chos dang / dge 'dun dang / nyan thos dang / rang sangs rgyas dag dang / pha ma dag la sdig pa'i las byas shing bsags par gyur pa gang yin pa de dag thams cad kyang yongs su zad par 'gyur zhing</text></item>
<item><p>184b2</p><section>rgyud</section><text>dbang phyug chen po dag kyang yang dag par 'grub par 'gyur ro/ /rigs kyi bu'am rigs kyi bu mo de'i sems can dmyal ba'i sdug bsngal myong bar 'gyur ba'i las kyi sgrib pa dang / sdug pa dang bral bar 'gyur ba dang / dmus long du 'gyur ba dang / bud med kyi dngos por</text></item>
<item><p>184b3</p><section>rgyud</section><text>'gyur ba dang / mtshan gnyis par 'gyur ba dang / phrag dog dang / nga rgyal dang / khro ba'i dbang gis gshin rje'i 'jig rten dang / dang / dud 'gro'i skye gnas su 'gyur ba gang yin pa de dag thams cad kyang yongs su zad par 'gyur te/ rigs kyi bu de ltar na</text></item>
<item><p>184b4</p><section>rgyud</section><text>ting nge 'dzin 'di ni yon tan thams cad kyi 'byung gnas yin no/ /rigs kyi bu chos kyi rnam grangs 'di ni yun ring du gnas par byed pa dang / rigs kyi bu dang / rigs kyi bu mo de dag la srung ba dang / skyob pa dang / sbed par byed pa dang / de dag thams cad kyi yon tan dang / re</text></item>
<item><p>184b5</p><section>rgyud</section><text>ba thams cad yongs su rdzogs par byed pa dang / longs spyod pa dang / dbang phyug dang / bde ba chen por byed pa dang / bsam pa dang / 'dod pa thams cad yang dag par 'grub par byed pa dang / las thams cad zad par byed pa dang / dus ma yin par 'chi ba dang / rmi</text></item>
<item><p>184b6</p><section>rgyud</section><text>lam ngan pa thams cad dang / nad thams cad rab tu zhi bar byed pa dang / g.yul thams cad las rgyal bar byed pa dang / tshe dang / mdog dang / stobs dang / brtson 'grus dang / mthu che bar byed pa dang / gnod sbyin dang / 'byung po dang / mi dang mi ma yin pa</text></item>
<item><p>184b7</p><section>rgyud</section><text>thams cad dbang du byed pa dang / rims dang / dug dang / me dang / chu thams cad rab tu zhi bar byed pa dang / lung bstan pa'i bar dag thob par byed pa'i gzungs kyi gsang sngags gzhi dag yod de de dag mnyan cing bzung ste bsnyen bkur byed pa dang / klog pa dang / yi</text></item>
<item><p>185a1</p><section>rgyud</section><text>ger 'dri ba dang / yi ger 'drir 'jug pa'i rigs kyi bu dang / rigs kyi bu mo dag ni yon tan de dag thams cad thob par 'gyur ro/ /de nas de'i tshe sa chen po 'di rnam pa drug tu rab tu g.yos pa dang / ji ltar lhags pa'i 'khor de dag gis kyang de bzhin gshegs pa'i</text></item>
<item><p>185a2</p><section>rgyud</section><text>sku la me tog dang / bdug spos dang / spos dang / me tog phreng dang / phye ma dang / byug pa dang / ras bcos bu zung dag gsol te/ legs so zhes bya ba gsol nas/ bcom ldan 'das legs so legs so/ /gzungs kyi gsang sngags gzhi de dag gang lags/</text></item>
<item><p>185a3</p><section>rgyud</section><text>bcom ldan 'das kyis bka' stsal pa/ na maHsarba ta thA ga tA nA na/ tad+ya thA/ bud d+he/ su bud d+he/ bud d+ha ma te/ lo ke bi lo ke lo ka /a ti krAn te/ satwa a ba lo ki ni/ sarba ta thA ga ta a d+hiSh+ThA na a d+hiSh+Thi te/ sarba A sha pa ri pUr Ne/ d+yu ti na d+ha re/ na ra de ba</text></item>
<item><p>185a4</p><section>rgyud</section><text>pU dzi te/ ta thA ga ta dz+nyA na da de/ ta thA ga ta a d+hiSh+ThA ne na/ sarba lo ka ma su khI b+ha ba tu/ pUrba karma k+ShA pa ya tu/ rak+Sha b+ha ba tu/ sarba ye b+h+yasta thA ga ta/ a d+hiSh+ThA nen swA hA/ kye rigs kyi bu dag gzungs kyi gsang sngags gzhi 'di dag ni de bzhin gshegs pa sum khris gsungs</text></item>
<item><p>185a5</p><section>rgyud</section><text>shing byin gyis brlabs pa yin no/ /ngas kyang da ltar sems can thams cad kyi don dang / phan pa dang / bde ba dang / bsrung ba dang / bskyab pa dang / sba ba dang / nad thams cad rab tu zhi bar bya ba dang / sangs rgyas kyi zhing du skye bar bya ba'i phyir bshad de/ grogs po dag</text></item>
<item><p>185a6</p><section>rgyud</section><text>gang la la zhig 'di snyam du bdag gis ji ltar na de bzhin gshegs pas gsungs pa'i yon tan de dag thams cad 'thob par 'gyur snyam du sems pa des nang par sngar langs te/ sems can thams cad la snying brtse ba'i sems dang / snying rje'i sems dang / byams pa'i sems</text></item>
<item><p>185a7</p><section>rgyud</section><text>dang / phrag dog dang / nga rgyal dang / 'chab pa dang / khro ba yongs su spangs pa'i sems dang / rtse gcig pa'i sems kyis sangs rgyas dang byang chub sems dpa' rnams la mchod pa shin tu rgya cher byas la phyogs bcu'i de bzhin gshegs pa thams cad la phyag byas te/ gang</text></item>
<item><p>185b1</p><section>rgyud</section><text>'dod pa yid la byas nas me tog la bzlas brjod lan brgya rtsa brgyad bya zhing de bzhin gshegs pa la re re nas dbul bar bya'o/ /des na de'i re ba thams cad yang dag par 'grub par 'gyur ro/ /rmi lam na de bzhin gshegs pa mthong bar yang 'gyur ro/ /dam pa gang 'dod pa de thob</text></item>
<item><p>185b2</p><section>rgyud</section><text>par yang 'gyur ro/ /'chi ba'i tshe na de bzhin gshegs pa mthong bar yang 'gyur ro/ /shi 'phos nas kyang 'jig rten gyi khams bde ba can du skye bar 'gyur ro/ /tshe dang stobs dang / mdog dang / brtson 'grus dang ldan par yang 'gyur ro/ /dgra thams cad kyang de'i dbang du</text></item>
<item><p>185b3</p><section>rgyud</section><text>'gyur ro/ /gzungs 'di bshad pa na srog chags drug khri mi skye ba'i chos la bzod pa thob par gyur nas de dag thams cad las kyi sgrib pa thams cad las rnam par grol zhing bsam pa thams cad yongs su rdzogs par gyur to/ /de nas byang chub sems dpa' sems dpa' chen po</text></item>
<item><p>185b4</p><section>rgyud</section><text>lag na rdo rjes phyogs bcur rnam par bltas te/ bcom ldan 'das la 'di skad ces gsol to/ /bcom ldan 'das byang chub sems dpa' rnams kyi dam 'cha' ba mi 'jigs pa'i gzi brjid ces bgyi ba'i gzungs mchis te/ bdag gis de bzhin gshegs pa 'jigs med</text></item>
<item><p>185b5</p><section>rgyud</section><text>bkod pa gzi brjid rgyal po'i spyan sngar de bzung lags so/ /bzung nas kyang sems can thams cad la bshad lags so/ /bcom ldan 'das deng slan chad bdag gis mngon par 'tshal te/ gang gi rna lam du gzungs de grag par gyur tam/ glo bar chud par gyur pa de'i lus</text></item>
<item><p>185b6</p><section>rgyud</section><text>la nyam nga ba'am/ nyon mongs pa sna tshogs sam/ bro nad dam/ rims sam/ lus bro 'tshal ba'am/ sems gdung ba'am/ dus ma lags par 'gum pa'am/ chab kyis 'jigs pa'am/ mtshon gyis 'jigs pa'am/ dug gis 'jigs pa'am/ dug sbyar</text></item>
<item><p>185b7</p><section>rgyud</section><text>mas 'jigs pa'am/ mkha' 'gro ma dang / 'byung po'i 'jigs pa'am/ gnod sbyin nam/ dgra rnams sam/ mi dang mi ma lags pa dag gis tho 'tsham pa'am/ rnam par gtse ba'am/ gnod pa bgyid par 'gyur ba de ni gnas ma mchis lags so/ /de'i slad</text></item>
<item><p>186a1</p><section>rgyud</section><text>du bcom ldan 'das kyis bdag la rjes su gnang ba stsol cig dang / bdag gis chos smra ba dang / chos nyan pa de dag gi don du nyan pa rnams dang / ri mor bgyid pa rnams dang / mchod par bgyid pa rnams dang / 'dzin par bgyid pa rnams kyi re ba thams cad yongs</text></item>
<item><p>186a2</p><section>rgyud</section><text>su rdzogs par bgyid pa/ byang chub sems dpa' rnams kyi dam bca' ba'i phyag rgya dag stsal bar bgyi'o/ /na maHsarba ta thA ga tA nA na/ sarba bo d+hi sa twA nA na/ ar hA tA na/ tad+ya thA/ o~M badzra d+ha ra/ badzra kA ya/ badzra ba la/ badzra te dza/ hU~M hU~M/ badzra pA Ni/ ta thA ga ta A dz+nyA ma pa lA</text></item>
<item><p>186a3</p><section>rgyud</section><text>ya/ sma ra pra ti dz+nyA ma/ sarba byA d+hI na sarba pA bA na nA sha ya/ de hi me/ ya thai ba si ta ma ba ra ma/ ya na ya me ba a b+hi prA ya na yA tsa mi tan ta me ba sa mr-i d+ha tu/ he he/ tu ru tu ru/ A gats+tsha A gats+tsha mA bi lam ba/ dar+Sha ya/ badzra kA ya ma/ dar+Sha ya/ badzra kA ya ma/ bud d+ha a</text></item>
<item><p>186a4</p><section>rgyud</section><text>d+hiSh+ThA ne na swA hA/ gzungs 'di brjod pa na sa chen po 'di mtho ba dang dma' bar gyur to/ /gnod sbyin dang / srin po thams cad kyang rab tu dngangs so/ /lha thams cad dang / mi dang mi ma yin pa'i bar dag kyang ngo mtshar du gyur nas sems can chen por rab tu grub par byed</text></item>
<item><p>186a5</p><section>rgyud</section><text>pa'i gzungs kyi gsang sngags gzhi 'di dag bshad pa ni legs so legs so zhes bya ba byin no/ /de nas bcom ldan 'das la byang chub sems dpa' sems dpa' chen po lag na rdo rjes 'di skad ces gsol to/ /btsun pa bcom ldan 'das gang la la zhig byang chub sems dpa'i</text></item>
<item><p>186a6</p><section>rgyud</section><text>sa'am/ nor dang / 'bru dang / longs spyod kyi dbang phyug gam/ rgyal srid kyi dbang phyug gam/ rig sngags 'chang ba nyid dam/ tshe dang / stobs dang / mdog dang / brtson 'grus dang / tshe ring po nyid 'tshal ba des snga nas bsnyen par bgyis la dgung zla yar</text></item>
<item><p>186a7</p><section>rgyud</section><text>gyi ngo tshes brgyad la tsan+dan dkar po las rdo rje 'dzin pa rta gad du dgod cing rgyan thams cad kyis brgyan pa/ snying gar sku gdung stsal ba/ sku gdung dang bcas pa'i rdo rje 'dzin pa rig sngags 'chang yang dag par dbugs 'byin par bgyid pa bgyis la/ gtsang mas bdug spos</text></item>
<item><p>186b1</p><section>rgyud</section><text>kyis bdug cing gdugs mtshan gcig tu smyung ba bgyis la/ de nas tshes brgyad nas tshes lnga'i bar du de bzhin gshegs pa'i sku gzugs bzhugs pa'i gnas gtsang mar tsan+dan dkar po'i dkyil 'khor bgyis la/ bum pa gang ba bzhi yang gzhag par bgyi/ phyogs bzhir</text></item>
<item><p>186b2</p><section>rgyud</section><text>yang ro dang ldan pa dang / dri dang ldan pa dang / skyems dang / 'o thug gi gtor ma dag stsal la rad pa dkar po bgos te/ sems rtse gcig tu bgyis nas/ dus gsum du bdug spos dang / me tog dang / spos dang mar me dag gis mchod pa chen po bgyi zhing / de bzhin gshegs pa yang mchod pa</text></item>
<item><p>186b3</p><section>rgyud</section><text>bgyis te/ de bzhin gshegs pa la phyag bgyis nas sna ma'i me tog brgya rtsa brgyad la bzlas brjod brgya rtsa brgyad bzlas shing / re re nas lag na rdo rje la bsnun par bgyi'o/ /des na sgra skad chen po 'byung bar 'gyur zhing / dog sa g.yo ba dang / 'od zer dag kyang 'byung</text></item>
<item><p>186b4</p><section>rgyud</section><text>bar 'gyur te/ de nas dam pa ci 'tshal ba yang stsal bar bgyi'o/ /bzlas brjod bgyis pa tsam gyis las thams cad dang dgos pa thams cad kyang yang dag par 'grub par 'gyur lags so/ /bro nad ma mchis pa dang / tshe ring ba dang / sdig pa thams cad dang bral bar 'gyur</text></item>
<item><p>186b5</p><section>rgyud</section><text>zhing yon tan stong yang 'thob par 'gyur lags so/ /'gum pa'i tshe na yang sangs rgyas bcom ldan 'das stong mthong bar 'gyur lags so/ /bdag mthong bar yang stsal bar bgyi lags so/ /de nas bcom ldan 'das kyis lag na rdo rje la legs so zhes bya ba byin te/ lag na</text></item>
<item><p>186b6</p><section>rgyud</section><text>rdo rje legs so legs so/ /phyag rgya 'di ni lha dang bcas pa'i 'jig rten gyis 'da' bar bya ba ma yin te/ 'di la som nyi med pa dang / yid gnyis med pa dang / the tsom med par bya'o/ /de nas bcom ldan 'das la 'jam dpal gzhon nur gyur pas 'di skad ces gsol</text></item>
<item><p>186b7</p><section>rgyud</section><text>to/ /bcom ldan 'das ci'i slad du ting nge 'dzin 'di de bzhin gshegs pa thams cad kyis byin gyi rlabs sems can la gzigs shing sangs rgyas kyi zhing gi bkod pa kun tu ston pa zhes bgyi/ bcom ldan 'das kyis bka' stsal pa/ de bzhin gshegs pa thams cad kyi byin</text></item>
<item><p>187a1</p><section>rgyud</section><text>gyis brlabs dang / byang chub sems dpa' thams cad kyi byin gyis brlabs de las ting nge 'dzin thams cad dang / gzungs kyi sgo thams cad 'thob par 'gyur ba dang / lha rnams dang / klu rnams dang / mi rnams dang / gnod sbyin rnams dang / dri za rnams dang /</text></item>
<item><p>187a2</p><section>rgyud</section><text>rnams dang / dud 'gro'i skye gnas su skyes pa rnams dang / gshin rje'i 'jig rten pa'i sems can thams cad kyi sems dang sems las byung ba lhag par g.yo ba dang bral bar g.yo ba dag rab tu shes shing / sems can 'di dag ni bsod nams su nye bar 'gro ba ste legs par spyod pa'i las</text></item>
<item><p>187a3</p><section>rgyud</section><text>byed pa/ sangs rgyas dang / chos dang / dge 'dun dag la dad pa 'thob par 'gyur ba'o/ /'di dag ni sems can dmyal bar 'gro ba ste/ nyes par spyod pa'i las byed pa/ sdig pa spyod par byed par shes nas sdig pa'i lta bar gyur pa'i sems can de dag la chos ston par byed</text></item>
<item><p>187a4</p><section>rgyud</section><text>cing / sdig pa thams cad las zlog par byed pa dang / sangs rgyas kyi byang chub la 'god par byed pa dang / bsam pa thams cad yongs su rdzogs par byed pa dang / phrag dog dang / nga rgyal dang / khro ba dang / ser sna dag sel par byed pa dang / sems can de dag kyang</text></item>
<item><p>187a5</p><section>rgyud</section><text>sangs rgyas dang / chos dang / dge 'dun dag la dad pa rab tu thob nas sangs rgyas kyi zhing rnams su skye zhing nam du yang sdug bsngal nyams su myong bar mi 'gyur la/ yid mi bde bar mi 'gyur bas na rigs kyi bu de'i phyir ting nge 'dzin 'di ni de bzhin gshegs pa thams cad kyis byin</text></item>
<item><p>187a6</p><section>rgyud</section><text>gyi rlabs sems can la gzigs shing sangs rgyas kyi zhing gi bkod pa kun tu ston pa zhes bya ste/ 'di thos pa'i sems can rnams ni phyir mi ldog par nges pa'i sa thob par 'gyur ro/ /gsol ba bcom ldan 'das ci'i slad du/ rigs kyi bu dang / rigs kyi bu mo de dag lung</text></item>
<item><p>187a7</p><section>rgyud</section><text>bstan par 'gyur lags/ bcom ldan 'das dgra bcom pa nyid kyang dka' ba lags te/ bla na med pa yang dag par rdzogs pa'i byang chub lta ci smos kyang mi 'tshal lags na de dag gi bsod nams kyi phung po dang / dka' ba spyod pa ji tsam zhig tu 'gyur lags/ bcom ldan 'das</text></item>
<item><p>187b1</p><section>rgyud</section><text>kyis bka' stsal pa/ rigs kyi bu ngas dang po sems bskyed pa nas nye bar bzung ste/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi</text></item>
<item><p>187b2</p><section>rgyud</section><text>kyi pha rol tu phyin pa yongs su rdzogs par byas pa gang yin pa dang / mgo dang / lag pa dang / rkang pa dang / mig dang / lus dang / sdug pa'i bu dang / bu mo dang / chung ma dang / bran dang / bran mo dag yongs su btang bar gyur pa gang yin pa bsod nams mngon par 'du bya ba dang / dge</text></item>
<item><p>187b3</p><section>rgyud</section><text>ba'i rtsa ba mngon par 'du bya ba snga ma 'di ni/ chos kyi rnam grangs 'di la mchod pa byed pa dang / bsnyen bkur byed pa dang / yi ger 'dri ba dang / yi ger 'drir 'jug pa dang / klog pa dang / 'dzin pa'i bsod nams mngon par 'du bya ba dang / gzhan dag la yang</text></item>
<item><p>187b4</p><section>rgyud</section><text>yang dag par ston par byed pa'i bsod nams mngon par 'du bya ba gang yin pa dang / chos smra ba de dag la yang mchod pa byed pa dang / bsnyen bkur byed pa'i bsod nams mngon par 'du bya ba gang yin pa de'i brgya'i char yang nye bar mi 'gro'o/ /rigs kyi bu ngas kun chub par</text></item>
<item><p>187b5</p><section>rgyud</section><text>byas shing / bshad pa'i chos de dag thams cad la bsnyen bkur byed pa dang / bla mar byed pa dang / ri mor byed pa dang / mchod pa byed pa dang / bsnyen bkur byas te yi ger 'dri ba dang / yi ger 'drir 'jug pa gang yin pa de bas ni gang zhig chos kyi rnam grangs 'di yi</text></item>
<item><p>187b6</p><section>rgyud</section><text>ger 'dri ba dang / yi ger 'drir 'jug pa dang / klog pa dang / mchod pa byed pa dang / yang dag par ston par byed pa dang / nyan par byed na de las bsod nams mngon par 'du bya ba ches mang du yongs su sdud par 'gyur te/ des na de bzhin gshegs pas bla na med pa yang</text></item>
<item><p>187b7</p><section>rgyud</section><text>dag par rdzogs pa'i byang chub tu lung ston to/ /de ci'i phyir zhe na/ chos kyi rnam grangs 'di nyan pa dang / 'dzin pa dang / 'chang ba dang / klog pa dang / mchod pa dang / yi ger 'dri ba dang / yi ger 'drir 'jug pa'i bsod nams ni de ltar dka' ba yin pa'i phyir ro/ /</text></item>
<item><p>188a1</p><section>rgyud</section><text>rigs kyi bu sems can gang dag sdig pa kun tu spyod pa dang / bza' ba dang / btung ba dang / bro gar la mngon par dga' ba dang / mi sdug pa la sdug par 'du shes pa dang / 'dod pa dang / khro ba dang / gnod sems mang ba dang / mi bde ba la bde bar 'du shes pa</text></item>
<item><p>188a2</p><section>rgyud</section><text>dang / mtshon cha dang / spyo ba dang / bsdigs pa dang / rdeg pa la mngon par dga' ba dang / shes par mi 'gyur ba dang / yid la byed par mi 'gyur ba de dag ni sdig pa'i las kyi gzhi de dang / mi shes pa des mi dge ba'i bshes gnyen gyis yongs su zin cing rga ba dang / na</text></item>
<item><p>188a3</p><section>rgyud</section><text>ba dang / mya ngan dang / 'chi bas yongs su zin pas 'chi ba'i tshe na yongs su gdung bar 'gyur te/ dmigs pa na so so nas dur khrod dang 'dra ba kho nar mthong zhing / dge ba'i sems bskyed par yang mi 'gyur la/ dad pa mi phyed pa thob par yang mi 'gyur te/ de dag de nas</text></item>
<item><p>188a4</p><section>rgyud</section><text>shi 'phos nas kyang / sdug bsngal dag nyams su myong bar 'gyur bas na lung bstan pa'i dge ba'i rtsa ba med pa dang / de bzhin gshegs pa ma mthong ba dang / lung bstan pa ma thob pa dag gis ni chos kyi rnam grangs 'di mnyan pa dang / ri mor bya ba dang / mchod par bya ba dang /</text></item>
<item><p>188a5</p><section>rgyud</section><text>gzung ba dang / yi ger 'dri ba dang / yi ger 'drir gzhug pa dang / dad par yang mi nus la/ chos smra ba de la yang bsnyen bkur bya ba dang / bla mar bya ba dang / ri mor bya ba dang / mchod par bya bar yang mi nus so/ /rigs kyi bu gang du chos kyi rnam grangs 'di rab tu spyod</text></item>
<item><p>188a6</p><section>rgyud</section><text>par 'gyur ba'i yul der ni de bzhin gshegs pa'i mdzad pa 'byung bar 'gyur ro/ /de nas ji ltar lhags pa'i 'khor de dag gis bcom ldan 'das la legs so zhes bya ba gsol to/ /bcom ldan 'das legs so legs so/ /bcom ldan 'das bdag cag gis</text></item>
<item><p>188a7</p><section>rgyud</section><text>kyang chos smra ba de dang / chos nyan pa de dag la de bzhin gshegs pa'i mdzad pas bsnyen bkur bgyi/ bla mar bgyi/ ri mor bgyi/ mchod par bgyi zhing bde ba'i yo byad thams cad kyang nye bar bsgrub par bgyi lags so/ /chos kyi rnam grangs 'di yang rgyas par bgyi/</text></item>
<item><p>188b1</p><section>rgyud</section><text>bsrung bar bgyi ste/ des na chos kyi rnam grangs 'di yun ring du gnas bar yang 'gyur lags so/ /de nas de'i tshe bcom ldan 'das kyis ji ltar lhags pa'i 'khor rnams la rnam par gzigs te/ bka' stsal pa/ kye rigs kyi bu dag legs so legs so/ /khyed cag gis</text></item>
<item><p>188b2</p><section>rgyud</section><text>de bzhin du gyis shig /gnod pa byed pa dang / brnyas pa dang / gshe ba dang / bsdigs pa dang / mtshon 'byin pa dang / rgya 'gal bar byed na yang lus dang / srog la mi lta bar byas la chos kyi rnam grangs 'di mnyan par bya/ yi ger bri bar bya/ yi ger 'drir</text></item>
<item><p>188b3</p><section>rgyud</section><text>gzhug par bya/ bklag par bya'o/ /chos smra ba de la yang bde ba'i yo byad thams cad kyis rim gror bya'o/ /yul phyogs de dang / gling de dang / grong khyer de dag kyang 'jigs pa dang / gnod pa dang / 'go ba'i nad dang / 'khrug pa dag la bsrung bar bya'o/ /</text></item>
<item><p>188b4</p><section>rgyud</section><text>rigs kyi bu dang / rigs kyi bu mo de dag la yang rtag par rgyun du bsam par bya'o/ /de nas de'i tshe bcom ldan 'das kyis tshigs su bcad pa 'di dag bka' stsal to/ /bskal pa grangs med stong phrag bye snyed du/ /sangs rgyas 'byung ba lan 'ga' rnyed pa la/ /phyi ma'i</text></item>
<item><p>188b5</p><section>rgyud</section><text>dus na 'gyod par mi 'gyur bar/ /rigs kyi bu rnams bag yod chos nyon cig /yon tan nyan cing mngon par dad byed pa/ /de dag gis ni ting 'dzin rnyed mi dka'/ /gang gis rkang gnyis gtso bo rnams la ni/ /bskal pa bye ba gang gA'i bye snyed du/ /nor dang 'bru dang de bzhin</text></item>
<item><p>188b6</p><section>rgyud</section><text>gos dang rgyan/ /spos dang phreng ba byug pa phul ba bas/ /gang gis mdo sde 'di la dad byas te/ /nyan cing klog la yi ger 'dri byed pa/ /de la bsod nams tshad ni yod min te/ /bde bar gshegs pas de snyed tshad ma gsungs/ /rtag tu bag yod dgon par sten byed cing / /</text></item>
<item><p>188b7</p><section>rgyud</section><text>sems gzhan med par bsam gtan dag sgom dang / /sdug pa'i bu dang bu mo sbyin byed cing / /lag pa rkang pa yongs su gtong ba bas/ /gang su mdo sde 'di ni 'dzin byed pa/ /de ni de bas bsod nams mang po 'thob/ /mdo mchog 'di ni nor sbyin byed pa ste/ /de yi</text></item>
<item><p>189a1</p><section>rgyud</section><text>ngan song kun kyang rtag tu spangs/ /'di ni nor dang 'bru sbyin byed pa ste/ /gang zhig mdo sde rnam dag 'di 'dzin pa/ /de la yon tan kun kyang mi dkon zhing / /de la tshe stobs brtson 'grus mod pa yin/ /'dren pa sangs rgyas 'od dpag med mthong zhing / /</text></item>
<item><p>189a2</p><section>rgyud</section><text>ngas de sangs rgyas byang chub lung yang bstan/ /de la nam yang sdig pa yod min zhing / /bde ba can gyi 'jig rten khams kyang mthong / /de la rtag tu las gang 'byung 'gyur ba/ /sems gdung lus na ba'am de bzhin du/ /klad pa na bas thams cad zad 'gyur zhing / /</text></item>
<item><p>189a3</p><section>rgyud</section><text>de ni nams kyang rnam par ltung mi 'gyur/ /des ni mthong ba'i chos la'ang yon tan kun/ /ji ltar bsams shing 'dod pas 'thob par 'gyur/ /de ltar rtag tu dge slong pho mo dang / /dge bsnyen rnams dang rgyal pos rtag tu ni/ /mi yi dbang po de bzhin gshegs</text></item>
<item><p>189a4</p><section>rgyud</section><text>pa ltar/ /chos smra ba la rjes su gus byas te/ /mdo sde 'di ni rtag tu gzung bya zhing / /'dzin pa la yang rtag tu bsnyen bkur bya/ /spos dang phreng ba byug pa rnams kyis ni/ /bsnyen bkur byas te yi ger 'drir yang gzhug /phyi ma'i dus la rga nas gdungs gyur la/ /</text></item>
<item><p>189a5</p><section>rgyud</section><text>'khrug pa stong phrag du mas g.yen spyo zhing / /sems dmyal rnams su yongs 'khyam dang / /za ma ma ning dmad par bya ba dang / /dmus long nyid dang ro dang khyi yi dri/ /rigs dma' bud med rnams su skye bar byed/ /phrag dog che zhing rtag tu sdig byed la/ /khro bas</text></item>
<item><p>189a6</p><section>rgyud</section><text>zil non rtag tu ser sna can/ /sangs rgyas chos la gus par ma byas pas/ /de ni de 'dra'i rigs su skye 'gyur la/ /der yang sdug bsngal tshor ba myong 'gyur zhing / /de ni phyi ma'i dus la'ang gdung bar 'gyur/ /de phyir gang dag 'dzin cing ston byed pa/ /de dag gis ni</text></item>
<item><p>189a7</p><section>rgyud</section><text>rtag tu mchod par bya/ /gang gis de la yongs su spyo ba dang / /smad cing brdegs la bcing ba byas gyur pa/ /de ni nga yang yongs su spyos pa yin/ /'dzin la phu dud byas na nga la'ang byas/ /de phyir de dag gis ni chos smra dang / /gang zhig 'di 'dzin 'dri zhing klog byed</text></item>
<item><p>189b1</p><section>rgyud</section><text>pa/ /de dag la ni rtag tu bsnyen bkur zhing / /tshig 'jam snyan pa'ang rgyun du brjod par bya/ /de nas byang chub sems dpa' sems dpa' chen po 'phags pa spyan ras gzigs dbang phyug gis bcom ldan 'das kyi zhabs gnyis la gtugs te/ bcom ldan 'das la 'di</text></item>
<item><p>189b2</p><section>rgyud</section><text>skad ces gsol to/ /bcom ldan 'das bdag gis rnam par lta ba'i cho 'phrul zhes bgyi ba'i gzungs mchis par rjes su dran te/ bdag gis sngon de bzhin gshegs pa 'od mdzad ye shes tog ces bgyi ba'i spyan sngar de thos shing bzung lags so/ /de mnyan cing bzung</text></item>
<item><p>189b3</p><section>rgyud</section><text>la bcangs shing bklags te gzhan dag la yang bsgrags shing bsnyen bkur bgyis nas yi ger bris sam/ yi ger 'drir stsal na/ phyir mi ldog pa'i sa 'thob par 'gyur zhing / de bzhin gshegs pas gsungs pa'i yon tan de dag thams cad kyang 'thob par 'gyur/</text></item>
<item><p>189b4</p><section>rgyud</section><text>des ji ltar bsams pa thams cad kyang yang dag par 'grub par 'gyur/ de'i las kyi sgrib pa thams cad kyang byang bar 'gyur/ ting nge 'dzin kyang 'thob par 'gyur/ bro nad rnams dang bral bar yang 'gyur/ sangs rgyas mthong ba dang / byang chub sems dpa' yang mthong bar</text></item>
<item><p>189b5</p><section>rgyud</section><text>'gyur lags so/ /de nas bcom ldan 'das kyis byang chub sems dpa' sems dpa' chen po 'phags pa spyan ras gzigs dbang phyug la legs so zhes bya ba byin te/ rigs kyi bu legs so legs so/ /rigs kyi bu khyod la de bzhin gshegs pas byin gyis brlabs zin</text></item>
<item><p>189b6</p><section>rgyud</section><text>gyis shod cig /de nas byang chub sems dpa' sems dpa' chen po 'phags pa spyan ras gzigs dbang phyug gis phyogs bcu'i de bzhin gshegs pa thams cad la phyag byas te gsang sngags kyi gzhi 'di dag smras so/ /na maHsarba ta thA ga tA nA na/ sarba A shA pa ri pU</text></item>
<item><p>189b7</p><section>rgyud</section><text>ra kA nA na/ na ma Ar+yA ba lo ki te shwa rA ya/ bo d+hi satwA ya/ ma hA sa twA ya/ ma hA kA ru Ni kA ya/ tad+ya thA/ ha ha ha/ ma ma ma/ d+hi ri d+hi ri d+hi ri/ shAn te/ pra shAn te/ sarba pA pak+Sha yang ka ri/ a ba lo kA ya/ kA ru Ni ka/ bo d+hi tsit+ta ma ma na si ku ru/</text></item>
<item><p>190a1</p><section>rgyud</section><text>bya ba lo kA ya/ mA ma/ sma ra sma ra/ yan twa yA pUrbe/ sat+ya a d+hiSh+ThA naM kr-i te na/ te na sa t+ye na/ ba tsa ne na/ sarba A shA me pa ri bU ra ya/ bud d+ha k+She tra ma pa ri sho d+ha ya/ ma me kash+tsid bi he thaM ka ro tu/ bud d+ha a d+hiSh+ThA ne na swA hA/ tad+ya thA/ te dze te</text></item>
<item><p>190a2</p><section>rgyud</section><text>dze/ ma hA te dze/ yan ma ma kA ya dush+tsa ri ta ma bA/ wAg dush+tsa ri ta ma bA/ ma no dush+tsa ri tam bA/ dA ri d+r+yam bA/ tad sarbaM k+ShA pa ya/ a lo ka ya/ bi lo ka ya/ ta thA ga ta dar+Sha Nan tsa/ a ha ma d+hikAM k+ShA mi bo d+hi sa t+ya dar+Sha Nam/ d+hu d+hu ma/ da das swa me dar+Sha Na ma/ sarba me</text></item>
<item><p>190a3</p><section>rgyud</section><text>ku sha la/ a b+hi bar d+han tu/ na maHsarba ta thA ga tA nA na/ na ma Ar+yA ba lo ki te shwa rA ya/ bo d+hi sa twA ya/ sma ra pra ti dz+nyA ma ma satwa/ si d+h+yan tu man+t+ra pa dA swA hA/ gzungs 'di brjod pa na sa chen po 'di yang rab tu g.yos shing ga zha'i sgra chen po dang / lha'i me tog gi</text></item>
<item><p>190a4</p><section>rgyud</section><text>char dag kyang mngon par rab tu bab par gyur to/ /thams cad dang ldan pa'i 'khor des legs so zhes bya ba byin te/ rigs kyi bu legs so legs so/ /sems can chen po khyod kyis sems can thams cad bskyab pa'i phyir re ba thams cad yongs su rdzogs par byed pa/</text></item>
<item><p>190a5</p><section>rgyud</section><text>'jigs pa thams cad las srung bar byed pa/ las thams cad byang bar byed pa dang / sdang ba dang rmi lam ngan pa'i gnod pa thams cad rab tu zhi bar byed pa'i gzungs 'di legs par smras so/ /bdag cag thams cad kyis kyang gzung bar bya/ /bsnyen bkur bya'o/ /</text></item>
<item><p>190a6</p><section>rgyud</section><text>spyan ras gzigs dbang phyug gis smras pa/ rigs kyi bu dag gang la la ji ltar de bzhin gshegs pas yongs su bsgrags pa'i yon tan de dag mngon par 'dod cing lung bstan pa dang / kho bo yang mngon sum du mthong ba dang / ting nge 'dzin 'thob pa dang / sangs rgyas dang byang</text></item>
<item><p>190a7</p><section>rgyud</section><text>chub sems dpa' mthong ba dang / longs spyod dang dbang phyug 'thob pa dang / sangs rgyas kyi zhing du skye bar 'dod pa des zla ba yar gyi ngo la lus legs par khrus byas shing gtsang la/ bsnyen te gnas/ 'phags pa yan lag brgyad pa la gnas par byas la tshes</text></item>
<item><p>190b1</p><section>rgyud</section><text>brgyad nas brtsams te/ de bzhin gshegs pas byin gyis brlabs pa'i sa phyogs su spos dang / me tog dang / rgyal mtshan dang / ba dan dag dang / bum pa gang ba dag gis sa phyogs de dang / chos smra ba de yang mchod pa byas nas lus legs par khrus byas pa</text></item>
<item><p>190b2</p><section>rgyud</section><text>gtsang mas gos dkar bo bgos te/ me tog dang / bdug spos dang / spos dang / me tog phreng dang / byug pa sna tshogs dag gis mchod nas yi ger bri bar bya'o/ /'dri ba'i tshe na nyin gcig bzhin du dge ba'i rtsa ba rnams sems can thams cad dang thun mong du byas</text></item>
<item><p>190b3</p><section>rgyud</section><text>la/ de bzhin gshegs pa la bla ma dang / gus pa'i sems nye bar bzhag nas sems can thams cad la byams pa'i sems dang snying brtse ba'i sems dang / snying rje'i sems kyis nyi ma phyed tshun chad kyi bar de tsam du bri bar bya'o/ /tshes brgyad nas brtsams te tshes bco lnga'i</text></item>
<item><p>190b4</p><section>rgyud</section><text>bar du nyin gcig bzhin du mchod pa yang de bzhin bya'o/ /cho ga 'di kho na bzhin du byas te bris na de ma thag tu mtshams med pa lnga la sogs pa las kyi sgrib pa thams cad dang / sdig pa thams cad byang bar 'gyur zhing dge ba'i rtsa ba rnams kyang 'phel bar 'gyur/ brtson</text></item>
<item><p>190b5</p><section>rgyud</section><text>'grus 'bar bar 'gyur ro/ /tshe de nyid la yang lus bde ba 'thob par 'gyur/ 'dod chags dang / zhe sdang dang / gti mug dang / nga rgyal dang / khro ba dang / phrag dog dang / ser sna dag srab mor 'gyur ro/ /des yi ger 'drir bcug nas kyang sku gdung</text></item>
<item><p>190b6</p><section>rgyud</section><text>dang bcas pa'i mchod rten gyi gnas su de bzhin gshegs pa'i sku gzugs sku gdung dang bcas pa dang spyan ras gzigs dbang phyug gi gzugs sku gdung dang bcas pa zhal shar phyogs su bstan te bzhag la/ me tog dang / bdug spos dang / spos dang / mar</text></item>
<item><p>190b7</p><section>rgyud</section><text>me dag gis mchod pa shin tu rgya cher byas la/ tshes brgyad nas brtsams te tshes bco lnga'i bar du sems can thams cad la snying rje chen po'i sems bskyed par bya zhing / gtsang ma kha zas dkar po za ba/ bsnyen te gnas pa/ 'phags pa yan lag brgyad</text></item>
<item><p>191a1</p><section>rgyud</section><text>pa la gnas pa/ grogs po yid gcugs pa dang ldan pa/ nga rgyal dang / khro ba dang / phrag dog dang / ser sna yongs su spangs pas nyin gcig bzhin du mchod pa rgya chen po byas te/ dus gsum du bzlas brjod lan brgya rtsa brgyad rtsa brgyad bya'o/ /me</text></item>
<item><p>191a2</p><section>rgyud</section><text>tog dang / bdug spos dang / spos dang / mar me dag kyang phul la/ dus gsum du sna ma'i me tog brgya rtsa brgyad rtsa brgyad 'phags pa spyan ras gzigs dbang phyug gi gzugs la gtor bar bya'o/ /lag na rdo rje la yang bdug spos kyis bdug par bya'o/ /phyogs</text></item>
<item><p>191a3</p><section>rgyud</section><text>bcur phyag byas la/ nub phyogs kyi lha mo 'jigs byed ma dang / shar phyogs kyi dpe med ma dang / steng gi phyogs kyi dung can ma la sogs pa la phyogs bzhir gtor ma ro sna tshogs dang ldan pa dang / 'o thug dang / zho dang / 'bras chan dag kyang gtor bar bya'o/ /des</text></item>
<item><p>191a4</p><section>rgyud</section><text>na de la rnam par g.yeng ba dang 'jigs pa 'ga' yang 'byung bar mi 'gyur zhing sems 'khrul bar mi 'gyur ro/ /sna ma'i me tog brgya rtsa brgyad po thams cad la bzlas brjod brgya rtsa brgyad byas la bskul bar bya'o/ /cho ga 'di kho na bzhin du sngar bsnyen pa byas la/ de nas</text></item>
<item><p>191a5</p><section>rgyud</section><text>tshes bco lnga'i nang par sa phyogs der bum pa gang ba bzhi bzhag la/ bdug spos dang / tsan+dan dang / pog dkar po dang / ga pur dag kyang gzhag /mar me kha bzhi/ me tog dang / bdug spos dang / gdugs dang / rgyal mtshan dang / dar dang / ba</text></item>
<item><p>191a6</p><section>rgyud</section><text>dan sna tshogs dag dang / gser dngul gyi snod dag gis legs par brgyan la/ sbrang rtsi dang sbyar ba'i 'o thug dang / zho dang / 'bras chan dang / gzhan yang ci 'byor pa'i lha bshos dang / gtor ma dag kyang phyogs bzhir gzhag go/ /sna ma'i me tog brgya rtsa</text></item>
<item><p>191a7</p><section>rgyud</section><text>brgyad la snga ma bzhin du bzlas brjod lan re byas la phyogs bzhir dor ro/ /de nas sna ma'i me tog brgya rtsa brgyad phrag gsum la bzlas brjod lan re byas la/ re re nas 'phags pa spyan ras gzigs dbang phyug gi gzugs la bsnun par bya'o/ /de nas gzugs</text></item>
<item><p>191b1</p><section>rgyud</section><text>de 'gul bar 'gyur zhing sgra skad chen po yang 'byung bar 'gyur ro/ /'od zer dag kyang 'byung bar 'gyur/ sa yang g.yo bar 'gyur ro/ /de nas las thams cad dang / /dgos pa thams cad kyang 'grub par 'gyur zhing / de bzhin gshegs pa mthong ba dang / byang</text></item>
<item><p>191b2</p><section>rgyud</section><text>chub sems dpa'i sa thob par yang 'gyur/ sems can thams cad kyis phyag bya ba'i 'os su yang 'gyur/ nor dang / 'bru dang / mdzod dang / bang ba rnams 'byor par yang 'gyur/ nad thams cad yongs su spangs pa dang / tshe ring bar yang 'gyur/ dgra</text></item>
<item><p>191b3</p><section>rgyud</section><text>thams cad dang / rgyal po dang / rgyal bu dang / blon po rnams kyang de la lta 'dod cing gces spras byed par yang 'gyur/ nyon mongs pa thams cad dang / 'dod chags dang / zhe sdang dang / gti mug spangs par yang 'gyur/ nam du'ang sdug pa dang mi 'bral</text></item>
<item><p>191b4</p><section>rgyud</section><text>bar 'gyur ro/ /brtan pa dang / stobs dang / brtson 'grus chen po dang ldan pa dang / gzi brjid dang ldan pa dang / dbang po rno ba dang / blo dang ldan pa dang / sems can thams cad la snying brtse ba'i sems dang ldan pa dang / cho ga shes pa dang / 'chi ba'i</text></item>
<item><p>191b5</p><section>rgyud</section><text>tshe na sangs rgyas bcom ldan 'das rnams mthong ba dang / 'phags pa spyan ras gzigs dbang phyug kyang mthong ba dang / byams pa la gnas shing chos ston bzhin du 'chi ba'i dus byed pa'i bar du yang 'gyur ro/ /sangs rgyas kyi zhing ji ltar bu 'dod pa dag gam/ 'khor</text></item>
<item><p>191b6</p><section>rgyud</section><text>los sgyur ba'i rigs chen po'am/ gang du rjes su dran par byed pa der skye ba dang / gzhan yang yon tan stong phrag du ma dag kyang 'thob par 'gyur ro/ /gsol pa/ bcom ldan 'das de ltar na/ chos kyi rnam grangs 'di dang gzungs kyi gsang sngags gzhi 'di</text></item>
<item><p>191b7</p><section>rgyud</section><text>dag ni yon tan mang po'i 'byung gnas lags te/ chos kyi rnam grangs 'di ni de bzhin gshegs pa'i byin gyis brlabs ma mchis par mnyan par yang rngo mi thogs la gzung bar yang rngo mi thogs/ klog par yang rngo mi thogs/ mchod par yang rngo mi thogs/ yi ge bri</text></item>
<item><p>192a1</p><section>rgyud</section><text>bar yang rngo mi thogs/ yi ger 'drir stsal bar yang rngo mi thogs/ dad par yang rngo mi thogs lags so/ /gal te mthong bar gyur na yang nyan par mi 'gyur la/ gal te nyan par gyur na yang de sems rnam par g.yengs pas nyan par 'gyur</text></item>
<item><p>192a2</p><section>rgyud</section><text>zhing dad par mi 'gyur/ bsnyen bkur bgyid par mi 'gyur lags so/ /gal te bsnyen bkur bgyid par 'gyur na yang nyon mongs pa dang / gnod sems dang bcas pa'i sems kyis bsnyen bkur bgyid par 'gyur lags so/ /gal te yi ger 'dri'am/</text></item>
<item><p>192a3</p><section>rgyud</section><text>yi ger 'drir stsal bar gyur na yang de gzhan dag yid la bgyid par 'gyur lags so/ /de ci'i slad du zhe na/ 'di ltar de'i sngon gyi las kyi 'bras bu lags pa'i slad du ste/ de ni las de nyams su myong bar bgyid cing the tsom skye bar 'gyur lags so/ /mtshams</text></item>
<item><p>192a4</p><section>rgyud</section><text>ma mchis pa lnga bgyid pas kyang lan gsum bsgrubs na re ba thams cad yang dag par 'grub par 'gyur lags te/ de la nem nur ma mchis pa dang / yid gnyis ma mchis pa dang / the tsom mi bskyed par bgyi lags so/ /de nas bcom ldan 'das kyis</text></item>
<item><p>192a5</p><section>rgyud</section><text>byang chub sems dpa' sems dpa' chen po 'phags pa spyan ras gzigs dbang phyug la legs so zhes bya ba byin te/ rigs kyi bu legs so legs so/ /chos kyi rnam grangs 'di ni sems can thams cad la de bzhin gshegs pa'i mdzad pa byed par 'gyur ro/ /</text></item>
<item><p>192a6</p><section>rgyud</section><text>de nas gnod sbyin mo chen mo dpe med ma bcom ldan 'das ga la ba der song ste phyin nas/ bcom ldan 'das la me tog dang / spos dang / bdug spos sna tshogs dang / ras bcos bu zung dag gis mchod par byas te/ bcom ldan 'das kyi zhabs</text></item>
<item><p>192a7</p><section>rgyud</section><text>gnyis lag gtugs nas/ bcom ldan 'das la 'di skad ces gsol to/ /bcom ldan 'das bdag gis 'di ltar bcom ldan 'das yul ko'u shAm bI na dbyangs can gyi kun dga' ra ba na bzhugs pa'i spyan sngar sems can thams cad kyi don dang /</text></item>
<item><p>192b1</p><section>rgyud</section><text>sman pa dang / bde ba'i slad du dam bcas pa brjod par rjes su dran lags te/ bcom ldan 'das bdag cag gis kyang rig sngags 'chang ba thams cad kyi snying po dag 'tshal lags so/ /de'i slad du bcom ldan 'das kyis skye bo mang po la sman pa dang /</text></item>
<item><p>192b2</p><section>rgyud</section><text>skye bo mang po la bde ba dang / re ba thams cad yongs su rdzogs par 'gyur ba dang / dge slong dang / dge slong ma dang / dge bsnyen dang / dge bsnyen ma rnams kyi don du bdag rjes su gzung du gsol/ /na maHsarba ta thA ga tA nA na/ s+yAd</text></item>
<item><p>192b3</p><section>rgyud</section><text>ya the da na/ ha ha/ hi hi/ hu hu/ sa ra sa ra/ la hU~M la hU~M/ shIg+h+raM/ ma hA bi d+yA/ sarba bid+yA d+ha ra na ma skr-i te/ ha sa ha sa kiM tiSh+Tha si/ kiM kiM tiSh+Tha si/ ka na ka bi tsi tra/ A ba ra Na bi b+hU Shi tAM ge/ pa Ta pa Ta/ b+ha ra b+ha ra/ b+hi ri b+hi ri/ b+hu</text></item>
<item><p>192b4</p><section>rgyud</section><text>ru b+hu ru/ sarba ar+tha na me sA d+ha ya/ tu ru tu ru/ ar+tha na sA d+ha ya/ ar+tha na de hi me/ sarba sa twA nA na sid+d+hi na/ hA hA/ pad+me/ pad+me/ ma hA pad+me/ bi Sha de/ bi Sha de/ ma hA bi Sha de/ b+ha ba b+ha ba/ b+ha bod b+ha bA ya/ ta ma haM g+ho re/ tan me</text></item>
<item><p>192b5</p><section>rgyud</section><text>bi d+yA ma pra yo dza nA ya/ sid d+hiM ku ru/ sarba A shA me pa ri pU ra ya/ bud+d+ha a d+hiSh+ThA ne na swA hA/ bcom ldan 'das gang la la yon tan 'tshal ba dang / nor dang 'bru 'tshal ba dang / sems can thams cad dbang du bgyid par 'tshal ba dang / nor gyi dbang</text></item>
<item><p>192b6</p><section>rgyud</section><text>phyug chen po dang / rgyal srid dang / rig sngags 'chang chen po nyid dang / bdag kyang mngon sum du mthong bar 'tshal ba des tshes brgyad kyi gdugs la ras dkar po sar pa kha tshar ma bskum pa skra bsal ba la ri mo mkhan gtsang ma bsnyen te gnas pa/ 'phags pa</text></item>
<item><p>192b7</p><section>rgyud</section><text>yan lag brgyad pa la gnas pas/ tshon rtsi sbyin dang ma 'bags pa snod sar pa'i nang du stsal bas dbus su de bzhin gshegs pa'i sku gzugs chos ston pa'i tshul du bzhugs pa bri bar bgyi'o/ /g.yas phyogs su 'phags pa rdo rje khro bo rad pa dkar po 'tshal</text></item>
<item><p>193a1</p><section>rgyud</section><text>ba/ rgyan thams cad dang / me tog phreng dang / zla gam dang / se mo dos brgyan pa/ rdo rje gsor zhing mchis pa bri bar bgyi'o/ /g.yon phyogs su ni gnod sbyin mo chen mo dpe med ma 'dam bu mda' rgyu'i mdog ltar dkar sham du mchis la/ rad pa</text></item>
<item><p>193a2</p><section>rgyud</section><text>dkar po 'tshal ba/ rgyan thams cad kyis brgyan pa/ sug pa na pad+ma thogs shing yang dag par dbugs 'byin pa'i tshul du mchis pa bri bar bgyi'o/ /de nas rig sngags 'chang gtsang ma bsnyen te gnas pa/ 'phags pa'i yan lag brgyad pa la gnas pa/ rad pa</text></item>
<item><p>193a3</p><section>rgyud</section><text>dkar po 'tshal ba/ grogs dang ldan pa/ nas chan 'o ma dang sbyar ba 'tshal bas sngar bsnyen pa bgyi la/ tshes brgyad kyi gdugs la de bzhin gshegs pa'i sku gdung dang bcas pa'i gnas gtsang mar dang por kho nar de bzhin gshegs pa dang / lag na rdo rje la me tog</text></item>
<item><p>193a4</p><section>rgyud</section><text>dang / bdug spos dang / spos dag gsol bar bgyi zhing / phyogs bzhir yang 'o thug dang / zho dang / 'bras chan dang / ro sna tshogs dang ldan pa dang / chan sna tshogs kyi gtor ma dag gtor la/ me tog dang / bdug spos dang / spos dang / mar me</text></item>
<item><p>193a5</p><section>rgyud</section><text>sna tshogs dag gis mchod pa bgyis nas dus gsum du sna ma'i me tog brgya rtsa brgyad phrag gsum la bzlas brjod brgya rtsa brgyad phrag gsum bgyi zhing / re re nas gnod sbyin mo chen mo dpe med ma'i gzugs de la bsnun par bgyi'o/ /de nas zla ba nya'i tshes lnga'i</text></item>
<item><p>193a6</p><section>rgyud</section><text>gdugs la yang cho ga 'di nyid dang / gzhan yang ci 'byor ba dag dang / bdug spos dang / ga pur dang / pog dkar po dang / tsan+dan dang / shing mu sa dag kyang dbul/ 'bru mar dri bda' ba'i zhugs mar kha gnyis kyang dbul bar bgyi'o/ /de nas</text></item>
<item><p>193a7</p><section>rgyud</section><text>bdag der rang gi gzugs kyis gnas bar bgyi zhing dam pa ci 'tshal ba yang stsal bar bgyi ste/ ting nge 'dzin thob pa dang / nam mkha' la mchi ba dang / lus mi snang bar bgyi ba dang / rgyal srid dang / stobs kyi 'khor los sgyur ba nyid dang / rig sngags 'chang nyid dang /</text></item>
<item><p>193b1</p><section>rgyud</section><text>gter lta 'tshal ba dang / nor sgyur 'tshal ba dang / pha rol gyi sems 'tshal ba dang / tshe ring ba dang / dam pa ci 'tshal ba yang stsal bar bgyi lags so/ /des kyang sems can thams cad la byams pa'i sems dang / nga rgyal dang / khro ba dang / phrag dog dang / ser</text></item>
<item><p>193b2</p><section>rgyud</section><text>sna yongs su spangs pa'i sems su bgyi'o/ /mchod rten dang / chos dang / dge 'dun gyi nor 'phrog pa yongs su spang ba dang / de bzhin gshegs pa rnams la dad pa mi phyed par bgyi'o/ /bcom ldan 'das gal te mtshams ma mchis pa bgyid pa zhig gis</text></item>
<item><p>193b3</p><section>rgyud</section><text>kyang lan gsum bsgrubs te bdag gis ma stsal bar gyur na bcom ldan 'das bdag bla na med pa yang dag par rdzogs pa'i byang chub mngon par rdzogs par 'tshang rgya bar ma gyur cig /gal te sangs rgyas la ma dad par gyur pa dang / yid gnyis su gyur pa gang</text></item>
<item><p>193b4</p><section>rgyud</section><text>lags pa dang / sdig pa mi dge ba'i chos bgyis nas 'gyod par mi bgyid pa dang / nyon mongs pa dang / nye ba'i nyon mongs pa'i sems dang ldan pa gang lags pa de dag la yang bdag mthong ba stsal bar bgyi zhing thob par yang bgyi lags so/ /de nas bcom</text></item>
<item><p>193b5</p><section>rgyud</section><text>ldan 'das kyis gnod sbyin mo chen mo dpe med ma la legs so zhes bya ba byin te/ sring mo legs so legs so/ /sring mo khyod kyis sems can thams cad kyi don du sdig pa kun tu spyod pa'i sems can rnams la gsang sngags kyi gzhi 'di lta bu 'di dag smras shing dam bca'</text></item>
<item><p>193b6</p><section>rgyud</section><text>ba yang byas pa ni yang khyod legs so/ /khyod snying rje chen po 'di lta bu 'dis sems can thams cad bla na med pa yang dag par rdzogs pa'i byang chub la rab tu dgod nus par 'gyur gyis khyod kyis de bzhin du gyis shig /de nas lha mo chen mo dung can mas bcom ldan 'das</text></item>
<item><p>193b7</p><section>rgyud</section><text>la me tog sna tshogs dang / spos sna tshogs dag gis mchod pa byas te bskor ba byas nas/ bcom ldan 'das kyi zhabs gnyis la gtugs te/ bcom ldan 'das la 'di skad ces gsol to/ /bcom ldan 'das bdag gis kyang de bzhin gshegs pa'i byin</text></item>
<item><p>194a1</p><section>rgyud</section><text>gyis brlabs kyis de bzhin gshegs pa'i bstan pa yun ring du gnas par bgyi ba dang / chos smra ba de dag kyang bsrung ba'i slad du dam bca' bar bgyi zhing re ba thams cad yongs su rdzogs par bgyid pa'i gsang sngags gzhi rnams stsal bar bgyi lags kyis/</text></item>
<item><p>194a2</p><section>rgyud</section><text>de'i slad du bcom ldan 'das kyis bdag la rjes su gnang bar mdzad du gsol/ na maHsarba ta thA ga tA nA na/ tad+ya thA/ o~M shang khi ni de bi/ A gats+tsha/ A gats+tsha/ tiShA d+ha ne/ d+ha na dza ye/ bri bri/ bri d+hi ka ri/ d+h+ri d+h+ri/ d+h+ri ti ka ri/ nA nA bi bi d+ha/ be sha bsta/ A yu d+ha d+hA ri Ni/ yu</text></item>
<item><p>194a3</p><section>rgyud</section><text>yu A yuSh+pA la ne/ ta thA ga tA nAM/ sma ra bo d+hi tsi ta taM/ mA bi lam ba/ de hi me ba ran/ shaM khi ni swA hA/ bcom ldan 'das gsang sngags gzhi 'di dag lus la gnas par bgyis na/ de'i snyan pa 'phel bar 'gyur zhing / gzi brjid 'phel ba dang / longs</text></item>
<item><p>194a4</p><section>rgyud</section><text>spyod 'phel ba dang / dbang phyug 'phel ba dang / tshe ring ba dang / dgra rnams dbang du bgyi ba yang 'phel bar 'gyur lags so/ /sa phyogs gtsang ma'am lha'i gnas su ci 'byor pa'i gtor ma phyogs bzhir stsal la/ de bzhin gshegs pa la bdug spos dang /</text></item>
<item><p>194a5</p><section>rgyud</section><text>pog dkar po dag gis mchod pa rgya cher bgyi zhing zhugs mar dag kyang phul la/ dgung nyi shu rtsa gcig tu byams pa la gnas pa dang / nges par gnas shing bzlas brjod lan brgya rtsa brgyad bgyis na/ dam pa'i chos spong ba ma gtogs pa rnams kyi bsam pa thams cad</text></item>
<item><p>194a6</p><section>rgyud</section><text>yongs su rdzogs par bgyi lags so/ /de nas bcom ldan 'das dang ji ltar lhags pa'i 'khor de dag gis lha mo chen mo dung can ma la legs so zhes bya ba byin te/ sring mo legs so legs so/ /yon tan mang po dang ldan pa'i dam bca' ba 'di ni legs par smras</text></item>
<item><p>194a7</p><section>rgyud</section><text>so/ /sring mo khyod kyis ma 'ongs pa'i dus na de bzhin du gyis shig /de nas lha mo chen mo 'jigs byed mas bcom ldan 'das la gser gyi me tog dag gis mchod pa byas nas/ bcom ldan 'das kyi zhabs gnyis la mgo bos gtugs te/ bcom ldan 'das la</text></item>
<item><p>194b1</p><section>rgyud</section><text>'di skad ces gsol to/ /bcom ldan 'das bdag gis kyang chos smra ba de dag dang / chos nyan pa de dag dang / yi ger 'dri ba de dag dang / 'dzin pa dang / klog pa dang / mchod pa bgyid pa de dag gi don du re ba thams cad yongs su rdzogs par bgyid pa/ dbyig dang /</text></item>
<item><p>194b2</p><section>rgyud</section><text>nor bu dang / mu tig dang / longs spyod dang / dbang phyug dang / rgyal srid dang / tshe ring bar bgyid pa/ dgra thams cad dbang du bgyid pa'i gsang sngags gzhi rnams stsal bar bgyi ste/ rgyal po'am/ rgyal po'i btsun mo'am/ dge slong ngam/ dge slong</text></item>
<item><p>194b3</p><section>rgyud</section><text>ma'am/ dge bsnyen nam/ dge bsnyen ma gang la la zhig 'dzin tam/ klog gam/ bsnyen bkur bgyid dam/ yi ger 'dri'am/ yi ger 'drir stsol tam/ mchog tu gus pas ji skad gsungs pa'i sgrub pa la sgrub par bgyid na/ bcom ldan 'das bdag</text></item>
<item><p>194b4</p><section>rgyud</section><text>gis de bsrung bar bya/ yongs su bskyang bar bgyi zhing dam pa ci 'tshal ba yang stsal bar bgyi ste/ longs spyod dang / dbang phyug dag gis mi brel bar bgyi/ thab mo dang / 'gyed pa dang / khrag khrug dang / 'khrug klong dag las rgyal bar bgyi/ tshe phun sum tshogs pa nye bar bsgrub</text></item>
<item><p>194b5</p><section>rgyud</section><text>par bgyi/ de'i yul dang grong khyer dag kyang yongs su bskyang bar bgyi lags kyis/ de'i slad du bcom ldan 'das kyis bdag la rjes su gnang bar mdzad du gsol/ na maHsarba ta thA ga tA nA na/ sarba bo d+hi satwA nA na/ na ma Ar+yA ba lo ki te shwa ra/ badzra pA Ni pra b+h+r-i tI nA na/</text></item>
<item><p>194b6</p><section>rgyud</section><text>tad+ya thA/ o~M ma hA de bi/ b+hi me b+hI ma ma te/ dza ye dza yA ba he ya sho ba ti/ ya sho dza be/ te dza dza be/ byA ka ra Na prA pa te/ sarba satwa a ba lo ki te/ kri pa te dza pa hu le/ ta thA ga te a nu dz+nyA tam pA la ya/ sma ra pra ti dz+nyA ma/ bud d+ha a d+hiSh+ThA ne na/ de hi me ba ran/</text></item>
<item><p>194b7</p><section>rgyud</section><text>sid d+hiM ku ru/ de bi ma hA de bi sat+ya ba tsan de bi b+hi ma sat+ya ba tsan pra tiSh+Thi te gu h+ya ni bA si ni swA hA/ bcom ldan 'das bdag gis sems can thams cad kyi don du de bzhin gshegs pas byin gyis brlabs shing de bzhin gshegs pas rjes su gnang ba'i gsang sngags gzhi</text></item>
<item><p>195a1</p><section>rgyud</section><text>'di dag smras lags te/ de bzhin gshegs pa'i spyan sngar me tog dang / bdug spos dang / spos dang / mar me dag gis mchod pa bgyis la/ phyogs bzhir yang 'o thug dang / ro sna tshogs dang ldan pa'i gtor ma dag stsal te/ ci dang ci 'tshal</text></item>
<item><p>195a2</p><section>rgyud</section><text>ba yid la bgyis shing bzlas brjod lan brgya rtsa brgyad kyis mchod pa bgyis na/ re ba de dang de dag thams cad yongs su rdzogs par bgyis lags so/ /gang la la bdag rang gis gzugs mthong bar 'tshal ba des tshes brgyad kyi gdugs la ras dkar</text></item>
<item><p>195a3</p><section>rgyud</section><text>po sar pa kha tshar ma bkum pa skra ma mchis pa la ri mo mkhan gtsang ma 'phags pa'i yan lag brgyad yongs su bzung ba'i tshon rtsi spyin dang ma 'bags pa snod sar pa'i nang du stsal bas/ dbus su de bzhin gshegs pa'i sku gzugs chos ston pa'i tshul du bzhugs pa</text></item>
<item><p>195a4</p><section>rgyud</section><text>bri bar bgyi'o/ /g.yas phyogs su 'phags pa spyan ras gzigs dbang phyug chos kyi 'bel ba'i gtam ston pa bri bar bgyi'o/ /g.yon phyogs su ni lha mo chen mo 'jigs byed ma 'dam bu mda' rgyu'i mdog ltar dkar sham du mchis la/ rad pa dkar po 'tshal ba/ rgyan</text></item>
<item><p>195a5</p><section>rgyud</section><text>thams cad kyis brgyan pa/ ril ba dang / bgrang phreng thogs shing yang dag par dbugs 'byin pa'i tshul du mchis pa bri bar bgyi'o/ /de nas rig sngags 'chang gtsang mas sngar bsnyen pa bgyi la/ tshes brgyad nas tshes lnga'i bar du mchod rten sku gdung dang bcas</text></item>
<item><p>195a6</p><section>rgyud</section><text>pa'i gnas su me tog dang / bdug spos dang / spos dang / me tog phreng dag gis mchod pa bgyi zhing / phyogs bzhir yang 'o thug dang / zho dang / 'bras chan gyi gtor ma dag gtor la/ me tog dang / bdug spos dang / mar me sna tshogs dag gis mchod pa rgya cher</text></item>
<item><p>195a7</p><section>rgyud</section><text>bgyi zhing lha bshos dkar po dag kyang phul la/ gtor ma ro sna tshogs dang ldan pa dang / gzhan yang ci 'byor pa dag stsal nas sems can thams cad la byams pa'i sems dang / snying rje'i sems kyis sna ma'i me tog brgya rtsa brgyad la bzlas brjod lan brgya rtsa</text></item>
<item><p>195b1</p><section>rgyud</section><text>brgyad bgyi zhing re re nas lha mo chen mo 'jigs byed ma'i gzugs de la 'phang bar bgyi'o/ /de nas bdag der rang gi gzugs kyis gnas par bgyi/ dam pa ci 'tshal ba yang stsal bar bgyi ste/ rgyal srid kyi dbang phyug dang / nam mkha' la mchi ba dang / gter</text></item>
<item><p>195b2</p><section>rgyud</section><text>lta 'tshal ba dang / nor sgyur 'tshal ba dang / rig sngags 'chang nyid dang / dus ma lags par 'gum pa bzlog pa dang / bro nad thams cad rab tu zhi bar bgyi ba dang / pha rol gyi dmag tshogs rab tu gzhom pa dang / bu mchis par bgyi ba dang / nor 'du</text></item>
<item><p>195b3</p><section>rgyud</section><text>bar bgyi ba dang / sems can thams cad la byams pa skye ba dang / gzhan yang ci 'tshal ba'i las dag kyang bgyi lags so/ /bcom ldan 'das gal te dam pa'i chos spong ba dang / sangs rgyas dang / chos dang / dge 'dun dag la the tsom du gyur pa gang lags pa ma</text></item>
<item><p>195b4</p><section>rgyud</section><text>gtogs par mtshams ma mchis pa lnga bgyid pa zhig lags na yang bdag gis re ba thams cad yongs su rdzogs par ma bgyis par gyur na/ bcom ldan 'das bdag bla na med pa yang dag par rdzogs pa'i byang chub tu mngon par rdzogs par 'tshang rgya bar ma gyur cig /</text></item>
<item><p>195b5</p><section>rgyud</section><text>bcom ldan 'das kyis bka' stsal pa/ sring mo legs so legs so/ /sring mo khyod sems can thams cad kyi don dang / phan pa dang bde ba'i phyir zhugs shing / chos kyi rnam grangs 'di yang yun ring du gnas par bya ba'i phyir zhugs pa ni yang khyod legs so/ /</text></item>
<item><p>195b6</p><section>rgyud</section><text>sring mo de'i phyir khyod kyis rtag tu dam bcas pa 'di dran par gyis shig /de nas de'i tshe sa chen po 'di rab tu g.yos shing lha'i me tog gi char dag kyang mngon par rab tu bab pa dang / thams cad dang ldan pa'i 'khor de dag gis kyang legs so zhes bya ba byin te/ sring mo</text></item>
<item><p>195b7</p><section>rgyud</section><text>legs so legs so/ /khyod kyis sems can thams cad kyi re ba thams cad yongs su rdzogs par 'gyur ba'i dam bca' ba 'di ni legs par smras so/ /de nas bcom ldan 'das la byang chub sems dpa' sems dpa' chen po 'phags pa spyan ras gzigs dbang phyug gis 'di skad</text></item>
<item><p>196a1</p><section>rgyud</section><text>ces gsol to/ /bcom ldan 'das ci rigs kyi bu'am/ rigs kyi bu mo de chos kyi rnam grangs 'di yi ger 'dri ba dang / yi ger 'drir stsol ba dang / klog pa dang / mchod pa dang / yang dag par ston pa dang / 'don pa dang / mchid ton du bgyid pa des bsod nams 'thob par</text></item>
<item><p>196a2</p><section>rgyud</section><text>'gyur lags sam/ bcom ldan 'das kyis bka' stsal pa/ 'phags pa spyan ras gzigs dbang phyug de'i phyir de khyod nyid la dri yis khyod kyis ji ltar bzod pa de bzhin du lan thob shig /spyan ras gzigs dbang phyug gis gsol pa/ bcom ldan 'das de bzhin</text></item>
<item><p>196a3</p><section>rgyud</section><text>gshegs pa la ni ma gzigs pa'am/ ma gsan pa'am/ ma dgongs pa dang / rnam par mi mkhyen pa mi mnga' bas bcom ldan 'das nyid kyis bka' stsal du gsol/ bcom ldan 'das kyis bka' stsal pa/ rigs kyi bu chos kyi rnam grangs 'di yi ger 'dri ba dang /</text></item>
<item><p>196a4</p><section>rgyud</section><text>yi ger 'drir 'jug pa dang / klog pa dang / mchod pa dang / yang dag par ston pa dang / 'don pa dang / kha ton du byed pa las bsod nams 'thob par 'gyur ba gang yin pa de ni dpes brjod par yang mi nus so/ /de ci'i phyir zhe na/ gos dang / rgyan dang / dbyig dang / gser</text></item>
<item><p>196a5</p><section>rgyud</section><text>dang / nor bu dang / mu tig dag gis sems can thams cad kyi bsam pa ji lta ba bzhin du yongs su rdzogs par byas te rtser bcug kyang sems can de dag skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid</text></item>
<item><p>196a6</p><section>rgyud</section><text>mi bde ba dang / 'khrug pa dag las yongs su thar bar mi 'gyur ba nyid yin zhing / lo 'bum du 'dod pa'i yon tan lnga po dag gis rtser bcug kyang sems can de dag sems can dmyal ba dang / dud 'gro'i skye gnas dang / gshin rje'i 'jig rten dang / kyi yul dag las yongs</text></item>
<item><p>196a7</p><section>rgyud</section><text>su thar bar mi 'gyur ba nyid de/ sems can rnams kyi phyir chos kyi rnam grangs 'di nyan cing mchod pa byed pa dang / yang dag par bstan te/ de'i don kyang mnyan cing nan tan gyis sgrub par byed pa ni skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal</text></item>
<item><p>196b1</p><section>rgyud</section><text>ba dang / yid mi bde ba dang / 'khrug pa dag dang / sems can dmyal ba dang / dud 'gro'i skye gnas dang / gshin rje'i 'jig rten thams cad las yongs su thar ba kho nar 'gyur bas de'i phyir de bzhin gshegs pas 'di'i bsod nams kyi tshad kyi dpe mi mdzad do/ /rigs kyi bu gang gis chos kyi rnam</text></item>
<item><p>196b2</p><section>rgyud</section><text>grangs 'di dang / chos smra ba dang / 'dzin pa dang / klog pa dang / yi ger 'dri ba dang / mchod pa byed pa de dag gi phyir dbyig yungs 'bru tsam yongs su gtong bar byed dam/ me tog gcig gam/ 'bras bu gcig gam/ ba dan nam/ rol mo'i sgra'am/ spos sam/ gos sam/ rgyan gcig tsam</text></item>
<item><p>196b3</p><section>rgyud</section><text>zhig yongs su gtong bar byed dam/ yi ger 'dri ba'am/ yi ger 'drir 'jug gam/ 'chang ngam/ klog gam/ mchod pa byed dam/ yang dag par ston tam/ bsnyen bkur byed dam/ gzhan dag la yang rgya cher yang dag par rab tu ston par byed pa gang yin pa dang / gang gis de bzhin</text></item>
<item><p>196b4</p><section>rgyud</section><text>gshegs pa 'khor dang bcas pa mngon sum du bzhugs pa la lo 'bum du me tog dang / bdug spos dang / spos dang / me tog phreng dang / byug pa dang / gdugs dang / rgyal mtshan dang / ba dan dag gis mchod pas mchod par byed/ rjed par byed cing / bde ba'i yo byad thams cad kyis</text></item>
<item><p>196b5</p><section>rgyud</section><text>bsnyen bkur byed pa dang / gtsug lag khang dang / 'chag sa dang / skyed mos tshal dag byed du bcug gam/ de bzhin gshegs pa'i phyir rin po che sna bdun gyi mchod rten 'phang du dpag tshad phyed pa brgya'am stong byed du bcug ste/ de dag la lo 'bum du mchod pa dag gis mchod par</text></item>
<item><p>196b6</p><section>rgyud</section><text>byed pa bas/ gang chos kyi rnam grangs 'di yi ger 'dri ba dang / yi ger 'drir 'jug pa dang / 'chang ba dang / klog pa dang / 'don pa dang / mchod pa byed pa dang / yang dag par ston pa de ni de bas ches bsod nams mngon par 'du bya ba ches mang du skye bar 'gyur gyi/ de bzhin</text></item>
<item><p>196b7</p><section>rgyud</section><text>gshegs pa la mngon sum du mchod pa byed pa de ni de lta ma yin la/ sems can thams cad la sbyin pa byin zhing 'dod pa'i yon tan lnga po dag gis rtser bcug pa yang de lta ma yin no/ /de lta bas na rigs kyi bu dang / rigs kyi bu mo dang / rgyal po dang / rgyal bu dang / blon po chen</text></item>
<item><p>197a1</p><section>rgyud</section><text>po dang / blon po de dag gis rtag par rgyun du chos kyi rnam grangs 'di mchod par bya'o/ /gang chos kyi rnam grangs 'di sgrogs par byed pa dang / rjod par byed pa dang / don kyang nye bar sgrub par byed pa'i dge ba'i bshes gnyen de dag la yang de bzhin gshegs pa nyid du</text></item>
<item><p>197a2</p><section>rgyud</section><text>'du shes bskyed par bya zhing / de dag gis bsnyen bkur byas te chos kyi rnam grangs 'di mnyan par bya/ gzung bar bya/ bcang bar bya/ bklag par bya/ yid la bya zhing 'di ltar sems bskyed par yang bya ste/ bdag cag don med pa la don du 'du shes pa dang / mi rtag pa la rtag par</text></item>
<item><p>197a3</p><section>rgyud</section><text>'du shes pa dang / sdug bsngal ba la bde bar 'du shes shing / lam ma yin par zhugs pa la lam nye bar ston pa gang yin pa dang / bdag cag sems can dmyal ba dang / dud 'gro'i skye gnas dang / gshin rje'i 'jig rten las yongs su thar bar bya ba'i phyir de bzhin gshegs pa'i</text></item>
<item><p>197a4</p><section>rgyud</section><text>mdzad pa byed pa gang yin pa de ni bdag gis rnyed pa legs par rnyed do snyam du sems bskyed par yang bya'o/ /spyan ras gzigs dbang phyug gis gsol ba/ bcom ldan 'das chos kyi rnam grangs 'di ni sems can thams cad la de bzhin gshegs pa'i mdzad pa mdzad pa chen pos yang</text></item>
<item><p>197a5</p><section>rgyud</section><text>dag par bshad lags so/ /bcom ldan 'das kyis bka' stsal pa/ rigs kyi bu chos kyi rnam grangs 'di ni phyi ma'i dus phyi ma'i tshe na/ lho phyogs kyi rgyud na spyod par 'gyur te/ der yang dge slong dang / dge slong ma dang / dge bsnyen dang / dge bsnyen ma dang / rgyal po dang / rgyal bu dang / blon</text></item>
<item><p>197a6</p><section>rgyud</section><text>po chen po dang / blon po snod du gyur pa mchod pa byed pa/ 'dzin par byed pa/ klog par byed pa dag 'byung bar 'gyur zhing / dad par 'gyur/ yid ches par 'gyur ro/ /gal te byang dang / shar dang / nub phyogs kyi rgyud dag na spyod par 'gyur na/ yang de na gang dag nyan par mi byed pa dang / dad</text></item>
<item><p>197a7</p><section>rgyud</section><text>par mi byed pa dang / yid ches par mi byed pa dang / mchod par mi byed pa dang / brtson 'grus zhan pa dang / brjed ngas pa dang / bu smad dang / bran dang / bran mo dang / longs spyod dang / dbang phyug dang / bzhad gad dang / 'jo sgeg dang / bro dang / gar dang / glu sna tshogs kyis rnam par g.yengs shing /</text></item>
<item><p>197b1</p><section>rgyud</section><text>phrag dog dang / ser sna'i dran pas nyan par mi byed/ yid ches par mi byed pa'i sems can de dag ni bdud kyi las la mngon par brtson pa yin te/ de dag ni skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi</text></item>
<item><p>197b2</p><section>rgyud</section><text>bde ba dang / 'khrug pa dag dang / sems can dmyal ba dang / dud 'gro'i skye gnas dang / gshin rje'i 'jig rten dang / kyi yul rnams las yongs su mi thar ba kho nar 'gyur ro/ /de lta bas na rigs kyi bu dang / rigs kyi bu mo bdag nyid ngan song thams cad las</text></item>
<item><p>197b3</p><section>rgyud</section><text>yongs su thar bar 'dod pa de dag gis bsnyen bkur byas te chos kyi rnam grangs 'di mchod par bya zhing / gzhan dag la yang yang dag par bstan par bya yid la yang gzung bar bya'o/ /khrag khrug dang / 'khrug klong dang / rmi lam ngan pa dang / ltas ngan pa dag dang / dus ma yin par 'chi ba</text></item>
<item><p>197b4</p><section>rgyud</section><text>dang / gnag nad dang / phyugs nad dang / mi nad dag dang / nad dang / 'jigs pa dang / gnod pa sna tshogs dag la yang chos kyi rnam grangs 'di mchod pa byas te bklag par bya'o/ /rgyal mtshan btsugs la me tog dang / bdug spos dang / spos dang / rol mo'i sgra sna tshogs dag gis</text></item>
<item><p>197b5</p><section>rgyud</section><text>mchod cing phyogs bzhir gtor ma gtor la me tog dang / bdug spos dang / spos dag gis phyag byas te 'jug par byas na/ der yams kyi nad dang / gnod pa dang / 'go ba'i nad thams cad kyang rab tu zhi bar 'gyur ro/ /de nas de'i tshe bcom ldan 'das kyis tshigs su</text></item>
<item><p>197b6</p><section>rgyud</section><text>bcad pa 'di dag bka' stsal to/ /sngon gyi srid par 'dren pas gang gsungs shing / /sems can thams cad rjes su gzung ba'i phyir/ /da ltar ngas kyang khyod la bshad pa yi/ /ting 'dzin 'di ni zung shig kun dga' bo/ /sangs rgyas chos dang dge 'dun dkon mchog la/ /gang gis</text></item>
<item><p>197b7</p><section>rgyud</section><text>khams gsum sbyin par byin pa bas/ /mdo sde 'di la mchod pa byas na ni/ /sbyin pas de yi dper yang mi phod do/ /gang gis sangs rgyas la ni dad byas te/ /tshad med gtsug lag khang dag brtsigs pa bas/ /gang zhig mdo 'di 'dzin pa gang yin pa/ /de ni de bas bsod nams mang por 'gyur/ /</text></item>
<item><p>198a1</p><section>rgyud</section><text>gang zhig me tog gcig tsam 'thor byed cing / /gos dang phreng ba byug pa de bzhin te/ /ting 'dzin 'di la bsnyen bkur byed gyur na/ /bsod nams tshogs char snga ma de mi 'gyur/ /gang gis mdo sde 'di la mchod pa'i phyir/ /kA ra ShA pa Na'i sbyin pa sbyin byed cing / /byang chub phyir</text></item>
<item><p>198a2</p><section>rgyud</section><text>ni byams pa'i sems bskyed na/ /de ni de bas bsod nams mang po 'thob/ /byang chub sems dpa' gang gis sems can la/ /ting 'dzin 'di bshad lung phog de bzhin du/ /bla med byang chub phyir ni bkod gyur na/ /de yi bsod nams dper yang mi bzod 'gyur/ /de ltas phan yon 'di dag</text></item>
<item><p>198a3</p><section>rgyud</section><text>thos nas kyang / /sems can kun la de bzhin byams byas te/ /mdo 'di gzung zhing yi ger bri bar bya/ /bklag par bya zhing de bzhin bshad par bya/ /rga dang de bzhin na 'chis gnod gyur cing / /sdug bsngal rab drag brgya yis yongs gdungs la/ /sems dmyal rnams su skye</text></item>
<item><p>198a4</p><section>rgyud</section><text>ba na/ /phyi ma'i dus na 'gyod par gyur ta re/ /'chi ba'i dus na yid skrag 'jigs gyur la/ /yang dang yang du sngam pa 'don byed cing / /bdag gi dpung gnyen skyabs su su 'gyur zhes/ /byis pa'i blo can phan tshun rtog ga re/ /gang phyir de bzhin gshegs pa ma mchod cing / /sangs</text></item>
<item><p>198a5</p><section>rgyud</section><text>rgyas chos dang dge 'dun nor 'phrogs pa/ /mi bzad gshin rje'i 'jig rten khrid 'gyur zhing / /phyin chad rtag tu skyabs 'gyur 'ga' yang med/ /bu smad yod min nye du rtsa lag med/ /yul 'khor yod min bzhad gad 'jo sgeg med/ /nor dang 'bru dang de bzhin gos dang rgyan/ /</text></item>
<item><p>198a6</p><section>rgyud</section><text>kun spangs sdug bsngal yang dang yang mi zad/ /ting 'dzin 'di la dad par ma byas pas/ /de 'dra'i sdug bsngal mi bzad myong 'gyur bas/ /sdug bsngal 'di dang phan yon de thos na/ /byis pa'i blo yang su zhig dad mi skyed/ /de phyir rtag tu dge slong pho mo dang / /dge bsnyen rnams dang rgyal</text></item>
<item><p>198a7</p><section>rgyud</section><text>pos khor zug dang / /mdo sde 'di ni rtag tu gzung bya zhing / /'dzin pa la yang rtag tu bsnyen bkur bya/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das bdag gis chos kyi rnam grangs 'di bzung lags te/ ston pa'i 'du</text></item>
<item><p>198b1</p><section>rgyud</section><text>shes kyis bcad bar bgyi zhing sems can thams cad la yang dag par bstan par bgyi lags so/ /bcom ldan 'das kyis bka' stsal pa/ kun dga' bo gal te khyod kyis ngas chos gang bstan pa mnyan te kun bzung ba de dag thams cad 'chang bar mi byed/ klog par mi byed/</text></item>
<item><p>198b2</p><section>rgyud</section><text>rgyas par mi byed kyang / des ni khyod kyis nga la nyes pa byas par mi 'gyur zhing gus par ma mnyan par yang mi 'gyur la/ nyan thos nyid ma yin par yang mi 'gyur gyi/ chos kyi rnam grangs 'di 'chang bar mi byed/ klog par mi byed/ mchod par mi byed/ yang dag par ston par mi byed/ yid</text></item>
<item><p>198b3</p><section>rgyud</section><text>la mi byed na ni des na khyod kyis nga la nyes pa byas par 'gyur zhing gus par ma mnyan par yang 'gyur la/ nyan thos nyid yin par yang mi 'gyur ro/ /kun dga' bo de lta bas na khyod kyis phu dud byas te chos kyi rnam grangs 'di bcang bar bya'o/ /'di ni phyi ma'i dus phyi ma'i tshe na sems can</text></item>
<item><p>198b4</p><section>rgyud</section><text>thams cad la de bzhin gshegs pa'i bla na med pa yang dag par rdzogs pa'i byang chub kyis de bzhin gshegs pa'i mdzad pa byed par 'gyur ro/ /bcom ldan 'das kyis chos kyi rnam grangs 'di bshad pa na srog chags drug khri len ba med par zag pa rnams las sems rnam par grol lo/ /</text></item>
<item><p>198b5</p><section>rgyud</section><text>byang chub sems dpa' bdun brgyas ni ting nge 'dzin thob par gyur to/ /lnga brgyas ni sangs rgyas kyi zhing tha dad par skye bar lung bstan pa thob par gyur to/ /srog chags dgu khri ni nyon mongs pa thams cad las rnam par grol te mi khom pa dang / ngan song dang / ngan 'gro thams cad spangs so/ /de nas</text></item>
<item><p>198b6</p><section>rgyud</section><text>bcom ldan 'das la byang chub sems dpa' sems dpa' chen po 'phags pa spyan ras gzigs dbang phyug gis yang 'di skad ces gsol to/ /bcom ldan 'das chos kyi rnam grangs 'di ni slad ma'i dus slad ma'i tshe na/ rigs kyi bu dang / rigs kyi bu mo nyan par bgyid pa dang /</text></item>
<item><p>198b7</p><section>rgyud</section><text>'dzin par bgyid pa dang / ri mor bgyid pa dang / mchod par bgyid pa de dag dang / yi ger 'dri bar bgyid pa de dag la de bzhin gshegs pa'i mdzad pa bgyid par 'gyur te/ de dag kyang ji lta bu 'tshal ba'i sangs rgyas kyi zhing tha dad pa dag tu lung bstan pa lags so/ /slad ma'i</text></item>
<item><p>199a1</p><section>rgyud</section><text>dus slad ma'i tshe na sems can gang bzhad gad dang / 'jo sgeg dang / gar dang / bro dang / glu dang / rol mo'i sgra dag la sna tshogs su g.yeng ba/ 'dod chags dang / zhe sdang dang / gti mug gi mun pa che ba/ rtsed mo la dga' bar 'du shes pa/ mi rtag pa la rtag par 'du shes</text></item>
<item><p>199a2</p><section>rgyud</section><text>pa/ phrag dog dang / ser snas yongs su zin cing / mchod par mi bgyid/ ri mor mi bgyid/ dad par mi bgyid/ glo ba ches par mi bgyid/ 'chang bar mi bgyid/ klog par mi bgyid/ nyan par mi bgyid/ nan tan gyis sgrub par mi bgyid pa de dag ni ngal ba 'di yid byung bar</text></item>
<item><p>199a3</p><section>rgyud</section><text>bgyis shing / sngon gyi las kyi 'bras bu de yongs su bas par bgyis nas sdug bsngal ba dang / yid mi bde ba sna tshogs dang / sems can dmyal ba'i sdug bsngal dag nyams su myong bar 'gyur zhing / der yang bskal pa bye ba brgya phrag du mar sdug bsngal nyams su myong nas</text></item>
<item><p>199a4</p><section>rgyud</section><text>yang slar sems can dmyal ba dang / dud 'gro'i skye gnas dang / gshin rje'i 'jig rten rnams su skye bar 'gyur lags te/ mi dge ba'i bshes gnyen gyi dbang gis yun ring por rjes su 'gyod par 'gyur lags so/ /de lta lags pas na lus dang / ngag dang / yid legs par bsdam par bgyi</text></item>
<item><p>199a5</p><section>rgyud</section><text>zhing / sangs rgyas dang / chos dang / dge 'dun dag la yang dad pa mi phyed par bgyi/ sems can thams cad la yang byams pa'i sems dang / phrag dog dang / ser sna dang / 'chal pa'i tshul khrims yongs su spangs pa'i sems dang / khro ba yongs su spangs pa'i sems su bgyi lags</text></item>
<item><p>199a6</p><section>rgyud</section><text>so/ /de nas ji ltar lhags pa'i 'khor de dag gis rang rang gi bsod nams mngon par 'du bya ba dag gis de bzhin gshegs pa la lha'i me tog dang / bdug spos dang / spos dang / me tog phreng dang / byug pa dang / na bza' dang / rgyan dag dang / a la la zhes ca co dang ga zha'i sgra dag dang /</text></item>
<item><p>199a7</p><section>rgyud</section><text>lha'i sil snyan dang / pheg rdob pa dang / glu dbyangs dag gis mchod pa byas nas legs so zhes bya ba gsol te/ bcom ldan 'das legs so legs so/ /sems can thams cad kyi don dang / de bzhin gshegs pa'i bstan pa yun ring du gnas par bgyi ba'i slad du chos kyi rnam grangs</text></item>
<item><p>199b1</p><section>rgyud</section><text>chen po 'di shin tu legs par bka' stsal lags so/ /de nas bcom ldan 'das la tshe dang ldan pa kun dga' pos 'di skad ces gsol to/ /bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/ kun dga' bo</text></item>
<item><p>199b2</p><section>rgyud</section><text>de'i phyir khyod kyis chos kyi rnam grangs 'di de bzhin gshegs pa thams cad kyis rjes su gnang ba dang / byang chub sems dpa'i sa gnon pa zhes bya bar yang zung shig /rdzu 'phrul gyi rnam par 'phrul ba 'dus pa chen po zhes bya bar yang zung shig /de bzhin gshegs pa thams cad kyis</text></item>
<item><p>199b3</p><section>rgyud</section><text>byin gyi rlabs sems can la gzigs shing sangs rgyas kyi zhing gi bkod pa kun tu ston pa zhes bya bar yang zung shig /bcom ldan 'das kyis de skad ces bka' stsal nas/ 'phags pa spyan ras gzigs dbang phyug dang / 'jam dpal dang / lag na rdo rje la sogs pa byang chub</text></item>
<item><p>199b4</p><section>rgyud</section><text>sems dpa' sems dpa' chen po de dag thams cad dang / nyan thos chen po de dag thams cad dang / brgya byin dang / tshangs pa dang / 'jig rten skyong ba de dag thams cad dang / rgyal po chen po bzhi dang / gnod sbyin chen mo dpe med ma dang / dri med 'od dang / 'od can ma dang /</text></item>
<item><p>199b5</p><section>rgyud</section><text>'jigs byed ma dang / dpal ldan ma dang / dung can ma dang / 'phrog ma la sogs pa de dag dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po de dag thams cad dang / thams cad dang ldan pa'i 'khor ji ltar lhags pa</text></item>
<item><p>199b6</p><section>rgyud</section><text>de dag dang / dge slong dang / dge slong ma dang / dge bsnyen dang / dge bsnyen ma'i 'khor rnams yi rangs te/ bcom ldan 'das kyis gsungs pa la mngon par bstod do/ /'phags pa da bzhin gshegs pa thams cad kyis byin gyi rlabs sems can la gzigs shing sangs rgyas kyi zhing gi</text></item>
<item><p>199b7</p><section>rgyud</section><text>bkod pa kun tu ston pa zhes bya ba theg pa chen po'i mdo rdzogs so// //rgya gar gyi mkhan po dzi na mi tra dang / su ren+d+ra bo d+hi dang / zhu chen gyi lots+tsa ba ban+de ye shes sdes zhus te gtan la phab pa/ ban+de klu'i rgyal mtshan gyis bsgyur cing zhus te gtan la phab pa// //</text></item>
<item><p>200a1</p><section>rgyud</section><text>@#/ /'phags pa spyan ras gzigs dbang phyug yid bzhin gyi nor bu'i rtog pa las smon lam 'byung ba/ de bzhin gshegs pa dgra bcom pa yang dag par rdzogs pa'i sangs rgyas 'od dpag med la phyag 'tshal lo/ /dkon mchog gsum la phyag 'tshal lo/ /'phags pa</text></item>
<item><p>200a2</p><section>rgyud</section><text>spyan ras gzigs dbang phyug la phyag 'tshal lo/ /byang chub sems dpa' sems dpa' chen po thugs rje chen po dang ldan pa mthu chen thob la phyag 'tshal lo/ /btsun pa spyan ras gzigs dbang phyug thugs rje chen po dang ldan pa dgongs su gsol/ 'phags pa thugs rje'i</text></item>
<item><p>200a3</p><section>rgyud</section><text>dbang phyug bdag gis rjes su dran pa dang / mtshan nas brjod pas bdag dang sems can thams cad kyi sdug bsngal mi bzad pa thams cad zhi zhing rgyun chad par gyur cig /btsun pa spyan ras gzigs dbang phyug thugs rje chen po dang ldan pa la phyag 'tshal lo/ /</text></item>
<item><p>200a4</p><section>rgyud</section><text>'phags pa thugs rje'i dbang phyug bdag gis rjes su dran pa dang mtshan nas brjod pas/ bdag dang sems can thams cad kyi 'jigs pa dang gnod pa dang / phyir rgol ba thams cad rgyun chad par gyur cig /btsun pa spyan ras gzigs dbang phyug thugs rje chen po</text></item>
<item><p>200a5</p><section>rgyud</section><text>dang ldan pa la phyag 'tshal lo/ /'phags pa thugs rje'i dbang phyug bdag gis rjes su dran pa dang mtshan nas brjod pas/ bdag dang sems can thams cad kyi las dang nyon mongs pa thams cad dang / mi dge ba'i chos dang / bdud kyi las skyes pa thams cad byang</text></item>
<item><p>200a6</p><section>rgyud</section><text>zhing grol bar gyur cig /btsun pa spyan ras gzigs dbang phyug thugs rje chen po dang ldan pa la phyag 'tshal lo/ /'phags pa thugs rje'i dbang phyug bdag gis rjes su dran pa dang mtshan nas brjod pas/ bdag dang sems can thams cad kyis btsun pa spyan ras</text></item>
<item><p>200a7</p><section>rgyud</section><text>gzigs dbang phyug zhal rtag tu mthong zhing smon lam ji skad btab pa thams cad kyang myur du thob par gyur cig /btsun pa spyan ras gzigs dbang phyug thugs rje chen po dang ldan pa la phyag 'tshal lo/ /'phags pa spyan ras gzigs thugs rje'i dbang phyug</text></item>
<item><p>200b1</p><section>rgyud</section><text>bdag gis rjes su dran pa dang mtshan nas brjod pas/ bdag dang sems can thams cad 'phags pa gang dag zhal mngon sum du lta zhing dam pa mchog gsol ba thams cad kyang de bzhin du grub par gyur cig /btsun pa spyan ras gzigs dbang phyug thugs rje chen po</text></item>
<item><p>200b2</p><section>rgyud</section><text>dang ldan pa la phyag 'tshal lo/ /'phags pa thugs rje'i dbang phyug bdag gis rjes su dran pa dang mtshan nas brjod pas/ bdag dang sems can thams cad kyi 'jig rten dag na phongs shing nyam thag pa thams cad la phan pa dang / bde bar bgyid pa la mthu</text></item>
<item><p>200b3</p><section>rgyud</section><text>chen po thob par gyur cig /btsun pa spyan ras gzigs dbang phyug thugs rje chen po dang ldan pa la phyag 'tshal lo/ /'phags pa thugs rje'i dbang phyug bdag gis rjes su dran pa dang mtshan nas brjod pas/ 'jig rten dag na mu ge'i dgon pa chen po dang / me dang /</text></item>
<item><p>200b4</p><section>rgyud</section><text>chu dang / rlung la sogs pa'i gnod pa gang dag byung bas skye bo mang po nyam thag pa de dag zhi ba dang / ma mchis par bgyid par gyur cig /btsun pa spyan ras gzigs dbang phyug thugs rje chen po dang ldan pa la phyag 'tshal lo/ /'phags pa thugs rje'i dbang phyug</text></item>
<item><p>200b5</p><section>rgyud</section><text>bdag gis rjes su dran pa dang mtshan nas brjod pas/ bdag dang sems can gang dag 'jig rten 'di nas pha rol tu 'chi 'pho ba'i 'jigs pa chen po nye bar gnas pa na yang / 'phags pa thugs rje'i dbang phyug khyod zhal mngon sum du mthong zhing dbugs 'byin pa chen</text></item>
<item><p>200b6</p><section>rgyud</section><text>po mdzad par gyur cig /bdag dang sems can gzhan 'chi 'pho ba dag gis kyang nyon mongs pa dag gis ma spros pa chos bdag med pa dran pa dang ldan pa/ byang chub kyi sems tshad med par brtan pa/ sems ma zhum pa/ spobs pa thogs pa med pa dang ldan zhing / sdug</text></item>
<item><p>200b7</p><section>rgyud</section><text>bsngal gyi tshor ba thams cad nye bar zhi zhing / dran pa nye bar gzhag bzhin du 'chi 'pho bar gyur cig /tshe rabs thams cad du yang 'phags pa spyan ras gzigs dbang phyug gi zhabs drung du skye zhing tshe rabs rjes su dran pa dang / byang chub kyi sems phun sum tshogs</text></item>
<item><p>201a1</p><section>rgyud</section><text>pa dang ldan pas/ 'phags pa thugs rje'i dbang phyug la sogs pa mnyes par bgyid cing / ji skad bstan pa bzhin du grub pa'i mthu dang ldan par gyur cig /ji ltar thugs rje'i dbang phyug des thugs rje chen po'i rnam par thar pa'i sgo lhun gyis grub pa dang / sangs rgyas thams cad kyi thugs rje</text></item>
<item><p>201a2</p><section>rgyud</section><text>dang ro gcig par gyur cig /ji ltar thugs rje'i dbang phyug gis sems can yongs su smin par mdzad pa dang / sangs rgyas kyi zhing yongs su dag pa dang / sangs rgyas kyi chos thams cad yongs su rdzogs par 'gyur ba de bzhin du bdag dang sems can thams cad kyis kyang sems can</text></item>
<item><p>201a3</p><section>rgyud</section><text>thams cad yongs su smin par bgyid pa dang / sangs rgyas kyi zhing thams cad yongs su dag pa dang / sangs rgyas kyi zhing gi chos thams cad yongs su rdzogs par bgyid par gyur cig /ji ltar dus gsum gyi sangs rgyas dang / byang chub sems dpa' thams cad kyi thugs rje'i bdag nyid</text></item>
<item><p>201a4</p><section>rgyud</section><text>'phags pa spyan ras gzigs dbang phyug rjes su dran pa dang mtshan nas brjod pas/ dus gsum gyi rgyal ba sras dang bcas pa thams cad kyi mtshan nas brjod cing bsnyen bkur bgyis par gyur cig /ji ltar dus gsum gyi rgyal ba sras dang bcas pa thams cad kyi thugs rje'i rang bzhin</text></item>
<item><p>201a5</p><section>rgyud</section><text>'phags pa spyan ras gzigs dbang phyug de rjes su dran pa dang mtshan nas brjod cing mchod pa bgyis pas/ thugs rje chen po'i yul du gyur pa sems can thams cad la yang snying rje chen po'i thabs kyi sbyor ba rgyun mi 'chad par 'byung bar gyur cig /ji srid bdag ni 'khor ba'i tshe/ /de snyed</text></item>
<item><p>201a6</p><section>rgyud</section><text>bdag ni lus skyes par/ /de srid mgon po mchod bgyid cing / /de snyed lus sbyor tshogs bgyid shog /ji srid bdag ni 'khor ba'i tshe/ /ji skad bdag gis ngag skyes par/ /de srid mgon po'i mtshan brjod cing / /ngag gi sbyor ba tshogs bgyid shog /ji srid bdag ni 'khor ba na/ /de snyed</text></item>
<item><p>201a7</p><section>rgyud</section><text>bdag gi yid 'byung ba/ /de snyed mgon po rjes dran zhing / /yid sbyor tshogs par bgyid gyur cig /de ltar lus dang ngag yid kyis/ /thugs rje'i dbang phyug rten bgyis pas/ /lus dang ngag yid skyon bral zhing / /yon tan phun sum tshogs gyur cig /de ltar lus ngag yid kyis su/ /thugs</text></item>
<item><p>201b1</p><section>rgyud</section><text>rje'i dbang phyug sku gsung thugs/ /rtag tu sbyor bar bgyis pas na/ /thugs rje'i dbang phyug spyan ras gzigs/ /srid gsum re ba'i gnas gcig po/ /yon tan bsam gyis mi khyab pa/ /de 'drar bdag kyang grub gyur te/ /srid gsum re rdzogs bgyid gyur cig /na mo rat+na tra yA ya/ na ma</text></item>
<item><p>201b2</p><section>rgyud</section><text>Ar+yA ba lo ki te shwa rA ya/ bo d+hi satwA ya/ ma hA sa twA ya/ ma hA kA ru Ni kA ya/ tad+ya thA/ oM tsakra brti/ tsin+tA ma Ni ma hA pad+me ru ru tiSh+Tha/ dz+wa la A kaR+Sha ya hU~M phaT swA hA/ rtsa ba'i sngags rdzogs so/ /oM pad+me tsin+tA ma Ni dz+wa la hU~M/ snying po'o/ /oM b+ta ra ta pad+me hU~M/ nye ba'i snying po'o/ /oM ma Ni badzre Ni hU~M/ /</text></item>
<item><p>201b3</p><section>rgyud</section><text>bsang ba'i snying po'o/ /sngags snying bzhi 'byung ba dang / smon lam dang tshigs su bcad pa dang sngags su bcas pa rdzogs so// @#/ /rgya gar skad du/ ma hA kA ru Ni ka nA ma Ar+ya a ba lo ki te shwa ra d+hA ra NI a nu shaM sa sa hi ta sU trAta sa~M gra hi ha/ bod skad du/ 'phags pa spyan</text></item>
<item><p>201b4</p><section>rgyud</section><text>ras gzigs dbang phyug thugs rje chen po'i gzungs phan yon mdor bsdus pa zhes bya ba/ 'phags pa spyan ras gzigs dbang phyug thugs rje chen po la phyag 'tshal lo/ /'di skad bdag gis thos pa dus gcig na/ bcom ldan 'das ri bo po Ta la spyan ras gzigs dbang phyug gi</text></item>
<item><p>201b5</p><section>rgyud</section><text>gnas na byang chub sems dpa' grangs med dpag tu med pa'i 'khor gyis bskor nas/ de'i tshe 'phags pa spyan ras gzigs dbang phyug stan las langs nas thal mo sbyar zhing bcom ldan 'das la 'di skad ces gsol to/ /nga la 'di lta bu'i gzungs yod ming ni thugs rje chen po zhes zer</text></item>
<item><p>201b6</p><section>rgyud</section><text>sems can kun gyi mi dge ba'i sdig pa shin tu lci ba'i sgrib pa bdud dang 'jigs pa thams cad zhi bar byed pa 'dod pa thams cad rab tu tshim par byed pa'i phyir ngas bshad do/ /bcom ldan 'das la bshad pa'i gnang ba zhus nas/ de nas bcom ldan 'das kyis rigs kyi bu khyod kyis thugs rje</text></item>
<item><p>201b7</p><section>rgyud</section><text>chen po'i sgo nas gzungs bshad par 'dod pa'i dus la bab bo/ /myur bar bshad du gsol/ nga dang sangs rgyas thams cad kyis kyang rjes su yi rang ngo / /byang chub sems dpa' 'phags pa spyan ras gzigs dbang phyug gis bcom ldan 'das la 'di skad ces gsol to/ /gal te dge slong ngam/ dge slong</text></item>
<item><p>202a1</p><section>rgyud</section><text>ma'am/ dge bsnyen nam dge bsnyen ma'am/ khye'u'am/ bu mos 'don pa dang 'chang bar 'dod pas sems can thams cad kyi ched du thugs rje chen po'i sgo nas thog mar 'di lta bu'i sems bskyed par bya'o/ /spyan ras gzigs dbang phyug thugs rje chen po la phyag 'tshal lo/ /bdag gis chos</text></item>
<item><p>202a2</p><section>rgyud</section><text>rnams thams cad myur du rtogs par shog /spyan ras gzigs dbang thugs rje che la phyag 'tshal lo/ /bdag gis ye shes mig ni myur du thob par shog /spyan ras gzigs dbang thugs rje che la phyag 'tshal lo/ /bdag gis sems can thams cad myur du sgrol bar shog /spyan ras gzigs dbang thugs rje</text></item>
<item><p>202a3</p><section>rgyud</section><text>chen la phyag 'tshal lo/ /bdag gis thabs mkhas pa dag myur du thob par shog /spyan ras gzigs dbang thugs rje che la phyag 'tshal lo/ /bdag ni myur du shes rab gru yis sgrol bar shog /spyan ras gzigs dbang thugs rje che la phyag 'tshal lo/ /bdag ni myur du sdug bsngal mtsho las 'da' bar shog /</text></item>
<item><p>202a4</p><section>rgyud</section><text>spyan ras gzigs dbang thugs rje che la phyag 'tshal lo/ /bdag ni myur du tshul khrims rkang gi lam thob shog /spyan ras gzigs dbang thugs rje che la phyag 'tshal lo/ /bdag ni myur du mya ngan 'da' ba'i ri 'dzeg shog /spyan ras gzigs dbang thugs rje che la phyag 'tshal lo/ /bdag ni myur du 'dus ma</text></item>
<item><p>202a5</p><section>rgyud</section><text>byas kyi khyim phyin shog /spyan ras gzigs dbang thugs rje che la phyag 'tshal lo/ /bdag ni myur du chos nyid sku dang mtshungs par shog /bdag ni ral gri'i ri 'dzeg na/ /ral gri'i ri ni rang snyil shog /bdag ni chu tshan 'phrad gyur na/ /chu tshan me mur rang zhir shog /sems can dmyal bar bdag song na/ /sems</text></item>
<item><p>202a6</p><section>rgyud</section><text>can dmyal ba rang skams shog /bdag ni gnas song na/ /bkres skom dag ni 'grangs par shog /bdag ni lha min gnas song na/ /ngan sems rang nyid dul bar shog /bdag ni dud 'gro gnas song na/ /rang nyid shes rab che thob shog /de skad du smon lam btab nas sems rtse gcig tu bdag gi ming</text></item>
<item><p>202a7</p><section>rgyud</section><text>nas 'don cing rjes su dran par bgyi'o/ /gzhan yang bdag gi ston pa de bzhin gshegs pa 'od dpag med kyi mtshan 'don cing / de nas gzungs 'di lan cig gam lan bdun gyi bar du bton na/ bskal pa 'bum phrag brgya stong ji snyed 'khor bar 'gyur ba'i kha na ma tho ba'i lci ba rnams bsal cing 'byang bar 'gyur</text></item>
<item><p>202b1</p><section>rgyud</section><text>lags so/ /gal te thugs rje chen po 'di 'don cing 'chang na 'chi ba'i dus kyi tshe/ phyogs bcu'i de bzhin gshegs pa rnams der gshegs nas phyag rkyong bar 'gyur bas bsams pa bzhin du sangs rgyas kyi zhing gang dang gang du skye bar 'dod pa de dang der skye bar 'gyur lags so/ /bcom ldan 'das</text></item>
<item><p>202b2</p><section>rgyud</section><text>la yang 'di skad ces gsol to/ /bcom ldan 'das sems can gang la la zhig thugs rje chen po'i rig sngags 'di 'don cing yongs su 'dzin pa dag gal te ngan song gsum po dag tu ltung bar gyur na bdag nam yang mngon par rdzogs par sangs rgya bar mi bgyi'o/ /thugs rje chen po'i rig sngags 'di 'don cing</text></item>
<item><p>202b3</p><section>rgyud</section><text>yongs su 'dzin pa dag gal te ting nge 'dzin dang spobs pa tshad med pa ji snyed thob par ma gyur na bdag nam yang mngon par rdzogs par 'tshang rgya bar mi bgyi'o/ /thugs rje chen po'i rig sngags 'di 'don cing yongs su 'dzin pa dag gal te tshe 'di nyid la smon pa thams cad ci ltar smon pa bzhin du grub par ma gyur na thugs</text></item>
<item><p>202b4</p><section>rgyud</section><text>rje chen po'i sems kyi gzungs zhes mi bgyi lags te/ mi dge ba rnams dang sems rtse gcig tu ma bgyis pa ni ma gtogs lags so/ /bud med gang la la zhig bud med kyi lus las yongs su skyo nas skyes pa'i lus thob par 'tshal ba gang lags pa des thugs rje chen po'i sems kyi gzungs kyi tshig 'di 'don</text></item>
<item><p>202b5</p><section>rgyud</section><text>cing yongs su gzung bas gal te bud med kyi lus las yongs su gyur te skyes pa'i lus thob par ma gyur na bdag nam yang mngon par rdzogs par 'tshang rgya bar mi bgyi'o/ /the tsom gyi bsam pa cung zad cig bskyed par gyur na gdon mi za bar gang smon pa'i 'bras bu de mngon par 'grub par mi 'gyur lags so/ /de skad</text></item>
<item><p>202b6</p><section>rgyud</section><text>ces smras nas 'khor 'dus pa'i mdun du thal mo sbyar te/ drang por 'dug nas sems can rnams la thugs rje chen po'i sems bskyed de 'dzum pa'i mdangs kyis thogs pa mi mnga' ba'i thugs rje chen po'i sems rgya cher yongs su rdzogs pa zhes bya ba'i gzungs gya nom pa 'di dag smras so/ /snying po ni/ o~M</text></item>
<item><p>202b7</p><section>rgyud</section><text>ma Ni pad+me hU~M/ gzungs ni/ na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ o~M sarba ban+d+ha na/ ts+tshe da na ka rA ya/ sarba pA pa sa mu dra uts+tsho sha Na ka rA ya/ sarba byA d+hi pra sha ma na ka rA ya/ sarba i t+yu pa dra ba bi nA sha na ka ra ya/ sarba b+ha ye Shu tra NA ya/</text></item>
<item><p>203a1</p><section>rgyud</section><text>tas+ya na ma skr-itwA i daM Ar+ya a ba lo ki te shwa ra ta ba nI la kaN+Da nA ma hr-i da yaM/ A brta yiSh+yA mi sarba ar+tha sA d+ha na/ shu b+ha tse ta na/ sarba satwA nAM/ pA pa mArga bi sho d+ha ka /tad+ya thA/ a ba lo ki lo ka ma ti/ lo ka ga ti/ e h+ye hi/ ma hA bo d+hi sa twa/ he bo d+hi satwa/ he ma hA bo d+hi satwa/ he pri ya bo d+hi satwa/ he kA ru Ni kA sma ra hr-i</text></item>
<item><p>203a2</p><section>rgyud</section><text>da yaM/ e h+ye hi/ Ar+ya a ba lo ki te shwa ra pa ra ma mai tri tsit+ta kA ru Ni ka /ku ru ku ru/ karmaM sA d+ha ya sA d+ha ya/ bid+yAM de hi de hi me/ a raM ga maM ga ma/ bi haM ga ma hA sid+d+ha yo gI shwa ra/ du hu du hu/ bIr yan+te/ ma hA bI ra yan+te/ d+ha ra d+ha ra/ d+hA ra NI shwa ra/ dz+wa la dz+wa la/ bi ma la a ma la/ mAR+ti Ar+ya a ba lo ki te shwa rakr-iSh+Na</text></item>
<item><p>203a3</p><section>rgyud</section><text>a dzi na/ dza TA ma ku Ta/ a laM kr-i ta sha rI ra/ a laM ba/ pra laM ba/ bi laM ba/ ma hA sid+d+ha/ shud+d+ha d+ha ra/ ba la ba la/ ma hA ba la/ ma hA ma la ma hA ma la/ dz+wa la dz+wa la/ ma hA dz+wa la/ kr-iSh+Na pak+Sha kr-iSh+Na bar+Na/ kriSh+Na pA sha /nir+g+hA ta na/ he pad+ma hasta/ dza ya ka ra ni shA tsa re shwa ra/ kr-iSh+Na sarba kr-i ta yadz+nyo pa bI ta/</text></item>
<item><p>203a4</p><section>rgyud</section><text>e h+ye hi bA rA ha mu kha tri pu ra da ha nI shwa ra nA rA ya Na pa la rU pa pe Sha d+ha ri/ he nI la kaN+Tha/ he ma hA ha lA ha ra/ bi Sha ni ra dzI ta lo ka s+ya/ rA ga bi Sha nA sha na/ dwe Sha bi Sha nA sha na/ mo ha bi Sha nA sha na/ ni ra mo k+Sha Na/ hu lu hu lu/ muny+tsa muny+tsa/ mu hu lu mu hu lu/ hA la hA la/ ma hA pad+ma nA b+hi/ sa ra sa ra/ si ri si ri/ su ru</text></item>
<item><p>203a5</p><section>rgyud</section><text>su ru/ bud+d+h+ya bud+d+h+ya/ bo d+ha ya bo d+ha ya/ bo d+ha yA mi/ ta ba nI la kaN+Tha/ e h+ye hi nI la kaN+Tha/ e h+ye hi bA ma s+thi ta/ sid+ha mu kha/ ha sa ha sa/ muny+tsa muny+tsa/ ma hA aT+TAT+Ta ha sa nir nA di ni/ e h+ye hi/ b+ho b+ho ma hA sid+d+ha yo gI shwa ra/ ban d+ha ban d+ha wa tsaM sA d+ha ya sA d+ha ya/ bi d+yAM sma ra sma ra twAM/ he b+ha ga bAn/ lo ka bi lo ka s+t+waM/ ta thA</text></item>
<item><p>203a6</p><section>rgyud</section><text>ga tA dA dA hi me dar+sha naM/ pra sA d+ha yA mi swA hA/ sid+d+hA ya swA hA/ ma hA sid+d+ha ya swA hA/ sid+d+ha yo gI shwa rA ya swA hA/ nI la kaN+ThA ya swA hA/ bA rA ha mu khA ya swA hA/ sid+ha mu khA ya swA hA/ ma hA na ra sid+ha mu khA ya swA hA/ sid+d+ha bid+yA d+ha rA ya swA hA/ pad+ma ha stA ya swA hA/ ma hA pad+ma ha stA ya swA hA/ badzra ha stA ya swA hA/ ma hA badzra</text></item>
<item><p>203a7</p><section>rgyud</section><text>ha stA ya swA hA/ kr-iSh+Na sa ra pa kr-i ta yadz+nyo pa bI tA ya swA hA/ ma hA kA la mu ku Te d+ha rA ya swA hA/ tsakra u yu d+ha d+ha rA ya swA hA/ shaM khe shab+da nir nA da na ka rA ya swA hA/ bo d+ha na ka rA ya swA hA/ bA ma skan+d+ha de shas+thi ta kr-iSh+Na a dzi nA ya swA hA/ bA ma ha ste byA g+h+ra tsar ma ni bA sa nA ya swA hA/ lo ke shwa rA ya swA hA/ ma hA lo ke</text></item>
<item><p>203b1</p><section>rgyud</section><text>shwa rA ya swA hA/ sarba sid+d+he shwa rA swA hA/ rak+Sha rak+Sha mAM swA hA/ ku ru rak+Sha mUrtI nAM swA hA/ na mo b+ha ga wa te Ar+ya a ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ sid+d+h+ya n+tu me man+t+ra pa dA ni swA hA/ de nas byang chub sems dpa' spyan ras gzigs dbang phyug gis</text></item>
<item><p>203b2</p><section>rgyud</section><text>gzungs 'di bstan zin nas/ gzungs 'di 'don cing yongs su 'dzin pa dag gi ched du/ gnod pa dang bgegs yongs su bsal ba'i phyir/ shin tu dang ba'i tshigs su bcad pa 'di dag smras so/ /gang zhig ri dang 'brog dgon song ba las/ /stag dang spyang ki gcan gzan</text></item>
<item><p>203b3</p><section>rgyud</section><text>gtum po dang / /rtsangs pa sbrul dang 'dre srin phrad gyur kyang / /gzungs 'di 'don pa thos nas gnod mi nus/ /gang zhig chu bo rgya mtshor zhugs pa las/ /gdug pa'i klu dang chu srin ma rungs dang / /gnod sbyin srin po nya dang ru sbal dag /gzungs 'di thos</text></item>
<item><p>203b4</p><section>rgyud</section><text>nas so sor 'byer bar 'gyur/ /gang zhig g.yul sprad dgra yis bskor ba'am/ /chom rkun ma rungs nor ni 'phrog pa'i tshe/ /rtse gcig thugs rje chen po'i gzungs bzlas na/ /de dag brtse sems skyes nas ldog par 'gyur/ /gang zhig rgyal po'i gyod la thogs pa dang / /</text></item>
<item><p>203b5</p><section>rgyud</section><text>lcags sgrog khong sgril btson rar chud pa'i tshe/ /rtse gcig thugs rje chen po'i gzungs bzlas na/ /rgyal po brtse sems kyis ni gtong bar 'gyur/ /gang zhig byad stems dug ma'i khyim zhugs te/ /zas skom dug can gyis ni gsod pa'i tshe/ /rtse gcig thugs rje chen po'i gzungs</text></item>
<item><p>203b6</p><section>rgyud</section><text>bzlas na/ /dug ni zil dngar zas skom nyid du 'gyur/ /bud med sbrum ma bu ni btsa' ba'i tshe/ /bdud kyis bgegs byas sdug bsngal mi bzod tshe/ /rtse gcig thugs rje chen po'i gzungs bzlas na/ /'dre gdon byer nas bde bar btsa' bar 'gyur/ /klu gdon gtum pos gdug pa'i</text></item>
<item><p>203b7</p><section>rgyud</section><text>dbugs btang bas/ /tsha ba'i nad kyis nyen nas 'chir nye tshe/ /rtse gcig thugs rje chen po'i gzungs bzlas na/ /rims nad bsal nas tshe ni ring bar 'gyur/ /klu gdon rgyu bas gtses te skrangs pa dang / /shu 'bras mi bzad rnag khrag 'dzag pa'i tshe/ /rtse gcig thugs rje chen</text></item>
<item><p>204a1</p><section>rgyud</section><text>po'i gzungs bzlas na/ /mchil ma lan gsum byugs pas skrangs pa zhi/ /sems can rnyog pa mi dge spyod pas na/ /byad stems sngags dang dgras ni gtses pa'i tshe/ /rtse gcig thugs rje chen po'i gzungs bzlas na/ /byad stems gdon de gtong ba'i mi</text></item>
<item><p>204a2</p><section>rgyud</section><text>la 'dud/ /sdig 'phel snyigs ma dam chos 'jig pa'i tshe/ /'dod pa'i me mched sems ni rmongs log pas/ /khyo shug so sor gzhan la 'dod zhen nas/ /nyin mtshan log bsam rgyun ni mi 'chad tshe/ /gang zhig thugs rje chen po'i gzungs bzlas na/ /</text></item>
<item><p>204a3</p><section>rgyud</section><text>'dod pa'i me zhi log pa'i sems bsal 'gyur/ /bdag gis gzungs 'di mthu stobs rgyas brjod na/ /bskal par brjod kyang mthar thug yid mi 'gyur/ /gal te thugs rje chen po'i gzungs 'di 'don cing yongs su 'dzin pa de dag chu klung ngam rgya mtshor zhugs te khrus byas</text></item>
<item><p>204a4</p><section>rgyud</section><text>pa las/ de na gnas pa'i sems can de dang de dag gi lus bkrus pa'i chus lus la reg par gyur na sdig pa'i las dang / kha na ma tho ba'i lci ba thams cad yongs su byang nas/ zhing yongs su dag pa gzhan dag tu pad+ma la rdzus te skye bar 'gyur bas mngal dang / drod gsher dang / sgo nga las skyes pa'i</text></item>
<item><p>204a5</p><section>rgyud</section><text>lus len par mi 'gyur na/ kha ton du 'don pa dang 'chang ba la lta smos kyang ci dgos/ gzungs 'di 'don cing yongs su 'dzin pa de dag lam du zhugs nas 'gro ba'i tshe rlung chen po langs te gang zag de'i lus dang / spu dang skra dang / gos la bus pa'i rlung gang yin pa de'i phyogs su song ba'i sems can</text></item>
<item><p>204a6</p><section>rgyud</section><text>gzhan gyi lus la reg par gyur na/ de dag gi sgrib pa dang / sdig pa'i las lci ba thams cad ma lus par yongs su 'byang bar 'gyur bas yang ngan 'gro gsum po dag gi rnam par smin pa myong bar mi 'gyur zhing rtag par sangs rgyas kyi spyan sngar skye bar 'gyur bas na 'don pa dang / yongs su 'dzin pa de</text></item>
<item><p>204a7</p><section>rgyud</section><text>dag gis thos pa'i phan yon ni bsam gyis mi khyab par rig par bya'o/ /'phags pa spyan ras gzigs dbang phyug thugs rje chen po'i gzungs phan yon dang bcas pa zhes bya ba mdo las btus pa rdzogs so// //dge slong shAkya ye shes kyis bsgyur ba'o// //</text></item>
<item><p>204b1</p><section>rgyud</section><text>@##/ /rgya gar skad du/ Ur+d+ha dza TA ma hA kalpa ma hA bo d+hi satwa bi kur+b+ba Na pa Ta la bi sa rAd b+ha ga ba tA Ar+ya tA rA mU la kalpa nA ma/ bod skad du/ ral pa gyen brdzes kyi rtog pa chen po/ /byang chub sems dpa' chen po'i rnam par 'phrul pa le'u rab 'byam las</text></item>
<item><p>204b2</p><section>rgyud</section><text>bcom ldan 'das ma 'phags ma sgrol ma'i rtsa ba'i rtog pa zhes bya ba/ 'phags pa spyan ras gzigs dbang phyug la phyag 'tshal lo/ /'di skad bdag gis thos pa dus gcig na/ bcom ldan 'das sgrol ma'i gru'i steng gi nam mkha'i mthil na rab tu bzhugs te/ ngo</text></item>
<item><p>204b3</p><section>rgyud</section><text>mtshar rmad du byung ba bsam gyis mi khyab pas rab tu phye ba'i byang chub sems dpa' 'dus pa'i dkyil 'khor dang ldan par bzhugs so/ /de nas bcom ldan 'das kyis gnas gtsang ma'i rigs kyi lha'i bu rnams la bka' stsal pa/ lha'i bu khyed rnams nyon cig /byang</text></item>
<item><p>204b4</p><section>rgyud</section><text>chub sems dpa' sems dpa' chen po spyan ras gzigs dbang phyug gi rmad du byung ba bsam gyis mi khyab pa'i cho 'phrul gyi spyod pa ting nge 'dzin dang / rdzu 'phrul gyi khyad par rnam par thar pa'i dkyil 'khor byang chub sems dpa'i rnam par 'phrul pa sems can thams cad nye</text></item>
<item><p>204b5</p><section>rgyud</section><text>bar 'tsho bar byed pa dang / tshe dang / nad med pa dang / dbang phyug dang / yid kyi shing rta yongs su rdzogs par byed pa'i rig sngags dang / gsang sngags kyi gzhi/ sems can thams cad la phan pa'i ched du bshad kyis/ de legs par nyon la</text></item>
<item><p>204b6</p><section>rgyud</section><text>legs par yid la gyis shig /ngas bshad do/ /de nas bcom ldan 'das la legs so zhes so/ /de nas gtsang ma'i ris kyi lha'i bu de rnams thal mo sbyar ba btud nas 'di skad ces gsol to/ /bcom ldan 'das byang chub sems dpa' sems dpa'</text></item>
<item><p>204b7</p><section>rgyud</section><text>chen po rnams kyis spyod pa ting nge 'dzin gyi khyad par so sor thob par byed pa/ rdo rje'i gdan gnon par byed pa/ bdud 'dul bar byed pa/ chos kyi 'khor lo rab tu skor bar byed pa/ nyan thos dang rang sangs rgyas thams cad nges par 'byung bar byed pa/ lha</text></item>
<item><p>205b1</p><section>rgyud</section><text>rgya gar skad du/ Ur+d+ha dza TA ma hA ka lA ma hA bo d+hi sat+wa bi kur+b+ba Na pa Ta la bi sa rA da b+ha ga ba tA A r+ya tA rA mU la kalpa nA ma/ bod skad du/ ral pa gyen brdzes kyi rtog pa chen po/ /byang chub sems dpa' chen po'i rnam par 'phrul pa le'u rab 'byams las</text></item>
<item><p>205b2</p><section>rgyud</section><text>bcom ldan 'das ma 'phags ma sgrol ma'i rtsa ba'i rtog pa zhes bya ba/ 'phags pa spyan ras gzigs dbang phyug la phyag 'tshal lo// 'di skad bdag gis thos pa dus gcig na/ bcom ldan 'das sgrol ma'i gru'i steng gi nam mkha'i mthil na rab tu bzhugs te/ ngo</text></item>
<item><p>205b3</p><section>rgyud</section><text>mtshar rmad du byung ba bsam gyis mi khyab pas rab tu phye ba'i byang chub sems dpa' 'dus pa'i dkyil 'khor dang ldan par bzhugs so// de nas bcom ldan 'das kyis gnas gtsang ma'i rigs kyi lha'i bu rnams la bka' stsal pa/ lha'i bu khyed rnams nyon cig/ byang</text></item>
<item><p>205b4</p><section>rgyud</section><text>chub sems dpa' sems dpa' chen po spyan ras gzigs dbang phyug gi rmad du byung ba bsam gyis mi khyab pa'i co 'phrul gyi spyod pa ting nge 'dzin dang/ phrul gyu khyad par rnam par thar pa'i dkyil 'khor byang chub sems dpa'i rnam par 'phrul pa sems can thams cad nye</text></item>
<item><p>205b5</p><section>rgyud</section><text>bar 'tsho bar byed pa dang / tshe dang / nad med pa dang / dbang phyug dang / yid kyi shing rta yongs su rdzogs par bye pa'i rig sngags dang/ gsang sngags kyi gzhi/ seems can thams cad la phan pa'i ched du bshad kyis/ de legs par nyon la</text></item>
<item><p>205b6</p><section>rgyud</section><text>legs par yid la gyis shig / ngas bshad do// de nas bcom ldan 'das la legs so zhes so// de nas gtsang ma'i ris kyi lha'i bu de rnams thal mo sbyar ba btud nas 'dis skad ces gsol to// bcom ldan 'das byang chub sems dpa' sems dpa'</text></item>
<item><p>205b7</p><section>rgyud</section><text>chen po rnams kyis spyod pa ting nge 'dzin gyi khyad par so sor thob par byed pa/ rdo rje'i gdan gnon par byed pa/ bdud 'dul bar byed pa/ chos kyi 'khor lo rab tu skor bar byed pa/ nyna tsho dang rang sangs rgyas thams cad nges par 'byung bar byed pa/ lha</text></item>
<item><p>206a1</p><section>rgyud</section><text>dang mi rnams su skye bar byed pa/ sdug bsngal thams cad rab tu zhi bar byed pa/ dbul ba dang nad kyis btab pa thams cad kyi nad sel bar byed pa nyid dang / 'jig rten dang 'jig rten las 'das pa thams cad kyi rig sngags dang / gsang</text></item>
<item><p>206a2</p><section>rgyud</section><text>sngags kyi spyod pa zil gyis mi non pa nyid dang / bsam pa thams cad yongs su rdzogs par byed pa de gsung du gsol/ de bzhin gshegs pa rnams thams cad don med par gsung bar byed pa ma lags na/ bcom ldan 'das byams pa'i sems dang /</text></item>
<item><p>206a3</p><section>rgyud</section><text>bdag cag dang / sems can thams cad la rjes su brtse ba nye bar bzung nas de gsung du gsol/ de nas bcom ldan 'das shAkya thub pas thams cad dang ldan pa'i 'khor gyi dkyil 'khor chen po la sangs rgyas kyi spyan gyis rnam par gzigs nas rnam par dag</text></item>
<item><p>206a4</p><section>rgyud</section><text>pa'i yul la 'od zer rnam par 'phro ba rnam par 'joms pa zhes bya ba'i ting nge 'dzin la snyoms par zhugs so/ /snyoms par zhugs ma thag tu bcom ldan 'das kyi mdzod spu nas me tog lta bu'i byang chub sems dpa' rnams kun du skul bar byed pa zhes bya ba'i</text></item>
<item><p>206a5</p><section>rgyud</section><text>'od zer bye ba khrag khrig brgya stong gis yongs su bskor ba nyid kyis bcom ldan 'das la lan gsum bskor ba byas nas stong gsum gyi stong chen po'i 'jig rten gyi khams mtha' yas pa 'das nas nub phyogs kyi char gang gA'i klung brgya stong phrag gi bye ma dang mnyam pa'i</text></item>
<item><p>206a6</p><section>rgyud</section><text>'jig rten gyi khams las 'das pa na/ bde ba can zhes bya ba'i 'jig rten gyi khams kyi rjes su zhugs te/ gang du de bzhin gshegs pa tshe dpag med bzhugs pa der byang chub sems dpa' sems dpa' chen po spyan ras gzigs dbang phyug kyang sngon gyi smon</text></item>
<item><p>206a7</p><section>rgyud</section><text>lam gyi dbang gis byang chub sems dpa' sems dpa' chen po'i spyod pa la so sor gnas pa rnams kyi thabs cig tu bzhugs pa de 'od zer gyi snang ba mthong bas cung zad rab tu bzhad pa'i zhal de nyid kyis byang chub sems dpa'i tshogs rnams la bka' stsal to/ /kye rgyal</text></item>
<item><p>206b1</p><section>rgyud</section><text>ba'i sras rnams 'di ni bdag cag rnams kun du skul bar byed pa'i 'od zer 'dir 'ongs pa yin par khyed cag gis shes par gyis shig /de nas yang sems dpa' chen po de rnams spyan 'dzums pa spyan gdangs nas/ 'di'i 'od zer gyi snang ba gang yin pa der mngon</text></item>
<item><p>206b2</p><section>rgyud</section><text>par phyogs te gnas so/ /de nas kun du skul bar byed pa'i 'od zer des bde ba can gyi 'jig rten gyi khams chen po kun du snang bas kun du snang bar byas nas bcom ldan 'das de bzhin gshegs pa tshe dpag med la lan gsum bskor ba byas nas byang chub sems</text></item>
<item><p>206b3</p><section>rgyud</section><text>dpa' sems dpa' chen po spyan ras gzigs kyi ye shes kyi spyi bor nub par gyur to/ /de nas sems dpa' chen po de stan las langs nas/ bcom ldan 'das de bzhin gshegs pa 'od dpag med la lan gsum bskor ba byas nas mgo bos rab tu phyag 'tshal</text></item>
<item><p>206b4</p><section>rgyud</section><text>te pus mo g.yas pa'i lha nga sa la btsugs nas bcom ldan 'das la 'di skad ces gsol to/ /bcom ldan 'das dgongs su gsol bdag cag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa gang na ba der</text></item>
<item><p>206b5</p><section>rgyud</section><text>song ste bcom ldan 'das mi mjed kyi khams de dang / bcom ldan 'das shAkya thub pa la blta ba dang / phyag 'tshal zhing bsnyen bkur ba dang / rig sngags dang gsang sngags kyi spyod pa dang / sgrub thabs kyi cho ga dang / dkyil 'khor gyi cho ga'i rtog</text></item>
<item><p>206b6</p><section>rgyud</section><text>pa dang / gsang ba'i ras ris kyi cho ga dang / bzlas pa dang / rig pa'i dbang bskur ba thams cad khyad par du bstan pas sems can thams cad kyi bsam pa yongs su rdzogs par 'tshal lo/ /de skad ces gsol pa dang / bcom ldan 'das de bzhin gshegs</text></item>
<item><p>206b7</p><section>rgyud</section><text>pa 'od dpag tu med pas byang chub sems dpa' sems dpa' chen po de la 'di skad ces bka' stsal to/ /sems dpa' chen po gang da lta de'i dus la bab par shes na song shig /nga'i tshig gis kyang bcom ldan 'das shAkya thub pa la gnod pa chung ngam/ nyam nga ba</text></item>
<item><p>207a1</p><section>rgyud</section><text>chung ngam/ ldang ba yang ngam/ reg par gnas sam zhes rmed par bya'o/ /de nas yang bcom ldan 'das de bzhin gshegs pa 'od dpag tu med pas byang chub sems dpa' sems dpa' chen po spyan ras gzigs dbang phyug la bka' stsal to/ /</text></item>
<item><p>207a2</p><section>rgyud</section><text>sems dpa' chen po gang gA'i klung brgya stong phrag gang gA'i bye ma la sogs pa'i de bzhin gshegs pa dgra bcom pa yang dag par rdzogs pa'i sangs rgyas rnams kyis kyang khyod kyi rigs dang / gsang sngags kyi spyod pa dang / dkyil 'khor gyi rtog pa dang / gsang</text></item>
<item><p>207a3</p><section>rgyud</section><text>ba'i dbang bskur ba dang / phyag rgya dang / ras ris kyi cho ga dang / sbyin sreg dang / bzlas pa'i nges pa bsam pa thams cad yongs su rdzogs par byed pa/ sems can thams cad kun nas dga' bar byed pa/ rin po che snang ba'i le'u rab 'byam</text></item>
<item><p>207a4</p><section>rgyud</section><text>'das pa dang ma 'ongs pa dang / da ltar byung ba'i ye shes rnams kyis rang gi rig sngags dang / gsang sngags la 'jug par byed pa ston pa/ mthar thug par zin pa dang / nang gi dus dang ldan pa dang / dam tshig rab 'byam gyi le'u dang / 'jig</text></item>
<item><p>207a5</p><section>rgyud</section><text>rten dang / 'jig rten las 'das pa mtha' dag ma lus par bsdus pa/ sangs rgyas dang / byang chub sems dpa' thams cad dang / 'phags pa nyan thos dang / rang sangs rgyas dang / byang chub sems dpa'i sa la bzhugs pa dang / spyod pa</text></item>
<item><p>207a6</p><section>rgyud</section><text>mthar thug pa gsung ba dang ldan pa dag gsungs pa la'ang / 'di la rjes su yi rang ba kho na'o/ /sems dpa' chen po/ da lta de'i dus la bab par shes na khyod song shig /shAkya thub pa'i drung du de la mngon du phyogs pas dam pa'i chos kyi rnam grangs</text></item>
<item><p>207a7</p><section>rgyud</section><text>'di nyon la khyod kyang smra bar 'gyur ro/ /'di la yang rtsa ba'i rig sngags su 'gyur ba ni/ na mo rat+na tra yA ya/ na mo a mi tA b+hA ya/ ta thA ga tA ya/ aR+ha te samyak+saM bud d+hA ya/ na ma Ar+ya a ba lo ki te shwa rA ya/ bo d+hi satwA ya/ ma hA sa twA</text></item>
<item><p>207b1</p><section>rgyud</section><text>ya/ na mo b+ha ga ba t+yai Ar+ya tA rA yai/ bo d+hi satwA yai/ tad+ya thA/ tA re r-i dzu ka d+harma ni t+ya te/ tA re tut+tA re/ shAn+ta d+harma nir+yA te/ tA re a na b+hi lA pya/ d+harma nir+ya te/ tut+tA re/ tu re tu re hi ni/ tra sa ni tra sa ni/ o ha ni/ mo ha</text></item>
<item><p>207b2</p><section>rgyud</section><text>ni/ dzam+b+ha ni/ stam+b+ha ni/ pra b+he/ tsan+d+ra pra b+he hi li hi li/ tsi li tsi li/ b+he ga sA mi ni/ kuN+Di kuN+Di ma hA kuN+Da/ d+ha ra d+ha ra/ d+ha na pa ni tA re/ hu ru hu ru/ ku ru ku ru/ a haM yA ya/ tsin+ta yA mi tsin+ta d+ha mi ku ru swA d+hA ya swA hA/ 'di ni sems</text></item>
<item><p>207b3</p><section>rgyud</section><text>dpa' chen po khyod kyi 'phags ma sgrol ma'i rtsa ba'i rig pa de yin te/ de bzhin gshegs pa rnams thams cad kyis gsungs shing / gsung bar 'gyur ba ste/ khyod kyis kyang da lta smra bar 'gyur ro/ /mi mjed kyi 'jig rten gyi khams dri rgyas pas rnam par</text></item>
<item><p>207b4</p><section>rgyud</section><text>phye ba'i mthar shAkya thub pa byon te/ shAkya thub pas rjes su gnang ba'o/ /'di la mchog gi snying por 'gyur ba yang / na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ tA re tut+tA re tu re swA hA/ 'di la nye ba'i snying po yang /</text></item>
<item><p>207b5</p><section>rgyud</section><text>na mo rat+na tra yA ya/ na maHsarba bud+d+ha bod+hi satwA nAM/ oM ku ru kul+le swA hA/ de nas byang chub sems dpa' sems dpa' chen po 'phags pa spyan ras gzigs dbang phyug bcom ldan 'das kyis rjes su gnang nas/ byang chub sems dpa'i spyod pa'i rgyu mthun pa byang chub kyi snying po</text></item>
<item><p>207b6</p><section>rgyud</section><text>kun du thob par byed pa thams cad kyi bkod pa'i rgyan zhes bya ba'i ting nge 'dzin la snyoms par zhugs so/ /snyoms par zhugs ma thag tu phyogs bzhi rnams dang / steng dang / 'og dang / thad ka'i mthar thug pa'i thams cad du thams cad dang ldan pa'i phyogs</text></item>
<item><p>207b7</p><section>rgyud</section><text>kyi 'jig rten gyi khams su rdzogs pa'i sangs rgyas bcom ldan 'das rnams kyis kun du gang bar gyur to/ /rgyal ba'i sras po legs so legs so/ /gang khyod kyi ting nge 'dzin khyad par 'di lta bu la snyoms par zhugs pa ni nyan thos dang rang sangs rgyas thams</text></item>
<item><p>208a1</p><section>rgyud</section><text>cad kyis mi nus te/ byang chub sems dpa'i spyod pa la rab tu zhugs pa sa bcu la rab tu bzhugs pa rnams kyis kyang snyoms par 'jug par mi nus so/ /de nas bcom ldan 'das de bzhin gshegs pa 'od dpag med sangs rgyas bcom ldan</text></item>
<item><p>208a2</p><section>rgyud</section><text>'das de rnams kyis thabs cig byams pa dang bcas pa bcom ldan 'das ma 'phags ma sgrol ma'i mchog gi snying po mchog gsang ba don thams cad sgrub par byed pa yi ge gcig pa zhes bya ba mchog tu gsang ba'i sems can thams cad kyi las thams cad byed ma/</text></item>
<item><p>208a3</p><section>rgyud</section><text>rig sngags gzhan rnams kyis kyang rig sngags dang gsang sngags kyi spyod pa'i khyad par gyis sgrub par byed pa dang mthun pa'i rig sngags gsung bar gyur to/ /de nas bcom ldan 'das de bzhin gshegs pa tshe dpag med yud tsam zhig ci yang mi gsung bar gyur to/ /</text></item>
<item><p>208a4</p><section>rgyud</section><text>thams cad du thams cad dang ldan pa'i 'jig rten la sangs rgyas kyi spyan gyis kun du gzigs nas sangs rgyas bcom ldan 'das rnams kyi dgongs pa byams pa'i bdag nyid kyi sems kyis rig sngags gsungs par gyur to/ /na maHsarba bud+d+ha nAM/ oM gIH</text></item>
<item><p>208a5</p><section>rgyud</section><text>'di ni bcom ldan 'das ma'i mchog gi snying po las thams cad byed pa'o/ /de nas byang chub sems dpa' sems dpa' chen po spyan ras gzigs dbang phyug ting nge 'dzin de las langs nas 'di lta ste/ skyes bu stobs dang ldan pa zhes bya ba de lag pa bskum pa las rkyong</text></item>
<item><p>208a6</p><section>rgyud</section><text>ba'am/ brkyang pa las skum pa dang se go la gtogs pa tsam gyis kyang mig 'byed 'dzums pa skad cig tsam gyis ting nge 'dzin rdzu 'phrul gyi stobs mgyogs pa'i blo zhes bya ba'i ting nge 'dzin gyi khyad par rnam par 'phrul pa nyid ces bya ba la snyoms par zhugs te mi mjed kyi 'jig rten</text></item>
<item><p>208a7</p><section>rgyud</section><text>gyi khams su 'ongs nas kyang slar 'khod de steng gi nam mkha'i mthil du nor bu rin po che chen po la so sor 'khod pa'i 'khor gyi dkyil 'khor chen po'i nang du 'khod nas thams cad dang ldan pa'i 'khor gyi dkyil 'khor du 'od zer chen po'i kun du snang bas kun du snang bar byas nas</text></item>
<item><p>208b1</p><section>rgyud</section><text>rin po che'i snang ba'i bdag po'i rgyan gsal bar byed pa zhes bya ba'i ting nge 'dzin la snyoms par zhugs par gyur to/ /byang chub sems dpa' sems dpa' chen po spyan ras gzigs dbang phyug ting nge 'dzin la snyoms par zhugs ma thag tu khang pa brtsegs pa rin po che</text></item>
<item><p>208b2</p><section>rgyud</section><text>du mas rnam par phye ba dang / rin po che'i gdugs du mas dpag tshad brgya stong phrag tu khyab pa dang / lha'i gos dang / dar gyi rgyan gyis mdzes par spras pa dang / lha'i me tog dang / ba dan dang / rgyal mtshan dang / phreng ba dang / rin po che</text></item>
<item><p>208b3</p><section>rgyud</section><text>g.yer kha'i dra ba bcings pa/ sgra snyan pa 'khrol ba 'jug pa dang / byang chub sems dpa' so sor gnas par byed pa/ lha'i dri dang / phreng ba dang / byug pa dang / phye ma'i char 'bebs par byed pa/ mngon par sprul te bcom ldan 'das shAkya</text></item>
<item><p>208b4</p><section>rgyud</section><text>thub pa la mchod pa'i las ngo mtshar rmad du byung ba'i cho 'phrul byang chub sems dpa'i rnam 'phrul mthong ngo / /de nas gnas gtsang ma'i ris kyi lha'i bu de rnams dga' ba dang bcas pa spu zing zhes byed do/ /lha'i gnas thams cad rab tu g.yos pa dang ldan pa</text></item>
<item><p>208b5</p><section>rgyud</section><text>mthong nas skrag cing / snying 'dar te 'on te 'byor pa yongs su nyams sam ci zhes phan tshun thabs su skad mthon pos smra bar rtsom zhing / 'di skad ces kyang smras so/ /bcom ldan 'das yongs su skyobs shig /shAkya thub pa yongs su</text></item>
<item><p>208b6</p><section>rgyud</section><text>skyobs shig /de nas bcom ldan 'das kyis thams cad dang ldan pa'i lha'i 'khor la bka' stsal to/ /ma 'jigs shig /ma 'jigs shig /'di ni byang chub sems dpa' sems dpa' chen po spyan ras gzigs dbang phyug de bzhin gshegs</text></item>
<item><p>208b7</p><section>rgyud</section><text>pa tshe dpag med kyi sangs rgyas kyi zhing kun nas me tog can lta bu nas nga nyid lta ba dang phyag 'tshal zhing bsnyen bkur bar 'dod de/ don chen po spyod pa dang / rig sngags kyi tshig dang / chos kyi tshig rmad du byung ba yang nges par bstan pa'i phyir 'ongs so/ /</text></item>
<item><p>209a1</p><section>rgyud</section><text>de nas bcom ldan 'das shAkya thub pa la lan gsum bskor ba byas nas/ bcom ldan 'das la mig mi 'dzums par bltas te zhabs gnyis la btud nas yi ge'i tshig rab tu smras pa 'di rnams kyis bcom ldan 'das la mngon par</text></item>
<item><p>209a2</p><section>rgyud</section><text>bstod do/ /phyag 'tshal skyes bu mkhyen khyod la/ /phyag 'tshal skyes bu mchog khyod la/ /spyod pa'i don kun sgrub pa po/ /phyag 'tshal skyes bu gtso khyod la/ /don med thams cad bzlog pa po/ /phyag 'tshal skyes bu seng ge khyod/ /ngan song thams</text></item>
<item><p>209a3</p><section>rgyud</section><text>cad 'joms pa po/ /dpa' bo chen po khyod phyag 'tshal/ /bsod nams dri ni mtha' yas pa/ /phyag 'tshal skyes bu pad dkar khyod/ /srid gsum 'dam ni rnam sbyong ba/ /phyag 'tshal skyes bu pad+ma khyod/ /sdug bsngal thams cad rnam grol</text></item>
<item><p>209a4</p><section>rgyud</section><text>byed/ /thams cad grol khyod phyag 'tshal lo/ /gdung ba thams cad legs 'dul byed/ /zhi ba khyod la phyag 'tshal lo/ /sngags kyi spyod don sgrub pa po/ /thams cad khyod la phyag 'tshal lo/ /bkra shis kun gyis bkra shis pa/ /bkra</text></item>
<item><p>209a5</p><section>rgyud</section><text>shis khyod la phyag 'tshal lo/ /chos rnams thams cad kun tu rtogs/ /sangs rgyas dam tshig khyod phyag 'tshal/ /chos rnams kun gyi de bzhin nyid/ /spros pa med pa'i rnam pa ni/ /yang dag rjes 'jug ston pa po/ /de bzhin gshegs pa</text></item>
<item><p>209a6</p><section>rgyud</section><text>khyod phyag 'tshal/ /shes dang shes bya'i dngos po kun/ /legs par byas shing yang dag thos/ /theg gsum lam dang myang 'das la/ /rab tu gnas 'jug rab gnas pa/ /kun mkhyen khyod la phyag 'tshal lo/ /zhes yi ge'i tshig rab tu</text></item>
<item><p>209a7</p><section>rgyud</section><text>smras pa 'di rnams kyis bstod pa'i tshig gis bcom ldan 'das kyi spyan sngar mngon par bstod nas 'di skad ces kyang gsol to/ /bcom ldan 'das 'di nas gang gA'i klung brgya stong phrag gi bye ma dang mnyam pa'i 'jig rten gyi khams 'das nas nub phyogs kyi char</text></item>
<item><p>209b1</p><section>rgyud</section><text>kun nas me tog ldan zhes bya ba'i sangs rgyas kyi zhing du gyur ba der/ bde ba can zhes bya ba'i 'jig rten gyi khams gang na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar</text></item>
<item><p>209b2</p><section>rgyud</section><text>gshegs pa/ 'jig rten mkhyen pa/ bla na med pa/ skyes bu 'dul ba'i kha lo sgyur ba/ lha dang mi rnams kyi ston pa/ tshe dpag tu med pa bzhugs te/ de chos ston par mdzad pa ni/ thog mar dge ba/ bar du dge ba/ tha mar dge ba/</text></item>
<item><p>209b3</p><section>rgyud</section><text>don bzang po tshig 'bru bzang po ma 'dres pa/ yongs su dag pa/ yongs su byang ba'i tshangs par spyod pa/ yang dag par ston par mdzad cing de 'di ltar bzhugs te 'tsho zhing gzhes la chos kyang ston par mdzad do/ /rig sngags dang gsang sngags kyi don gyi</text></item>
<item><p>209b4</p><section>rgyud</section><text>spyod pa rnams dang / byang chub sems dpa'i sde snod dang / lam gsum gyi spyod pa'i rjes su 'jug pa'i lam dang / skyob pa dang / gnas dang / skyabs dang / dpung gnyen dang / bde ba dang / shin tu mthar thug pa dang / shin tu yongs su</text></item>
<item><p>209b5</p><section>rgyud</section><text>mthar gtugs pas sems can thams cad la ston te/ bcom ldan 'das de nyid kyi mdzad pas rjes su gnang nas bcom ldan 'das kyi zhabs drung dang / nye ba 'dir 'ongs te bcom ldan 'das de bzhin gshegs pa 'od dpag med de bcom ldan 'das la</text></item>
<item><p>209b6</p><section>rgyud</section><text>gnod pa chung ngam/ nyam nga ba chung ngam/ ldang ba yang ngam/ bsnyun mi mnga' 'am/ bde ba la reg par gnas sam zhes yongs su 'dri bar byed de/ 'di skad ces kyang gsung ngo / /gang rnam pa 'di lta bu'i snyigs ma'i dus gang du bcom ldan</text></item>
<item><p>209b7</p><section>rgyud</section><text>'das shAkya thub pa'i sku de yang chos ston par mdzad cing rjes su rtogs par bya ba'i skye bo la lam gsum gyi byang grol dang / lha dang / mi rnams kyi skye ba rnyed par mdzad pa de ni ngo mtshar ro/ /bcom ldan 'das shAkya thub pa de'i brtson 'grus kyis gang du skal ba</text></item>
<item><p>210a1</p><section>rgyud</section><text>med pa'i sems can gyi tshogs srid pa gsum yang dag par 'joms pa'i lam du mthar thug par 'jug par byed gtan du grub pa dang / bde ba'i rjes su mthun pa'i mya ngan las 'das pa la sems can rnams rab tu 'god par mdzad pa ni</text></item>
<item><p>210a2</p><section>rgyud</section><text>ngo mtshar ro/ /bcom ldan 'das 'on kyang sangs rgyas bcom ldan 'das kyi thugs ni sangs rgyas bcom ldan 'das kho nas mkhyen gyis/ bdag gis sangs rgyas bcom ldan 'das rnams kyi ngo mtshar rmad du byung ba bsam gyis mi khyab</text></item>
<item><p>210a3</p><section>rgyud</section><text>pa'i rnam par 'phrul pa rnams/ sangs rgyas kyi rnam 'phrul du shes par 'dod pa'am/ thugs kyi spyad pa spyod pa la rab tu 'jug pa'i sgrub pa dang / sems pa shes par 'dod pa'am/ mtha' dag nges par ston pa ni bskal pa bye ba khrag khrig brgya stong</text></item>
<item><p>210a4</p><section>rgyud</section><text>phrag rnams kyis kyang brjod par yang ga la nus/ gang yang de bzhin gshegs pa rnams kyis de bzhin gshegs pa rnams sgrub pa bsdus pa dang / so so ba ma lus pa'i ngo bo 'dus ma byas pa'i chos nyid du blta bar bya ste/ mthong bas spang bar bya ba spong</text></item>
<item><p>210a5</p><section>rgyud</section><text>ba dang / ring por mi thogs par spyod pa smra bar 'dod pa 'am/ yon tan ston par 'dod pa ni de bzhin gshegs pa bcom ldan 'das kho nas mkhyen gyis/ bdag gis ni ma yin no/ /de nas byang chub sems dpa' sems dpa' chen po spyan ras</text></item>
<item><p>210a6</p><section>rgyud</section><text>gzigs dbang phyug gis rdzu 'phrul gyi rnam par 'phrul pa sprul te/ rin po che chen po'i pad+ma la bcom ldan 'das shAkya thub pa la blta bzhin du bzhugs so/ /de nas bcom ldan 'das de bzhin gshegs pa shAkya thub pas byang chub sems dpa' sems</text></item>
<item><p>210a7</p><section>rgyud</section><text>dpa' chen po spyan ras gzigs dbang phyug la rnam pa sna tshogs pa'i gtam gyi rjes su 'brangs pa'i de bzhin gshegs pa'i gtam gyis mthar gyi dri ba sngon du 'gro bas phan tshun chos bstan pa'i mthar rigs kyi byang chub sems dpa'i spyod pa sgrub pa'i don du</text></item>
<item><p>210b1</p><section>rgyud</section><text>nye bar tshogs pa rnams la tshangs pa'i dbyangs dang / ka la ping ka dang / ku ta ra dang / bi ta ras bsgrubs pa'i rnga bo che'i dbyangs su grags pa'i sgra dbyangs kyis byang chub sems dpa' sems dpa' chen po 'phags pa spyan ras gzigs dbang phyug</text></item>
<item><p>210b2</p><section>rgyud</section><text>la bka' stsal pa/ sems dpa' chen po khyod legs par 'ongs sam/ sems dpa' chen po'i spyod pa dang / sangs rgyas thams cad kyi byin rlabs sgrub pa dang / byang chub sems dpa' thams cad don yang dag par thob par byed pa dang / rig sngags dang /</text></item>
<item><p>210b3</p><section>rgyud</section><text>gsang sngags kyi tshig thams cad dang / gsang ba'i dbang bskur ba dang bcas pa dang / phyag rgya dang / dkyil 'khor dang / rtog pa'i dbang bskur ba dang / tshe dang / nad med pa dang / dbang phyug dang / bsam pa thams cad yongs su rdzogs par</text></item>
<item><p>210b4</p><section>rgyud</section><text>byed pa dang / sgrub thabs thams cad kyi cho ga'i rgyud dang / shes pa dang shes bya dus kyi mthar nub pa dang / rgyal srid dang / zhing 'das pa dang / ma 'ongs pa dang / da ltar byung ba mdor bsdus pa las/ sems can thams cad kyi bsam pa thams cad</text></item>
<item><p>210b5</p><section>rgyud</section><text>yongs su rdzogs par byed pa dang / rang gi yon tan 'byung ba/ gsang sngags kyi spyod pa'i mthar 'jug par byed pa/ sems can gzhan dga' bar byed pa/ mi snang ba dang nam mkhar 'gro bar byed pa/ rkang pa rab tu brgyus pa/ yid gzhungs par byed</text></item>
<item><p>210b6</p><section>rgyud</section><text>pa/ 'chugs par byed pa/ sa 'og tu rab tu 'jug par byed pa/ mngon par spyod par byed pa/ don thams cad thob pa/ 'bras bu dang bcas pa/ gnod sbyin dang / gnod sbyin mo dang / ci bgyi dang / sha za dang / 'byung po thams cad</text></item>
<item><p>210b7</p><section>rgyud</section><text>'gugs par byed pa/ byis pa dang / rgan po dang / lang tsho ji ltar gnas bzhin du gnas par byed pa ste/ mdor bsdus na las thams cad byed pa/ yid kyi shing rta thams cad rdzogs par byed pa/ rgyas pa can dang / zhi ba can gyi las rab tu byed pa/</text></item>
<item><p>211a1</p><section>rgyud</section><text>ji lta ji ltar rab tu sbyar bar bya bzhin pa/ de lta de ltar bsgrub par bya bzhin pa/ byang chub sems dpa'i sde snod dang ldan pa phal po che rtog pa chen po rin po che'i le'u rab 'byam ngas rjes su gnang / sangs rgyas thams cad kyis</text></item>
<item><p>211a2</p><section>rgyud</section><text>gsungs pa/ dag pa'i sems can rig sngags dang gsang sngags kyi spyod pa'i don/ chos kyi mdzod/ skye bo mang po la phan pa'i ched dang / skye bo mang po la bde ba'i ched du/ lha dang mi rnams dang / sems can thams cad la ston cig /de</text></item>
<item><p>211a3</p><section>rgyud</section><text>nas yang byang chub sems dpa' sems dpa' chen po spyan ras gzigs dbang phyug sangs rgyas kyi byin gyi rlabs kyis kun tu skul bar byed pa rgyan bkod pa'i 'od zer snang ba zhes bya ba'i ting nge 'dzin la snyoms par zhugs so/ /snyoms par zhugs ma thag tu</text></item>
<item><p>211a4</p><section>rgyud</section><text>dag pa'i sems can du ma gang gA'i klung gi bye ma snyed kyi 'jig rten gyi khams dang / sangs rgyas kyi zhing rnams 'od zer gyi snang bas ji srid 'og min gyi srid pa nas ji srid mnar med pa'i dmyal ba chen po'i bar gyi sems can gang la la sdug bsngal gyis shin tu</text></item>
<item><p>211a5</p><section>rgyud</section><text>gdungs pa'i sdug bsngal thams cad rab tu zhi bar byed pa'i 'gro ba rnams zhi ba dang / nyan thos dang rang sangs rgyas dang / byang chub sems dpa' dang / sangs rgyas thams cad bcom ldan 'das kyis yang dag par bskul nas slar yang 'od zer de byang chub sems</text></item>
<item><p>211a6</p><section>rgyud</section><text>dpa' sems dpa' chen po spyan ras gzigs dbang phyug gi spyi bor nub par gyur to/ /'di la gzhan shar phyogs la sogs pa rnam par gnas pa'i sangs rgyas kyi zhing gang yin pa der sangs rgyas bcom ldan 'das rnams bskul ba'i 'od zer des rlung gi dkyil</text></item>
<item><p>211a7</p><section>rgyud</section><text>'khor yang dag par bskul bas bsgrubs pa 'di lta ste/ de bzhin gshegs pa zla ba nyid kyi snang ba dri kun du gsal ba'i dpal zhes bya ba dang / de bzhin gshegs pa sman gyi bla baiDUr+ya 'od kyi rgyal po zhes bya ba dang / de bzhin gshegs pa kun du snang ba'i</text></item>
<item><p>211b1</p><section>rgyud</section><text>dpal zhes bya ba dang / de bzhin gshegs pa yang dag par 'phags pa'i rgyal po zhes bya ba dang / de bzhin gshegs pa sA la'i dbang po'i rgyal po zhes bya ba dang / de bzhin gshegs pa 'jig rten dbang phyug rgyal po zhes bya ba dang / de bzhin gshegs</text></item>
<item><p>211b2</p><section>rgyud</section><text>pa tshe dang ye shes dpag tu med pa rnam par nges pa'i rgyal po zhes bya ba dang / de bzhin gshegs pa kun du snang ba mtha' yas pa'i rgyal po zhes bya ba dang / de bzhin gshegs pa bai DUr+ya'i snang ba'i 'od zer gyi rgyal po zhes bya ba dang / de lta bu la sogs pa'i</text></item>
<item><p>211b3</p><section>rgyud</section><text>sangs rgyas bcom ldan 'das byang chub sems dpas yongs su bskor ba mtha' yas shing mu med pa'i 'jig rten gyi khams rnams su de bzhin gshegs pa dgra bcom pa yang dag par rdzogs pa'i sangs rgyas mi mjed kyi 'jig rten gyi khams su sgrol ma'i gru'i tshal na</text></item>
<item><p>211b4</p><section>rgyud</section><text>gnas pa'i de bzhin gshegs pa dgra bcom pa yang dag par rdzogs pa'i sangs rgyas shAkya thub pa dang / byang chub sems dpa' sems dpa' chen po spyan ras gzigs dbang phyug rig sngags dang gsang sngags kyi spyod pa nges par ston pa'i tshig gi don gyi le'u rab 'byam</text></item>
<item><p>211b5</p><section>rgyud</section><text>gsungs pa de la sangs rgyas bcom ldan 'das de rnams 'dzum pa yang dag par ston par mdzad do/ /de bzhin du lho dang / nub dang / byang gi phyogs rnams su/ phyogs bral rnams su zhes pas/ steng dang / 'og dang / thad ka thams</text></item>
<item><p>211b6</p><section>rgyud</section><text>cad du thams cad dang ldan pa'i sangs rgyas kyi zhing rnams su snang bar byas nas sangs rgyas kyi zhing rnams su thams cad du yang bdud kyi gnas thams cad spa bkong bar byas te/ byang chub sems dpa'i tshogs kyis yongs su bskor ba dang bcas pa nyan thos kyi</text></item>
<item><p>211b7</p><section>rgyud</section><text>dge 'dun dang bcas pas mdun du bdar nas de bzhin gshegs pa'i spyod yul la gnas pa sangs rgyas kyi rnam par 'phrul pa byang chub sems dpa'i bdag nyid chen po nyid lta bar 'dod pa/ mchog gi rig pa'i rjes su spyod pa sgrub pa'i ting nge 'dzin gyi khyad</text></item>
<item><p>212a1</p><section>rgyud</section><text>par gyi le'u rab 'byam de bzhin gshegs pa'i bstan pa thogs pa med pa yang gsal bar byed 'dod pas so sor 'khod par gyur to/ /'di lta ste/ lag bzang dang / rin chen bzang po dang / brtul zhugs bzang po dang / spyan</text></item>
<item><p>212a2</p><section>rgyud</section><text>bzang po dang / dga' ba bzang po dang / chos gos bzang po dang / dngos grub 'char bzang dang / thams cad 'phags dang / chos 'phags dang / rin chen 'phags dang / rin chen dpal dang / lhun po'i dpal dang / bsam gyis mi khyab pa'i</text></item>
<item><p>212a3</p><section>rgyud</section><text>dpal dang / 'od byed dpal dang / rab snang dpal dang / snang ba'i dpal dang / don thams cad kyi dpal dang / lag na thams cad rin chen dang / gtsug na nor bu dang / lag na rin chen dang / lag na lhun po'i rgyal mtshan dang / rnam</text></item>
<item><p>212a4</p><section>rgyud</section><text>par snang mdzad snying po dang / rin chen snying po dang / ye shes snying po dang / don bsam gyis mi khyab pa'i snying po dang / chos 'phags snying po dang / mchod sbyin tog dang / tog bzang po dang / mtha' yas tog dang / 'od zer tog dang / dri med</text></item>
<item><p>212a5</p><section>rgyud</section><text>tog dang / ma lus tog dang / nam mkha'i tog dang / rin chen tog dang / 'brug sgra dbyangs dang / rnga bo che'i nga ro'i rgyal po dang / mtha' yas gsal ba'i ye shes rgyal po dang / mun pa mun nag thams cad rnam par sel ba'i rgyal po dang /</text></item>
<item><p>212a6</p><section>rgyud</section><text>rnam par g.yeng ba thams cad 'joms pa'i rgyal po dang / spyod pa thams cad phul du byung ba'i ye shes kyi rgyal po dang / 'jig rten dbang po'i rgyal po dang / phul du byung ba'i dbang po'i rgyal po dang / rnam par sel ba'i rgyal po dang / mi g.yo ba'i rgyal po</text></item>
<item><p>212a7</p><section>rgyud</section><text>dang / nyi ma'i rgyal po dang / thams cad gsal ba yang dag par 'phags pa'i rgyal po dang / rang bzhin yang dag par 'phags pa'i rgyal po dang / dngos po med par yang dag par 'phags pa'i rgyal po dang / phyogs lhag pa'i rgyal po dang / rang</text></item>
<item><p>212b1</p><section>rgyud</section><text>gi dngos po med par snang ba dang / bsod nams snang ba dang / kun du lta ba'i snang ba dang / 'od dpag med dang / dpag yod snang ba dang / spyan bzang snang ba dang / legs 'byung snang ba dang / mtha' yas snang ba dang / mi tshugs snang ba</text></item>
<item><p>212b2</p><section>rgyud</section><text>dang / ma sgyur ba dang / 'og min dang / dri med dang / me dang / snang ba dang / blo gros dang / rtogs pa dang / bde ba dang / bde ba'i mu khyud dang / mu khyud kyi tog dang / 'dod pa'i lha dang / lha'i lha dang / lte ba rgyas pa dang / 'jig</text></item>
<item><p>212b3</p><section>rgyud</section><text>rten zhi ba dang / nye ba'i 'chi ltas dang / rnga bo che dang / grub pa dang / dkar por grags pa dang / lha rab tu bzod dka' la gdul dka' ba dang / gsal dka' ba dang / ring du song ba dang / ring por len dang / ring por gnas dang / mtho zhing</text></item>
<item><p>212b4</p><section>rgyud</section><text>mtho ba'i mun pa dang / mkha' snang dang / kun nas snang dang / snang min dang / khyu mchog dang / kun nas snang ldan dang / nges par mnyam pa dang / lha chen po dang / shin tu nges pa'i dkyil 'khor dang / dri ma mthar thug pa dang / mnyam</text></item>
<item><p>212b5</p><section>rgyud</section><text>pa'i mtshan ma bzang po dang / dkar po dang / i mi ki mi dang / tha chung dang / dka' bas 'tsho ba dang / bde bar 'tsho ba dang / legs par skyes pa dang / du ba'i tog dang / mchod sbyin tog dang / dkar po'i tog dang / tog bzang po dang /</text></item>
<item><p>212b6</p><section>rgyud</section><text>dbyig gi tog dang / nor dgag tu med pa dang / pha chen po dang / do shal phyed pa dang / 'jig rten grags pa dang / kun du grags pa dang / chen por grags pa dang / mchog tu grags pa dang / skyes pa dang / snang ba dang / ci bgyi dang /</text></item>
<item><p>212b7</p><section>rgyud</section><text>mnyam par byed pa dang / 'jig rten byed pa dang / snang ba byed pa dang / nyin mor byed pa dang / 'byung bar byed pa dang / don thams cad byed pa dang / grub par byed pa dang / 'od byed pa dang / kun du gsal bar byed pa dang / rnga bo che'i dbyangs</text></item>
<item><p>213a1</p><section>rgyud</section><text>dang / sgra dbyangs dang / dbyangs bzang dang / mtha' yas dbyangs dang / tog gi dbyangs dang / 'byung ba'i thub pa dang / gser thub dang / log par dad sel dang / 'od srung dang / gtsug tor can dang / thams cad skyob dang /</text></item>
<item><p>213a2</p><section>rgyud</section><text>rnam par gzigs dang / shAkya thub pa zhes bya ba 'di rnams kyis dang / sangs rgyas bcom ldan 'das gzhan mang po rnams kyis kyang 'khor gyi dkyil 'khor chen po kun du snang bar byas nas pad+ma'i gdan la so sor bzhugs par gyur to/ /de ltar byang chub sems dpa'i</text></item>
<item><p>213a3</p><section>rgyud</section><text>tshogs de rnams kyang bzhugs pa 'di lta ste/ phyag na rin chen dang / phyag na rdo rje dang / phyag na bzang po dang / nam mkha'i phyag dang / mtha' yas phyag dang / sa'i phyag dang / snang ba'i phyag dang / shin tu dri med dang / bzang po brtsegs</text></item>
<item><p>213a4</p><section>rgyud</section><text>pa dang / mang po brtsegs pa dang / nor bu brtsegs pa dang / rin chen brtsegs pa dang / e na brtsegs pa dang / rin chen glang po dang / kun nas glang po dang / spos kyi glang po dang / bzang 'gro dang / dri ma dang bral bar 'gro ba dang / 'jig</text></item>
<item><p>213a5</p><section>rgyud</section><text>rten 'gro ba dang / mdzes par 'gro ba dang / mtha' yas 'gro ba dang / mtha' yas grags pa dang / legs grags dang / dri ma dang bral bar grags pa dang / 'gro bar grags pa dang / dri med grags pa dang / grags pa'i mgon po dang / mgon</text></item>
<item><p>213a6</p><section>rgyud</section><text>med kyi mgon por gyur pa dang / 'jig rten mgon po dang / kun nas mgon po dang / rgyun bshes kyi bu dang / mtha' yas bshes kyi bu dang / kun du bshes kyi bu dang / byams ma'i bu dang / mig bzang gi bu dang / phyag 'tshal bshes kyi</text></item>
<item><p>213a7</p><section>rgyud</section><text>bu dang / twa Sha tra'i bu dang / 'bras bshes kyi bu dang / rin chen bshes kyi bu dang / skyabs gsum bshes kyi bu dang / theg gsum bshes kyi bu dang / mthu bsgyings dang / shin tu yid du 'ong ba dang / yid 'ong ldan dang / chos kyi dbang phyug</text></item>
<item><p>213b1</p><section>rgyud</section><text>dang / dngos po med pa'i dbang phyug dang / kun nas dbang phyug dang / 'jig rten dbang phyug dang / spyan ras gzigs dbang phyug dang / legs gzigs dbang phyug dang / rnam gzigs dbang phyug dang / 'jig rten 'dren pa dang /</text></item>
<item><p>213b2</p><section>rgyud</section><text>mchod pa bzang po dang / 'brug sgra'i dbang phyug dang / rnga bo che'i dbang phyug dang / bkod pa'i dbang phyug dang / bi Sha te swa ra dang / char bzang po dang / mchod pa bzang po dang / grags ldan dang / nyi ma'i 'od dang / rab tu skyes pa la gnas pa</text></item>
<item><p>213b3</p><section>rgyud</section><text>dang / zla ba'i dbang phyug dang / so ba'i zla ba dang / zla ba nyid dang / mtha' yas dpal dang / kun du dpal dang / 'jig rten dpal dang / nam mkha'i dpal dang / nam mkha'i kun sdud dang / nam mkha'i mdzod dang / sa'i dbang phyug</text></item>
<item><p>213b4</p><section>rgyud</section><text>dang / dbang phyug chen po dang / sa'i snying po dang / sgrib pa med pa dang / sgrib pa thams cad rnam par sel ba dang / kun du bzang po dang / bzang skyong dang / nor bzang dang / legs par kun sdud dang / lo thog kun 'gyed pa'i nam mkha'</text></item>
<item><p>213b5</p><section>rgyud</section><text>dang / nam mkha'i snying po dang / don kun rtogs pa dang / thams cad 'byung ba dang / ldog bya min pa dang / mi ldog pa dang / ngan song bzod dang / rnam par sgyur med dang / bkra shis rnam 'grel dang / gnad thams cad srung ba zhes</text></item>
<item><p>213b6</p><section>rgyud</section><text>bya ba 'di rnams kyis dang / gzhan yang byang chub sems dpa' sems dpa' chen po rnams dang thabs cig bcom ldan 'das de bzhin gshegs pa shAkya thub pa'i spyod yul du sgrol ma'i gru la bzhugs par gyur to/ /gzhan yang byang chub sems dpa'</text></item>
<item><p>213b7</p><section>rgyud</section><text>sems dpa' chen po bud med kyi gzugs 'dzin pa rnams kyis 'jig rten gyi spyod pa'i don mtha' yas pa sgrub pa sems can mtha' yas pa dag gi bsam pa rnam par 'jug par byed pa'i lam la rab tu gnas su 'jug pa'i bya ba bsam gyis mi khyab pa'i rig</text></item>
<item><p>214a1</p><section>rgyud</section><text>sngags kyi gzhi rjes su 'dzin par byed pa sman gyi cha byad kyi gzugs 'dzin pa rnams dang / 'dab chags kyi tshogs rnam pa sna tshogs pa dang / gnod sbyin dang / srin po dang / nor bu dang / sngags dang rin po che'i rgyal po dang / sems</text></item>
<item><p>214a2</p><section>rgyud</section><text>can dang / sems can ma yin pa grangs med pa thams cad kun du 'jug cing sems can gyi spyod pa'i rjes su 'jug pa rnams dang / bsam pa ji lta bas sems can 'dul ba de lta bu'i rjes su 'jug pa rnams dang / de dag so so'i khyad par du 'phags pa'i rjes su</text></item>
<item><p>214a3</p><section>rgyud</section><text>'jug pa rnams dang / rig pa'i rgyal po'i nye bar bstan pa ji lta ba bzhin du chos nges par 'byung ba de bzhin gshegs pa dang / pad+ma dang / rdo rje dang / 'jig rten dang 'jig rten las 'das pa thams cad la kun du 'jug pa'i dam tshig gi rim pa las 'da' bar</text></item>
<item><p>214a4</p><section>rgyud</section><text>mi bya bar tshig gi lam la rab tu gnas par byed cing / dkon mchog gsum gyi gdung mi 'chad par byed pa rnams te/ 'di lta ste/ gtsug tor mngon par 'phags pa dang / gdugs dkar mngon par 'phags pa dang / lo ma mtha' yas dang / lo ma</text></item>
<item><p>214a5</p><section>rgyud</section><text>brgya pa dang / gtsug tor rgyal ba dang / mngon par 'phags pa'i gtsug tor dang / pad+ma'i 'od zer dang / gser gyi 'od zer dang / 'od zer dkar po dang / gtsug tor bkod pa dang / gser gyi phung po dang / dkar po'i phung po dang / gzi</text></item>
<item><p>214a6</p><section>rgyud</section><text>brjid phung po dang / nor bu'i phung po dang / kun nas phung po dang / rnam par grags pa'i phung po dang / 'byung ba'i phung po dang / bden pa'i phung po dang / dngos po med pa'i phung po dang / ma nor ba de bzhin nyid kyi phung po ste/ 'di rnams dang /</text></item>
<item><p>214a7</p><section>rgyud</section><text>gzhan yang gtsug tor gyi rgyal po chos kyi dbyings mtha' yas pa la rab tu zhugs pa sems can rnams kyi bsam pa ji lta ba bzhin du mngon par 'dod pa yongs su skong bar byed pa/ skye bo thams cad kyi yid kyi bsam pa rtogs pa bskal pa bye ba khrag khrig brgya stong</text></item>
<item><p>214b1</p><section>rgyud</section><text>phrag gis kyang mi nus pa'i gtsug tor rgyal po nam mkha'i mthar thug pa brjod pa bsam gyis mi khyab pa'i stobs dang / pha rol gnon pa'i bdag nyid chen po lta bur ston par 'dod pas mtha' dag rgyas par bshad pa las mdor bsdus nas bstan par bya ste/ rig</text></item>
<item><p>214b2</p><section>rgyud</section><text>pa'i rgyal po rnams kyis 'dus pa bshad par bya ba 'di lta ste/ mdzod spu dang / smin ma dang / spyan dang / rdzi ma dang / snyan dang / mgrin pa dang / mi 'jigs pa dang / snying rje dang / byams pa dang / brtse ba'i tshim pa dang / shes rab dang /</text></item>
<item><p>214b3</p><section>rgyud</section><text>'od zer dang / sems dpa' dang / 'od zer dri ma med dang / chos gos te 'di rnams dang / gzhan yang rig pa'i rgyal po mtha' yas mu med pa de bzhin gshegs pa'i gtsug tor nas spros pa rnams 'di lta ste/ de bzhin gshegs pa'i lhung bzed dang /</text></item>
<item><p>214b4</p><section>rgyud</section><text>chos kyi 'khor lo dang / de bzhin gshegs pa'i gzims cha dang / de bzhin gshegs pa'i theg pa dang / de bzhin gshegs pa kun du gsal ba dang / de bzhin gshegs pa'i gsung dang / de bzhin gshegs pa'i maSh+Tha dang / de bzhin</text></item>
<item><p>214b5</p><section>rgyud</section><text>gshegs pa'i gshegs pa dang / de bzhin gshegs pa'i dri ma dang / de bzhin gshegs pa'i rgyal mtshan dang / de bzhin gshegs pa'i tog dang / de bzhin gshegs pa'i mtshan ma ste 'di rnams dang / gzhan yang de bzhin gshegs</text></item>
<item><p>214b6</p><section>rgyud</section><text>pa'i sngags gsungs pa rnams te/ rig pa'i rgyal po dang / rgyal mo dang / ci bgyi dang / bran pho dang / bran mo dang / pho nya dang / pho nya mo dang / gnod sbyin dang / gnod sbyin mo dang / sems can dang sems can min pa so sor khyad</text></item>
<item><p>214b7</p><section>rgyud</section><text>par du 'phags pa'i rgyan bkod pa'i chos kyi sprin nges par spros pa/ ting nge 'dzin gyi khyad par gyi rgyu mthun pa bye ba brgya stong phrag tshad med pas yongs su bskor ba/ rig pa'i tshogs thams cad gong nas gong du rab tu 'jug bzhin pa'i rig pa'i rgyal po de rnams</text></item>
<item><p>215a1</p><section>rgyud</section><text>kyang de bzhin gshegs pa'i spyod yul der rigs bzang por lhag par gnas pa dang ldan par gyur to/ /rig pa'i rgyal po 'di lta ste/ de bzhin gshegs pa phyag bcu gnyis dang / phyag drug pa dang / phyag bzhi ba dang / hA la</text></item>
<item><p>215a2</p><section>rgyud</section><text>hA la dang / don yod zhags pa dang / rta mgrin dang / mgrin pa mtha' yas dang / mgrin pa sngon po dang / mgrin pa bzang po dang / mgul bzang dang / mgrin dkar dang / mgrin sngon dang / 'jig rten mgrin pa dang / rnam par</text></item>
<item><p>215a3</p><section>rgyud</section><text>gzigs pa'i dbang phyug dang / 'od zer stong 'dud dang / rnam par grags pa'i yid dang / pad+ma'i phyag dang / yid kyi shing rta dang / tshig 'byin pa po dang / rab tu bzhad pa dang / sgra bzang dang / skra mtha' dang / rgyu skar dang / rgyu skar rgyal</text></item>
<item><p>215a4</p><section>rgyud</section><text>po dang / zla ba'i bu dang / skal bzang dang / 'jig rten gsum las rnam par rgyal ba dang / mtha' yas rnam rgyal dang / lha las rnam rgyal dang / 'dod pa phun tshogs byed dang / legs par 'dul ba dang / 'dul ba po zhes pa 'di rnams dang /</text></item>
<item><p>215a5</p><section>rgyud</section><text>gzhan yang rig pa'i rgyal mo chu skyes gtsug tor la sogs pa rnams kyis chos kyi sprin gyi rgyu mthun pa mtha' yas pa sgrub pa'i ting nge 'dzin du gyur pa brgya stong bye ba khrag khrig du ma'i rig pas yongs su bskor ba dang / rig pa 'dzin pa'i rgyal mo du ma dang / 'jig rten</text></item>
<item><p>215a6</p><section>rgyud</section><text>dbang phyug dang sku'i ting nge 'dzin gyi rnam par spros pa du ma rnams la 'di lta ste/ sgrol ma dang / bsam pa'i sgrol ma dang / gar ma dang / khro gnyer can ma dang / a nut+tA TI dang / lau TI dang / sa thob par byed pa dang / dri ma dang bral ma dang /</text></item>
<item><p>215a7</p><section>rgyud</section><text>dkar mo dang / dkar sham ma dang / dkar sham chen mo dang / gos dkar mo dang / 'jig rten gos ma dang / dri med gos ma dang / byang chub yan lag gi gos ma dang / chu skyes gos ma dang / stobs bcu gos ma dang / grags ldan ma dang /</text></item>
<item><p>215b1</p><section>rgyud</section><text>longs spyod ldan ma dang / longs spyod tshe ldan ma dang / uR+NU kA dang / ShalU kA dang / dri med mthar byed ma dang / dri bral mthar byed ma dang / kun du mthar byed ma dang / sdug bsngal mthar byed ma dang / 'byung po mthar byed ma dang / dpal mo</text></item>
<item><p>215b2</p><section>rgyud</section><text>dang / dpal chen mo dang / mthar dpal dang / stod pa'i dpal dang / 'jig rten dpal dang / rnam par grags pa'i dpal dang / 'jig rten yum dang / kun du yum dang / sangs rgyas yum dang / sring mo dang / skal ldan shing rta ma dang /</text></item>
<item><p>215b3</p><section>rgyud</section><text>shing rta bzang mo dang / shing rta ldan ma dang / klu 'dul ma dang / 'dul byed ma dang / 'byung po ldan ma dang / dpag med ma dang / longs spyod stobs ma dang / 'gugs byed ma dang / 'od zer rmad byung ma dang / ro bzang mo dang / chang ldan ma</text></item>
<item><p>215b4</p><section>rgyud</section><text>dang / rab tu 'gum dang / mchod ldan ma dang / 'gram ma dang / kun du 'gram ma dang / skar 'od ma dang / zla ba ma dang / zla ba ldan ma dang / rma bya ma dang / nags ldan ma dang / nor sbyin ma dang / chang ldan ma dang / 'jig</text></item>
<item><p>215b5</p><section>rgyud</section><text>rten ldan ma dang / 'od 'phro ldan ma dang / stong bu chen mo dang / che ldan ma dang / legs par rgyas byung ma dang / legs par dga' ma dang / dbyig sbyin ma dang / dpal mo dang / dag ldan ma dang / nad mthar byed ma dang / nad thams</text></item>
<item><p>215b6</p><section>rgyud</section><text>cad gso byed ma dang / nad med lha mo dang / grags byed ma dang / dbang byed ma dang / myur byed ma dang / bde sbyin ma dang / bkra shis ma dang / bkra shis thob byed dga' ma dang / zla ba bzang mo dang / zla ba ldan ma zhes bya ba 'di rnams dang gzhan</text></item>
<item><p>215b7</p><section>rgyud</section><text>yang rig pa'i rgyal mo ri khrod lo ma can dang / dug sel ma dang / yid las byung ba la sogs pa rnams kyis chos kyi dbyings nam mkha'i rang bzhin gyi sgrub pa mtha' yas pa spyod pa thams cad kyi rnam par 'phrul pa byin gyis brlabs pa yang dag par skyes pa</text></item>
<item><p>216a1</p><section>rgyud</section><text>yid las byung ba rnams te pho nya dang / pho nya mo dang / bran pho dang / bran mo dang / ci bgyi dang / ci bgyi mo dang / gnod sbyin dang / gnod sbyin mo dang / srin po dang / srin mo dang / sha za dang / sha za mo pad+ma'i</text></item>
<item><p>216a2</p><section>rgyud</section><text>rigs kyi dam tshig la rjes su 'jug pa gsang sngags rnam par spyod pa rnams gang gis 'khor gyi dkyil 'khor chen po dang ldan pa dag pa'i sems can nges par 'khod pa des rab tu gnas par byed pas rab tu gnas te rang bcom ldan 'das shAkya thub pa la mchod</text></item>
<item><p>216a3</p><section>rgyud</section><text>pa'i las byed pa la brtson pa'i yid dang ldan par gyur to/ /bcom ldan 'das shAkya thub pa'i nye bar logs der gnas pa'i byang chub sems dpa' phyag na rdo rjes rang gi rig pa'i tshogs la bos par gyur te/ 'dir 'dus par 'gyur pa khyed rnams ni rig pa'i tshogs</text></item>
<item><p>216a4</p><section>rgyud</section><text>kyis yongs su bskor ba khro bo'i rgyal po dang / rgyal mo dang bcas pa rnams kyi pho nya mo chen mo dran pa tsam nyid kyis rig pa'i tshogs thams cad 'dus pa rnams 'di lta ste/ rig pa mchog dang / rig pa bzang po dang / legs par grub pa dang / dpung</text></item>
<item><p>216a5</p><section>rgyud</section><text>bzang dang / sde bzang dang / lha mthar byed dang / so bzang dang / gang ba bzang po dang / rdo rje'i sde dang / rdo rje'i mtha' dang / rdo rje'i lag pa dang / rdo rje'i dpung pa dang / rdo rje'i rgyal mtshan dang / rdo rje'i ba dan dang / rdo rje'i spyod yul</text></item>
<item><p>216a6</p><section>rgyud</section><text>dang / rdo rje mgo bo 'chang dang / rdo rje mche ba dang / dag pa'i rdo rje dang / rdo rje'i spu dang / rdo rje mchod pa dang / rdo rje du ma dang / rdo rje go cha dang / rdo rje mgrin pa dang / rdo rje gsung ba dang / rdo rje lte ba dang / rdo rje mtha' dang / rdo rje</text></item>
<item><p>216a7</p><section>rgyud</section><text>gur dang / rdo rje ra ba dang / rdo rje mtshon cha dang / rdo rje gzhu dang / rdo rje mda' dang / rdo rje lcags mda' dang / rdo rje mtshan ma dang / rdo rje dgyes pa dang / rdo rje sa 'og dang / rdo rje 'jigs spyan dang / rdo rje nor mtha' dang / rdo rje khro bo dang / chu'i</text></item>
<item><p>216b1</p><section>rgyud</section><text>yid du 'ong ba'i nga ro dang / 'byung po'i yid du 'ong ba'i nga ro dang / khro bo chen po'i yid du 'ong ba'i nga ro dang / dbang phyug chen po'i yid du 'ong ba'i nga ro dang / sbyin pa'i bu'i yid du 'ong ba'i nga ro dang / rig pa thams cad kyi yid du 'ong ba'i nga ro dang / drag</text></item>
<item><p>216b2</p><section>rgyud</section><text>po dang / shin tu drag po dang / 'phen pa dang / nye bar 'phen pa dang / rtag tu 'phen pa dang / 'dul ba'i mtha'i 'phen pa dang / shin tu rnam bkod 'phen pa dang / 'tshol bar 'phen pa dang / stobs dang / stobs po che dang / legs</text></item>
<item><p>216b3</p><section>rgyud</section><text>'byung gsong byed dang / b+h+r-ing gi ri Ti dang / khro bo dang / khro bo chen po dang / mi rgas pa dang / mi gnyid pa dang / gdung ba'i dbyangs dang / klu'i mtha' dang / dbyug chu dang / dbyug pa sngon po dang / lus sbyin dang / lus dmar dang / rdo rje'i</text></item>
<item><p>216b4</p><section>rgyud</section><text>dbyug pa dang / sprin dang / sprin chen dang / nag po dang / nag po brtsegs pa dang / sna tshogs nad dang / thams cad 'phen pa po dang / 'dud dang / 'dud chen po dang / nyam thag pa dang / nyam thag pa chen po dang / dus mthar byed pa dang /</text></item>
<item><p>216b5</p><section>rgyud</section><text>gnod sbyin nag po dang / drag po dang / drag po'i gzugs dang / rtse gsum kha gdengs pa dang / mda' bo che dang / be con rab 'joms dang / za ba sdud pa'i dpa' bo dang / dus kyi mtha'i nyi ma dang / srog 'phrog pa dang / sgra 'joms pa dang / zhe</text></item>
<item><p>216b6</p><section>rgyud</section><text>sdang mi 'dzin pa dang / 'khyil pa dang / 'khyil pa min pa dang / mtha' yas 'khyil pa dang / khrag 'khyil pa dang / dpung pa dang / dpung pa chen po dang / gdug pa'i nad chen po dang / me dpal dang / mdze thams cad las rgyal ba dang / 'bros pa</text></item>
<item><p>216b7</p><section>rgyud</section><text>dang / rnam par 'bros pa po dang / de bzhin rnam 'bros dang / za ba po dang / tshim med 'tshol ba zhes pa 'di rnams dang / gzhan yang rig pa'i rgyal po khro bo chen po rnams kyis ma lus shing lus pa med pa'i sems can gdul ba dang / skrod pa dang /</text></item>
<item><p>217a1</p><section>rgyud</section><text>gzhig pa dang / dgag pa dang / gsod pa dang / rnam par 'joms pa dang / pha dang / zas rnams ster bar byed pa dang / zhi ba can dang / rgyas pa can dang / mngon spyod can gyi las rnams shin tu sbyor bar byed pa po rig</text></item>
<item><p>217a2</p><section>rgyud</section><text>pa'i rgyal po bye ba khrag khrig brgya stong phrag du ma rnams kyis yongs su bskor ba/ bcom ldan 'das shAkya thub pa dang / byang chub sems dpa' sems dpa' chen po spyan ras gzigs dbang phyug la nges par sems pas rang gi rig pa'i rgyal po rdo rje'i rigs skyong ba la phyag</text></item>
<item><p>217a3</p><section>rgyud</section><text>'tshal te gnang ba nos nas rang gi rigs la gnas par byed cing gnas pas rang rang gi stan la 'dug par gyur to/ /bcom ldan 'das phyag na rdo rjes phul ba'i pho nya mo rig pa'i rgyal mo khrag khrig brgya stong phrag gis yongs su bskor ba yang rang chos kyi dbyings nam mkha'i rang</text></item>
<item><p>217a4</p><section>rgyud</section><text>bzhin spros pa med pa la dmigs nas gnas der 'dus par gyur pa 'di lta ste/ 'og pag ma dang / 'og pag ma bzang mo dang / lu gu rgyud ma dang / rdo rje 'od dang / rdo rje'i lce ma dang / rdo rje'i smin ma dang / rdo rje'i spyan dang / rdo rje'i lte ba dang / rdo rje</text></item>
<item><p>217a5</p><section>rgyud</section><text>khro gnyer ma dang / rdo rje snyan ma dang / rdo rje ri mo ma dang / rdo rje khab ma dang / rdo rje khu tshur ma dang / rdo rje lcags kyu ma dang / rdo rje ral gri ma dang / rdo rje tho ba ma dang / rdo rje lcags sgrog ma dang / sA la ldan ma dang / sA la bir Ti ma dang / mchog</text></item>
<item><p>217a6</p><section>rgyud</section><text>tu byed ma dang / 'dod ldan ma dang / rdo rje 'dod ldan ma dang / 'dod pa'i rdo rje ma dang / mthong can ma dang / mthong ldan ma dang / mthong ba chen mo dang / rtse mo'i gos ma dang / phug len ma dang / phug ldan ma dang / phug gnas ma dang / sgo</text></item>
<item><p>217a7</p><section>rgyud</section><text>gnas ma dang / 'dod pa rdo rje ma dang / yid mgyogs ma dang / mi 'pham mgyogs ma dang / myur mgyogs ma dang / spyan bzang ma dang / chang gnas ma dang / bung ba ma dang / bung ba las byung ba ma dang / mchod sbyin grub ma dang / rlung ma</text></item>
<item><p>217b1</p><section>rgyud</section><text>dang / gang ba'i gos ma dang / skrag bzang ma dang / hiN+Da ni dang / sdigs mdzub ma dang / pho nya mo dang / pho nya mo bzang mo dang / mA ma kI dang / g.yon pa ma dang / gzugs can ma dang / rgyal ma dang / rnam par rgyal ma dang / gzhan gyis</text></item>
<item><p>217b2</p><section>rgyud</section><text>mi thub ma dang / dge legs ma dang / bzhad ldan ma dang / bzhad pa'i rdo rje ma dang / 'jig rten ldan ma dang / grags ldan ma dang / rdo rje ldan ma dang / ma dul ma dang / 'jig rten gsum po dbang du byed ma dang / dbyug pa ma dang / dbyug pa</text></item>
<item><p>217b3</p><section>rgyud</section><text>chen mo dang / snyan par smra ba ldan ma dang / skal bzang nyid ldan ma dang / don ldan ma dang / don chen ldan ma dang / gong ma sreg ma dang / dkar mo dang / shin tu sprul ma dang / shin tu dri med ma dang / dril bu ma dang / ral gri ma dang / rtse</text></item>
<item><p>217b4</p><section>rgyud</section><text>gsum kha gdengs ma dang / kham ma dang / rgyal byed ma dang / gos ma dang / phyag 'tshal ma dang / ming can ma dang / gsang ba ma dang / dbyug 'byin ma dang / gtun shing ma dang / pho nya mo thams cad dbang byed ma zhes pa 'di rnams dang /</text></item>
<item><p>217b5</p><section>rgyud</section><text>gzhan yang pho nya mo chen mo/ pho nya mo du ma'i tshogs kyis yongs su bskor ba 'khor gyi dkyil 'khor chen po de nyid du 'dus par gyur to/ /ting nge 'dzin gyi rgyu mthun pa yongs su sgom pa'i yid las byung ba'i gzungs ma du ma'i gdug pa'i sems can rnams tshar</text></item>
<item><p>217b6</p><section>rgyud</section><text>gcod cing chad pas gcod pa 'di lta ste/ rdo rje'i me rab tu rmongs par byed pa'i gzungs ma dang / ri rab kyi rtse mo'i khang pa brtsegs pa'i gzungs ma dang / rin chen rtse mo'i khang pa brtsegs pa'i gzungs ma dang / sa 'dzin ma dang / legs par brtsegs</text></item>
<item><p>217b7</p><section>rgyud</section><text>ma dang / chad pa'i gzungs ma dang / tshar gcod pa'i gzungs ma dang / dgug pa'i gzungs ma dang / dpung rgyan ma dang / dpung rgyan ldan ma dang / rgyal mtshan rtse mo'i dpung rgyan ma dang / rin chen rtse mo'i dpung rgyan ma dang / 'jig rten rtse mo'i</text></item>
<item><p>218a1</p><section>rgyud</section><text>dpung rgyan ma dang / ga dan rtse mo'i dpung rgyan ma dang / gsum 'khyil ma dang / 'jig rten 'khyil ma dang / stong 'khyil ma dang / nyi ma'i bu 'khyil ma dang / 'byung po kun 'khyil ma dang / tog ldan ma dang / rin chen ldan</text></item>
<item><p>218a2</p><section>rgyud</section><text>ma dang / nor bu rin chen gtsug ma dang / byang chub yan lag gi stobs dang ldan ma dang / mtha' yas tog dang / kun du tog dang / rin chen tog dang / rnam par grags pa'i tog dang / 'byung po thams cad kyi tog dang / mi 'pham ldan ma dang /</text></item>
<item><p>218a3</p><section>rgyud</section><text>gos shin tu dri med ma dang / gdong drug ma dang / dri bral ma dang / 'jig rten grags ma zhes pa 'di dag dang / gzhan yang gzungs ma brgya stong phrag bye ba du mas yongs su bskor ba 'khor gyi dkyil 'khor chen po de nyid du 'dus par gyur to/ /sangs rgyas</text></item>
<item><p>218a4</p><section>rgyud</section><text>mtha' yas pas byin gyis brlabs pa dang / byang chub sems dpa'i ting nge 'dzin gyis byin gyis brlabs pa dang / sangs rgyas kyi zhing gzhan sangs rgyas kyis rnam par spangs pa na rang sangs rgyas bcom ldan 'das bse ru lta bu dang / tshogs na spyod pa rnams</text></item>
<item><p>218a5</p><section>rgyud</section><text>sems can rnams kyi don mdzad pa ni cang mi gsung par gyur pa lhag par gnas pas chos kyi tshul yang dag par ston pa/ de 'khor ba'i rjes su 'jug pa rtag tu yid skyo ba rgyud la snying rje chen po spangs shing ma 'dres pa'i sems kyi bag chags kyis yongs su</text></item>
<item><p>218a6</p><section>rgyud</section><text>bsgos pa dang / sngon byang chub tu sems bskyed pa/ yongs su bsgos pa'i sems pas sa gcig dang / sa gnyis dang / sa gsum dang / ji srid byang chub sems dpa'i sa brgyad pa'i bar la yid mi 'jug pa/ 'khor bas yid skyo zhing / 'jigs shing</text></item>
<item><p>218a7</p><section>rgyud</section><text>'jigs pa dang ldan pa de rnams kyang 'khor gyi dkyil 'khor chen po der 'dus par gyur to/ /spos dri len dang / kun nas skye mched dang / kun du 'od dang / tsan+dan dang / dus dang / mu khyud dang / nye ba'i mu khyud dang / 'chi ltas dang / nye ba'i 'chi</text></item>
<item><p>218b1</p><section>rgyud</section><text>ltas dang / logs bzang po dang / rnga bo che dang / nye ba'i rnga bo che dang / 'jig rten grags pa dang / 'jig rten 'od dang / rgyal byed dang / rdul med dang / nye ba'i rdul dang / cha shas dang / nye ba'i cha shas dang / mtshan ma dang /</text></item>
<item><p>218b2</p><section>rgyud</section><text>mtshan ma bzang po dang / nyin mor byed pa dang / legs byed 'od ldan dang / 'od byed dang / 'jig rten byed pa dang / rnam thos dang / legs thos dang / mdzes sdug dang / legs 'dzin mtha' dang / dul mdzes dang / mtha' yas mtha'</text></item>
<item><p>218b3</p><section>rgyud</section><text>dang / srid mtha' dang / tog dkar po dang / mtshan ma'i tog dang / tog dang / nye ba'i tog dang / rgyal dang / pad+ma'i bla ma dang / pad+ma'i 'byung ba dang / rang 'byung dang / skyes pa dang / yid 'ong dang / yid las byung dang / dbang</text></item>
<item><p>218b4</p><section>rgyud</section><text>chen dang / brtsegs par grags pa dang / bum pa dang / mtha' dag spyan dang / bde byed dang / phan byed dang / zhi ba dang / zhi ba'i yid dang / chos dang / nye ba'i chos dang / rnam par snang byed dang / me tog dang / legs sngo dang /</text></item>
<item><p>218b5</p><section>rgyud</section><text>dpal ldan dang / gnyen las thag ring byed pa dang / bzod par dka' ba dang / gser dang / dri med tog dang / zla ba dang / nye ba'i zla ba dang / sde bzang dang / legs par sbyangs pa dang / brgya byin dang / 'dod pa dang / nye dbang</text></item>
<item><p>218b6</p><section>rgyud</section><text>dang / nor lha zhes pa 'di rnams dang / gzhan yang rang sangs rgyas bye ba khrag khrig brgya stong phrag bsam gyis mi khyab cing gzhal gyis mi lang ba smon pa med pa'i chos kyi dbyings nam mkha'i rang bzhin spros pa med cing 'dus ma byas pa theg pa 'bring la rab</text></item>
<item><p>218b7</p><section>rgyud</section><text>tu zhugs shing nges par gtan te gnas pa/ rjes su chags pa dang / khong khro ba dang bral ba rnams kyis bcom ldan 'das shAkya thub pa bzhugs pa dang thabs cig tu bzhugs par gyur to/ /nyan thos brgya stong phrag bye ba du mas yongs su bskor ba'i</text></item>
<item><p>219a1</p><section>rgyud</section><text>nyan thos kyi dge 'dun dang thabs cig pa 'di lta ste/ 'od srung chen po dang / chu klung 'od srung dang / ga yA 'od srung dang / lteng rgyas 'od srung dang / b+ha ra d+h+wa dza bsod snyoms len dang / b+ha ra d+h+wa dza dang / maud gal gyi bu dang / maud gal gyi</text></item>
<item><p>219a2</p><section>rgyud</section><text>bu chen po dang / shA ri'i bu dang / shA ri'i bu chen po dang / sna tshogs mdzes dang / rab 'byor dang / rab 'byor chen po dang / ba lang bdag dang / ka t+ya'i bu dang / ka t+ya'i bu chen po dang / nye bar 'khor dang / bzang ldan dang / ka pi na dang / dga'</text></item>
<item><p>219a3</p><section>rgyud</section><text>bo dang / mdzes dga' bo dang / nye dga' dang / rna ba bye ba ri ba dang / 'jig rten 'byung ba dang / mtha' yas 'byung ba dang / yid 'ong ba dang / nye ba'i yid 'ong ba dang / dga' ldan dang / nye ba'i dga' ldan dang / ma 'gags pa dang / rtsa ba</text></item>
<item><p>219a4</p><section>rgyud</section><text>kun du gang ba dang / nye bar gang ba dang / rgyal dang / na ba so dang / ru ru dang / drag po'i bu dang / ru ru'i bu dang / ku ru dang / lngas rtsen dang / nye ba'i lngas rtsen dang / dus dang / mnyam pa'i dus dang / lha 'dzin dang / sgra gcan</text></item>
<item><p>219a5</p><section>rgyud</section><text>'dzin dang / ljang sngo dang / nye ba'i ljang sngo dang / bsam bya dang / dga' ba sems pa po dang / 'char ka dang / nye pa'i 'char ka dang / dpal ldan dang / ka dru'i bu dang / gyad kyi bu dang / nyer rdzas ldan dang / dum bu dang / rgyal ba dang /</text></item>
<item><p>219a6</p><section>rgyud</section><text>nye rgyal dang / rgyal chen po dang / kun du rgyal dang / 'bod byed dang / grags sbyin dang / grags ldan dang / nor can dang / nor gyi rgya mtsho dang / nye ba'i nor can dang / pi lin+da'i bu pi pa la ka dang / 'bras bu dang / nye ba'i 'bras bu dang /</text></item>
<item><p>219a7</p><section>rgyud</section><text>mtha' yas 'bras bu dang / 'bras bu dang bcas pa dang / gzhon nu dang / gzhon nu 'od srung / cher sbyin dang / bcu drug sde pa'i dga' byed dang / nye ba'i dga' byed dang / yon por yo ba dang / rgyal ba'i zhags pa dang / dbugs</text></item>
<item><p>219b1</p><section>rgyud</section><text>'byin chen po dang / be'u'i bu dang / ku ru kul+le dang / gro bzhin skyes rna ba bye ba ri ba dang / khrag pha rol gyi mthar byed pa dang / gang gA'i bu dang / ri'i rna ba can dang / nye ba'i ze ba dang / dbyar can dang / snang ba dang / mdzes par snang</text></item>
<item><p>219b2</p><section>rgyud</section><text>ba dang / dpal sbas dang / 'jig rten sbas pa dang / bla ma sbas pa dang / snang ba la dga' ba dang / zhi byed dang / byis pa dang / nye ba'i byis pa dang / bye ba nyi shu pa dang / mgon med sbyin dang / nye ba'i 'jug pa dang / ldog pa</text></item>
<item><p>219b3</p><section>rgyud</section><text>dang / smyo byed dang / kun du 'od dang / mtsho bzang dang / legs pa dang / rab sad dang / legs 'ongs dang / nyer 'ongs dang / nyer 'gro dang / 'jig rten 'gro dang / sdug bsngal mthar byed dang / bskal pa bzang po dang / chen po</text></item>
<item><p>219b4</p><section>rgyud</section><text>bzang ldan dang / don spyod pa dang / pha chen po dang / 'gro ldan dang / rgyal skyong dang / rgyal dang / gsal ldan dang / nye ba'i gsal ldan dang / sman chen po dang / gzi brjid chen po dang / lha mtshams dang / sgrub byed dang / tshogs can dang /</text></item>
<item><p>219b5</p><section>rgyud</section><text>tshangs pa bzang po dang / mdzes ma bzang dang / 'jig rten bzang dang / mnyam pa dang / yang dag gzhal ba zhes pa 'di rnams dang / gzhan yang chos kyi dbyings mtha' yas pa rnam par grol ba'i ro'i ro myong ba/ theg pa gsum la snyoms par 'jug pa/</text></item>
<item><p>219b6</p><section>rgyud</section><text>theg pa chung ngu'i lam kun du thob pa/ 'khor ba las bros pa/ rnam par thar pa'i lam gsum gyi bsam gtan bsams pa/ tshangs pa'i gnas bzhi'i spyod lam la snyoms par zhugs pa/ legs par mnyam par bzhag pa/ legs par bsnyen par</text></item>
<item><p>219b7</p><section>rgyud</section><text>rdzogs pa/ legs pa'i tshul la rab tu gnas pa'i mya ngan las 'das pa'i dbyings la mnyam par 'jug pa mnyam pa nyid spros pa med pa blo gros can rnams thams cad dang ldan pa'i 'khor gyi dkyil 'khor chen po der bcom ldan 'das shAkya thub pa sa bcu</text></item>
<item><p>220a1</p><section>rgyud</section><text>pa'i bar ma chad pa dkon mchog gsum gyi gnas su gnas pa dang thabs cig tu de rnams kyang der kun du 'khod par gyur to/ /nyan thos ma chen mo mya ngan las 'das pa'i dbyings la rab tu mnyam par 'jug pas rab tu zhugs pa du ma rnams kyang /</text></item>
<item><p>220a2</p><section>rgyud</section><text>'dus ma byas kyi lam gyi theg pa la dmigs pa dag cing 'dod chags dang bral ba kun nas snang ba kun du thob pa sbyin par bya ba'i zhing gi yon tan 'dzin cing rnam par sbyong ba/ bdud kyi dkyil 'khor thams cad zil gyis gnon pa/ 'jig rten mchog gi</text></item>
<item><p>220a3</p><section>rgyud</section><text>bdag mo lhas mchod pa bsod nams kyi zhing / rkang gnyis pa dang / rkang bzhi pa dang / rkang dang / rkang med kyi sems can thams cad kyi mchog gi bdag mo rnams la 'di lta ste/ grags 'dzin ma dang / grags sbyin ma dang / skye dgu'i</text></item>
<item><p>220a4</p><section>rgyud</section><text>bdag mo chen mo dang / skye dgu'i bdag mo legs skyes ma dang / dga' mo dang / sbom dga' mo dang / mdzes dga' mo dang / sems pa mo dang / mdzes ma dang / mtha' yas ma dang / yid kyi shing rta ma dang / rgyal ldan ma dang / dpa'</text></item>
<item><p>220a5</p><section>rgyud</section><text>mo dang / nye ba'i dpa' mo dang / lha mo dang / legs lha mo dang / legs dpal mo dang / dpal ma dang / rab spyod ma dang / rab dga' ma dang / snyan par smra ma dang / snar ma ma dang / yul 'khor srung ma dang / srung ma dang / rje</text></item>
<item><p>220a6</p><section>rgyud</section><text>bo ma dang / phun tshogs ma dang / lus can ma dang / pad pa ma dang / dga' ma dang / ral pa ma dang / nye ba'i ral pa ma dang / kun nas ral pa ma dang / 'byung ba ma dang / snang ldan ma dang / yid mgyogs ma dang / skra ldan ma dang /</text></item>
<item><p>220a7</p><section>rgyud</section><text>khyab 'jug len ma dang / khyab 'jug ldan ma dang / yid ma dang / yid ma dang / dpal ldan mA dang / sdug bsngal mthar thug ma dang / las sbyin ma dang / las 'bras ma dang / rnam rgyal ma dang / rgyal ldan ma dang / nor</text></item>
<item><p>220b1</p><section>rgyud</section><text>bdag ma dang / nor sbyin ma dang / chos sbyin ma dang / legs sbyin ma dang / rab za ma dang / a mra ma dang / grags pa 'jug ma dang / yid ldan ma dang / rab bzhad ma dang / srid gsum mthar byed ma dang / 'khor gsum mthar byed ma dang /</text></item>
<item><p>220b2</p><section>rgyud</section><text>sdug bsngal ba mo dang / yid 'byung ma dang / lo ma gsum pa dang / pad+ma'i lo ma dang / pad+ma ldan ma dang / pad+ma'i 'od ma dang / dka' zlog rkang spyod ma dang / dka' zlog rkang spyod ldan ma dang / 'dab gsum ma dang / 'dab bdun ma dang / ut+pa la'i</text></item>
<item><p>220b3</p><section>rgyud</section><text>mdog ma zhes pa 'di dag dang / gzhan yang gnas brtan ma chen mo/ /nyan thos ma chen mo rnams/ bcom ldan 'das kyi zhabs drung du phyag 'tshal ba'i phyir nye bar lhags par gyur to/ /'khor gyi dkyil 'khor de rnams nyid byang chub sems dpa' chen po'i</text></item>
<item><p>220b4</p><section>rgyud</section><text>rnam par 'phrul pa'i mthu mthong bar 'dod nas 'dus shing 'khod par gyur te chos nyan pa'i phyir dang / sngags kyi spyod pa'i don bsgrub pa la brtson par 'dod par gyur to/ /de nas bcom ldan 'das shAkya thub pas bcom ldan 'das kyi 'khor gyi dkyil 'khor la</text></item>
<item><p>220b5</p><section>rgyud</section><text>gzigs nas lhag pa'i bsam pa rig pa dang / dngos po med pa'i rang bzhin nam mkha'i ngo bo sems can gyi khams gsum las yang dag par 'das pa mkhyen nas sems dpa' chen po la bka' stsal to/ /sems dpa' chen po sems can gyi don gyi spyod pa</text></item>
<item><p>220b6</p><section>rgyud</section><text>la so sor soms shig /bsam pa ji lta ba bzhin du mngon par 'dod pa'i las kyi 'bras bu la dad pa dang ldan pa/ sngags kyi spyod pa'i don yang dag par thob pa zhes bya ba'i chos kyi tshig dang / zhi ba'i tshig dang / thar pa'i tshig dang / rtog pa'i sgrub pa</text></item>
<item><p>220b7</p><section>rgyud</section><text>dang / rnam par rtog pa'i mnyam pa nyid thob par byed pa/ de bzhin gshegs pa'i stobs bcu kun gyi stobs dang / bdud kyi stobs thams cad zil gyis gnon par byed pa zhes bya ba'i byang chub sems dpa'i ting nge 'dzin sgoms shig /de nas bcom</text></item>
<item><p>221a1</p><section>rgyud</section><text>ldan 'das kyis bka' stsal ma thag tu byang chub sems dpa' sems dpa' chen po spyan ras gzigs dbang phyug snyoms par zhugs par gyur to/ /spyan ras gzigs dbang phyug snyoms par zhugs ma thag tu/ ji ltar stong gsum gyi stong chen</text></item>
<item><p>221a2</p><section>rgyud</section><text>po'i 'jig rten gyi khams 'di yang dag par rab tu g.yos te snang ba chen pos gsal bar byas nas/ rang gi rdzu 'phrul gyi stobs bskyed pa ston par gyur cing / rang gi sngags kyi tshig kyang gsungs par gyur to/ /rtog pa'i sngags rnams kyang sngags du ma/ thun</text></item>
<item><p>221a3</p><section>rgyud</section><text>mong pa cig gis rim pa las ma 'das par 'byung ba ni/ na maHsaman+ta bud+d+hA nAM a b+hA ba/ swa b+hA ba/ sa mung+ga tA nAM/ na maH pra t+ye ka bud+d+hA Ar+ya shrA ba kA nAM/ na mo bo d+hi satwA nAM/ da sha b+hu mi pra tiSh+Thi te sha ra NaM bo d+hi satwA nAM/ ma hA satwa nAM/</text></item>
<item><p>221a4</p><section>rgyud</section><text>ma hA satwA nAM/ tad+ya thA/ oM kha kha/ khA hi/ duSh+Ta satwA da ma ka /a si/ mu sa la/ pa ra shu/ pA sha /hasti/ tsa tur mu kha/ ShaT tsa ra Na/ gats+tsha gats+tsha/ ma hA big+h+nA na/ big+h+nA na ta ka/ /bi kr-i tA nan/ sarba b+hU ta/ b+he yaM</text></item>
<item><p>221a5</p><section>rgyud</section><text>ka ra/ aT+TAT+Ta/ hA sa nA di ne/ byA g+h+ra tsarma ni bA sa na/ ku ru ku ru sarba karma NAM/ ts+tshin+da ts+tshin+da/ b+hin+da b+hin+da/ sa ra mu draM/ A kar+Sha A kar+Sha/ b+hU tA na/ nirma tha na/ sarba duSh+TAM/ pra be sha ya/ maN+Dal ma d+h+ye/ bai ba swa ta dzI bi tA na tA/</text></item>
<item><p>221a6</p><section>rgyud</section><text>ka ra ku ru ku ru ma ma kyAr+yAM/ da ha da ha/ pa tsa pa tsa/ mA bi lam+ba sa ma ya ma nu sma ra/ hU~M hU~M phaT/ s+pho Ta ya s+pho Ta ya/ sarba A shA pa ri pU ra ka/ he he b+ha ga bA na/ kany+tsi rA ya si ma ma/ sarba aR+tha sAng+nga ya swA hA/ 'di ni bcom ldan 'das ma 'phags</text></item>
<item><p>221a7</p><section>rgyud</section><text>ma sgrol ma'i khro bo chen po sgrol mas gnon pa zhes bya ba gang 'dod pa de 'gugs par byed cing thob par byed pa/ dbang po dang / gshin rje'i rgyal po yang 'gugs par byed cing 'joms par byed pa yin na sems can rnams lta smos kyang ci dgos/ khro bo'i rgyal</text></item>
<item><p>221b1</p><section>rgyud</section><text>po chen pos gsungs ma thag tu sems can thams cad nyam thag cing 'jigs skrag ste yid skyo zhing snying gas par gyur nas/ sangs rgyas bcom ldan 'das dang / byang chub sems dpa' chen po ma gtogs pa skyabs gzhan med/ skyob pa gzhan med/ dpung</text></item>
<item><p>221b2</p><section>rgyud</section><text>gnyen gzhan med pas bcom ldan 'das kyi drung du nye bar lhags par gyur to/ /de nas gang la la sa la spyod pa dang / mkha' la spyod pa dang / brtan pa dang / g.yo ba dang / mngal skyes dang / sgong skyes dang / drod gsher skyes dang / brdzus te skyes</text></item>
<item><p>221b3</p><section>rgyud</section><text>pa sems can gyi grangs su gtogs pa 'jig rten gyi khams mtha' yas shing mu med pa na rnam par gnas pa steng dang / 'og dang / thad ka dang / phyogs dang phyogs bral rnams su skad cig de dang / yud tsam de la gab pa rnams khro bo'i rgyal po chen pos</text></item>
<item><p>221b4</p><section>rgyud</section><text>skad cig la 'dir bkug par gyur to/ /khro bo'i rgyal po sgrub par gyur pa 'di 'dod chags dang ma bral bar gyur pa rnams kyi mdun du bzlas par mi bya ste/ de ci'i phyir zhe na/ de'ang 'chi bar 'gyur ram/ skam par 'gyur ba'i phyir ro/ /de tshig byin gyis</text></item>
<item><p>221b5</p><section>rgyud</section><text>brlabs nas/ sangs rgyas kyi sku gzugs kyi spyan snga'am/ ring bsrel dang bcas pa'i mchod rten nam/ dam pa'i chos kyi glegs bam mam/ spyan ras gzigs dbang phyug gi spyan sngar bzlas brjod bya'i/ las gzhan gyi ched du'am/ gang yang rung ba</text></item>
<item><p>221b6</p><section>rgyud</section><text>der bklag par mi bya ste/ ci'i phyir na ltas ngan chen po dang / mya ngan chen po dang / bdag nyid nye bar 'joms par 'gyur ba'i phyir ro/ /sangs rgyas bcom ldan 'das rnams dang / byang chub sems dpa' sems dpa' chen po rnams 'ba' zhig ni thugs rje</text></item>
<item><p>221b7</p><section>rgyud</section><text>mchog dang ldan pa thams cad mkhyen pa'i ye shes kyi spyod pa sgrub cing rjes su 'jug pa sems can thams cad dbang du byed pa/ chos kyi tshul yang dag par gnas par byed pa/ sems can gyi khams ma lus pa mya ngan las 'das pa thob par byed pa/ bstan pa</text></item>
<item><p>222a1</p><section>rgyud</section><text>med par bstan pa dang / lam gsum la yang dag par sbyor ba dang / dkon mchog gi gdung rgyun mi 'chad pa dang / sngags kyi spyod pa gsal bar byed pa dang / thugs rje chen po'i mthu'i rgyu mthun pa'i thugs kyis bdud kyi stobs zil gyis</text></item>
<item><p>222a2</p><section>rgyud</section><text>gnon pa dang / bgegs chen po rnam par gzhig pa dang / gdug pa'i rgyal po bzlog pa dang / bdag gi stobs mngon par 'phel ba dang / gzhan gyi stobs zlog par byed pa dang / rengs pa dang / ltung ba dang / nyams dgang 'chos pa dang / skems pa</text></item>
<item><p>222a3</p><section>rgyud</section><text>dang / dga' ba dang / rang gi sngags kyi spyod pa gsal bar byed pa dang / tshe dang / nad med pa dang / rang gi dbang phyug mngon par 'phel ba dang / myur du las rjes su sgrub pa dang / byams pa chen po dang / snying rje chen po dang / dga' ba chen</text></item>
<item><p>222a4</p><section>rgyud</section><text>po dang / btang snyoms chen po dang / yang dag par sdom pa dang / de dag gi rgyu mtshan dang / rgyu la thams cad du rtog ge pa dang / rnam par rtog ge pa dang bral ba'i sems kyis smras so/ /de nas klu dang / klu chen po dang / gnod sbyin dang /</text></item>
<item><p>222a5</p><section>rgyud</section><text>gnod sbyin chen po dang / srin po dang / srin po chen po dang / sha za dang / sha za chen po dang / srul po dang / srul po chen po dang / lus srul po dang / lus srul po chen po dang / ma mo dang / ma mo chen mo dang / grul bum dang /</text></item>
<item><p>222a6</p><section>rgyud</section><text>grul bum chen mo dang / gcan gzan dang / gcan gzan chen po dang / ro langs dang / ro langs chen po dang / kam po dza dang / kam po dza chen po dang / sring mo dang / sring mo chen mo dang / mkha' 'gro ma dang / mkha' 'gro ma chen mo dang /</text></item>
<item><p>222a7</p><section>rgyud</section><text>gzhibs pa dang / gzhibs pa chen po dang / gnon po dang / gnon po chen po dang / byis pa dang / byis pa chen po dang / bram pa dang / bram pa chen po dang / nad dang / nad chen po dang / brjed byed dang / brjed byed chen po dang / gdon dang /</text></item>
<item><p>222b1</p><section>rgyud</section><text>gdon chen po dang / nam mkha' ma mo dang / nam mkha' ma mo chen mo dang / gzugs can ma dang / gzugs can ma chen mo dang / gzugs ngan ma dang / gzugs ngan ma chen mo dang / ngu 'bod dang / ngu 'bod chen po dang / grib gnon dang /</text></item>
<item><p>222b2</p><section>rgyud</section><text>grib gnon chen po dang / sbod gtong dang / sbod gtong chen po dang / ci bgyi dang / ci bgyi chen po dang / gnod sbyin mo dang / gnod sbyin mo chen mo dang / sha za mo dang / sha za mo chen mo dang / rims nad dang / rims nad chen po dang /</text></item>
<item><p>222b3</p><section>rgyud</section><text>rims nyin gcig pa dang / rims nyin gcig pa chen po dang / rtag pa'i rims dang / rims mi bzad pa rnams dang / rtag pa las byung ba'i rims dang / yud tsam pa dang / rlung las gyur pa dang / mkhris pa las gyur pa dang / bad kan las</text></item>
<item><p>222b4</p><section>rgyud</section><text>gyur pa dang / 'dus pa las gyur pa dang / gcong dang gcong chen po dang / grub pa dang / grub pa chen po dang / sbyor ldan dang / sbyor ldan chen po dang / drang srong dang / drang srong chen po dang / mi'am ci dang / mi'am ci chen po dang / lto 'phye</text></item>
<item><p>222b5</p><section>rgyud</section><text>chen po dang / lto 'phye chen po chen po dang / dri za dang / dri za chen po dang / lha ma yin dang / lha ma yin chen po dang / mi dang mi chen po dang / ljongs dang / ljongs chen po dang / rgya mtsho dang / rgya mtsho chen po dang / chu klung dang / chu klung chen</text></item>
<item><p>222b6</p><section>rgyud</section><text>po dang / ri dang / ri chen po dang / gter dang / gter chen po dang / sa dang / sa chen po dang / shing dang / shing chen po dang / 'dab chags dang / 'dab chags chen po dang / rgyal po dang / rgyal po chen po dang / brgya byin dang / dbang po chen</text></item>
<item><p>222b7</p><section>rgyud</section><text>po dang / nor lha'i bu dang / sgra sgrogs dang / 'byung po'i bdag po dang / dbang ldan dang / gshin rje dang / tshangs pa dang / tshangs pa chen po dang / nyi ma'i bu dang / nor sbyin dang / yul 'khor srung dang / 'phags skyes po dang / mig mi bzang dang /</text></item>
<item><p>223a1</p><section>rgyud</section><text>lus ngan po dang / gang ba bzang po dang / nor bu bzang po dang / lngas rtsen dang / rmugs 'dzin dang / rengs 'dzin dang / kuSh+ma 'dzin dang / ljang sngo dang / skra ljang sngo dang / seng+ge dang / 'phrog ma dang / dga' byed dang / nor</text></item>
<item><p>223a2</p><section>rgyud</section><text>byed dang / chu'i dbang po dang / 'jig rten dbang po dang / nye ba'i dbang po dang / gsang ba dang / gsang ba chen po dang / g.yo ba dang / g.yo byed dang / chu stod dang / rtag pa'i ri dang / kha ba'i ri dang / ri chen po dang / mig brtsegs pa dang /</text></item>
<item><p>223a3</p><section>rgyud</section><text>mgo bo gsum pa zhes pa 'di rnams dang / gzhan yang gnod sbyin gyi sde dpon chen po gnod sbyin bye ba khrag khrig brgya stong du mas yongs su bskor te/ byang chub sems dpa'i byin gyis brlabs dang / rdzu 'phrul gyi stobs bskyed pas chos mnyan pa'i phyir</text></item>
<item><p>223a4</p><section>rgyud</section><text>'khor gyi dkyil 'khor chen po de nyid du 'dus shing 'dug par gyur to/ /gang yang srin po'i rgyal po chen po srin po bye ba khrag khrig brgya stong du mas yongs su bskor ba khro bo'i rgyal po chen pos bkug pa 'di lta ste/ bros pa dang / 'bros byed dang / rnam par</text></item>
<item><p>223a5</p><section>rgyud</section><text>'ju byed dang / gzer gyi rna ba dang / bum pa'i rna ma dang / kun nas rna ma dang / gshin rje dang / rnam par 'jigs byed dang / 'jigs su rung ba dang / drag po dang / shin tu drag po dang / mi bzad pa dang / sdig ldan dang / dbang po rgyal</text></item>
<item><p>223a6</p><section>rgyud</section><text>dang / 'thab pa dang / legs par 'thab pa dang / mdung dang / mdung rtse gsum dang / mgo bo gsum pa dang / mgo bo mtha' yas pa zhes pa'ang chos mnyan pa'i phyir 'dus par gyur to/ /gang yang sha za dang / sha za chen po dang / sha za chen po bye ba</text></item>
<item><p>223a7</p><section>rgyud</section><text>khrag khrig brgya stong phrag du mas yongs su bskor ba de rnams kyang 'di lta ste/ 'thung gcod dang / nye ba'i 'thung gcod dang / legs par 'thung gcod dang / mtha' yas 'thung gcod dang / yid kyi shing rta dang / legs par yid kyi shing rta dang / legs</text></item>
<item><p>223b1</p><section>rgyud</section><text>par 'dren pa dang / za byed dang / spu bzang po dang / drag po'i gzugs can zhes pa de rnams kyang chos mnyan pa'i phyir 'dus par gyur to/ /gang yang klu'i rgyal po klu bye ba khrag khrig brgya stong phrag du mas yongs su bskor ba'i khro bo'i rgyal pos byang chub sems dpa'i</text></item>
<item><p>223b2</p><section>rgyud</section><text>rdzu 'phrul gyi stobs bskyed pas bkug pa 'di lta ste/ dga' bo dang / nye dga' bo dang / zla ba dang / nye ba'i zla ba dang / nor rgyas kyi bu dang / mtha' yas dang / 'jog po dang / pad+ma dang / pad+ma chen po dang / dung skyong dang / dung dang / dung skyong ma dang /</text></item>
<item><p>223b3</p><section>rgyud</section><text>stobs kyi rgyu dang / rigs ldan dang / pa'i btung ba dang / bum pa sbyin dang / rdo rje can dang / tsam pa'i bu dang / yid ldan klu dang / nga rgyal 'joms dang / DaM ku ra dang / nye ba'i DaM ku ra dang / la ku TA dang / la ku TA chen po dang / dkar po dang /</text></item>
<item><p>223b4</p><section>rgyud</section><text>dkar po bzang po dang / sngon po dang / sngon po chu sbyin dang / 'o ma'i chu dang / sog ma med dang / rgya mtsho dang / nye ba'i rgya mtsho zhes pa 'di rnams dang gzhan yang klu'i rgyal po chen po klu brgya stong phrag du mas yongs su bskor ba de rnams chos mnyan pa'i phyir 'khor</text></item>
<item><p>223b5</p><section>rgyud</section><text>gyi dkyil 'khor chen po der 'dus shing 'dug par gyur to/ /gang yang drang srong dang drang srong chen po de rnams 'di lta ste/ rgyun shes kyi bu dang / gnas 'jog dang / gau ta ma dang / skal ldan shing rta dang / dza h+nu dang / aM gi ras dang / a masti dang / su</text></item>
<item><p>223b6</p><section>rgyud</section><text>la sti dang / ri byi dang / rgyas pa dang / nag po dang / gau tam nag po dang / me dang / me'i rgyud dang / traMHgi ras dang / dzA mad ag+ni dang / yod pa pa dang / thub pa dang / thub pa mchog dang / bai sa m+ba ya na dang / rtsib logs skyes dang /</text></item>
<item><p>223b7</p><section>rgyud</section><text>dgra sta dang / rnal 'byor dbang phyug dang / pi sba la dang / pi sba la za ba dang / grog mkhar ba dang / bdud mda' zhes pa 'di rnams dang / gzhan yang drang srong chen po brgya stong phrag du mas yongs su bskor ba de rnams 'khor gyi dkyil 'khor chen po der</text></item>
<item><p>224a1</p><section>rgyud</section><text>nye bar phyin te bcom ldan 'das shAkya thub pa la phyag 'tshal nas gsang sngags spyod pa'i don dang / byang chub sems dpa'i sde snod mnyan cing rjes su yi rang bar 'dod pas 'khod par gyur to/ /gang yang lto 'phye chen po'i rgyal po de rnams kyang 'khor gyi</text></item>
<item><p>224a2</p><section>rgyud</section><text>dkyil 'khor chen po der rab tu zhugs shing 'khod par gyur pa 'di lta ste/ b+he raN+Da dang / b+hu ruN+Da dang / ma ruN+Da dang / 'od zer dang / 'od zer 'bar ba zhes pa'o/ /gang yang nam mkha' lding gi rgyal po de rnams kyang nam mkha' lding brgya stong phrag du mas</text></item>
<item><p>224a3</p><section>rgyud</section><text>yongs su bskor te 'khor gyi dkyil 'khor der 'dus par gyur pa 'di lta ste/ 'dab bzang dang / 'dab dkar dang / klu dang / 'dab 'gro dang / 'dab bzang skyes dang / yid mgyogs dang / klu 'joms dang / rnam 'dud bu dang / b+ha ra d+h+wa dza dang / dge</text></item>
<item><p>224a4</p><section>rgyud</section><text>mtshan dang / dge mtshan chen po dang / 'dab chags rgyal po ste/ de rnams kyang 'khor gyi dkyil 'khor chen po der 'dus par gyur to/ /gang yang mi 'am ci'i rgyal po mi 'am ci brgya stong phrag du mas bskor ba de rnams kyang 'di lta ste/ ljon pa dang / nye</text></item>
<item><p>224a5</p><section>rgyud</section><text>ba'i ljon pa dang / legs pa'i ljon pa dang / mtha' yas ljon pa dang / 'jig rten ljon pa dang / ljon pa gsal ba dang / brang rgyas dang / brang rgyas chen po dang / yid kyi gzi brjid dang / gzi brjid chen po dang / rdzu 'phrul chen po dang /</text></item>
<item><p>224a6</p><section>rgyud</section><text>rnam par sgrogs pa dang / dbyangs bzang po dang / yid 'ong dang / sems skyed par byed pa dang / smyo byed dang / da na d+hA ta dang / btang snyoms dang / snying rje dang / snying rje med pa zhes pa 'di rnams dang / gzhan yang mi 'am ci'i rgyal po stong</text></item>
<item><p>224a7</p><section>rgyud</section><text>phrag gis yongs su bskor ba rnams chos mnyan pa'i phyir 'dus par gyur to/ /de bzhin du mi mjed kyi bdag po tshangs pa dang / tshangs pa chen po dang / kun du 'od gsal dang / rab tu 'od gsal dang / dga' ba'i 'od dang / bsod nams 'od dang / mi</text></item>
<item><p>224b1</p><section>rgyud</section><text>che ba dang / mi gdung ba dang / 'og min dang / 'og bzang dang / 'jig rten mtha' dang / ci yang med pa'i skye mched dang / ci yang med pa min pa dang / nam mkha' mtha' yas dang / nam mkha' mtha' yas min pa nyid dang / gya nom snang dang /</text></item>
<item><p>224b2</p><section>rgyud</section><text>shin tu mthong dang / legs par sprul pa dang / yongs su sprul pa dang / gnas gtsang ma dang / dga' ldan dang / 'thab bral dang / sum cu rtsa gsum dang / rgyal chen bzhi'i ris dang / rtag myos dang / phreng thogs dang / gzhong thogs dang /</text></item>
<item><p>224b3</p><section>rgyud</section><text>pi wang gsum pa dang / ri la gnas pa dang / khang pa brtsegs pa la gnas pa dang / rtse mor gnas pa dang / lcang lo can na gnas pa dang / grong na gnas pa dang / gzhal med khang na gnas pa dang / nang na gnas pa dang / bar snang la</text></item>
<item><p>224b4</p><section>rgyud</section><text>rgyu ba dang / sa na gnas pa dang / shing la gnas pa dang / khyim na gnas pa dang / de bzhin du lha ma yin gyi dbang po rab tshim dang / stobs ldan dang / thags zangs ris dang / legs bkra dang / dge bkra dang / sgra gcan dang / lag</text></item>
<item><p>224b5</p><section>rgyud</section><text>pa la sogs pa'i lha ma yin bye ba stong phrag du mas yongs su bskor ba 'gros rnam pa sna tshogs dang / nor rnam pa sna tshogs dang / lha dang g.yul 'gyed pa'i lha ma yin de rnams kyang sangs rgyas kyi byin gyis brlabs dang / byang chub sems dpa'i rnam 'phrul</text></item>
<item><p>224b6</p><section>rgyud</section><text>lta ba dang / phyag bya ba dang / bsnyen bkur bya bar 'dod pas 'khor gyi dkyil 'khor der 'dus par gyur to/ /gang yang gza' dang / gza' chen po'i 'jig rten gyi don du spyod pa bar snang la spyod pa la 'di lta ste/ nyi ma dang / zla ba dang / mig</text></item>
<item><p>224b7</p><section>rgyud</section><text>dmar dang / lhag pa dang / phur bu dang / pa sangs dang / spen pa dang / sgra gcan dang / sa 'gul dang / mjug dang / thog gis 'joms pa dang / skar ma dang / rgyal mtshan dang / drag po dang / du ldan dang / du ba</text></item>
<item><p>225a1</p><section>rgyud</section><text>dang / rdo rje dang / drang srong dang / char dang / nye ba'i char dang / don nyams dang / nges par nyams dang / dgod pa'i mtha' dang / mASh+Ti dang / riSh+Ti dang / dga' ma dang / 'jig rten mtha' dang / zad pa dang /</text></item>
<item><p>225a2</p><section>rgyud</section><text>rnam par ltung byed dang / mi ltung ba dang / tog dang / gla sgang dang / dus kyi mtha' dang / dur khrod dang / bi shI ta dang / drag po dang / dkar po dang / byi bzhin dang / byi bzhin gyi bu dang / byams pa dang / phur bu dang / phur bu gsum pa dang /</text></item>
<item><p>225a3</p><section>rgyud</section><text>lu b+ha dang / ro tra dang / brtan pa dang / nyams byed dang / stobs ldan dang / drag po dang / skya rengs dang / rnam par dgod pa dang / 'chi ltas min pa dang / skem byed dang / sde dang / nye sde dang / gzhon nu dang / rtse byed dang / dgod byed dang /</text></item>
<item><p>225a4</p><section>rgyud</section><text>sems par byed pa dang / theng po dang / gzugs ngan zhes pa ste gza' chen po de rnams kyang brgya stong phrag du ma'i 'khor dang bcas pa sangs rgyas kyi byin gyis brlabs kyis gtsang ma'i gnas der 'khor du 'dus shing 'khod par gyur to/ /de nas rgyu skar nam mkha' la</text></item>
<item><p>225a5</p><section>rgyud</section><text>'gro zhing rjes su 'brang ba brgya stong phrag du mas yongs su bskor ba 'di lta ste/ tha skar dang / bra nye dang / smin drug dang / snar ma dang / mgo dang / lag dang / nam so dang / rgyal dang / skag dang / mchu dang / gre dang / dbo gnyis dang / me bzhi</text></item>
<item><p>225a6</p><section>rgyud</section><text>dang / nag pa dang / sa ri dang / sa ga dang / lha mtshams dang / snron dang / snrubs dang / chu stod dang / chu smad dang / gro bzhin dang / mon gru dang / mon gre dang / khrums stod dang / khrums smad dang / nam gru dang / lha mo dang / byi</text></item>
<item><p>225a7</p><section>rgyud</section><text>bzhin dang / slar yang 'byung ba dang / skar 'od dang / ad+gi ra sA dang / rgyu skar ldan ma dang / nye bar sdu gu dang / nye ba'i gre dang / 'jig rten rab mchog dang / rab mchog ldan ma dang / dpal ldan ma dang / 'jig rten mgon po dang / chang ldan dang /</text></item>
<item><p>225b1</p><section>rgyud</section><text>rgyal ba thob pa dang / nor ldan dang / lha'i nor zhes pa de ltar rgyu skar rgyal po de rnams rgyu skar brgya stong phrag du mas yongs su bskor te/ sangs rgyas kyi byin gyis brlabs kyis gnas gtsang ma'i gnas su 'khor gyi dkyil 'khor chen po der 'dus shing 'khod</text></item>
<item><p>225b2</p><section>rgyud</section><text>par gyur to/ /khyim sum cu rtsa drug la 'di lta ste/ lug dang / glang dang / 'khrig pa dang / kaR+ka Ta dang / seng ge dang / bu mo dang / srang dang / sdig pa dang / gzhu dang / chu srin dang / bum pa dang / nya dang / spre'u dang / nye ba'i</text></item>
<item><p>225b3</p><section>rgyud</section><text>bum pa dang / gser bum dang / ral gri dang / glang po che dang / ma he dang / lha dang / mi dang / dge mtshan dang / dri za dang / 'jig rten dgongs pa dang / rgyal ba'i mchog dang / gzi brjid dang / nam mkha' dang / grib ma dang / sa gzhi</text></item>
<item><p>225b4</p><section>rgyud</section><text>dang / mun pa dang / rdul dang / nye ba'i rdul dang / sdug bsngal dang / bde ba dang / thar pa'i byang chub dang / rang byang chub dang / nyan thos dang / dmyal ba'i rigs 'dzin dang / gzi brjid chen po dang / gzi brjid chen po ldan pa dang /</text></item>
<item><p>225b5</p><section>rgyud</section><text>byol song dang / dang / lha ma yin dang / sha za dang / sha za mo dang / gnod sbyin dang / srin po dang / 'byung po thams cad pa dang / phyogs kyi glang po dang / steng 'gro dang / thams cad 'gro dang / rnam bye dang / rnal 'byor 'gro dang / rab tu</text></item>
<item><p>225b6</p><section>rgyud</section><text>gnas pa dang / mchog dang / 'bring dang / tha ma zhes pa 'di rnams dang / khyim chen po khyim brgya stong phrag du mas yongs su bskor ba 'di rnams 'khor gyi dkyil 'khor chen por 'dus pa gang na ba der nye bar phyin nas bcom ldan 'das kyi zhabs la phyag</text></item>
<item><p>225b7</p><section>rgyud</section><text>'tshal te rang rang gi gnas su 'khod par gyur to/ /gang yang gnod sbyin chen mo gnod sbyin mo brgya stong phrag bye bas bskor ba 'di lta ste/ mig bzang ma dang / smin ma bzang mo dang / skra bzang ma dang / dbyangs snyan ma dang / blo gros bzang mo dang /</text></item>
<item><p>226a1</p><section>rgyud</section><text>dbyig ldan ma dang / mig bkra ma dang / bsam rdzogs ma dang / gsang ba ma dang / 'og bag ma dang / 'og pag bzang mo dang / pad+ma'i dus ma dang / mi 'jigs ma dang / mi 'jigs sbyin ma dang / rgyal ma dang / rnam par</text></item>
<item><p>226a2</p><section>rgyud</section><text>rgyal ma dang / nam gru can ma dang / skra ldan ma dang / skra mtha' ma dang / rlung ma dang / yid 'phrog ma dang / yid ldan ma dang / me tog ldan ma dang / me tog grong gnas ma dang / ser skya mo dang / 'phrog ma dang / dpa' mo ldan ma dang /</text></item>
<item><p>226a3</p><section>rgyud</section><text>dpa' mo dang / dpa' bzang ma dang / sna bzang ma dang / 'od ldan ma dang / lha mdzes ma dang / ro bzang ma dang / gsang mchog ma dang / brjod pa la gnas ma dang / mya ngan med ma dang / snang bar mdzes ma dang / 'od ldan ma dang /</text></item>
<item><p>226a4</p><section>rgyud</section><text>phul byung ldan ma dang / gzugs ldan ma dang / gzugs mdzes ma dang / dkar min dang / zhi ba ma dang / phra mo ma dang / sde ma dang / dga' byed ma dang / nye bar dga' byed ma dang / 'jig rten 'das ma zhes pa ste/ gnod sbyin ma chen mo</text></item>
<item><p>226a5</p><section>rgyud</section><text>'di rnams gnod sbyin ma brgya stong phrag du mas yongs su bskor ba de rnams kyang 'khor gyi dkyil 'khor chen po der bcom ldan 'das shAkya thub pa la phyag 'tshal te 'khod par gyur to/ /gang yang sha za mo dag sha za mo brgya stong phrag du mas yongs su bskor</text></item>
<item><p>226a6</p><section>rgyud</section><text>ba de rnams kyang bcom ldan 'das shAkya thub pa la phyag 'tshal te 'dus par gyur pa la 'di lta ste/ rgyan pa mo dang / phyag dar gyi sha za mo dang / drag mo sha za mo dang / ta la la'i sha za mo dang / 'bar ba'i sha za mo dang / thal ba za ma dang / sha</text></item>
<item><p>226a7</p><section>rgyud</section><text>la za ba mo dang / 'dzin dka' ma dang / 'khrul byed ma dang / rmongs byed ma dang / sgrogs byed ma dang / skyed byed ma dang / 'jig rten mthar gnas ma dang / thal ba'i mtha' can ma dang / 'thung gcod ldan ma dang / mang po ma dang /</text></item>
<item><p>226b1</p><section>rgyud</section><text>gdul dka' ma dang / e la mo dang / mtshan ma can ma dang / du ba'i mtha' can ma dang / du ba ma dang / du ba bzang mo ma zhes pa sha za mo chen mo 'di rnams sha za mo brgya stong phrag du mas yongs su bskor ba rnams kyang 'khor 'dus pa'i dkyil</text></item>
<item><p>226b2</p><section>rgyud</section><text>'khor chen po der rab tu zhugs par gyur to/ /gang yang ma mo dang / ma mo chen mo dag 'jig rten gyi rjes su spyod cing sems can la rnam par 'tshe bar byed pa gtor ma dang phreng ba nyid sdud par byed pa la 'di lta ste/ tshangs ma dang / dbang phyug chen mo dang / khyab</text></item>
<item><p>226b3</p><section>rgyud</section><text>'jug ma dang / gzhon nu ma dang / rgan byad ma dang / phag mo dang / dbang mo dang / gshin rje ma dang / me mo dang / nyi ma'i bu mo dang / 'jig rten bar ma dang / chu lha mo dang / dbang ldan mo dang / rlung lha mo dang / gzhan gyi srog 'phrog ma dang /</text></item>
<item><p>226b4</p><section>rgyud</section><text>zhal rgyan pa mo dang / dge mtshan ma dang / dge mtshan ma chen mo dang / srul mo dang / lus srul mo dang / skem byed ma zhes pa ma mo chen mo 'di rnams ma mo brgya stong phrag du mas yongs su bskor ba de rnams 'khor 'dus pa'i dkyil 'khor chen</text></item>
<item><p>226b5</p><section>rgyud</section><text>po der/ sangs rgyas la phyag 'tshal lo zhes tshig tu 'don cing 'khod par gyur to/ /de bzhin du mi dang mi ma yin pa brgya stong phrag du ma dang / sems can dang sems can ma yin pa ji srid dmyal ba chen po mnar med pa nas/ srid pa'i rtse mo'i</text></item>
<item><p>226b6</p><section>rgyud</section><text>bar skabs 'dir thams cad nam mkha'i dkyil du gsal bar gyur to/ /sems can gyi tshogs kyi srog chags 'ga' la yang gnod pa med par gyur to/ /sangs rgyas kyi byin gyis brlabs dang / byang chub sems dpa'i rdzu 'phrul gyi rgyan gyis sems</text></item>
<item><p>226b7</p><section>rgyud</section><text>can thams cad kyi spyi bo na/ sangs rgyas bcom ldan 'das dang / spyan ras gzigs dbang phyug bzhugs pa yang dag par mthong bar gyur to/ /de nas bcom ldan 'das shAkya thub pa thams cad dang ldan pa'i 'khor la sangs rgyas kyi spyan gyis gzigs</text></item>
<item><p>227a1</p><section>rgyud</section><text>nas sems dpa' chen po de la bka' stsal to/ /sems can dag gsang sngags kyi spyod pa'i don rnam par nges pa'i ting nge 'dzin gyi le'u rab 'byam byang chub sems dpa'i sde snod gang da lta de'i dus la bab par shes na shod cig /de nas byang chub</text></item>
<item><p>227a2</p><section>rgyud</section><text>sems dpa' sems dpa' chen po spyan ras gzigs dbang phyug bcom ldan 'das shAkya thub pas rjes su gnang bas/ nam mkha'i rang bzhin gyis rgyan bkod pa rdo rje sdug cing sra ba'i rgyun zhes bya ba'i ting nge 'dzin la snyoms par zhugs so/ /sems dpa' chen po</text></item>
<item><p>227a3</p><section>rgyud</section><text>snyoms par zhugs ma thag tu 'khor gyi dkyil 'khor chen po de thams cad dpag tshad brgya stong phrag du mar rdo rje'i rang bzhin rgya chen por lhag par gnas par gyur to/ /der gnod sbyin dang srin po dang / dri za dang / rlung lha dang / sha za de rnams dang / mdor</text></item>
<item><p>227a4</p><section>rgyud</section><text>bsdus na sems can gyi khams thams cad byang chub sems dpa'i byin gyis brlabs kyis gzhal yas khang de rdo rje nor bu rin po che lta bur yang dag par rab tu gnas so/ /'khod par gyur pa rnams phan tshun rnam par 'tshe ba med do/ /de nas sems dpa' chen</text></item>
<item><p>227a5</p><section>rgyud</section><text>po de 'khor chen po 'dus par mkhyen nas/ khro bo'i rgyal po sgrol mas non pa la bos par gyur to/ /kye kye khro bo chen po sangs rgyas dang byang chub sems dpa' thams cad 'dus pa 'khor gyi dkyil 'khor chen po 'dus pa 'di'i sems can thams cad srungs shig /</text></item>
<item><p>227a6</p><section>rgyud</section><text>dbang du gyis shig /gdug pa rnams thul cig /zhi ba rnams sad par gyis shig /ma dad pa rnams dad par gyis shig /ji srid pa'i rig sngags dang / gsang sngags spyod pa rjes su sgrub pa byang chub sems dpa'i sde snod rgya chen po de nyid</text></item>
<item><p>227a7</p><section>rgyud</section><text>kyi rig sngags dang / gsang sngags kyi spyod pa'i dkyil 'khor gyi cho ga 'chang ba de srid kyi bar du 'di dag gi phyi rol du song la srungs shig /de skad ces smras pa dang / khro bo'i rgyal po chen po bka' mnos nas/ rnam par 'gyur ba chen po'i gzugs yongs su</text></item>
<item><p>227b1</p><section>rgyud</section><text>brtags te sems can thams cad bsrung bar bya ba'i don dang / brtan par bya ba'i don du bkod pa chen po'i 'khor gyi dkyil 'khor du khro bo'i rgyal po sgrol mas non pa khro bo brgya stong phrag du mas yongs su bskor ba phyogs bzhi kun nas de ltar steng dang 'og dang thad</text></item>
<item><p>227b2</p><section>rgyud</section><text>kar sgra drag po 'don bzhin pas rab tu gnas par gyur to/ /de nas sems can de rnams zhi ba nyid kyi yid dang ldan pas yang dag par 'jug pa'i bka' las mi 'da' bar gyur te/ sgra 'di lta bu'ang thos par gyur to/ /gang dam tshig 'di 'da' bar byed pa</text></item>
<item><p>227b3</p><section>rgyud</section><text>'di dag ni ardza ka'i dog pa bzhin du mgo bo tshal pa brgyar 'gas par 'gyur te/ byang chub sems dpa'i byin gyis brlabs kyang de yin no/ /de nas yang byang chub sems dpa' de rang gi rig sngags dang / gsang sngags kyi spyod pa'i don du chos kyi tshig gsungs pa</text></item>
<item><p>227b4</p><section>rgyud</section><text>chos gcig gis byang chub sems dpa' sems dpa' chen po'i gsang sngags 'grub par gyur to/ /gcig po gang zhe na/ 'di lta ste/ chos thams cad spros pa med pa'i rnam par yang dag par rjes su mi mthong ba'o/ /chos gnyis po dag la rab tu gnas na</text></item>
<item><p>227b5</p><section>rgyud</section><text>byang chub sems dpa' sems dpa' chen po'i gsang sngags 'grub par 'gyur te/ gnyis po dag gang zhe na/ byang chub kyi sems yongs su mi gtong ba dang / sems can thams cad la mnyam pa nyid do/ /chos gsum rnams kyi rang gi gsang sngags kyi spyod</text></item>
<item><p>227b6</p><section>rgyud</section><text>pa'i don nges par brtan pa yongs su rdzogs par 'gyur te/ gsum gang zhe na/ sems can yongs su mi gtong ba nyid dang / byang chub sems dpa'i tshul khrims kyi sdom pa srung ba nyid dang / rang gi gsang sngags yongs su mi gtong ba nyid do/ /chos bzhi</text></item>
<item><p>227b7</p><section>rgyud</section><text>yang dag par ldan na sems dang po bskyed pa'i byang chub sems dpa'i rig sngags 'grub par 'gyur te/ bzhi gang zhe na/ rang gi gsang sngags rdzogs pa yongs su mi gtong ba nyid dang / gzhan gyi gsang sngags nye bar gcod pa min pa nyid dang / sems can thams</text></item>
<item><p>228a1</p><section>rgyud</section><text>cad la byams pa'i sems nye bar gnas pa nyid dang / snying rje chen po sgom pa'i sems te chos bzhi po 'di dag dang yang dag par ldan pa'i byang chub sems dpa' gsang sngags 'grub par 'gyur ro/ /chos lngas byang chub sems dpa'i sde snod la</text></item>
<item><p>228a2</p><section>rgyud</section><text>yang dag par 'jug cing gsang sngags kyi spyod pa'i sgrub pa yongs su rdzogs par 'gyur te/ lnga gang zhe na/ rnam pa sna tshogs pa'i yul bsten pa nyid dang / bas mtha'i dgon pa bsten pa nyid dang / sems can gzhan la zhe sdang med pa nyid dang / 'jig</text></item>
<item><p>228a3</p><section>rgyud</section><text>rten pa'i sngags la mi lta ba nyid dang / tshul khrims dang / thos pa dang / spyod pa la gnas par byed pa nyid de/ chos lnga po 'di dag gis sngags kyi spyod pa'i don gyi dngos grub yongs su rdzogs par 'gyur ro/ /chos drug ni gsang sngags kyi spyod</text></item>
<item><p>228a4</p><section>rgyud</section><text>pa'i dngos grub yongs su rdzogs par 'gyur te/ drug gang zhe na/ dkon mchog gsum la dad pa nye bar gcod pa med pa nyid dang / theg pa chen po'i mdo sde zab mo'i tshig gi don mi 'dor ba nyid dang / skyo ba med pa'i sems nyid kyis gsang sngags</text></item>
<item><p>228a5</p><section>rgyud</section><text>kyi spyod pa'i don yongs su tshol zhing dge ba'i phyogs yongs su mi spong ba nyid de/ chos drug po 'di ni rig sngags kyi spyod pa dang / gsang sngags kyi dngos grub la yang dag par kun du 'jug pa nyid du 'gyur ro/ /chos bdun rnams ni/ rig sngags grub</text></item>
<item><p>228a6</p><section>rgyud</section><text>pa'i cho ga dang / gsang sngags kyi spyod pa la rjes su 'jug par byed pa nyid du 'gyur te/ bdun gang zhe na/ shes rab kyi pha rol du phyin pa'i tshul zab mo sgom pa dang / zlos pa dang / nyan pa dang / kha ton byed pa dang / 'dri bar byed pa dang / byang</text></item>
<item><p>228a7</p><section>rgyud</section><text>chub sems dpa'i spyod pa la mos pas dus gsum du ston pa dang / nges par sdom pa dang / bzlas pa dang / sbyin sreg dang / smra bcad dang / dka' thub la ma thogs pa dang / blo gros dang / dran pa dang / shes rab dang / brtan pa dang du</text></item>
<item><p>228b1</p><section>rgyud</section><text>len par byed pa dang / byang chub sems dpa'i tshogs dang theg pa chen po'i chos zab mo'i tshul la yang dag par rab tu 'jug pa'i tshul dang / rang gi gsang sngags dang / sngags dgug pa dang / srung ba dang / bsgrub pa'i bya ba la mkhas pa nyid dang /</text></item>
<item><p>228b2</p><section>rgyud</section><text>snying rje chen po dang / byams pa chen po dang / btang snyoms chen po dang / dga' ba chen po yongs su sgom par byed pa las dang / sems can gyi khams dang / chos kyi dbyings spros pa med pa'i de bzhin nyid la yang dag par 'jug pa/ gnyis su</text></item>
<item><p>228b3</p><section>rgyud</section><text>med pa'i rnam pa thams cad mkhyen pa'i ye shes yongs su tshol ba las dang / sems can thams cad yongs su mi gtong la theg pa dman pa la dga' ba med pa las te chos bdun po 'di rnams ni rig sngags dang gsang sngags kyi dngos grub yongs su rdzogs</text></item>
<item><p>228b4</p><section>rgyud</section><text>par 'gyur ro/ /chos brgyad ni rig sngags dang gsang sngags kyi spyod pa'i don gyis dngos grub yang dag par 'jug pa nyid du 'gyur te/ brgyad gang zhe na/ mthong ba dang ma mthong ba'i 'bras bu la dad pas ngo mtshar bar sems par 'dod pa nyid dang /</text></item>
<item><p>228b5</p><section>rgyud</section><text>byang chub sems dpa'i dad pa'i 'bras bu rdzu 'phrul dang rnam par 'phrul pa the tshom med pa las dang / phyin ci ma log pa'i gsang sngags 'dzin pa las bla ma la gus pa las dang / sangs rgyas dang byang chub sems dpa' rnams kyis rang gi sngags dang rgyu</text></item>
<item><p>228b6</p><section>rgyud</section><text>dang spyod pa nye bar bstan pa mi slu bar 'dzin cing bdog pa thams cad yongs su btang ba las dang / dngos grub kyi zhing gnas dang / gnas ma yin pa rmi lam du mthong ba ston pa la mkhas pa nyid dang / ser sna dang / gnyid dang / rmugs pa mtha'</text></item>
<item><p>228b7</p><section>rgyud</section><text>dag dang bral bar byed pa/ rtag tu brtson 'grus rtsom la sangs rgyas dang / byang chub sems dpa' thams cad la bdag nyid 'bul bar byed pa las dang / mdor bsdus na dge ba'i rtsa ba la ngoms mi shes pa'i go cha bgos te bgegs thams cad rab tu</text></item>
<item><p>229a1</p><section>rgyud</section><text>sel bar byed pa las dang / byang chub kyi rgyud gnon par byed pa dang / longs spyod chen po dang / dbang che bar grags pa bdag nyid so sor 'dod pa dang / dbang che bar grags pa'i gang zag la yang dag par 'grogs pa dang / dge</text></item>
<item><p>229a2</p><section>rgyud</section><text>ba'i bshes gnyen dang mi 'bral ba dang / byang chub sems dpa' chen po dang yang dag par 'grogs par byed pa ste/ chos brgyad po 'di ni gsang sngags kyi spyod pa'i don gyi dngos grub la yang dag par 'jug par 'gyur ro/ /grogs po dag mdor na byang chub</text></item>
<item><p>229a3</p><section>rgyud</section><text>kyi sems dang mi 'bral zhing dkon mchog gsum la lhag par mos pa mchog tu tshul khrims 'chal pa la'ang skyo ba med pa'i yid kyis rtag tu mngon par brtson pas yid sngags kyi le'u rab 'byam mtha' yas shing rmad du byung ba byang chub sems dpa'i spyod pa'i rgyu</text></item>
<item><p>229a4</p><section>rgyud</section><text>mthun pa'i yid las byung ba 'grub par 'gyur ro/ /de las gzhan du rtogs par bya ba ma yin no/ /rnam par rtog pa med pa'i yid du gyur pas nyams sad pa'i rgyur yang bsgrub par bya ba yin no/ /de nas yang thams cad dang ldan pa'i 'khor rdzogs pa'i</text></item>
<item><p>229a5</p><section>rgyud</section><text>sangs rgyas dang / byang chub sems dpa' dang / rang sangs rgyas dang / 'phags pa nyan thos kyi byin gyis brlabs pa rnams 'di skad du rjod par byed de/ kye rgyal ba'i sras sems can thams cad kyi don gyi ched du gsang sngags kyi spyod pa sna tshogs pa'i don</text></item>
<item><p>229a6</p><section>rgyud</section><text>bya ba'i chos kyi tshul la rab tu 'jug pa'i rjes su mthun pa'i chos ston cig legs so legs so/ /e ma byang chub sems dpa' chen po rnams sna tshogs pa'i chos ston pa'i rjes su 'jug par byed pa gsang sngags kyi spyod pa dge ba legs par gsungs so/ /rgyal po</text></item>
<item><p>229a7</p><section>rgyud</section><text>chen po gang la la zhig 'dus pa'i le'u 'di 'dzin par 'gyur ba dang / yid la byed par 'gyur ba dang / g.yul du'ang thog mar glang po che'i steng du 'jog par 'gyur ba dang / me tog dang / bdug pa dang / dri dang / byug pa rnam pa sna tshogs pas mchod par</text></item>
<item><p>229b1</p><section>rgyud</section><text>'gyur ba de la bdag cag mtshungs par brtag par bgyi/ phyir rgol ba dang dgra bo dag dbang du bgyi/ pha rol gyi dmag dpung dag 'jig cing bzlog par bgyi/ glegs bam du bris nas rang gi khyim du 'jog par 'gyur ba'i/ rigs kyi bu'am rigs kyi bu</text></item>
<item><p>229b2</p><section>rgyud</section><text>mo'am/ rgyal po chen po'am/ rgyal mo chen mo'am/ dge slong ngam/ dge slong ma'am/ dge bsnyen nam/ dge bsnyen ma'am/ srung ba chen po dang longs spyod chen po dang / tshe ring por 'gyur ba dang / nad med pa dang / rtag tu longs</text></item>
<item><p>229b3</p><section>rgyud</section><text>spyod 'phel ba nyid kyang bgyi'o/ /de skad smras nas thams cad dang ldan pa'i 'khor de ci'ang mi gsung bar gyur to/ /theg pa chen po'i rig sngags dang / gsang sngags kyi spyod pa nges par bstan pa las/ ral pa gyen brdzes kyi rtog pa chen po byang chub</text></item>
<item><p>229b4</p><section>rgyud</section><text>sems dpa' sems dpa' chen po'i rnam 'phrul gyi le'u rab 'byam las/ bcom ldan 'das 'phags ma sgrol ma'i rtsa ba'i rtog pa las 'dus pa'i le'u ste dang po'o// //de nas yang byang chub sems dpa' sems dpa' chen po spyan ras gzigs</text></item>
<item><p>229b5</p><section>rgyud</section><text>dbang phyug thams cad dang ldan pa'i 'khor gyi dkyil 'khor la gzigs nas/ sems can thams cad kyi dam tshig la rjes su 'jug cing kun du lta ba zhes bya ba'i ting nge 'dzin la snyoms par zhugs so/ /byang chub sems dpa' spyan ras gzigs</text></item>
<item><p>229b6</p><section>rgyud</section><text>dbang phyug snyoms par zhugs ma thag tu lte ba'i dkyil 'khor gyi phyogs nas 'od zer bye ba khrag khrig brgya stong phrag du mas yongs su bskor ba'i 'od zer phyung ste sems can gyi khams thams cad kun nas snang bar byas nas sngar nyid du 'khor 'dus pa'i dkyil 'khor</text></item>
<item><p>229b7</p><section>rgyud</section><text>chen po kun du snang bar byas nas 'khod par gyur to/ /de nas yang byang chub sems dpa' sems dpa' chen po phyag na rdo rjes dag pa'i sems dpa' spyan ras gzigs dbang phyug la smras pa/ sems dpa' chen po'i dam tshig la rjes su 'jug pa las bya ba'i</text></item>
<item><p>230a1</p><section>rgyud</section><text>dkyil 'khor gyi le'u rab 'byam gyi spyod pa sgrub pa sems can thams cad dang thun mong du gyur pa khyed kyis tshogs gang du sems can rnams yang dag par rjes su zhugs nas 'jig rten dang 'jig rten las 'das pa'i rig sngags dang gsang sngags kyi</text></item>
<item><p>230a2</p><section>rgyud</section><text>dngos grub yang dag par thob pa dang ldan pa khyod smros shig smros shig /gsang ba'i bdag po gnod sbyin gyi dbang pos de skad smras pa dang / byang chub sems dpa' sems dpa' chen po spyan ras gzigs dbang phyug gis mchog tu gsang ba'i dkyil 'khor gyi rgyud</text></item>
<item><p>230a3</p><section>rgyud</section><text>gsungs pa/ rig sngags thams cad yang dag par skul bar byed pa zhes bya ba'i rdzu 'phrul rnam par ston par byed cing lag pa g.yas pa bteg nas sor mo'i rtse mos 'khor gyi dkyil 'khor la ston par byed cing / sor mo'i rtse mo der rig pa'i rgyal po bye ba khrag</text></item>
<item><p>230a4</p><section>rgyud</section><text>khrig brgya stong phrag du ma nges par phyung ste phyung nas kyang thams cad dang ldan pa'i 'khor gyi dkyil 'khor de snang ba chen pos kun du snang bar byas nas gnas par gyur to/ /de nas byang chub sems dpa' sems dpa' chen po spyan ras gzigs dbang phyug gis khro</text></item>
<item><p>230a5</p><section>rgyud</section><text>bo'i rgyal po sgrol mas non pa'i snying po las thams cad pa/ dpa' bo gcig pa spyan drangs pa dang / gshegs su gsol ba dang / zhi ba can dang / rgyas pa can dang / mngon spyod can dang / mi snang ba dang / nam mkha' la 'gro ba</text></item>
<item><p>230a6</p><section>rgyud</section><text>dang / sa 'og tu 'jug pa dang / rkang pa rab tu rgyu ba dang / dgug pa dang / rnam par sdang ba dang / dbang du byed pa dang / dri dang phreng ba dang / mar me thams cad rang gi rgyud kyi sngags kyis rab tu sbyin par byed de/ mdor na ji ltar sbyar ba de</text></item>
<item><p>230a7</p><section>rgyud</section><text>bzhin/ de lta de ltar sgrub par byed bzhin pa ni yi ge gsum zhes bya ba brtson 'grus chen pos don thams cad sgrub par byed pa'i khro bo'i rgyal po chen po'o/ /de gang zhe na/ o~M AHhU~M/ 'di ni khro bo chen po de'i snying po las thams cad pa ste dkyil</text></item>
<item><p>230b1</p><section>rgyud</section><text>'khor thams cad dang / gsang sngags spyod pa thams cad la byang chub sems dpa' sems dpa' chen pos nges par bstan te bgegs thams cad 'jig par byed pa'o/ /de nas byang chub sems dpa' sems dpa' chen po spyan ras gzigs dbang</text></item>
<item><p>230b2</p><section>rgyud</section><text>phyug gis phyag g.yas pa bteg nas khro bo'i spyi bor bzhag ste 'di skad ces smras so/ /sangs rgyas bcom ldan 'das rnams dgongs su gsol/ gang la la phyogs bcu'i 'jig rten gyi khams na rnam par gnas pa'i byang chub sems dpa' mtha' yas</text></item>
<item><p>230b3</p><section>rgyud</section><text>shing mu med pa'i rdzu 'phrul chen po dang ldan pa rnams dam tshig la lhag par gnas par gyis shig /de skad ces smras nas khro bo'i rgyal po de bskor nas btang bar gyur to/ /khro bo'i rgyal po chen po btang ma thag tu thams cad dang ldan pa'i 'jig rten</text></item>
<item><p>230b4</p><section>rgyud</section><text>gyi khams dag tu song nas skad cig tsam gyis gdug sems can gyi sems can rdzu 'phrul chen po de rnams tshar bcad cing bkug nas 'khor gyi dkyil 'khor chen po dag pa'i sems can la yang dag par bcug ste gnas ji lta ba bzhin du gnas par byas nas sems</text></item>
<item><p>230b5</p><section>rgyud</section><text>can gdug pa rnams kyi spyi bor kun nas 'bar ba'i phreng bas 'khrugs par gyur nas gnas par gyur to/ /de nas byang chub sems dpa' sems dpa' chen po spyan ras gzigs dbang phyug gis slar yang 'khor gyi dkyil 'khor la gzigs nas sems can</text></item>
<item><p>230b6</p><section>rgyud</section><text>khyed cag thams cad nyon cig /gang yang nga'i dam tshig 'di las 'da' bar byed pa de la khro bo'i rgyal pos tshar gcod par 'gyur te/ gang gi phyir na sangs rgyas bcom ldan 'das rnams kyis dam tshig ni 'da' bar bya ba ma yin pa'i phyir ro/ /rig sngags</text></item>
<item><p>230b7</p><section>rgyud</section><text>dang / gsang sngags kyi don gyi tshig gsang chen ji ltar byang chub sems dpa'i rdzu 'phrul chen po dang ldan pa rnams kyis ting nge 'dzin nges par bstan pa 'chad par byed do/ /de legs par nyon la legs par yid la zung shig dang / ngas bshad do/ /</text></item>
<item><p>231a1</p><section>rgyud</section><text>na mo rat+na tra yA ya/ na mo a mi tA b+hA ya/ ta thA ga tA ya/ ar+ha te samyak+saM bud+d+hA ya/ na ma Ar+yA ba lo ki te/ shwa rA ya/ bo d+hi satwA ya/ ma hA satwA ya/ na mo b+ha ga ba t+yai/ Ar+ya ta rA yai/ bo d+hi satwA ya/ ma hA satwA ya/ tad+ya thA/</text></item>
<item><p>231a2</p><section>rgyud</section><text>r-i dzu ka d+harma nir+yA te/ tA re tut+tA re/ shAn+ta d+harma nir+yA te/ tA re a na b+hi lA pya d+harma ni r+yA te tut+tA re tu re hi ni/ drA sa ni/ bi trA sa ni/ o ha ni/ mo ha ni/ dzam+b+ha ni/ stam+b+ha ni/ pra b+he/ tsan+d+ra pra b+he hi/ hi li hi li/ bi le bi le/ be ga gA mi ni/ kuN+Di ma hA</text></item>
<item><p>231a3</p><section>rgyud</section><text>kuN+Di/ d+ha ra d+ha ra d+ha na pa ti/ tA re hu ru hu ru/ ku ru ku ru/ a haM/ yAM yAM/ tsin+ta yA mi/ tsin+ta tiM me ku ru swA hA/ grogs po dag 'di ni/ nga'i bcom ldan 'das ma 'phags ma sgrol ma'i rtsa ba'i rig sngags las thams cad byed ma/ srid</text></item>
<item><p>231a4</p><section>rgyud</section><text>pa gsum gyi chos nye bar gcod pa/ ngan 'gro thams cad zlog par byed ma'o/ /phyag rgya yang 'dir rtsa ba'i rig sngags shes pa rnam par grags pa de la rab tu sbyar bar 'gyur ro/ /'dir mchog gi snying po las thams cad byed pa/ mya ngan las 'das pa'i bde</text></item>
<item><p>231a5</p><section>rgyud</section><text>ba thob par byed pa/ zhi ba thams cad byed pa/ sangs rgyas mngon sum du mthong ba bzhin du nye bar gnas pa/ rang nyid nga'i grogs po byang chub sems dpa' sems can thams cad kyi don gyi phyir mchog tu gsang ba'i rig sngags kyi ngo bos nye bar gnas pa</text></item>
<item><p>231a6</p><section>rgyud</section><text>bsam pa thams cad yongs su rdzogs par byed/ gang dang gang dran pa nyid kyis las thams cad mthar byed pa/ 'jigs pa chen po rnams yongs su sbyong bar byed pa ste/ bzlas pas lta smos kyang ci dgos/ de gang zhe na/ na mo rat+na tra yA ya/ na ma</text></item>
<item><p>231a7</p><section>rgyud</section><text>Ar+yA ba lo ki te shwa rA ya/ bo d+hi satwA ya/ ma hA satwA ya/ tA re tut+tA re swA hA/ phyag rgya yang 'dir ut+pa la zhes kyang rnam par grags pa longs spyod thams cad mngon bar 'phel bar byed pa'o/ /'dir nye ba'i snying por gyur pa'ang mchog tu dpal dang ldan pa'i</text></item>
<item><p>231b1</p><section>rgyud</section><text>dag byed chen po ste/ na mo rat+na tra yA ya/ na maH sarba bud+d+ha bo d+hi satwA nAM/ o~M ku ru kul+le swA hA/ phyag rgya yang 'dir pad+ma'i phreng bzhes rnam par grags par 'gyur te/ sems can thams cad dbang du byed ma'o/ /'dir mchog gi snying por gyur</text></item>
<item><p>231b2</p><section>rgyud</section><text>pa yang / na maH sarba bud+d+hA mAM/ o~M gI/ 'di ni snying po'i mchog ste mdor bsdu na bya ba thams cad la yon tan chen po rgyas pa ste/ yon tan mur thug par brjod pa ni dus bskal pa bye ba khrag khrig brgya stong phrag du mas kyang mi nus so/ /phyag rgya yang</text></item>
<item><p>231b3</p><section>rgyud</section><text>'dir brtson 'grus chen po zhes rnam par grags pa bsam pa thams cad yongs su rdzogs par byed pa'o/ /'dir spyan drang ba'i rig sngags su gyur pa yang / na maHsarba bud+d+hA nAM/ o~M he he b+ha ga ba ti bi shwa rU pi Ni sarba ba la/ b+hA Shi ti/ pra bo d+ha ni A yA ni/</text></item>
<item><p>231b4</p><section>rgyud</section><text>b+ha ga ba ti/ krIDa ut+pa la d+hi ni/ ma ma shud+d+hA ya/ tiSh+Tha tiSh+Tha/ sa ma ya ma nu sma ra/ a pra ti ha ta/ shA sa na hU~M/ mA bi lam+ba ku ru ku ru phaT swA hA/ 'di ni bcom ldan 'das ma spyan drang ba'i rig sngags te/ sangs rgyas thams cad dang / byang</text></item>
<item><p>231b5</p><section>rgyud</section><text>chub sems dpa' thams cad dang / rang sangs rgyas thams cad dang / 'phags pa nyan thos dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / sha za</text></item>
<item><p>231b6</p><section>rgyud</section><text>dang / srin po dang / 'byung po thams cad kyi yang yin no/ /tsan+dan gyi chu la lan bdun mngon par bsngags pa byas te phyogs bzhi dang / de bzhin du steng dang / 'og dang / thad ka thams cad du gtor bar bya'o/ /sangs rgyas dang / byang chub</text></item>
<item><p>231b7</p><section>rgyud</section><text>sems dpa' thams cad dang / bcom ldan 'das sgrol ma dang / 'jig rten dang / 'jig rten las 'das pa thams cad kyi gsang sngags 'di yin te/ 'byung po'i tshogs thams cad dang / sems can thams cad kyang 'ong bar 'gyur ro/ /na maH</text></item>
<item><p>232a1</p><section>rgyud</section><text>sarba bud+d+hA nAM/ a pra hi ha ta shA sa nA nAM/ o~M d+hu ru d+hu ru/ d+hu ma bA si ni/ ma mA rtsi Sha hU~M/ tiSh+Tha sa ma ya ma nu sma ra swA hA/ gdug pa'i rig sngags te/ tsan+dan dang / gur gum dang / ga pur gcig tu byas nas bdug pa dbul bar</text></item>
<item><p>232a2</p><section>rgyud</section><text>bya'o/ /de nas de bzhin gshegs pa rnams dang / byang chub sems dpa' rnams thams cad byon pa rnams spos kyi bdug pas yid tshim nas khugs par 'gyur ro/ /'dir phyag rgyar gyur pa'ang pad+ma'i phreng ba zhes grags pa sems can thams cad 'gugs par byed</text></item>
<item><p>232a3</p><section>rgyud</section><text>cing zhi ba ste/ spyan drang ba'i rig sngags la'ang phyag rgya pad+ma'i phreng ba bzang po 'di nyid do/ /sangs rgyas dang / byang chub sems dpa' thams cad dang / sems can thams cad byon pa la'ang mchod yon dbul bar bya ste/ ga pur dang / tsan+dan dang / gur gum</text></item>
<item><p>232a4</p><section>rgyud</section><text>chu dang sbyar nas dzA ti'i me tog dang / mA li ka gsar pa dang / dbyar gyi me tog dang / bun nA ka dang / ba ku li dang / rgya spos rnams te 'di dag gang yang rung ba'i me tog gam/ dus ji lta ba'i me tog gam/ dri bzang po'i me tog rnams dang bsres nas sngags 'dis</text></item>
<item><p>232a5</p><section>rgyud</section><text>mchod yon dbul bar bya'o/ /na maHsarba bud+d+hA nAM/ a pra ti ha ta shA sa nA nAM/ tad+ya thA/ he he ma hA kA ru Ni kA/ bi shwa rU pa d+hA ra Ni ar+g+haM pra tIts+tsha/ sa ma ya ma nu sma ra/ tiSh+Tha tiSh+Tha de ba tA d+hiSh+ThA na/ ma d+h+ye pra be sha ya/ pra be sha ya/ sarba bud+d+hA/ a nu kaM</text></item>
<item><p>232a6</p><section>rgyud</section><text>ba ka /gr-ih+Na gr-ih+Na hU~M/ am+ba ri bi tsA ri Ni swA hA/ phyag rgya 'dir gang ba zhes grags te sems can thams cad kyis rjes su 'jug cing brtan pa'o/ /'dir dri'i rig sngags su gyur pa yang / na maHsarba bud+hA nAM/ na maHsa man+ta gan+d+ha a pa b+hA Shi te shri ye ta thA ga tA ya/ tad+ya thA/</text></item>
<item><p>232a7</p><section>rgyud</section><text>gan+d+he gan+d+he h+lA de gan+d+ha ma no ra me pra tits+tsha daM/ gan+d+haM sa ma nA nu tsA ri Ni swA hA/ 'dir phyag rgyar 'gyur ba yang / lo ma zhes bya ba bsam pa thams cad yongs su rdzogs par byed pa'o/ /'dir me tog gi sngags su gyur pa yang / na maHsarba bud+d+ha bo d+hi satwA nAM/ a pra ti ha</text></item>
<item><p>232b1</p><section>rgyud</section><text>ta shA sa nA nAM/ na maHsaM ku su mi ta radz+nyA s+ya/ ta thA ga tA s+ya/ tad+ya thA/ ku su me ku su me ku su mA d+h+yo ku su mA sUr bA si/ ku su mA ba ti swA hA/ bdug pa'i sngags 'di nyid kyis sngar bshad pa'i bdug pas bdug par bya'o/ /rmad byung bsam mi khyab</text></item>
<item><p>232b2</p><section>rgyud</section><text>pa'i sku/ /sangs rgyas kun la phyag byas nas/ /yang dag rdzogs sangs rgyas gsungs pa'i/ /gtor ma'i rig sngags rab 'chad byed/ /na maHsarba bud+d+ha bo d+hi satwA nAM/ a pra ti ha ta shA sa nA nAM/ tad+ya thA/ he he b+ha ga ba ti ma hA satwe sarba bud+d+hA a ba lo ki te/ mA bi laM</text></item>
<item><p>232b3</p><section>rgyud</section><text>ba i dam pa liM gr-ih+Na pa ya grah+Na pa hU~M hU~M hU~M sarba ra ra phaT phaT swA hA/ lha bshos 'dis dbul bar bya ste/ 'byung po thams cad pa'i gtor mar 'gyur ro/ /'dir yang phyag rgya ni dbyug pa ste/ gdug pa thams cad zlog par byed pa'o/ /na maHsarba bud+d+ha bo d+hi satwA nAM/</text></item>
<item><p>232b4</p><section>rgyud</section><text>a pra ti ha ta shA sa nA nAM/ sarba ta mo nyan+d+ha kAr bi t+yaM si tA nA/ na maHsa man+ta dz+yo ti gan+d+ha a ba b+ta sa pri yA ya/ ta thA ga tA ya/ tad+ya thA/ he he b+ha ga bA na dz+yo te rasmi sha ta sa ha sra/ pra ti maN+Di ta sha rI ra/ bi kur ba bi kur ba ma hA bo d+hi satwA man+ta dz+wo lo d+yo ta mUr+t+ti/ khuR+ha</text></item>
<item><p>232b5</p><section>rgyud</section><text>khuR+ha/ a ba lo kI ya/ a ba lo kI ya/ maN+Da la sarba satwA nAM swA hA/ mar me'i rig sngags te/ 'dis mar me dbul bar bya'o/ /phyag rgya ni kha bye ba zhes sems can thams cad rnam par snang bar byed pa'o/ /na maHsa man+ta bud+d+hA nAM/ a pra ti he ta shA sa nA nAM/ tad+ya thA/</text></item>
<item><p>232b6</p><section>rgyud</section><text>dz+wa la dz+wa la/ dz+wA la ya dz+wA la ya hU~M bi bo d+ha ka ha ra kr-iSh+Na piM ga swA hA/ me'i bya ba byed pa'i rig sngags su 'gyur ro/ /'dir yang phyag rgya ni/ kha sbyor zhes par 'jig rten grags/ /sems can kun 'od kyis gsal byed/ /byang chub sems dpa' blo</text></item>
<item><p>232b7</p><section>rgyud</section><text>ldan dang / /thub pa mchog gis sngon gsungs pa'o/ /de nas yang byang chub sems dpa' sems dpa' chen po spyan ras gzigs dbang phyug gis/ byang chub sems dpa' phyag na rdo rje la smras pa/ gsang ba pa'i bdag po sngags kyi tshig 'di ni/ gsang chen</text></item>
<item><p>233a1</p><section>rgyud</section><text>dang bcas shing mchog tu gsang ba yin te/ bu khyod la phan drag po'i mtha'/ /mi bzad pa yi rigs su grags/ /sngags rnams thams cad gang kho na/ /mkhas pa rnams kyis bsgrub bya'o/ /spyi bo'i gdu bu zhes grags pa/ /rdo rje</text></item>
<item><p>233a2</p><section>rgyud</section><text>pad+ma'i rigs dag kyang / /de ni nges par gzhig don du/ /rig pa 'di ni yang dag brjod/ /na maHsarba bud+d+ha bo d+hi satwA nAM/ a pra ti ha ta shA sa nA nAM/ o~M ka ra ka ra/ ku ru ku ru/ ma ma kAr+yAM dzaM b+ha/ dzaM b+ha sarba sarba da ha da ha/ sarba badzra bi nA sha ka /mAr+d+ha</text></item>
<item><p>233a3</p><section>rgyud</section><text>DA ka dzI ban+tAM ta ka rA ma hA bi tri ta rA pi Ne pa tsa pa tsa sarba duSh+DaM ma hA ga Na pa ti dzI ban+tAM ta ka ra/ ban+d+ha ban+d+ha/ sarba gra hAM/ ShaDa mu kha Tha Da b+hu dza Sha Da tsa ra Na ru dra mA na ya brah+ma t+yaM de ba nA na ya mA bi lam+ba mA bi lam+ba b+hu Sha hrI maN+Da la ma d+h+ye pra be sha ya sa ma ya ma nu sma ra hU~M hU~M hU~M</text></item>
<item><p>233a4</p><section>rgyud</section><text>hU~M hU~M hU~M phaT phaT phaT swA hA/ gsang ba pa'i bdag po 'di ni mchog tu gsang ba brtson 'grus chen po sgrol ma'i yan lag zhal drug pa zhes bya ba khro bo'i rgyal po chen po thams cad rnam par 'joms pa po ste/ 'di bklags pa tsam gyis byang chub sems dpa' sa bcu la</text></item>
<item><p>233a5</p><section>rgyud</section><text>gnas pa'i dbang phyug rnams kyang rnam par 'jig par byed na/ ma rungs pa'i bgegs rnams lta ci smos/ 'di bklags pa tsam gyis srung ba chen po byas par 'gyur ro/ /'dir phyag rgya yang rigs chen po zhes bya bar 'gyur te bgegs rnam par 'jig par</text></item>
<item><p>233a6</p><section>rgyud</section><text>byed pa'o/ /khro bo'i rgyal po 'di nyid kyi snying po ni/ oM hrIHSh+T-IH bi kr-i tA na na hU~M sarba sha truM stam+b+ha ya phaT phaT swA hA/ sngags 'dis dgra thams cad gzer chen po'i nad dang / yang rims nyin gcig pas zin par 'gyur ro/ /rtag tu bzlas pas/ ji srid snang bar</text></item>
<item><p>233a7</p><section>rgyud</section><text>byams pa nyid du mi 'gyur/ yang na snying rje'i sems thob par mi 'gyur te/ bzlas pa zin gyi bar du grol bar mi 'gyur zhing 'ching bar mi 'gyur ro/ /dkon mchog gsum la gnod pa byed pa la bya'i/ zhi ba'i sems yod pa gzhan la ma yin no/ /phyag</text></item>
<item><p>233b1</p><section>rgyud</section><text>rgya mdung chen po'ang sbyar bar bya'o/ /'dir nye ba'i snying por gyur pa yang / o~M hrIH/ kA la rU paM hU~M khaM swA hA/ snga ma'i mdung chen po'ang sbyar bar bya'o/ /gdug pa thams cad la gang 'dod pa de byed par 'gyur ro/ /mchog gi snying po sangs rgyas thams</text></item>
<item><p>233b2</p><section>rgyud</section><text>cad kyis byin gyis brlabs pa yi ge gcig pa zhes bya ba ni hU~M 'di ni las thams cad byed pa ste/ phyag rgya mdung chen po'ang sbyar bar bya'o/ /phung khrol thams cad zlog par byed pa 'byung po thams cad dpang du byed pa ste/ mdor na khro bo'i rgyal po 'di ni las</text></item>
<item><p>233b3</p><section>rgyud</section><text>thams cad la rab tu sbyar bar bya ste/ dkyil 'khor gyi dbus su bzlas pas grub pa'i dus su'ang / khyad par 'byung bar 'gyur ro/ /gshegs su gsol ba'i sngags su gyur pa yang / na maH sarba bud+d+hA nAM/ a pra ti ha ta shA sa nA nAM/ tad+ya thA/ dza ya</text></item>
<item><p>233b4</p><section>rgyud</section><text>dza ya/ su dza ya/ ma hA kA ru Ni ka bi shwa rU pi ni/ gats+tsha gats+tsha swa b+hA ba nAM/ sarba bud+d+haM swa bi sardzA ya/ sa pa ri bA raM/ swa b+ha bA nAM tsA pra be sha ya/ sa ma ya ma nu sma ra/ sarbAr+tha swa me si d+h+yaM tu/ bi d+h+ya sa dAHma no ra thaM tsa me pa ri pU ra ya swA hA/ 'di ni gshegs</text></item>
<item><p>233b5</p><section>rgyud</section><text>su gsol ba'i sngags te las thams cad la sbyar bar bya'o/ /phyag rgya bzang po'i gdan zhes grags pa ste/ 'dis gdan yang sbyin par bya'o/ /yid kyis lan bdun bzlas pas thams cad gshegs su gsol lo/ /'jig rten dang 'jig rten las 'das</text></item>
<item><p>233b6</p><section>rgyud</section><text>pa'i dkyil 'khor rnams dang / sngags rnams nyid la'ang sngags kyi dngos grub dang / dam tshig dang / bzlas pa dang / dus dang / nges par sdom pa rnams la'ang rab tu sbyar bar bya'o/ /de nas yang sems dpa' chen pos slar yang gnas gtsang ma'i lha'i</text></item>
<item><p>233b7</p><section>rgyud</section><text>bu rnams la kun du gzigs te/ 'khor gyi dkyil 'khor chen po la rang gi rig pa'i tshogs sngags kyi le'u rab 'byam gsungs par gyur to/ /na maHsarba bud+d+hA nAM/ a pra ti ha ta ga tI nAM o~M ni Ti swA hA/ 'di ni 'phags ma sgrol ma'i rjes su spyod pa'i skra can</text></item>
<item><p>234a1</p><section>rgyud</section><text>ma zhes bya ba'i rig pa/ las thams cad pa ste dam tshig chen po'i phyag rgya'i snying po dug gi las thams cad la kun du sbyar ro/ /na maHsa man+ta bud+d+hA nAM/ a pra ti ha ta shA sa nA nAM/ o~M ni Ti/ 'di ni nye bar spyod pa'i skra can ma zhes bya ba'i</text></item>
<item><p>234a2</p><section>rgyud</section><text>rig pa las thams cad pa ste/ phyag rgya ni kha bye ba zhes pa gza'i las thams cad la sbyar bar bya'o/ /na maHsa man+ta bud+d+hA nAM/ a pra ti ha ta shA sa nA nAM/ o~M ni/ rig pa 'di ni sdong bu can zhes bya ba spyod pa'i dge ba'i las thams cad byed pa ste/ phyag rgya ni</text></item>
<item><p>234a3</p><section>rgyud</section><text>bzang po'i gdan gyis gnod sbyin mo rnams dgug par bya ba la sbyar ro/ /na maHsa man+ta bud+d+hA nAM/ a tsin+t+yad+d+hA ta rU pi NAM/ o~M Sh+Tai swA hA/ mkha' 'gro ma kun 'joms pa yi/ /phyag rgya sbubs can yang dag sbyar/ /byang chub sems dpas bshad pa</text></item>
<item><p>234a4</p><section>rgyud</section><text>yi/ /rig sngags thod pa can zhes bya/ /sangs rgyas kun gyi pad+ma nyid/ /rab bsngags lha yi gzugs can ma/ /na maHsa man+ta bud+d+ha nAM/ a pra ti ha ta ga ti/ tsA ra NaM/ tad+ya thA/ oM ba ra de sA hA/ phyag rgya ut+pa la nyid ni/ /dpal gyi bdag nyid</text></item>
<item><p>234a5</p><section>rgyud</section><text>spyan la sbyar/ /gzugs mang 'chang ba'i lha mo ni/ /myur du longs spyod rab sgrub pa'o/ /na maHsa man+ta bud+d+hA nAM/ a tsin+t+ya d+d+hU ta rU pi NAM o~M su ri swA hA/ phyag rgya mdung dang yang dag ldan/ /rims rnams thams cad rnam 'joms pa'o/ /na maHsa man+ta bud+d+hA nAM/</text></item>
<item><p>234a6</p><section>rgyud</section><text>a tsin+tad+d+hA ta rU pi NAM oM tu re swA hA/ bsam pa'i sgrol ma ldan pa zhes/ /rab bsngags las rnams thams cad pa/ /dbyug pa'i phyag rgyar yang dag ldan/ /bgegs rnams 'joms byed ma la sbyar/ /na maHsa man+ta bud+d+hA nAM/ a tsin+t+yad+d+hU ta rU pi NAM/ tad+ya thA/</text></item>
<item><p>234a7</p><section>rgyud</section><text>oM bi lo ki ni swA hA/ rig pa snang ldan zhes bya ba/ /'jig rten thams cad dbang du byed/ /bde ba thams cad rab sbyin pa/ /pad+ma phyag rgyas sbyar bar bya/ /na maHsa man+ta bud+d+hA nAM/ a tsin+t+ya d+d+hU ta rU pi NAM/ tad+ya thA/ oM bi shwa/ bi shwa saM b+ha be bi sha rU pi NAM</text></item>
<item><p>234b1</p><section>rgyud</section><text>ka ha ka ha A bi sha A bi sha sa ma ya ma nu sma ra ru ru tiSh+Tha swA hA/ rig pa brtson 'grus chen mo ni/ /'jig rten 'dren pas bstan pa ste/ /snying po phyag rgya mnyam pa nyid/ /sems can thams cad 'bebs shing dge/ /sna tshogs zhes byar yang dag bsgrags/ /</text></item>
<item><p>234b2</p><section>rgyud</section><text>na maHsa man+ta bud+d+hA nAM/ o~M tsin+t+yad+b+hu ta rU pi NAM/ tad+ya thA/ o~M shwe te prA ba su hwA hA/ pad+ma'i gdan gyi rnam par dgod/ /las rnams thams cad byed pa'o/ /na maHsa man+ta bud+d+hA nAM/ a pra ti ha ta ga ti prA ti ri NAM/ tad+ya thA/ o~M shrIHrig pa 'di</text></item>
<item><p>234b3</p><section>rgyud</section><text>ni dpal mo che/ /'jig rten mgon gyis bstan pa ste/ /phyag rgya kha sbyor ldan pa yi/ /rgyal srid chen po rab sbyin byed/ /na maHsa man+ta bud+d+hA nAM/ sarba satwA b+ha ya pra dA yi kA/ tad+ya thA/ o~M a dzi te ku mA ra rU pi NI/ o~M hi a gats+tsha ma ma kar yaM ku</text></item>
<item><p>234b4</p><section>rgyud</section><text>ru swA hA/ mi thub ma zhes rnam grags ma/ /gzhon nu bdud rtsi las byung ba/ /gang ba'i phyag rgyar ldan pa yis/ /dgra rnams thams cad zlog par byed/ /na maHsa man+ta bud+d+hA nAM/ a tsin+t+yad+b+hu ta rU pi NAM/ tad+ya thA/ oM dza ye swA hA/ bi dza ye</text></item>
<item><p>234b5</p><section>rgyud</section><text>swA hA/ a dzi te swA hA/ sring mo bzhi zhes rnam grags pa/ /byang chub sems dpa'i rjes 'gro ba/ /sa rnams mtha' dag yongs rgyu zhing / /sems can rjes su 'dzin byed pa/ /ming po tu bu ru zhes grags/ /'di rnams kyis ni rjes su spyod/ /</text></item>
<item><p>234b6</p><section>rgyud</section><text>gru yi bzhon pa mnyam zhon nas/ /rgya mtsho la ni nges par gnas/ /khu tshur phyag rgyas rnam par dgod/ /bsam pa thams cad yongs rdzogs byed/ /na maHsa man+ta bud+d+hA nAM/ lo kA grA d+hi ba ti nAM/ tad+ya thA/ o~M ku mA ri ma hA ku mA ri krI Da krI</text></item>
<item><p>234b7</p><section>rgyud</section><text>Da/ ma hA rAk+Sha si bo d+hi satwA nu dz+nyA ta ma yu rA sa ne pA sha /par shU pA Ni rak+tAM gI rak+ta gan+d+d+hA nu le pa na pri ye pri ye/ kha kha khA hi khA hi hU~M nri t+ya rak+ta puSh+pA rtsi ta mU r+t+ti sa ma nu sma ra/ b+h+ra ma b+h+ra ma/ b+h+ra ma ya b+h+ra ma ya/ hu lu hu lu mA bi lam+ba/ sarba karmA Ni me ku ru ku ru/</text></item>
<item><p>235a1</p><section>rgyud</section><text>pi tsi tra rU pa d+hA ri Ni/ tiSh+Tha tiSh+Tha/ hU~M hU~M sarba bud+d+hA nu dz+nyA te swA hA/ sems can rjes su 'dzin byed pa'i/ /byang chub sems dpas bshad pas na/ /sa rnams ma lus kun nas ni/ /rnam pa drug tu rab tu g.yos/ /sems can kun</text></item>
<item><p>235a2</p><section>rgyud</section><text>la phan don dang / /gdug pa'i sems can zlog byed pa/ /bdag gi rig pa rtag tu grags/ /rtag tu srung bar yongs su grags/ /srung ba ltos 'gro de nyid kyi/ /'jig rten mtshan mas legs par mtshan/ /snying rjes thugs ni brlan pa yi/ /byang chub</text></item>
<item><p>235a3</p><section>rgyud</section><text>sems dpa' de nas gsungs/ /byang chub sems dpa' bdag nyid che/ /byis pa rnams la phan don du/ /gang la sems can spyod gsungs pa/ /'gro ba rnams la rnam spyod ldan/ /phyag rgya dbyug pa'i srog shing ldan/ /bdag nyid chen pos sbyar nas</text></item>
<item><p>235a4</p><section>rgyud</section><text>ni/ /tshangs pa la sogs 'gugs byed na/ /mi rnams 'bras bu smos ci dgos/ /gzhon nu'i sems su ma lus pa'i/ /rtog pa 'di ni bsdus nas su/ /srin po rnams su grags pa yi/ /rig sngags 'di ni yang dag bstan/ /sems can rjes gzung 'dod</text></item>
<item><p>235a5</p><section>rgyud</section><text>pa yi/ /byang chub sems dpa' de ltar bshad/ /yig gsum zhes bya'i snying po 'di/ /rig sngags 'di ni yang dag bshad/ /sems can kun la phan don du/ /nye bar longs spyod 'gugs pa'i mchog /phyag rgya dbyug pa'i srog shing ni/ /rnam bkod</text></item>
<item><p>235a6</p><section>rgyud</section><text>las rnams thams cad pa'o/ /o~M hU~M dzaH/ rig sngags 'di ni mdor bsdus nas/ /mi rnams 'bras bu byed pa yin/ /na maHsa man+ta bud+d+hA nAM/ sa man+to t+yo ti ta mUr+t+ti nAM/ a bi kr-i ta gra ha hU~M phaT swA hA/ nye ba'i snying po 'di yang ni/ /phyag rgya dgra sta yang</text></item>
<item><p>235a7</p><section>rgyud</section><text>dag ldan/ /de bzhin 'byung po 'gugs par byed/ /de bzhin gza' dang ma mor bcas/ /thams cad phyag rgyas rgyas btab pa/ /bkod na 'bras bu bcas par 'gyur/ /'byung po rnams ni rnam skrag byed/ /gdug pa zhugs pa rnam par grol/ /'di ni</text></item>
<item><p>235b1</p><section>rgyud</section><text>bcom ldan 'das ma 'phags ma sgrol ma'i pho nya mo chen mo las thams cad pa ral pa gcig ma zhes bya ba rjes su spyod pa las thams cad pa ste bzlas pa tsam kho nas las thams cad byed do/ /'byung po thams cad skrag par byed pa dang / 'gugs par</text></item>
<item><p>235b2</p><section>rgyud</section><text>byed pa dang / dbang du byed pa dang / rig pa 'dzin pa ji ltar 'dod pa de thams cad rdzogs par byed do/ /na maHsa man+ta bud+d+hA nAM/ a pra ti ha ta shA sa nA nAM/ tad+ya thA/ o~M prah+mA su prah+mA prah+mA/ baR+tsa se shAn+tiM ku ru swA hA/ sngags 'di tshangs pa chen po</text></item>
<item><p>235b3</p><section>rgyud</section><text>ste/ /byang chub sems dpas bshad pa yin/ /'byung po zhi ba rab tu thob/ /skad cig nyid la bsil bar 'gyur/ /phyag rgya pad+ma yang dag ldan/ /myur du dge legs thob par 'gyur/ /mngon spyod kyi ni las rnams la/ /srid srung gi ni rig byed</text></item>
<item><p>235b4</p><section>rgyud</section><text>'dod/ /'di ni mdor bsdus brjod pa ste/ /cho ga 'di ni mdor bsdus pa'o/ /na maHsa man+ta bud+d+hA nAM/ a pra ti ha ta shA sa nA nAM/ tad+ya thA/ oM ga ru Da ba ha na tsakra pA ni tsa tur b+hu dza hU~M hU~M/ sa ma ya ma nu sma ra/ bo d+hi satwa Adz+nyA pa ya ti swA hA/ byang</text></item>
<item><p>235b5</p><section>rgyud</section><text>chub sems dpas bka' stsal pa/ /zhi ba'i don ni myur du byed/ /'byung po rnams ni rnam 'jig byed/ /khyab 'jug gzugs kyi lus can yin/ /phyag rgya 'khor lor yang dag ldan/ /brtan pa'i don ni yang dag byed/ /gang 'di khyab 'jug rgyud du ni/ /</text></item>
<item><p>235b6</p><section>rgyud</section><text>cho ga rgyas par bstan pa ste/ /sems can kun gyi sgrub byed de/ /byang chub sems dpas bshad pa yin/ /na maHsa man+ta bud+d+hA nAM/ a pra ti ha ta shA sa nA nAM/ tad+ya thA/ ma hA ma he shwa ra b+hu tA d+hi pa ti br-i Sha b+ha/ d+h+wa dze pra laM ba dza Ta mu ku Ta d+hA ri NI/ si</text></item>
<item><p>235b7</p><section>rgyud</section><text>ta b+hasma d+hu sa ra ta/ mUrti sa aM phaT phaT bo d+hi satwa Adz+nyA pa ya ti swA hA/ sems can rnams la phan 'dod pas/ /sngags 'di bdag gis rab tu brjod/ /mdung gi phyag rgya mnyam par ldan/ /'byung po thams cad rnam 'jig pa/ /'di yang bstan</text></item>
<item><p>236a1</p><section>rgyud</section><text>pa'i cho ga 'di/ /sems can sa stengs gnas pa la/ /sngon ni zhi ba'i rgyud du bstan/ /yon tan sna tshogs rgya che ba/ /zhi ba'i rgyud kyis kyang brjod do/ /na maHsa man+ta bud+d+hA nAM/ a pra ti ha ta shA sa nA naM/ tad+ya thA/ o~M sha ku ni pa ta ta</text></item>
<item><p>236a2</p><section>rgyud</section><text>pak+Shi Na/ sha ka kha kha/ khA hi khA hi sa ma ya ma nu sma ra hU~M tiSh+Tha bo d+hi satwa Adz+nyA pa ya ti swA hA/ sngags 'di brtson 'grus chen po ste/ /nam mkha' lding zhes rnam par grags/ /gdul dka' 'dul ba rnams kyi mchog /gdengs ka can gyi dug rnams 'joms/ /</text></item>
<item><p>236a3</p><section>rgyud</section><text>phyag rgya che dang yang dag ldan/ /phung khrol mi bzad bcas pa 'joms/ /brtan dang g.yo ba'i dug rnams ni/ /gso bar byed par the tshom med/ /gdul bya'i sems can la brtse bas/ /byang chub sems dpa'i yang dag bka'/ /nam mkha' lding gi</text></item>
<item><p>236a4</p><section>rgyud</section><text>gzugs kyis spyod/ /'dab chags rgyal po 'od chen ldan/ /ji srid nam mkha' lding rgyud du/ /bstan pa'i cho ga rgyas de rnams/ /sems can kun la phan pa'i rgyud/ /bdag gis kyang ni brjod pa yin/ /mkha' lding mngon par brjod rgyud du/ /khro</text></item>
<item><p>236a5</p><section>rgyud</section><text>bo'i rgyal po ma bstan na/ /gdengs can dug ni gzhom pa'i phyir/ /'dab chags gzugs kyis rnam par rgyu/ /ji srid 'jig rten pa yi sngags/ /de rnams cho ga dper brjod pa/ /gdul bya'i sems can don du ni/ /de lta de ltar rnam par spyod/ /gang</text></item>
<item><p>236a6</p><section>rgyud</section><text>yang de bzhin gshegs sngags dang / /rdo rje pad+ma'i rigs dag kyang / /de rnams cho ga rab 'byam 'dir/ /snga ma kho nar gsungs pas yin/ /ji ltar ma ma rnam mang po/ /byis pa 'bad pas srung byed pa/ /de bzhin byis mtha'i blo can la/ /nga ni rig</text></item>
<item><p>236a7</p><section>rgyud</section><text>sngags gzugs kyi rgyu/ /stobs bcu ldan pas sngon gsungs pa/ /da lta'ang nga yis bstan pa yin/ /sngags rgyud don ni ma lus pa/ /rtogs pas rab gsungs 'od chen po/ /rgyal ba mchog gis gang gsungs pa/ /stobs bcu ldan pa'i sras kyis gsungs/ /</text></item>
<item><p>236b1</p><section>rgyud</section><text>rmad byung bsam mi khyab gzugs can/ /spyan ras gzigs kyis gsungs pa'o/ /de nas yang byang chub sems dpa' sems dpa' chen po spyan ras gzigs dbang phyug thams cad dang ldan pa'i 'jig rten gyi khams de dang / 'khor gyi dkyil 'khor chen po</text></item>
<item><p>236b2</p><section>rgyud</section><text>de la kun du gzigs nas dam tshig thams cad yang dag par skul bar byed pa zhes bya ba'i ting nge 'dzin la snyoms par zhugs so/ /gang du ting nge 'dzin la gnas pas sems can ma lus pa'i sgrub pa'i spyod pa'i yid/ sems can thams cad la rab tu gnas</text></item>
<item><p>236b3</p><section>rgyud</section><text>par gyur to/ /byang chub sems dpa' sems dpa' chen po snyoms par zhugs ma thag tu thams cad dang ldan pa'i 'khor chen po gnas rnam par bkra ba'i phyag na rin po che'i snying po rgyan bkod pa'i dkyil 'khor bsam gyis mi khyab cing rmad du byung ba'i rnam</text></item>
<item><p>236b4</p><section>rgyud</section><text>par 'phrul pa rang sangs rgyas thams cad dang / 'phags pa nyan thos dang / spyod pa la zhugs pa'i byang chub sems dpa' rnams dang / sa bcu dang ldan pa sa bcu'i dbang phyug la gnas pa rnams kyis kyang / dkyil 'khor de bri ba'am 'drir 'jug par</text></item>
<item><p>236b5</p><section>rgyud</section><text>mi nus na/ so so'i skye bor gyur pa'i sems can rnams kyis lta smos kyang ci dgos/ 'phags pa'i dkyil 'khor bzang po de'i dam tshig sgrub pa'i gnas la gnas pa byang chub sems dpa' chen pos gzigs nas/ sangs rgyas bcom ldan 'das thams</text></item>
<item><p>236b6</p><section>rgyud</section><text>cad dang / rang sangs rgyas thams cad dang / 'phags pa nyan thos thams cad dang / byang chub sems dpa' sa bcu la gnas pa rgyal tshab tu mngon par dbang bskur zhing dam tshig thob pa thams cad dang / spyod pa la zhugs pa rnams dang / zag</text></item>
<item><p>236b7</p><section>rgyud</section><text>pa dang bcas pa dang / zag pa med pa'i sems can thams cad spyan ras gzigs dbang phyug gis byin gyis brlabs kyis sangs rgyas dang byang chub sems dpa'i spyod pa bsam gyis mi khyab pa'i rgyu mthun pa dang / ting nge 'dzin gyi khyad par gyis thugs</text></item>
<item><p>237a1</p><section>rgyud</section><text>las byung ba'i dkyil 'khor du zhugs pa bdag nyid kyis yang dag par shes par gyur to/ /so so'i skye bo thams cad kyis de yid kyis dmigs par mi nus na/ bri ba'am 'drir 'jug pa lta smos kyang ci dgos/ /de nas yang byang chub</text></item>
<item><p>237a2</p><section>rgyud</section><text>sems dpa' sems dpa' chen po spyan ras gzigs dbang phyug gis dkyil 'khor chen po'i dam tshig la rjes su rab tu zhugs pa'i sems can de rnams la smras pa/ grogs po dag nyon cig /'di ni de bzhin gshegs pa rnams dang byang chub sems dpa'</text></item>
<item><p>237a3</p><section>rgyud</section><text>rnams kyis kyang 'da' bar mi bya ba'i dam tshig yin na/ sems can rnams dang / 'phags pa gzhan rnams kyang lta smos kyang ci dgos/ de nas yang sems dpa' chen pos phyag na rdo rje gsang ba pa'i bdag po la smras pa/ kye rgyal ba'i sras/ mi</text></item>
<item><p>237a4</p><section>rgyud</section><text>las 'das pa'i dam tshig yid las byung ba ni nges par bstan to/ /mi rnams la/ de bzhin gshegs pa rnams yongs su mya ngan las 'das na yang dag tu sems can rnams yang dag par zhugs nas/ 'jig rten dang 'jig rten las 'das pa'i rig pa dang /</text></item>
<item><p>237a5</p><section>rgyud</section><text>sngags kyi dngos grub thams cad 'grub par 'gyur bar bshad par bya'o/ /de nas yang gsang ba pa'i bdag po phyag na rdo rjes/ byang chub sems dpa' sems dpa' chen po spyan ras gzigs dbang phyug la smras pa/ kye rgyal ba'i sras gang da lta dus la bab par shes</text></item>
<item><p>237a6</p><section>rgyud</section><text>na gsungs shig gsungs shig /shAkya seng+ge 'jig rten mgon/ /yongs su mya ngan 'das pa na/ /mi rnams mchog gi sangs rgyas zhing / /sems can sa stengs khyod dkyil 'khor/ /mthong ba tsam gyis 'jig rten na/ /sngags kyi dngos grub rab tu skye/ /mi</text></item>
<item><p>237a7</p><section>rgyud</section><text>shes cho ga nyams pa'am/ /dam tshig bdag por ma gyur na/ /tshangs pa bdag nyid chen pos kyang / /rig sngags dngos grub mi 'gyur ro/ /sngags la mngon par mi brtson dang / /dam tshig bstan pa mi mthong na/ /rnam par du mar 'bad byas kyang / /rig pa'i</text></item>
<item><p>237b1</p><section>rgyud</section><text>dngos grub mi 'gyur ro/ /dam tshig sbyor ba nyams pa na/ /brgya byin gyis kyang rab 'bad las/ /rig pa'i dngos grub mi 'gyur na/ /sa stengs mi rnams smos ci dgos/ /dam tshig bstan bcos de nyid shes/ /spyod pa'i las rnams sgrub pa de/ /'jig rten</text></item>
<item><p>237b2</p><section>rgyud</section><text>pa dang 'phags pa'i sngags/ /bklags pa tsam gyis 'grub par 'gyur/ /byang chub sems dpa'i dkyil 'khor du/ /rab zhugs las rnams thams cad byed/ /byang chub sems dpa' bstan pa la/ /de yi rig pa'i dngos grub rtag /de nas yang gsang ba</text></item>
<item><p>237b3</p><section>rgyud</section><text>pa'i bdag po lag na rdo rjes/ sems dpa' chen po de la gsol ba btab par gyur to/ /kye kye sems dpa' sems dpa' chen po 'phags pa spyan ras gzigs dbang phyug gis sems can gyi don gyi phyir dkyil 'khor cho ga gsungs so/ /dang po re zhig cho 'phrul</text></item>
<item><p>237b4</p><section>rgyud</section><text>gyi zla phyed dam/ nag pa can nam/ sa gcan gyi zla ba'i dkar po'i phyogs la rab tu bsngags pa'i nyi ma dang / gza' bzang po bltas te/ rgyu skar dge ba dang yang dag par ldan pa'i dkar po'i phyogs kyi tshes gcig dang / zla ba nya ba'am/ dus gzhan la</text></item>
<item><p>237b5</p><section>rgyud</section><text>dbyar gyi zla ba spangs te/ snga dro sa rab tu gnas par bya'o/ /grong khyer chen po la brten pa'am/ gang du dkyil 'khor gyi slob dpon rang nyid gnas par te/ rgya mtshor 'jug pa'am/ chu klung la brten pa'am/ rgya mtsho'i ngogs dang nye bar grong khyer chen po'i</text></item>
<item><p>237b6</p><section>rgyud</section><text>byang shar gyi phyogs kyi char ha cang yang mi ring / ha cang yang mi nye bar dkyil 'khor gyi slob dpon song nas/ nyi ma bdun nam/ zla phyed du mtha' gcig tu smyung ba'am/ nye bar gnas nas so sor gnas par bya'o/ /gang gnas de rnams su'ang gtsang</text></item>
<item><p>237b7</p><section>rgyud</section><text>ma'i sa phyogs rdo ba dang / gyo mo dang / thal ba dang / sol ba dang / phub ma dang / thod pa dang / rus pa dang / rus pa gnas pa dang bral ba/ shin tu yongs su sbyang ba byas pa'i sa phyogs su/ srog chags med pa'i chu la/ ba byung lnga dang bsres pa'i tsan+dan dang /</text></item>
<item><p>238a1</p><section>rgyud</section><text>ga pur dang / gur gum gyi chus khro bo'i rgyal po sgrol mas non pa stong phrag brgyad kyis mngon par bsngags pa des bcom ldan 'das ma'i phyag rgya chen po yang dag par ldan pas/ sa phyogs de la phyogs bzhi rnams su mngon par</text></item>
<item><p>238a2</p><section>rgyud</section><text>gtor zhing steng dang 'og dang thad ka dang phyogs bral rnams su'ang kun nas gtor bar bya'o/ /de nas sa phyogs der kun nas gru bzhir/ khru bcu drug gam/ khru bcu gnyis sam/ khru brgyad bya ste/ de la chen po ni khru bcu drug go/ /bar ma ni khru bcu gnyis</text></item>
<item><p>238a3</p><section>rgyud</section><text>so/ /chung ngu ni khru brgyad do/ /dkyil 'khor rnam pa gsum po 'di/ /thams cad gzigs pas gsungs pa yin/ /rgyal srid 'dod phyir chen po ste/ /bar ma longs spyod 'phel bar byed/ /chung ngu sngags kyi dam tshig ni/ /las rnams kun byed zhi</text></item>
<item><p>238a4</p><section>rgyud</section><text>pa yin/ /de la yid la 'dod pa gang yang rung ba'i dkyil 'khor bri bar bya'o/ /de la sa'i phyogs der khru gnyis tsam brkos la/ der rdo ba dang / sol ba dang / thal ba dang / rus pa dang / skra la sogs pa dang / srog chags kyi rigs rnam pa sna tshogs pa gal te</text></item>
<item><p>238a5</p><section>rgyud</section><text>mthong na sa'i phyogs gzhan du brko bar bya'o/ /gnod pa med pa dang / nye bar 'tshe ba med pa der 'gyur ro/ /ri'i rtse mo dang / rgya mtshor 'bab pa'i chu klung chen po'i chu ngogs rnams su'ang gang rab tu 'bad pa chen pos shin tu so sor brtags te shin tu gtsang zhing srog</text></item>
<item><p>238a6</p><section>rgyud</section><text>chags med par byas nas bri bar bya'o/ /sa'i phyogs der slar yang srog chags med pa'i chu la ba'i rnam lnga bsres pas chu klung gi 'gram gyi sa gtsang ma'am/ grog mkhar gyi sa'am/ gang du srog chags med pa'i sa des dgang bar bya'o/ /bkang nas kyang legs</text></item>
<item><p>238a7</p><section>rgyud</section><text>par brdungs te kun nas mnyam par byas la ji ltar 'dod pa'i dkyil 'khor rnam pa gsum bya'o/ /seng ldeng gi phur bu bzhi la khro bo'i rgyal po nyid kyis lan bdun mngon par bsngags par byas nas phyogs bzhi rnams su gdab par bya'o/ /tshon sna lnga'i skud pa la khro bo'i rgyal</text></item>
<item><p>238b1</p><section>rgyud</section><text>pos lan bdun mngon par bsngags par byas nas kun nas dkyil 'khor gru bzhi pa'i rnam par dkri bar bya'o/ /de bzhin du dbus kyi gnas su/ nang du'ang zur bzhi'i rnam par bya'o/ /dbus kyi nang na gnas pa'i dkyil 'khor gyi slob dpon gyis rtsa ba'i rig</text></item>
<item><p>238b2</p><section>rgyud</section><text>pa'am/ rtsa ba'i snying po stong phrag brgyad bzlas par bya'o/ /phyag rgya chen po dang rtsa ba'i sngags kyis gtsug tor bcings te khro bo'i rtsa ba'i sngags kyis grogs bsrungs nas bdag nyid bsrung bar byas te/ bzlas pa byed bzhin du phyi rol du byung ste/ dkyil 'khor la</text></item>
<item><p>238b3</p><section>rgyud</section><text>g.yas su bskor ba byas nas kha shar du phyogs te ku sha'i khres la nye bar 'dug nas/ sangs rgyas dang byang chub sems dpa' thams cad yid la byas te dkyil 'khor de kun nas gru bzhi'i rnam par dkri bar bya'o/ /de nyid kyi phyi rol du zhag gcig smyung bar gnas pas</text></item>
<item><p>238b4</p><section>rgyud</section><text>rab tu gnas par bya'o/ /de la 'dir dkyil 'khor gyi slob dpon gyi sngon spyad pa rnams byas te/ rang gi rig pa dang / sngags dang rgyud la mkhas pa'i mkhan pos sems can thams cad kyi don gyi phyir theg pa chen po la lhag par mos pas zhag gcig smyung bar gnas</text></item>
<item><p>238b5</p><section>rgyud</section><text>pas grogs bzang po dang yang dag par ldan pa/ bstan bcos rnam pa sna tshogs pa'i bya ba mthong bas tshon lnga'i phye ma zhib mo 'bar bas legs par sbyang ba byas nas/ rtsa ba'i rig pa'i sngags dang snying pos mngon par bsngags pa'i phye ma dkyil 'khor dbus su gdab</text></item>
<item><p>238b6</p><section>rgyud</section><text>par bya'o/ /pha rol du'ang rgyal mtshan dang / ba dan sgreng ba dang / rta babs bzhes brgyan pa dang / chu shing gi sdong bu 'bras bu'i tshogs kyis g.yur za zhing kun nas 'bras bu'i tshogs rnams kyis rab tu 'phyang bzhin pa dang / rnga bo che dang / rdza rnga dang / dung gi sgra</text></item>
<item><p>238b7</p><section>rgyud</section><text>nges par sgrogs pa'i sa'i phyogs su bsgrag par bya'o/ /ngos bzhir rjes su mthun pa'i bar du bsngags pa'i sgra'i chos mnyan par bya'o/ /phyogs bzhi rnams su theg pa chen po'i mdo sde'i glegs bam bklag par bya'o/ /'di lta ste/ shes rab kyi pha rol du phyin pa</text></item>
<item><p>239a1</p><section>rgyud</section><text>lho phyogs su bklag par bya'o/ /'phags pa zla ba sgron ma'i ting nge 'dzin nub phyogs su'o/ /'phags pa sdong po bkod pa byang phyogs su'o/ /'phags pa gser 'od dam pa shar phyogs su'o/ /de ltar glegs bam klog pa po med na mdo sde bzhi</text></item>
<item><p>239a2</p><section>rgyud</section><text>po klog par rtogs pa'i gang zag chos smra ba po la chos mnyan pa'i phyir gsol ba gdab par bya'o/ /de nas dkyil 'khor gyi slob dpon langs nas tsan+dan dang / ga pur dang / gur gum rnam par bsres pa'i me tog dkar po dri zhim pa la rtsa ba'i rig pa bzlas te/ dkyil</text></item>
<item><p>239a3</p><section>rgyud</section><text>'khor de thams cad du gcal du dgram par bya'o/ /mngon par bkram nas phyi rol du byung ste/ zhag bdun gyi bar du 'dod pa'i kha zas bsten pa gnyis sam/ gsum/ byang chub kyi sems bskyed pa/ gso sbyong nye bar gnas pa bsten pa la gnas pa'i ri mo mkhan</text></item>
<item><p>239a4</p><section>rgyud</section><text>de grogs sam/ slob ma des khas blangs pa rab tu gzhug par bya'o/ /gang rtsa ba'i rig pa nyid kyis gtsug tor bcing ba byas nas/ de nas gser dang / dngul dang / rin po che rnam pa sna tshogs pa'i go 'phang rnam par bkra zhing / 'bar la mdzes pa'i zangs kyi</text></item>
<item><p>239a5</p><section>rgyud</section><text>phye ma zhib mo so sor bzung nas longs spyod chen po dang ldan zhing / chos dang ldan pa'i rgyal po chen po rnams 'dir gzhug par bya'o/ /dkyil 'khor mthong ba nyid las nges par byang chub la gzhol ba yin no/ /sngags sgrub par byed pa lta ci smos/ shAkya'i skyes</text></item>
<item><p>239a6</p><section>rgyud</section><text>mchog mya ngan 'das/ /sems can bsod nams chung rnams la/ /'di lta'i longs spyod ga la yod/ /cho ga 'di ni bstan par bya/ /byang chub sems dpa' 'od chen ldan/ /skye bo bkren pa gzigs nas ni/ /nyung zhing mdor bsdus dkyil 'khor ni/ /mdor</text></item>
<item><p>239a7</p><section>rgyud</section><text>bsdus nas ni bstan pa yin/ /'bras sA lu dang thug po che'i phye ma shin tu zhib mo tshon sna lnga pa 'bar bas/ dkar po dang / ser po dang / dmar po dang / nag po dang / ljang gu'i kha dog tu kha bsgyur la/ sngar bzhag pa'i phye ma dkyil 'khor gyi slob dpon gyis</text></item>
<item><p>239b1</p><section>rgyud</section><text>blangs nas bcom ldan 'das ma'i phyag rgya chen po bcings te rtsa ba'i rig pas phye ma la phyag rgyas gdab par bya'o/ /gzhan zhi ba sgrub pa'i slob dpon gyis dkyil 'khor gyi phyi rol lho shar gyi phyogs su las kyi cho ga mthong bas me thab bya'o/ /khru gnyis</text></item>
<item><p>239b2</p><section>rgyud</section><text>kyi tshad la dpangs khru gang tsam kho ra khor yug tu pad+ma'i ze ba'i rnam par shing pa lA sha'i yam shing rnams kyis me rab tu sbar te/ shing dpal 'bras kyi yam shing mtho gang tsam gyi tshad la rlan dang bcas pa/ zho dang sbrang rtsi dang / mar la btags pa rnams</text></item>
<item><p>239b3</p><section>rgyud</section><text>kyis rtsa ba'i snying pos sam/ phyag rgya dang / rtsa ba'i rig sngags kyis me lha spyan drang bar bya'o/ /spyan drangs nas kyang sngar brjod pa'i yi ge gcig pa nyid kyi rig pa'am/ rtsa ba'i rig pa'i snying pos slar yang brgya rtsa brgyad sbyin sreg bya'o/ /de nas dkyil</text></item>
<item><p>239b4</p><section>rgyud</section><text>'khor gyi slob dpon gyis gtsug tor gtsang zhing yo byad tshogs par byas nas bdag nyid dang ri mo mkhan ches mkhas pa'am/ slob ma byed du gzhug go/ /de nas dkyil 'khor gyi slob dpon gyis sangs rgyas dang / byang chub sems dpa'</text></item>
<item><p>239b5</p><section>rgyud</section><text>rnams yid la byas nas sngar brjod pa'i bdug pa'i rig pas bsreg go/ /thal mo sbyar ba byas nas sangs rgyas dang byang chub sems dpa' thams cad dang / byang chub sems dpa' sems dpa' chen po 'phags pa spyan ras gzigs dbang phyug la phyag byas nas</text></item>
<item><p>239b6</p><section>rgyud</section><text>phye ma blangs te/ gzugs kyi rnam par bya zhing / ri mo mkhan mkhas pas rdzogs par bya'o/ /cho ga 'di dag gis dang po kho nar re zhig sangs rgyas bcom ldan 'das shAkya thub pa rnam pa thams cad kyi mchog dang ldan pa rin po che seng+ge'i khri la bzhugs pa gnas</text></item>
<item><p>239b7</p><section>rgyud</section><text>gtsang ma'i gnas na chos ston par mdzad bzhin pa kun du bri'o/ /dkyil 'khor gyi slob dpon gyis kun du bris nas rjes su sgrub pa pos bdag nyid srung ba'i cho ga dang / rig pa byas nas 'byung po thams cad pa'i gtor ma sbyin par bya ste/ dkyil 'khor</text></item>
<item><p>240a1</p><section>rgyud</section><text>gyi phyi rol gyi phyogs bzhi dang steng dang 'og tu gtor bar bya'o/ /de nas khrus byas nas me thab dang nye bar song nas gos gtsang ma bgos te gtsang sbra dang / srung ba'i cho ga byas te rtsa ba'i rig pas gur gum dang bsres pa'i mar gyi sreg blugs</text></item>
<item><p>240a2</p><section>rgyud</section><text>stong phrag brgyad sbyin sreg bya'o/ /de nas ku sha'i khres la nye bar 'dug ste de nyid du bzlas pa byed cing de nyid du gnas par bya'o/ /yungs kar dkar po la khro bo'i rgyal po sgrol mas non pa'i sngags brgya rtsa brgyad du mngon par bsngags te/ mngon</text></item>
<item><p>240a3</p><section>rgyud</section><text>par bsngags nas kham phor kha sbyor du gzhag par bya'o/ /bgegs kyi rnam par 'gyur ba'i gzugs rnams du ma dang / nga ro drag po dang / rlung dang / char dang / yul ngan gzhan dang gzhan gang yang rung ba 'ongs pa mthong na/ khros pas yungs</text></item>
<item><p>240a4</p><section>rgyud</section><text>kar gyi sreg blugs lan bdun sbyin sreg bya'o/ /de nas bgegs rab tu 'jigs par 'gyur ro/ /mi'i bgegs la ni lan lnga chang pa nas sbyin sreg byas na skyes bu de rengs par 'gyur ba'am/ nus pa med par 'gyur ba'am/ 'chi bar 'gyur ba'am/ skad</text></item>
<item><p>240a5</p><section>rgyud</section><text>cig de nyid la mi ma yin pas zin par 'gyur ro/ /de nas rjes su sgrub pa pos de nyid du ku sha'i khres la nye bar 'dug nas khro bo'i rgyal po sgrol mas non pas bzlas pa byed cing gnas par bya'o/ /de nas dkyil 'khor gyi slob dpon gyis bcom ldan 'das shAkya</text></item>
<item><p>240a6</p><section>rgyud</section><text>thub pa'i sku gzugs kyi g.yas kyi gzhogs su rang sangs rgyas gnyis pad+ma'i gdan la bzhugs pa skyil krung gis nye bar bzhugs par bya'o/ /de'i 'og tu nyan thos chen po gnyis chos nyan par bya'o/ /de rnams kyi'ang g.yas su bcom ldan 'das 'phags</text></item>
<item><p>240a7</p><section>rgyud</section><text>pa spyan ras gzigs dbang phyug rgyan thams cad kyis brgyan pa ston ka'i sprin gyi mdog ltar dkar ba pad+ma'i gdan la bzhugs pa phyag g.yon pas pad+ma bsnams nas/ g.yas pas mchog sbyin pa'o/ /de'i yang g.yas su bcom ldan 'das ma gos dkar</text></item>
<item><p>240b1</p><section>rgyud</section><text>mo phyag na pad+ma bsnams pa/ phyag g.yas pas bcom ldan 'das shAkya thub pa la phyag 'tshal bzhin pa pad+ma'i gdan la nye bar bzhugs pa/ ral ba'i cod pan 'chang ba/ dar la dkar po'i na bza' bsnams pa/ dar la'i stod g.yogs bla gos</text></item>
<item><p>240b2</p><section>rgyud</section><text>bsnams pa/ thal ba nag po'i thig le gsum byas pa'o/ /de bzhin du brtan pa dang / khro gnyer can ma yang / rang rang gi gdan la rang rang gi spyod lam du gnas shing nye bar bzhugs pa'ang bya'o/ /de rnams kyi g.yas su bcom ldan 'das ma</text></item>
<item><p>240b3</p><section>rgyud</section><text>shes rab kyi pha rol tu phyin ma dang / de bzhin gshegs pa spyan ma dang / gtsug tor rgyal mo'ang bya'o/ /de bzhin du byang chub sems dpa' bcu drug bya ba la/ 'di lta ste/ kun du bzang po dang / sa'i snying po dang / nam mkha'i mdzod dang / sgrib</text></item>
<item><p>240b4</p><section>rgyud</section><text>pa thams cad rnam par sel ba dang / ngan song spong dang / byams pa phyag na rnga yab thogs pa sangs rgyas bcom ldan 'das la lta bzhin pa dang / dri ma med pa'i blo gros dang / dri ma med pa'i tog dang / nor bzang dang / zla 'od dang / dri ma med par grags</text></item>
<item><p>240b5</p><section>rgyud</section><text>pa dang / nad thams cad gso bar byed pa dang / chos thams cad kyi dbang phyug rgyal po dang / 'jig rten 'gro ba dang / blo gros chen po dang / mngon par 'dzin pa zhes pa ste/ byang chub sems dpa' chen po bcu drug po 'di rnams rab tu zhi ba'i sku dang /</text></item>
<item><p>240b6</p><section>rgyud</section><text>rgyan thams cad kyis brgyan pa bri'o/ /rig pa'i rgyal po'i gtso bo dang / rig pa'i rgyal mo dang / pad+ma'i rigs kyi gzugs dang / phyag rgya rnams lung las ji ltar bshad pa bzhin dang / gnas ji lta ba bzhin du bri'o/ /mtha'i gnas su'ang</text></item>
<item><p>240b7</p><section>rgyud</section><text>gru bzhi'i rnam par gnas gzhag par bya'o/ /pad+ma'i me tog legs par byas pa dang / rig pa'i lha gang gis dran pa yang gnas de rnams su gzhag par bya'o/ /de bzhin du bcom ldan 'das shAkya thub pa'i g.yas kyi gzhogs su rang sangs rgyas nam</text></item>
<item><p>241a1</p><section>rgyud</section><text>mkha' dang / yongs su zhes bya ba gnyis kyang ngo / /de bzhin du shar du kha bltas pa'i dkyil 'khor thams cad du 'jug pa'i sgo rnams bya'o/ /bcom ldan 'das shAkya thub pa'i g.yon gyi gzhogs su rang sangs rgyas tsan+dan dang / grub pa</text></item>
<item><p>241a2</p><section>rgyud</section><text>zhes pa gzhan gnyis kyang kun tu bri'o/ /de rnams kyi 'og tu nyan thos chen po 'od srung chen po dang / ka t+ya na dang gnyis kun du bri'o/ /de rnams kyi'ang gzhogs su 'phags pa phyag na rdo rje ut+pa la ltar sngo bsangs su snang ba rab tu zhi ba'i gzugs rgyan thams cad</text></item>
<item><p>241a3</p><section>rgyud</section><text>kyis brgyan pa/ phyag g.yas rnga yab thogs pa/ g.yon pa khro bo'i spyi bor bzhag pa'o/ /rdo rje khu tshur dang / rdo rje lcags kyu dang / rdo rje lcags sgrog dang / dpung bzang dang / rdo rje sde rnams cha byad ji lta ba dang / mtshan ma ji lta ba bzhin du bgegs</text></item>
<item><p>241a4</p><section>rgyud</section><text>rnams 'joms pa'o/ /rig pa'i rgyal po dang / rgyal mo 'khor dang bcas pa thams cad dang / gzugs dang phyag rgya la sogs pa rnams ji ltar dran pa bzhin du bri'o/ /de rnams kyi'ang g.yon du gru bzhi'i rnam par rdo rje'i phyag rgya gnyis bri bar bya'o/ /bris</text></item>
<item><p>241a5</p><section>rgyud</section><text>nas kyang gnas gang du rig pa'i tshogs ma dran pa de rnams gnas 'dir bzhugs shig ces brjod par bya'o/ /de rnams kyi steng du pha rol tu phyin pa drug dang / bcom ldan 'das ma mA ma kI kun du bri ste rgyan thams cad kyis brgyan pa rab tu zhi ba'i lus so/ /de</text></item>
<item><p>241a6</p><section>rgyud</section><text>rnams kyi'ang steng du gtsug tor gyi rgyal po brgyad kun nas 'bar ba'i phreng bas 'khrugs pa/ phyag rgya bcings pa rang rang gi 'khor los sgyur ba'i rgyal po chen po'i gzugs su kun du bri ste/ gser mdog dbang po rab tu zhi ba rgyan thams cad kyis brgyan pa de bzhin</text></item>
<item><p>241a7</p><section>rgyud</section><text>gshegs pa'i sku gzugs la cung zad blta ba sbyin pa rnams 'di lta ste/ gtsug tor 'khor los sgyur ba dang / gtsug tor mngon par 'phags pa dang / gtsug tor gdugs dkar po dang / rgyal ba'i gtsug tor dang / pad+ma'i gtsug tor dang / rnam par</text></item>
<item><p>241b1</p><section>rgyud</section><text>rgyal ba'i gtsug tor dang / gzi brjid phung po dang / gtsug tor mthon po zhes pa ste/ gtsug tor brgyad po 'di rnams kun du bri'o/ /'jug pa'i phyogs kyi sgor ni byang chub sems dpa' gnyis bya ste/ g.yas phyogs su ni 'jig rten las 'das par</text></item>
<item><p>241b2</p><section>rgyud</section><text>'gro ba zhes bya ba rab tu zhi ba'i lus ral pa'i cod pan 'chang ba/ phyag g.yas mchog sbyin pas phreng ba 'dzin pa/ phyag g.yon pas spyi blugs 'dzin cing sgo la mngon du phyogs pa/ bzhin cung zad khro gnyer dang bcas pa kun du bri'o/ /'jug pa'i sgo'i g.yon</text></item>
<item><p>241b3</p><section>rgyud</section><text>phyogs su ni byang chub sems dpa' chen po ma rgyal ba las rgyal ba bri bar bya ste/ rab tu zhi ba'i lus ral pa'i cod pan 'chang ba/ phyag g.yon dbyug gu dang / ril ba spyi blugs 'dzin pa/ phyag g.yas pas bgrang phreng ba zung nas mchog sbyin pas rab tu</text></item>
<item><p>241b4</p><section>rgyud</section><text>sbyin par byed pa/ bzhin cung zad khro gnyer can 'jug pa'i sgo la mngon par phyogs pa kun du bri'o/ /seng ge'i khri'i 'og tu chos kyi 'khor lo kun nas 'bar ba'i phreng bas 'khrugs pa de'i 'og tu rin po che'i gzhal yas khang de la gnas pa'i bcom ldan 'das ma</text></item>
<item><p>241b5</p><section>rgyud</section><text>rig pa'i rgyal mo chen mo ha cang mi skem/ ha cang mi sbom pa'i lus su gnas pa/ rab tu zhi ba'i sku/ gzugs mdzes shing cung zad 'dzum pa'i bzhin/ phyag g.yon pas ut+pal sngon po bsnams pa/ phyag g.yas pas dpal 'bras bsnams pa/</text></item>
<item><p>241b6</p><section>rgyud</section><text>byis pa'i rgyan thams cad kyis brgyan pa/ rin po che'i cod pan 'chang ba/ mu tig gi phreng pas mchod phyir thogs pa byas pa/ dar la'i stod g.yogs mnabs pa/ dar gyi na bzas smad g.yogs pa/ kun nas 'bar ba'i phreng bas 'khrugs pa/ pad+ma'i</text></item>
<item><p>241b7</p><section>rgyud</section><text>gdan la nye bar bzhugs pa/ khro bo'i rgyal por gyur pa/ sgrol mas non pa la gzigs par gyur pa/ dkyil 'khor du 'jug pa'i sgo la mngon par phyogs pa/ blta na sdug pa thams cad du srin mo ral pa gcig pa byas pa'i gzugs 'chang ba kun du bri'o/ /de'i</text></item>
<item><p>242a1</p><section>rgyud</section><text>g.yas phyogs kyi gzhogs su pad+ma'i 'og tu khro bo'i rgyal po sgrol mas non pa bri ste/ rnam par 'gyur ba chen po'i gzugs can kun nas 'bar ba'i phreng bas 'khrugs pa/ bka' so sor bzhes bzhin pa/ byang chub sems dpa' chen por</text></item>
<item><p>242a2</p><section>rgyud</section><text>gyur pa la blta ba kun nas bri'o/ /g.yon gyi gzhogs su pad+ma'i 'og tu gnas gtsang ma'i ris kyi lha'i gzugs can byang chub sems dpa' lnga bri bar bya ste/ 'di lta ste/ shin tu dri ma med pa dang / shin tu dul ba dang / dag pa dang / mun pa sel byed</text></item>
<item><p>242a3</p><section>rgyud</section><text>dang / kun du snang ba zhes pa/ de rnams thams cad kyang gnas gtsang ma'i gnas na 'dug pa/ rin po che 'bar ba du ma'i rdo'i mthil dang 'dra ba/ kun nas 'bar ba rnam par bkra ba'i me tog rnams kyis gcal du bkram pa/ gzugs mdzes pa kun du</text></item>
<item><p>242a4</p><section>rgyud</section><text>bri'o/ /phyi rol gyi khor yug tu gru bzhir rta babs bzhi dang ldan pa rnams par bkra ba'i tshon sna lngas gsal ba/ shin tu drang ba'i mi dma' bas nang gi dkyil 'khor bya'o/ /shar gyi phyogs su bcom ldan 'das shAkya thub pa'i steng du ri mo'i dbus su me tog gi rgyal po'i</text></item>
<item><p>242a5</p><section>rgyud</section><text>dbang po pad+ma'i gdan la nye bar bzhugs pa de bzhin gshegs pa'i gzugs shin tu chung tsam du bya ste/ kun nas 'bar ba'i phreng bas 'khrugs pa/ phyag mchog sbyin pas rab tu sbyin pa/ sku'i gtsug tor la bzhugs pa'o/ /de'i g.yas su gtsug tor</text></item>
<item><p>242a6</p><section>rgyud</section><text>'khor los sgyur ba'i phyag rgya bri bar bya'o/ /g.yon du gzi brjid phung po'i phyag rgya bri bar bya'o/ /de bzhin gshegs pa'i spyan ma'i steng du shes rab kyi pha rol tu phyin ma bri bar bya'o/ /bcom ldan 'das 'phags pa spyan ras gzigs dbang phyug gi steng du shes rab</text></item>
<item><p>242a7</p><section>rgyud</section><text>kyi pha rol tu phyin ma'i g.yas su bcom ldan 'das 'od dpag tu med pa de bzhin gshegs pa'i skur bya ste/ phyag mchog sbyin pas rab tu sbyin pa pad+ma'i gdan la nye bar bzhugs pa/ kun nas 'bar ba'i phreng bas 'khrugs pa'o/ /de'i yang g.yas su</text></item>
<item><p>242b1</p><section>rgyud</section><text>lhung bzed dang / chos gos kyi phyag rgya'o/ /de bzhin du mthar gyis 'jug pa'i gnas su pad+ma'i phyag rgya bya'o/ /bcom ldan 'das me tog kun nas rgyas pa'i rgyal po de bzhin gshegs pa'i g.yon du gtsug tor gzi brjid phung po'i phyag rgya bri ste kun</text></item>
<item><p>242b2</p><section>rgyud</section><text>nas 'bar bas 'khrugs pa'o/ /de'i yang g.yon du de bzhin gshegs pa rin chen tog gi sku rin po che'i ri la nye bar bzhugs pa chos ston par mdzad bzhin pa baiDUr+ya sngon po dang / mar gad dang / pad+ma rA ga rnam pa sna tshogs pa 'bar ba'i 'od 'byin pa/</text></item>
<item><p>242b3</p><section>rgyud</section><text>kun nas kun du 'od gsal ba bri'o/ /de'i yang g.yon du rgyal ba'i gtsug tor gyi phyag rgya kun nas 'bar ba 'khrugs pa kun du bri'o/ /de'i yang g.yon du chos kyi 'khor lo'i phyag rgya kun nas 'bar ba bri'o/ /de'i yang g.yon du ril ba spyi blugs dang bgrang</text></item>
<item><p>242b4</p><section>rgyud</section><text>phreng dang bzang po'i gdan gyi phyag rgya bri'o/ /sgo'i gnas su rdo rje rtse gsum pa gnyis ka nas kun nas 'bar bar bri'o/ /bcom ldan 'das spyan ras gzigs dbang phyug gi 'og tu phyag rgya chen po dbyug pa can dang / ut+pa la'i phyag rgya kun nas 'bar ba</text></item>
<item><p>242b5</p><section>rgyud</section><text>'di dag phan tshun ma 'byar bar kun du bri'o/ /dkyil 'khor gyi rnam pa kun du bris pa'i phyi rol gyi dkyil 'khor de yang tshon sna lngas 'bar ba rnam par bkra zhing blta na sdug pa/ zur bzhis rnam par mdzes pa/ rta babs bzhi'i rnam pa phyogs bzhir ro/ /</text></item>
<item><p>242b6</p><section>rgyud</section><text>nang gi dkyil 'khor las khru gnyis tsam gyi phyi rol gyi shar phyogs su tshangs pa chen po bri bar bya ste/ gdong bzhi pa/ gos dkar po bgos pa/ stod g.yogs gos dkar po can/ mchod phyir thogs pa dkar po can/ gser gyi mdog ral</text></item>
<item><p>242b7</p><section>rgyud</section><text>pa'i cod pan 'chang ba/ g.yon na dbyug pa dang spyi blugs thogs pa/ phyag na rdo rje'o/ /de'i yang g.yas su 'od gsal gyi lha'i bu bya ste/ lus dar la'i gos bgos pa/ dar la'i stod g.yogs can/ bzhin rab tu zhi ba/ ral pa'i cod pan</text></item>
<item><p>243a1</p><section>rgyud</section><text>'chang ba/ mchod phyir thogs dkar po can/ skyil krung gis nye bar 'dug pa/ phyag g.yas mchog sbyin pa'o/ /de'i yang g.yas su 'og min pa'i lha'i bu bya ste rgyan thams cad kyis rnam par brgyan pa/ rab tu zhi ba'i lus/ sems bsam</text></item>
<item><p>243a2</p><section>rgyud</section><text>gtan la gnas pa dar la'i gos bgos pa/ dar la'i stod g.yogs can/ skyil krung gis nye bar 'dug pa/ phyag g.yas pas mchog sbyin pa/ mchod phyir thogs dkar po can no/ /de'i rim pas dga' ldan dang / 'phrul dga' dang / gzhan</text></item>
<item><p>243a3</p><section>rgyud</section><text>'phrul dbang byed dang / 'thab bral dang / brgya byin la sogs pa'i lha'i bu rnams bri bar bya ste/ ji lta ba bzhin dang / cha byad dang / dbyibs ji lta ba bzhin no/ /brgya byin gyi 'og tu rgyal po chen po bzhi'i ris te/ rtag myos dang / phreng thogs dang /</text></item>
<item><p>243a4</p><section>rgyud</section><text>lag na gzhong thogs dang / pi wang gnyis pa dang / sa bla pa'i lha'i bu rnams ji lta ba dang / cha byad ji lta ba bzhin bri bar bya'o/ /de bzhin du lho phyogs su/ mi che ba dang / mi gdung ba dang / shin tu mthong dang / gya nom snang dang / dge</text></item>
<item><p>243a5</p><section>rgyud</section><text>chung dang / bsod nams skyes la sogs pa'i lha'i bu rnams cha byad dang / dbyibs ji lta ba bzhin du bri bar bya'o/ /de bzhin du nub kyi phyogs dang / de bzhin du'ang / byang gi phyogs su'ang ngo / /nub kyi phyogs su de rnams kyi 'og tu phreng gnyis la</text></item>
<item><p>243a6</p><section>rgyud</section><text>brten nas bri bar bya'o/ /dkyil 'khor gnyis kyi pha rol tu dkyil 'khor gsum par 'gyur te/ phyogs bzhir rgyal po chen po bzhi bzhin du bri bar bya'o/ /byang phyogs su 'jug pa'i g.yas ngos su nor sbyin gter dang nye bar gnas pa rgyan</text></item>
<item><p>243a7</p><section>rgyud</section><text>thams cad kyis rnam par brgyan pa/ cod pan cung zad bcom pa/ gnod sbyin gyi gzugs can no/ /de'i g.yas su nor bu bzang po dang / gang ba bzang po gnod sbyin gyi sde dpon dag bri'o/ /de bzhin du rim gyis gnod sbyin ma chen mo 'phrog ma</text></item>
<item><p>243b1</p><section>rgyud</section><text>bri ste/ gzhon nu dga' byed phang na 'dug pa/ dkyil 'khor la nges par rtog bzhin pa bri'o/ /lngas rtsen dmar ser 'jigs su rung ba'ang bri ste/ de rnams kyi nye logs su gnod sbyin rnams kyi phyag rgya bri bar bya'o/ /de bzhin du rim gyis nub kyi phyogs su</text></item>
<item><p>243b2</p><section>rgyud</section><text>lha lag na zhags pa thogs pa dang / klu dga' bo dang / nye dga' bo dang / 'jog po dang / nor rgyas kyi bu la sogs pa rgyal po chen po brgyad bri bar bya'o/ /de bzhin du phreng gnyis pa la brten nas bzhin du gnod sbyin dang / srin po dang / dri za dang / mi'am</text></item>
<item><p>243b3</p><section>rgyud</section><text>ci dang / lto 'phye chen po dang / drang srong dang / grub pa dang / dang / sha za dang / nam mkha' lding dang / mi dang mi ma yin pa la sogs pa dang / sman dang / nor bu rin po che'i bye brag dang / ri bo dang / chu bo dang / gling rnams</text></item>
<item><p>243b4</p><section>rgyud</section><text>bzhin du gtso bor grags pa dang / mchog tu gtso bo thams cad kyang bri bar bya'o/ /lho phyogs su gshin rje ma mo bdun gyi 'khor dang bcas pa bri bar bya'o/ /shar gyi phyogs su me lha kun 'bar ba'i phreng bas 'khrugs pa/ dbyug pa dang / ril pa</text></item>
<item><p>243b5</p><section>rgyud</section><text>spyi blugs dang bgrang phreng lag na thogs pa/ ral pa'i cod pan 'chang ba/ gos dkar po bgos pa/ dar la'i stod g.yogs can/ mchod phyir thogs dkar po can/ gser gyi mdog thal ba'i thig le gsum byas pa/ sna tshogs pa'i rgyan dang /</text></item>
<item><p>243b6</p><section>rgyud</section><text>mtshon cha dang / cha byad dang / dbyibs dang / kha dog de yang phreng gnyis pa la brten nas bri bar bya'o/ /thams cad nas 'jug pa'i dkyil 'khor chen por dka' zlog gi bdag po khyu mchog la zhon pa/ lag pa g.yas rtse gsum thogs pa'o/ /lha mo dka'</text></item>
<item><p>243b7</p><section>rgyud</section><text>zlog ma'ang rgyan thams cad kyis brgyan pa'o/ /smin drug gi bu'ang rma bya la zhon pa/ lag na mdung thung thogs pa/ gzhon nu'i gzugs can/ gdong drug ba lus dmar por snang ba gos ser po bgos shing stod g.yogs gos ser po can/ phyag g.yon</text></item>
<item><p>244a1</p><section>rgyud</section><text>pas dril bu thogs nas ba dan dmar po thogs pa'o/ /bzhin du b+h+r-ing gi ri ti shin tu rid pa'i rnams pa dang / tshogs kyi bdag po chen po dang / dga' byed dbang phyug dang / nag po chen po dang / ma mo bdun po rgyan dang / cha byad dang /</text></item>
<item><p>244a2</p><section>rgyud</section><text>dbyibs ji lta bzhin du mngon par bri'o/ /nor lha brgyad dang / drang srong bdun dang / khyab 'jug phyag bzhi pa/ phyag na 'khor lo dang / be con dang / mdung dang / ral gri thogs pa/ nam mkha' lding gi bzhon pa/ rgyan thams cad kyis brgyan pa'o/ /gza'</text></item>
<item><p>244a3</p><section>rgyud</section><text>brgyad dang / rgyu skar nyi shu rtsa bdun dang / gang sa stengs kyi dkyil 'khor la rab tu rgyu ba'i nye ba'i gza' brgyad kyang bri'o/ /bzhin du/ dkar po dang / nag po'i tshes bco lnga dang / khyim bcu gnyis dang / dus drug dang / zla ba bcu gnyis dang / lo tshigs</text></item>
<item><p>244a4</p><section>rgyud</section><text>dang / sring mo bzhi gru la zhon pa dang / lnga pa ming po chu la gnas pa rnams te/ mdor na/ phyag rgya rnams su rnam par gzhag par bya'o/ /lha rnams bzhin du phreng gnyis su bya'o/ /mdor na dkyil 'khor gsum pa'ang / dkyil 'khor gsum la brten</text></item>
<item><p>244a5</p><section>rgyud</section><text>nas mngon par bri bar bya ste/ dkyil 'khor gsum po rnams su'ang gru bzhir rnam par gzhug par bya'o/ /'di rnams bcom ldan 'das so/ /mdor bsdu na sangs rgyas bcom ldan 'das sems dpa' thams cad kyi gtso bo ni nges par mngon par bri bar bya'o/ /pad+ma'i</text></item>
<item><p>244a6</p><section>rgyud</section><text>rigs 'phags pa spyan ras gzigs dbang phyug ni g.yas su nges par bri bar bya'o/ /rdo rje'i rigs 'phags pa phyag na rdo rje ni g.yon du nges par bri bar bya'o/ /byang chub sems dpa' rnams kyi gtso bo 'phags pa kun du bzang po'ang nges par bri bar bya'o/ /'jam dpal gzhon</text></item>
<item><p>244a7</p><section>rgyud</section><text>nur gyur pa nges par bri bar bya'o/ /lhag ma rnams ji ltar rnam par bzhag pa bzhin du phyag rgya rnams su nges par bri bar bya'o/ /'di dag ni nang gi dkyil 'khor ro/ /dkyil 'khor bar pa la yang / shar gyi phyogs su mi mjed kyi bdag po tshangs pa nges par mngon par bri</text></item>
<item><p>244b1</p><section>rgyud</section><text>bar bya'o/ /de bzhin du lho'i phyogs su 'od gsal ba'o/ /'og min dang gzugs can min pa rnams lha'i dkyil 'khor gyi rnam par ro/ /'du shes med 'du shes med min gyi skye mched mi gsal ba'i lha rnams ni ma yin no/ /byang gi phyogs su brgya byin lha'i rgyal</text></item>
<item><p>244b2</p><section>rgyud</section><text>po dang / rab 'thab bral dang / dga' ldan dang / 'phrul dga' dang / gzhan 'phrul dbang byed dang / 'od chung la sogs pa'i lha'i bu rnams lha'i rgyal po re re nges par mngon par bri bar bya'o/ /lhag ma rnams ni ji ltar rnam par bzhag pa bzhin du phyag rgya rnams</text></item>
<item><p>244b3</p><section>rgyud</section><text>su mngon par bri bar bya'o/ /de bzhin du dkyil 'khor gsum par yang byang gi phyogs su 'byung po'i bdag po dbang ldan dka' thub zlog pa dang bcas pa nges par mngon par bri bar bya'o/ /sgo gnyis pa'i nye logs su gzhon nu smin drug gi bu rma bya'i gdan la/ lag na</text></item>
<item><p>244b4</p><section>rgyud</section><text>mdung thung thogs pa/ lus dmar por snang ba/ gos ser po'i stod g.yogs bgos pa/ phyag g.yas na dril bu dang ba dan dmar po thogs pa/ gzhon nu'i gzugs can dkyil 'khor la nges par rtog bzhin pa'o/ /shar gyi phyogs su nam mkha' lding 'dab</text></item>
<item><p>244b5</p><section>rgyud</section><text>chags kyi gzugs can dang / drang srong mArkaN+Da nges par mngon par bri bar bya'o/ /lhag ma rnam par bzhag pa bzhin du phyag rgya rnams su yang ngo / /lho shar du gzhon nu bzhi dang / gzhon nu ming po dang lhan cig pa gru'i bzhon pa la kun du gnas pa chu gter chen po la</text></item>
<item><p>244b6</p><section>rgyud</section><text>yongs su rgyu bar byed pa/ me lha'i rgyal po'ang nges par mngon par bri bar bya'o/ /de bzhin du lho'i phyogs su lang ka'i grong gi srin po'i bdag po shin tu 'jigs su rung ba ste der shing pi tsu ma rda la brten nas gnas pa dang / rmugs 'dzin chu'i dbang po zhes bya ba gnod</text></item>
<item><p>244b7</p><section>rgyud</section><text>sbyin gyi gzugs can byang chub sems dpa' nges par mngon par bri bar bya'o/ /lhag ma phyag rgya rnams su'ang rnam par gzhag par bya'o/ /de bzhin du lho nub kyi phyogs su klu'i gtso bo dga' bo dang / nye dga' bo nges par bri bar bya ste/ gza'i gtso bo nyi ma yang ngo / /</text></item>
<item><p>245a1</p><section>rgyud</section><text>nub kyi phyogs su thub pa ser skya zhes bya ba drang srong mchog dang / mu stegs can gcer bu pa'i khyu mchog /gcer bu'i gzugs su bzhin du phyag rgya rnams su rnam par gzhag par bya'o/ /byang nub kyi phyogs su gnod sbyin gyi rgyal po nor sbyin dang / dri</text></item>
<item><p>245a2</p><section>rgyud</section><text>za'i rgyal po zur phud lnga pa dang / mi'am ci'i rgyal po ljon pa ste 'di rnams nges par bri bar bya'o/ /lhag ma ni dbyibs ji ltar kun du gnas pa bzhin du bzhin phyag rgya rnams su'ang mngon par bri bar bya'o/ /dkyil 'khor bzhi mngon par bri'o zhes pa phyi rol gyi</text></item>
<item><p>245a3</p><section>rgyud</section><text>dkyil 'khor bzhi par ri mo lngas spras pa phyag rgya'i phreng bas mdzes par byas pa gru bzhi dang rta babs bzhi'i rnam pa dang / rgyal po chen po bzhis rnam par brgyan pa/ ji lta ba bzhin du gnas pa 'di lta ste/ 'jug pa'i sgor phyag rgyar gyur pa ni ut+pa la</text></item>
<item><p>245a4</p><section>rgyud</section><text>sngon po bri'o/ /g.yas dang g.yon du ni pad+ma dang / rdo rje dang / dgra sta dang / dung dang / mdung rtse gsum dang / be con dang / 'khor lo dang / swa sti ka dang / bum pa dang / nya dang / dung dang / gdub kor dang / ril ba spyi blugs dang / rgyal mtshan dang / ba dan dang /</text></item>
<item><p>245a5</p><section>rgyud</section><text>zhags pa dang / dril bu dang / gri dang / tho ba dang / gzhu dang / lcags mda' ste 'di rnams rnam pa sna tshogs pa'i mtshon cha'i mchog gi phyag rgyas khor yug tu grwa bzhir phreng bas khyab par bya'o/ /de nas phyi rol gyi phyogs bzhir phyag rgya chen po bzhi gzhag par bya</text></item>
<item><p>245a6</p><section>rgyud</section><text>ste/ byang phyogs su dkyil 'khor gru bzhi pa'i rnam pa can byas nas rdo rje gnyis ka nas rtse mo gsum pa'i rnam pa kun nas 'bar ba'o/ /shar phyogs su dkyil 'khor gru gsum pa'i rnam pa can kun nas 'bar ba can gzhag par bya'o/ /lho'i phyogs su dkyil</text></item>
<item><p>245a7</p><section>rgyud</section><text>'khor gzhu'i rnam pa can byas nas lhung bzed kun nas 'bar ba can gzhag par bya'o/ /nub kyi phyogs su dkyil 'khor nyi ma'i rnam pa can byas nas ut+pa la sngon po rang gi sdong bu dang / 'dab ma dang ldan pa kun nas 'bar ba'o/ /phyogs bral rnams su phyag rgya bzhir</text></item>
<item><p>245b1</p><section>rgyud</section><text>'gyur ro/ /nub byang gi phyogs su dkyil 'khor zlum po'i rnam pa byas nas zhags pa kun nas 'bar ba'o/ /lho nub kyi phyogs su dkyil 'khor ring po'i rnam pa byas nas dbyug pa kun nas 'bar ba'o/ /lho shar gyi phyogs su dkyil 'khor gru gsum pa'i rnam pa can</text></item>
<item><p>245b2</p><section>rgyud</section><text>byas nas dgra sta kun nas 'bar ba'o/ /byang shar gyi phyogs su ral gri kun nas 'bar ba gzhag par bya'o/ /thams cad nas mngon par bris nas steng dang 'og dang thad kar phyag rgya gsum phyi'i dkyil 'khor gyi sgo dang nye bar phye ma nyid kyis bri bar bya ba la 'di lta ste/ gos</text></item>
<item><p>245b3</p><section>rgyud</section><text>dang / bsil yab dang / lham kun nas 'bar ba de rnams mngon par bri bar bya'o/ /zhes so/ /byang chub sems dpa' blo ldan pas/ /sems can phan don 'dod pa yi/ /dkyil 'khor cho ga 'di rnams kyis/ /mdor bsdus 'dir ni bstan pa yin/ /de nas</text></item>
<item><p>245b4</p><section>rgyud</section><text>dkyil 'khor gyi slob dpon gyis dang po nyid du slob ma gzung bar bya ste/ dbang po ma tshang ba med pa dang yan lag thams cad mdzes pa'i bram ze dang / rgyal rigs dang / rje rigs dang / dmangs rigs byang chub tu sems bskyed pa theg pa chen po'i theg pa pa/ theg pa gzhan</text></item>
<item><p>245b5</p><section>rgyud</section><text>mi 'dod pa'i ngang tshul can gyi sems dpa' chen po dad cing dge ba'i chos can dang / rgyal srid chen po mngon par 'dod pa dang / longs spyod chung ba la smod pa dang / longs spyod chen po mngon par 'dod pa dang ldan pa dang / bzang zhing dul la tshul khrims dang ldan pa'i dge slong</text></item>
<item><p>245b6</p><section>rgyud</section><text>dang / dge slong ma dang / dge bsnyen dang / dge bsnyen ma sdom pa la gnas pa/ gso sbyong la nye bar gnas shing sdom pa la gnas pa'i byang chub sems dpa' chen po la zhe mi sdang ba dang / phyogs chen po dang / rigs dang ldan pa dang / rang bzhin gyis chos spyod</text></item>
<item><p>245b7</p><section>rgyud</section><text>pa/ nyin dang mtshan du smyung bar gnas pa gos gtsang ma bgos pa/ skra dri zhim pa dang / khrus gsum byas pa/ mi smra bar gyur pa/ de'i nyin mo ga bur dang / gur gum dang / ma la ya'i tsan+dan dri zhim pos dri zhim par byas pa/ rtag tu nye reg byas pa dang ldan pa/</text></item>
<item><p>246a1</p><section>rgyud</section><text>ku sha'i khres la nye bar 'dug ste/ bsrung ba'i cho ga byas pa dang / tshangs par spyod pa dang / bden pa dang ldan pa dang / rgyal bar dgongs pa phyi'i dkyil 'khor de nyid du ha cang yang mi nye ha cang yang mi ring bar gzhag par bya'o/ /gtsang zhing gtsang sbra</text></item>
<item><p>246a2</p><section>rgyud</section><text>byas pa ji srid gcig nas brgyad la sogs pa'i bar rnams te/ gzhan rnams ni ma yin no/ /de rnams kyang phan tshun kun du chags pa/ rgyal rigs spyi bor mngon par dbang bskur ba'i rgyal po chen po dang / de rnams kyi bu gzhon nu ma rnams grong pa'i chos ma</text></item>
<item><p>246a3</p><section>rgyud</section><text>shes pa ste bcom ldan 'das gzhon nu'i gzugs can byang chub sems dpa' chen po 'jam dpal byis pa'i skye bo rab tu sad par byed pa/ gzhon nu'i skye bo dga' bar byed pas so/ /de nas ches thog mar de lta bu'i grong pa'i chos mi shes pa rab tu gzhug par bya/ /rgyal po chen</text></item>
<item><p>246a4</p><section>rgyud</section><text>po mngon par 'phel ba dang / tshe dang nad med pa dang / dbang phyug dang longs spyod chen po mngon par 'phel ba dang / khyad par du'ang tshul khrims dang ldan pas rig pa'i dngos grub nges par gnas pa'i phyir ro/ /de ltar sngar bzhag pa byas nas grogs bzang po dang ldan pa'i slob</text></item>
<item><p>246a5</p><section>rgyud</section><text>dpon gyis ga pur gyi bdug pa bsregs te/ rgyab kyis phyogs pa min par phyi rol du 'byung bar bya ste/ byung nas kyang ji ltar bde ba'i chu shin tu gtsang sbra byas pa/ srog chags med pa/ rtsa ba'i rig pa brgyad brgya mngon par bzlas pa/ phyag rgya chen pos rgyas btab pa'i</text></item>
<item><p>246a6</p><section>rgyud</section><text>chus khrus byas nas/ nye reg byas te gos gtsang ma bgos pa'i gtsang mas/ me thab tu song nas/ ku sha'i khres la nye bar 'dug ste byang shar du mngon par phyogs pas ga bur dang gur gum tsan+dan dang bsres pa'i mar gyi sreg blugs stong phrag brgyad sbyin sreg bya'o/ /sngar</text></item>
<item><p>246a7</p><section>rgyud</section><text>brjod pa'i cho gas spyan drangs pa dang / gshegs su gsol lo/ /slar yang dkyil 'khor du 'jug par bya'o/ /zhugs nas bum pa gang ba brgyad gtsang ma'i gos dang ldan pa shing sa ha ka ra'i yal 'dab dang 'bras bus rnam par brgyan pa gser dang dngul dang rin po</text></item>
<item><p>246b1</p><section>rgyud</section><text>che dang / 'bru nang du bcug pa/ de lta bu bcom ldan 'das shAkya thub pa la so sor dbul bar bya'o/ /gnyis pa ni sangs rgyas thams cad la'o/ /gsum pa ni 'phags pa nyan thos kyi dge 'dun thams cad la'o/ /bzhi pa ni byang chub sems dpa' thams</text></item>
<item><p>246b2</p><section>rgyud</section><text>cad la'o/ /lnga pa ni byang chub sems dpa' chen po 'phags pa spyan ras gzigs dbang phyug la'o/ /drug pa ni lha thams cad la'o/ /bdun pa dang brgyad pa ni dkyil 'khor gnyis pa'i sgo khang du gzhag par bya ste/ gcig pa ni sems can thams cad dang</text></item>
<item><p>246b3</p><section>rgyud</section><text>thun mong du gyur bar yongs su bsngos nas gzhag par bya'o/ /de nas sngar brjod pa'i cho ga nyid kyis bdug pa bsreg cing ut+pa la'i phyag rgya bcings nas slar yang spyan drang bar bya ste/ sangs rgyas thams cad dang / rang sangs rgyas thams cad dang / 'phags</text></item>
<item><p>246b4</p><section>rgyud</section><text>pa nyan thos dang / byang chub sems dpa' chen po rnams dang / 'byung po thams cad dang / spyan ras gzigs dbang phyug kyang sngar brjod pa'i cho ga nyid kyis spyan drang bar bya'o/ /de bzhin du me tog dang / bdug pa dang / dri dang / mar me dang / lha bshos</text></item>
<item><p>246b5</p><section>rgyud</section><text>kyang sngar bstan pa nyid kyi las kyis lha bshos thams cad kyis thams cad du bzhin du bya'o/ /mar me smos pa nyid kyis mar gyi mar me dbul bar bya'o/ /'phags pa dang / 'phags pa ma yin pa thams cad la lha bshos smos pas/ sA</text></item>
<item><p>246b6</p><section>rgyud</section><text>lu'i zan zho dang / sbrang rtsi dang ldan pa/ 'o thug khyad par can gyis nye bar sbyar ba'i mar la btsos pa'i snum khur gyis mya ngan med pa 'khyil ba dang / khaN+Da la sogs pa thams cad de bzhin gshegs pa rnams la dbul bar bya'o/ /phyi rol gang ba</text></item>
<item><p>246b7</p><section>rgyud</section><text>dang / tsan+dan gyi thang chu sbrang rtsi dang 'o ma/ 'o thug btsos pa'i bza' ba rnams rang sangs rgyas thams cad dang / 'phags pa nyan thos dang / byang chub sems dpa' chen po dang / 'phags pa'i lha rnams la me tog dri zhim po rnams kyang dbul bar bya'o/ /</text></item>
<item><p>247a1</p><section>rgyud</section><text>la du can dang / gar+b+hat+k+wA khyad par dang / sngar gyi yo byad rnams lha thams cad dang / 'byung po'i tshogs dang / sems can thams cad la dbul bar bya'o/ /de bzhin du sna ma dang / rgya spos kyi me tog dang / pun+nA ga la sogs pa</text></item>
<item><p>247a2</p><section>rgyud</section><text>rnams sngar nges par bstan pa/ sangs rgyas dang / rang sangs rgyas dang / 'phags pa nyan thos dang / byang chub sems dpa' chen po rnams dang / 'phags pa dang / 'phags pa ma yin pa'i lha rnams thams cad la dbul bar bya'o/ /khyad par du de</text></item>
<item><p>247a3</p><section>rgyud</section><text>bzhin gshegs pa'i rigs la sna ma'i me tog dang / pad+ma'i rigs la pad+ma dang / de bzhin du phyag na rdo rje'i rigs la ut+pa la dang / gzhan rnams la tha mal pa'i sngags kyis so/ /de bzhin gshegs pa'i rigs la ga pur gyi bdug pa'o/ /pad+ma'i rigs la</text></item>
<item><p>247a4</p><section>rgyud</section><text>tsan+dan no/ /de bzhin du gsang ba'i bdag po rdo rje can nyid kyi gu gul du shes par bya'o/ /sngags gzhan thams cad la bdug pa tha mal pa dbul bar bya'o/ /'phags pa rnams ni thams cad la/ /mar gyi mar me dbul bar bya'o/ /'phags pa min pa'i sngags</text></item>
<item><p>247a5</p><section>rgyud</section><text>rnams la/ /dri zhim til mar dbul du gzhug /cho ga'i bzhin du ni/ /bdug pa mthong ba'i rgyu yis so/ /de bzhin kho nar brjod pa'i dri/ /sngags rnams kun la rtag par de'o/ /de bzhin gshegs la gang brjod dang / /phyag na rdo rjer gang brjod pa/ /rang rang gi ni rgyud</text></item>
<item><p>247a6</p><section>rgyud</section><text>rnams su/ /sngags spyod don du sgrub pa pos/ /'dir ni cho ga blta bar bya/ /kun nas rjes su 'jug pa'o/ /zhes pa'o/ /de nas dkyil 'khor gyi slob dpon sngar cho ga mthong bas spyan drang ba dang / mchod pa dang / bdug pa la sogs pa dang / lha bshos rab tu dbul ba rjes</text></item>
<item><p>247a7</p><section>rgyud</section><text>su 'jug pa'i bya ba byas nas/ de'i 'og tu sgrub pa'i grogs mchog mkhas shing skyen pas/ 'byung po thams cad pa'i gtor ma sha med pa thams cad dang / rnga pa Ta ha dang / dung gi sgra'i sgra dbyangs nges par sgrogs pas/ bdug pa dang / me tog dang / mar me dang / phreng bas</text></item>
<item><p>247b1</p><section>rgyud</section><text>rnam par spras pa phyogs bzhi rnams dang / phyogs bral rnams dang steng dang 'og dang thad ka thams cad du phyi'i dkyil 'khor la bskor ba byas nas 'byung po thams cad pa'i gtor ma rgya cher gtang bar bya'o/ /de nas khrus byas nas slar yang zho dang / sbrang</text></item>
<item><p>247b2</p><section>rgyud</section><text>rtsi dang / mar la btags pa'i 'bras sA lu dang / thug po che'i sbyin sreg rtsa ba'i rig pa'am snying pos stong phrag brgyad bya'o/ /sbyin sreg byas nas kyang sngar bkod pa'i dkyil 'khor la rjes su zhugs pa'i sems dpa' chen po la srung ba'i cho ga rnams byas</text></item>
<item><p>247b3</p><section>rgyud</section><text>pa'i dkyil 'khor gyi slob dpon gyis slob ma nyid du khas blangs pa/ byang chub tu sems bskyed pa/ gso sbyong byas pa/ sangs rgyas dang / byang chub sems dpa' thams cad la bdag nyid kyi lus dngos grub kyi don du phul ba/ sems can thams cad kyi nye bar</text></item>
<item><p>247b4</p><section>rgyud</section><text>longs spyod pa thun mong par gyur pa bla na med pa'i byang chub kyi snying po gnon par byed pa/ dge ba rnams thams cad mkhyen pa'i ye shes kyi sangs rgyas thob par 'dod pa rnams la dkyil 'khor bstan pa nyid las sdig pa thams cad las grol bar 'gyur te/</text></item>
<item><p>247b5</p><section>rgyud</section><text>mtshams med pa byed pa'i skye bo rnams kyang skad cig de la grol bar 'gyur ro/ /de nas dkyil 'khor gyi slob dpon gyis gos mnyams pa tha ga pas btags ma thag pa/ skra dang bral ba/ rtsa ba'i rig pas lan bdun mngon par bsngags pa/ dri zhim po'i tsan+dan</text></item>
<item><p>247b6</p><section>rgyud</section><text>dang / gur gum gyis bsgos pa'i dar gyis dkyil 'khor du 'jug par 'dod pa rnams gdong g.yogs nas thog ma nas bcom ldan 'das ma sgrub pa pos rab tu 'jug par bya'o/ /rgyal po'i bu spyi bo nas dbang bskur ba'am/ rgyal rigs kyi bu'am/ gzhan yang</text></item>
<item><p>247b7</p><section>rgyud</section><text>spro ba chen po rgyal srid chen po 'dod pa'ang rab tu gzhug par bya'o/ /dkyil 'khor gnyis par gnas pa gdong g.yogs nas dri bzang po'i me tog tsan+dan dang gur gum dag gis rnam par bsres pa byin te/ shin tu gtsang sbra byas pa'i lag pa</text></item>
<item><p>248a1</p><section>rgyud</section><text>dag gis me tog 'thor du gzhug par bya'o/ /gang du de'i me tog babs pa de la de'i rig pa'i sngags sbyin par bya'o/ /skye ba gzhan rnams su de nyid dang 'di rjes su 'brel pa'o zhes kun du grags pa yin zhing / de nyid 'di'i dge ba'i bshes gnyen dang byang chub kyi snying</text></item>
<item><p>248a2</p><section>rgyud</section><text>po gnon par byed pa dang / byang chub chen po thams cad mkhyen pa'i ye shes yongs su rdzogs par byed pa'i don du mngon par sgrub par byed pa'o/ /de nyid 'di'i bsgrub par bya ba dang / longs spyod chen po dang / rgyal srid chen po dang / dbang che bar grags pa'i gang zag dang /</text></item>
<item><p>248a3</p><section>rgyud</section><text>'grogs pa 'di'i mngon par sgrub par byed pa'o/ /skye ba 'di nyid du/ sgrub pa gang dang ldan pa lhag par spyod pa las/ las rnams thams cad 'grub par 'gyur ro/ /de bzhin du rim gyis de lta bu la sogs pa ji srid du brgyad po rnams de srid de gzhan rnams ni ma yin no/ /zhes</text></item>
<item><p>248a4</p><section>rgyud</section><text>so/ /sgrub par 'dod pa gzhan yang ci ltar 'dod pa bzhin du sdig pa zad pa'i don du dam tshig tsam du 'gyur zhes pa'o/ /dkyil 'khor gyi slob dpon gyis mngon par dbang bskur ba sbyin na dang po re zhig dkyil 'khor gyi phyi rol ha cang mi ring / ha cang mi nye ba'i byang shar gyi phyogs</text></item>
<item><p>248a5</p><section>rgyud</section><text>kyi cha'i sa phyogs rtsa ba'i sngags kyis byin gyis brlabs shing sngags kyis dag par byas nas de nas rgyal po mngon par dbang bskur ba de bzhin du sems bzhin pas mtha' gcig tu sangs rgyas dang / chos dang / dge 'dun la mngon par dang ba'i dad pa dang / spro ba chen po dang ldan</text></item>
<item><p>248a6</p><section>rgyud</section><text>pa byang chub kyi sems dang ma bral ba/ theg pa chen po la zhugs pa/ dkon mchog gsum la bsnyen bkur byed pa/ dbang po ma tshang ba med cing ma smad pa/ skye ba 'di nyid la rig pa dang / sngags sgrub par 'dod pa/ bsam pa bzang zhing / sngags kyi spyod pa la spro ba'i yid</text></item>
<item><p>248a7</p><section>rgyud</section><text>dang ldan pa/ dge mtshan 'dod pa'i rang bzhin can/ sad pa'i rgyur yang rig pa'i don la rnam rtog med cing der gtad pa'i yid can de lta bu la sogs pa lnga ji srid par mngon par dbang bskur bar bya'o/ /lhag ma rnams spang bar bya'o zhes so/ /shes rab can dang spyod pa la ma</text></item>
<item><p>248b1</p><section>rgyud</section><text>rmongs pa'i khyad par las te/ gzhan rnams bsten par bya ba ma yin no/ /de nas rgyal po thams cad dbang bskur ba bzhin du yo byad thams cad bsags te/ slob dpon dang mkhan po mnyes par bya'o/ /de nas bla re bres te rgyal mtshan dang / ba dan dang gdugs dkar po</text></item>
<item><p>248b2</p><section>rgyud</section><text>mgo bor 'dzin bzhin pa dang / rnga yab dkar po g.yob bzhin pa dang / bkur sti chen pos dung dang / rnga bo che dang / rdza rnga'i dga' ba'i sgra nges par sgrogs pa dang / rgyal ba'i sgra dang / bkra shis kyi tshigs su bcad pas mngon par bsngags pa dang / bde legs kyi tshigs su bcad</text></item>
<item><p>248b3</p><section>rgyud</section><text>pa rgyal bas gsungs pa rnams kyis mngon par bstod bzhin pas bskor ba dang / bkra shis de byas nas sangs rgyas dang byang chub sems dpa' thams cad la phyag byas nas/ 'di skad ces brjod par bya'o/ /slob dpon sangs rgyas dang byang chub sems dpa' thams cad kyi</text></item>
<item><p>248b4</p><section>rgyud</section><text>sngags kyi spyod pa mngon par bsgrub pa la yang dag par rjes su 'jug pa dang / 'jig rten pa thams cad las 'das pa'i gsang chen rnam par thar pa'i dkyil 'khor du yang dag par rjes su 'jug pa dang / chos kyi rgyal srid thams cad kyis sangs rgyas nyid mngon par rtogs</text></item>
<item><p>248b5</p><section>rgyud</section><text>par 'dod pa dang / mdor bsdus nas brjod nas sangs rgyas nyid 'byung ba'i phyir bdag nyid spro bar bgyi'o zhes so/ /de nas ku sha'i khres la nye bar 'dug ste shar du mngon par phyogs pas dkyil 'khor mthong zhing rtogs pa la dang po re zhig rig pa'i mngon par dbang bskur ba byin</text></item>
<item><p>248b6</p><section>rgyud</section><text>nas phyag rgya chen po rtsa ba'i rig pa bzlas par bya'o/ /de nas rig pa dang / sngags dag gang gnas pa/ gro ga'i 'dab ma la gi wang gis bri bar bya'o/ /bris nas tsan+dan dang gur gum dag gis lag pa dag dang kham phor kha sbyar bkrus nas de nas gro ga'i 'dab ma kham phor kha</text></item>
<item><p>248b7</p><section>rgyud</section><text>sbyar gyi nang du bzhag par byas nas dkyil 'khor gyi nang du byang chub sems dpa' sems dpa' chen po spyan ras gzigs dbang phyug gi zhabs kyi drung du gzhag par bya'o/ /de nas der nye bar 'dug ste rig pa rtsa ba'i sngags brgya rtsa brgyad snga ma nyid du brjod par bya'o/ /de nas</text></item>
<item><p>249a1</p><section>rgyud</section><text>der ku sha'i khres la nye bar 'dug pa mngon par dbang bskur bar bya'o/ /phyi rol gyi dkyil 'khor du thams cad dang thun mong du gyur pa'i bum pa gang ba sgo dang nye bar sngar bzhag pa blangs nas slob dpon gyis rtsa ba'i rig pa bzlas shing spyi bor mngon par dbang</text></item>
<item><p>249a2</p><section>rgyud</section><text>bskur bar bya'o/ /slob ma ji ltar 'dod pa'i chus spyi bo nas mngon par dbang bskur bar bya'o zhes so/ /de nas de la kham phor kha sbyar de de'i ched du sbyin par bya'o/ /mar me la klog tu gzhug par bya'o/ /gal te des bcom ldan 'das rig pa'am sngags bzung ba nyid</text></item>
<item><p>249a3</p><section>rgyud</section><text>yin par gyur na bklags pa nyid las kyang las byed do/ /rnam pa gzhan du na rim gyis 'bad pas bsgrubs pas byed par 'gyur ro/ /gzhan rnams ni sngags bzlas pa kho nas 'grub par byed do/ /de nas sngags yongs su gzung bar 'gyur ro/ /dang po sgrub pa kho nas</text></item>
<item><p>249a4</p><section>rgyud</section><text>'grub par byed do/ /zhes pa rnam par rtog pa med pa las so/ /de kho na sngar bris pa slob dpon gyi sgrub pa gsum gyis nges par 'grub par 'gyur ro/ /'bad pa med par ro/ /de bzhin du thog mar rig pa'i mngon par dbang bskur ba sbyin par bya'o/ /dkyil 'khor</text></item>
<item><p>249a5</p><section>rgyud</section><text>gnyis par mngon par dbang bskur ba ni/ dkyil 'khor gnyis par/ dkyil 'khor thams cad la dang / lha thams cad la gang rab tu bstabs pa'i bum pa gang ba des snga ma'i cho ga gang yin pa ji lta ba de nyid kyis spyi bor mngon par dbang bskur bar byas na sdig pa thams</text></item>
<item><p>249a6</p><section>rgyud</section><text>cad las grol bar 'gyur te/ sangs rgyas thams cad kyis rjes su gnang bar 'gyur ro/ /'jig rten dang 'jig rten las 'das pa thams cad kyi dam tshig dang / dkyil 'khor dang / sngags dang / phyag rgya sgrub pa la yang lhag par 'dod par 'gyur ro/ /byang chub</text></item>
<item><p>249a7</p><section>rgyud</section><text>sems dpa' thams cad kyis slob dpon du mngon par dbang bskur ba sbyin no/ /dkyil 'khor gsum par nyan thos dang / rang sangs rgyas thams cad la phul ba'i bum pa gang ba cho ga de nyid kyis spyi bor mngon par dbang bskur bar bya'o/ /khyod la sangs rgyas byang chub sems</text></item>
<item><p>249b1</p><section>rgyud</section><text>dpa' rdzu 'phrul chen po dang ldan pa thams cad kyis 'jig rten dang 'jig rten las 'das pa thams cad kyi rig pa'i sngags rnams dang / dkyil 'khor 'dri ba dang / nye bar ston pa dang / rgyud dang rgyud kyi phyag rgya dang spyad pa nges par ston pa dang / rang gi cho ga nges par</text></item>
<item><p>249b2</p><section>rgyud</section><text>ston par rjes su gnang ngo zhes brjod par bya'o/ /skye ba 'di nyid dam gang phyi ma gzhan dang gzhan rnams su sangs rgyas nyid nges par thob bo/ /de bzhin du rgyal ba dang rnam par rgyal ba'i mngon par dbang bskur ba dang sngar nges par bstan pa'i cho gas bcom ldan 'das la</text></item>
<item><p>249b3</p><section>rgyud</section><text>sngar phul ba'i bum pa gang ba dang / byang chub sems dpa' la phul ba'i bum pa gang bas de bzhin du kho nar mngon par dbang bskur ro/ /de bzhin du yang khyod la sangs rgyas bcom ldan 'das rnams dang / byang chub sems dpa' chen po rnams dang / nyan thos rnams</text></item>
<item><p>249b4</p><section>rgyud</section><text>kyis 'byung po thams cad kyis mi tshugs pa dang / lus can thams cad kyis mi thub cing rnam par rgyal ba dang / khyod sngags rnams thams cad ji ltar 'dod pa bzhin du sgrubs shig ces rjes su gnang ngo zhes brjod par bya'o/ /de nas dkyil 'khor gyi slob dpon gyis</text></item>
<item><p>249b5</p><section>rgyud</section><text>sems can lnga po nyid re re la ji ltar 'dod pa bzhin du mngon par dbang bskur pa sbyin par bya'o/ /de nas de dag rim gyis dkyil 'khor du bcug nas sangs rgyas dang byang chub sems dpa' thams cad la phul te/ dkyil 'khor la bskor ba lan gsum byas nas gshegs</text></item>
<item><p>249b6</p><section>rgyud</section><text>su gsol bar bya'o/ /de nas nyi ma gzhan la rim gyis rig pa dang gsang sngags kyi spyod pa rnams la bslab par bya zhing / rnam par sbyar bar bya'o/ /skad cig de nyid la song nas sngar brten par phul ba/ byang chub sems dpa' chen po la sngar phul ba'i chu bum pa gang</text></item>
<item><p>249b7</p><section>rgyud</section><text>ba blangs nas/ dkyil 'khor du zhugs pa de rnams la chu khyor ba gsum shar du mngon par phyogs par byas nas 'thung du gzhug par bya'o/ /'di skad brjod par bya ste/ kye byang chub sems dpa' chen po gsang ba'i dam tshig gang gis 'da' bar byed pa bsod</text></item>
<item><p>250a1</p><section>rgyud</section><text>nams ma yin pa mang po skye bar 'gyur ro/ /dkyil 'khor gang du'am/ der yang rigs dman pa gang gis dkyil 'khor du 'ongs pa de rnams kyang dkyil 'khor gyi slob dpon gyis snying rje chen po'i sems bskyed nas grogs byed pa'i lag par gos</text></item>
<item><p>250a2</p><section>rgyud</section><text>dkar po gtsang ma mgo bor bcings pa gzhan gyis sam gos kun du g.yogs te gnas pa dam tshig gi phyag rgya bcings nas rigs dman pa rnams kyis me tog gtor bar bya'o/ /de nas grogs byed pa de rnams kyis kyang / rab tu zhugs pa'i sems can thams cad kyis</text></item>
<item><p>250a3</p><section>rgyud</section><text>khrus bya'o/ /de rnams kyis yang dam tshig tsam de 'byung bar 'gyur ro/ /sgrub pa yang grub par 'gyur ro/ /de sngar byas pa'i me'i bya ba'i gnas su song nas rtse mo ma nyams pa'i ku sha rnams kyis so/ /der yang me thab rnam pa gsum du brjod do/ /zhi ba dang / rgyas</text></item>
<item><p>250a4</p><section>rgyud</section><text>pa dang / mngon spyod do/ /zhi ba'i don du pad ma'i rnam pa'o/ /yang na tshim par byed pas dbang du byed pa'ang ngo / /mngon spyod la zur gsum mo/ /de la me'i bya ba'i cho ga thams cad la ku sha dgram par 'gyur ro/ /sangs rgyas thams cad la phyag bya ba byas nas shar</text></item>
<item><p>250a5</p><section>rgyud</section><text>gyi rtse mor me'i bya ba gzhag par bya'o/ /byang chub sems dpa' sems dpa' chen po phyi nas me'i bya ba mdzad pa rnams la phyag byas nas lho'i rtse mor ro/ /byang chub sems dpa' thams cad la phyag byas nas/ byang gi rtse mor sbyin par bya'o/ /de bzhin du'ang bya ba rnams</text></item>
<item><p>250a6</p><section>rgyud</section><text>grogs byed pas gnas pa'i ngang tshul can gyis me'i bya ba ku sha rnams kyis so/ /thog mar rtsa ba'i rig pas so/ /thog mar zho dang sbrang rtsi dang mar la btags pa'i 'bras yos kyi sbyin sreg nyi shu rtsa gcig sbyin par bya'o/ /zhi ba'i don du snying po'i mar gyis so/ /rgyas pa'i don</text></item>
<item><p>250a7</p><section>rgyud</section><text>du shing a pA marga gsum gyi sbyin sreg go/ /mngon spyod la ka Ta ke yis so/ /me'i bya ba'i cho ga 'di'ang thams cad du thun mong ba'i sgrub pa rnams la yang ngo / /dkyil 'khor thams cad kyi nye bar spyod pa rnams su'ang ngo / /de nas dkyil 'khor gyi slob dpon gyis gnas</text></item>
<item><p>250b1</p><section>rgyud</section><text>gtsang ma'i gtso bo'i lha nyid bstan nas/ me'i cho ga'i bya ba byas te 'di skad ces brjod par bya'o/ /dkyil 'khor thams cad du rab tu zhugs pa rnams la/ de nas rtsa ba'i rig pa bzlas pas mchod yon no/ /sangs rgyas bcom ldan 'das rnams dang / byang chub</text></item>
<item><p>250b2</p><section>rgyud</section><text>sems dpa' rnams dang / gzhan yang rdzu 'phrul chen po'i lha'i khyad par rnams dang / bcom ldan 'das kyi nyan thos rnams kyang gsan du gsol/ gang dam tshig gi dkyil 'khor 'dir cho ga las 'das par yang rung ste/ gus par byed pa dang / gzhan yang gang cung zad</text></item>
<item><p>250b3</p><section>rgyud</section><text>bdag nyid nyams par bya ba de dag dge ba'i rtsa ba 'dis dkyil 'khor thams cad rab tu gnas pa dang / de bzhin gshegs pa thams cad kyi spyod yul dang / byang chub sems dpa' thams cad kyi spyod yul dang ma bral bar thob par gyur cig /myur du bde ba dang ldan pa thob</text></item>
<item><p>250b4</p><section>rgyud</section><text>par gyur cig /de skad ces brjod par bya'o/ /dkyil 'khor du rab tu zhugs pa'i sems can rnams thams cad la/ mdor na byang chub kyi sems dang mi 'bral bar 'gyur bar bya'o/ /sbyin pa la rab tu chags pa dang / byams pa la sogs pa la gnas pa dang / sangs</text></item>
<item><p>250b5</p><section>rgyud</section><text>rgyas dang byang chub sems dpa' thams cad mchod pa dang / mdor na lung dang rig pa dang gsang sngags sangs rgyas dang / byang chub sems dpas gsungs pa rnams blta bar bya/ byang chub kyi sems dang mi 'bral bar 'gyur bar bya'o zhes brjod par bya'o/ /de nas dkyil</text></item>
<item><p>250b6</p><section>rgyud</section><text>'khor gyi slob dpon gyis byang chub sems dpa' la sogs pa de rnams thams cad la dri bzang po'i me tog gis mchod yon phul nas sam de nas yid kyis mchod yon phul nas rtsa ba'i rig pa bzlas pas gats+tsha gats+tsha zhes pa dang / swA hA zhes pa kho na bzlas pas phyogs bzhir</text></item>
<item><p>250b7</p><section>rgyud</section><text>rnam par bltas te/ bcom ldan 'das ma'i rtsa ba'i phyag rgya bcings nas gyen du nges par bltas pas gshegs su gsol bar bya'o/ /zhes pa'o/ /byang chub sems dpa'i sde snod bcom ldan 'das ma 'phags ma sgrol ma ral pa gyen brdzes kyi rtsa ba'i cho ga las/</text></item>
<item><p>251a1</p><section>rgyud</section><text>dkyil 'khor gyi cho ga rab 'byam gyi le'u ste gnyis pa rdzogs so// //de nas sems dpa' chen po de slar yang thams cad dang ldan pa'i 'khor gyi dkyil 'khor la rnam par gzigs nas lha'i bu rnams thams cad la smras par gyur te/ khyed</text></item>
<item><p>251a2</p><section>rgyud</section><text>rnams nyon cig /mchog gi grub pa mchog tu gsang ba sgrub thabs thams cad kyi cho ga rig pa'i las thams cad byed pa dang / rig pa'i las bzang po byed pa/ chen po nyid dang / don chen po byed pa/ phung khrol thams cad zlog par byed pa/ don thams cad sgrub par byed</text></item>
<item><p>251a3</p><section>rgyud</section><text>pa/ mchog tu bkra shis pa thams cad kun nas bkra shis pa/ sangs rgyas thams cad kyis gsungs pa/ bdag gi mchog tu gsang ba'i snying po yang dag par gyur pa/ las phran tshegs thams cad la nye bar sbyar bar bya ba/ rig pa'i rgyal mo chen mo'i las chen</text></item>
<item><p>251a4</p><section>rgyud</section><text>po thams cad kyi dngos grub byed pa'i sgrol ma gang zhe na/ na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ tA re tut+tA re tu re swA hA/ grogs po dag 'di ni 'phags ma sgrol ma las chen po thams</text></item>
<item><p>251a5</p><section>rgyud</section><text>cad byed pa las phran tshegs thams cad bklags pas grub pa/ mchog tu gsang ba shin tu gsang ba mchog tu grub pa gzhan gyis rab tu sbyar ba'i las thams cad 'jig par byed pa'i rig pa 'di 'ang dkyil 'khor gnyis pa'i cho ga dang / sgrub thabs su gyur te/ 'phags</text></item>
<item><p>251a6</p><section>rgyud</section><text>ma sgrol mas las chen po thams cad mdor bsdus pa dang / las phran tshegs thams cad la'ang nye bar sbyar bar bya zhing / dkyil 'khor thams cad kyi cho ga dang sgrub thabs rnams la'ang ngo / /nyin mtshan gang du 'am der yang rung ste/ gtsang ma'i phyogs su bri bar</text></item>
<item><p>251a7</p><section>rgyud</section><text>bya'o/ /bdag nyid nyes pa med pa dkyil 'khor gyi slob dpon gyis gcig pus dang po re zhig gru bzhi mnyam pa sgo bzhi pa khru bzhi'i tshad dang ldan pa'i dbus pad+ma'i phyag rgya de'i g.yas su ut+pa la sngon po dang / dbyug pa'i phyag rgya dang / ril ba spyi blugs kyi phyag rgya</text></item>
<item><p>251b1</p><section>rgyud</section><text>g.yon du rdo rje rtse gsum gyi phyag rgya dang / gos dkar mo'i phyag rgya dang / rta mgrin dang dpal chen po'i phyag rgya'o/ /shar sgor pad ma/ byang du ut+pa la/ lho ru rdo rje/ nub tu 'jug pa'i rim pa las 'das par/ steng du 'khyil ba'i rnam pa'i zhags pa'i phyag</text></item>
<item><p>251b2</p><section>rgyud</section><text>rgya'o/ /de'i 'og tu phyi nas me'i bya ba byas nas sngar brjod pa'i cho gas mchod pa la sogs pa byas te/ dkyil 'khor du 'jug par bya'o/ /de la rgyal srid 'dod pas had+p+ya'i shing du'o/ /longs spyod 'dod pas rang gi khyim gyi lha'o/ /rta 'dod pas rta'i bres su'o/ /</text></item>
<item><p>251b3</p><section>rgyud</section><text>glang po che 'dod pas glang po che'i bres su'o/ /bu 'dod pas bo de tse'i shing gi drung du'o/ /tshangs pa'i srin pos zin pa la tshangs pas bskyangs pa ru'o/ /klus zin pa la klu shing dang nye ba ru'o/ /mkha' 'gro mas zin pa la lam bzhi mdo ru'o/ /gnod sbyin gyis</text></item>
<item><p>251b4</p><section>rgyud</section><text>zin pa la pa Ta'i shing gi drung du'o/ /srul pos zin pa la khron pa'i drung du'o/ /gzhan rnams kyang ji ltar 'dod pa bzhin du gang du'ang / de ru yang nyes pa med do/ /grogs po dag mdor bsdu na/ rig pa 'di ni dkyil 'khor dang / las thams cad pa ste/ las</text></item>
<item><p>251b5</p><section>rgyud</section><text>thams cad la rab tu sbyar bar bya'o/ /gsang chen 'di dang lhan cig rab tu sbyar bar bya ste dkyil 'khor 'di ni sems can rnams la phan par 'dod pa'i 'bras bu yod pa'o/ /longs spyod thams cad mngon par 'phel bar byed pa sgrol ma'i dkyil 'khor gyi rig pa sgrub pa</text></item>
<item><p>251b6</p><section>rgyud</section><text>po rnams la phan pa'i don gyi phyir 'byor pa thams cad mngon par 'phel bar byed pa ste/ mdor na phyi ma'i lus can 'byung bar 'gyur ba thams cad kyi slob dpon du gyur pa rab tu grags so/ /de nas dkyil 'khor chen por gyur pa gang thob nas dpal med pa 'joms</text></item>
<item><p>251b7</p><section>rgyud</section><text>par byed cing zhi bar byed/ nad dang dgra 'phrog pa de lta bu'i dkyil 'khor sems can thams cad kyi gzi brjid dang stobs sgrub par byed pa mthong zhing thos nas de nas cho ga la rab tu dang ba skye bar 'gyur ba gang yin pa de rnams sangs rgyas thams cad kyi byang chub tu bdag gis</text></item>
<item><p>252a1</p><section>rgyud</section><text>lung ston par the tshom med do/ /gang yang ma 'ongs pa'i sangs rgyas 'byung bar 'gyur ro/ /'jig rten gyi 'dren pa de rnams kyang rjes su yi rang bar 'gyur ro/ /sa stengs dkyil 'khor smra ba ni/ /zhi ba'i las rnams thams cad byed/ /bkren pa rnams</text></item>
<item><p>252a2</p><section>rgyud</section><text>kyis 'phan pa thob/ /sems can mgon med sdug bsngal can/ /rnams kyis dkyil 'khor rab sbyar bya/ /in+d+ra nI la sogs phye mas/ /dkyil 'khor yang dag kun du bri/ /in+d+ra nI la sogs med na/ /sA lu'i phye mas yang dag bri/ /sA lu'i phye ma sogs med na/ /</text></item>
<item><p>252a3</p><section>rgyud</section><text>so phag phye ma sogs kyis bri/ /so phag phye ma sogs med na/ /bye ma rnams kyis yang dag bri/ /de ltar yon tan kun bsdus pa'i/ /sgrol ma'i dkyil 'khor rmad byung ba/ /'jig rten mgon po'i yang dag bka'/ /byang chub sems dpas gsungs pa yin zhes so/ /</text></item>
<item><p>252a4</p><section>rgyud</section><text>byang chub sems dpa'i sde snod dang ldan pa theg pa chen po'i mdo sde bcom ldan 'das ma 'phags ma sgrol ma ral pa gyen brdzes kyi rtsa ba'i cho ga las sgrub thabs kyi cho ga dang / dkyil 'khor gyi cho ga rab 'byam gyi le'u ste gsum pa rdzogs so// //de nas sems dpa' chen</text></item>
<item><p>252a5</p><section>rgyud</section><text>pos slar yang dkyil 'khor chen po de la kun du gzigs nas dngos po med pa'i rang bzhin yang dag par 'phags pa dgongs nas bcom ldan 'das ma rig pa'i rgyal po chen po de bzhin gshegs pa thams cad kyis gsungs shing mngon par yi rang bar gyur pa/ mchog gi</text></item>
<item><p>252a6</p><section>rgyud</section><text>sgrub pa'i cho ga ras ris kyi cho ga gsungs so/ /dang po ra zhig dge ba'i nyi ma la dpa' bo'i rin gyis nyos pa'i ras bal blangs nas bram ze'i bu mo'i lag pas ras bal byed du gzhug par bya'o/ /de nas ras bal de la lhag par gnas par bya ste rtsa ba'i rig pa dpa' bo'i</text></item>
<item><p>252a7</p><section>rgyud</section><text>rin gyis nyos pa'i dog pa blangs nas 'di skad ces brjod par bya'o/ /sangs rgyas dang byang chub sems dpa' dang / nyan thos dang / rang sangs rgyas thams cad lhag par gnas par mdzod cig /bcom ldan 'das dang / byang chub sems dpa' chen po rnams</text></item>
<item><p>252b1</p><section>rgyud</section><text>legs par 'tsho zhing bdag gi skye ba 'bras bu yod pa dang / sngags kyi dngos grub lhag par gnas par mdzod cig /de'i dus su rnga pa Ta ha dang / rnga bo che dang / dung dang / pi wang dang / gling bu dang / 'khar rnga dang / rnga mur dza'i sgra thos par gyur pa'am/</text></item>
<item><p>252b2</p><section>rgyud</section><text>rgyal rigs sam/ rgyal rigs mo'am/ bud med dam/ khye'u'am/ bu mo'am/ mi rnams glo bur du 'di skad ces/ rgyal dang / grub pa dang / dngos grub sbyin pa dang / byin pa dang / zung shig dang / dpal dang / 'bras bu dang bcas pa dang / las</text></item>
<item><p>252b3</p><section>rgyud</section><text>kyi 'khor lo dang / mang po zhes pa 'di lta bu la sogs pa gzhan yang dge ba'i spra rab tu 'don pa dang / dril bu'i sgra byung ba dang / dga' ba'i sgra yang rung ste/ de rnams rig pa 'dzin pas sangs rgyas bcom ldan 'das rnams dang / byang chub sems dpa' rnams kyis</text></item>
<item><p>252b4</p><section>rgyud</section><text>kyi byin gyis brlabs par shes par bya'o/ /gzhan du dngos grub 'bras bu med do zhes pas so/ /de'i dus su de rnams ma rungs pa'i sgra 'byin pa'am/ zung shig /zo shig /'dzin du chu gcig /nyams pa rnam par brlag pa/ kyi hud/ ring ba med pa de lta</text></item>
<item><p>252b5</p><section>rgyud</section><text>bu la sogs pa'i sgra 'byin par byed pa dang / mi dang / ma he dang / ce spyang dang / bong bu dang / byi la dang / dud 'gro dman pa rkang gnyis pa/ rkang bzhi pa rnams kyi sgra 'don par gyur na/ de la sgrub pa pos mchog gi dngos grub med do zhes shes par bya zhing / skye</text></item>
<item><p>252b6</p><section>rgyud</section><text>ba 'di nyid la kun du brtul bar bya'o/ /slar yang snga ma bzhin du byas nas brtsam par bya ste/ de lta bu lan bdun gyis mtshams med pa lnga byed pa'ang bdun pa'i las kyi sbyor bas 'grub par 'gyur ro/ /zhes so/ /de nas sgrub pa pos gzhon nu ma de la srung ba</text></item>
<item><p>252b7</p><section>rgyud</section><text>byas nas ku sha'i khres la nye bar 'dug tu bcug ste shar du mngon par phyogs pa'am/ byang du mngon par phyogs par bzhag nas bdag nyid tsA ru'i ston mo bza' zhing gzhon nu ma de la yang tsA ru'i ston mo bzar gzhug par bya'o/ /snga ma kho nar yongs su brtags</text></item>
<item><p>253a1</p><section>rgyud</section><text>pa'i ku sha'i khres la cho ga de nyid kyis ras bal 'khal du gzhug par bya'o/ /dog pa de 'jam pa dang / legs par bsgrims pa sngar brlabs pa'i bu mos yang dag par blangs te/ gcig dang lnga dang brgyad la sogs pa nas ji srid bcu drug</text></item>
<item><p>253a2</p><section>rgyud</section><text>tsam gyi bar du kA ra ShA'i srang grangs legs par bgrangs pa dang ldan pa'i gzhon nu mas bya'o/ /de la rab ni bcu drug bya/ /de bzhin 'bring ni brgyad pa ste/ /phran tshegs las rnams bsgrub pa la/ /lnga dang gcig ni tha ma'o/ /sngags rnams kun la sngags rig pas/ /</text></item>
<item><p>253a3</p><section>rgyud</section><text>ji ltar nus pa bzhin du bya/ /de nas brtsams te gang cung zad/ /sdig pa'i las rnams sngon byas pa/ /dog pa la dmigs sems kyis ni/ /de yi skad cig nyid la 'jig /dog pa 'di ni blangs nas su/ /gtsang ma'i snod du gzhug par bya/ /phyogs su gyur par</text></item>
<item><p>253a4</p><section>rgyud</section><text>bzhag byas nas/ /ga pur gyi ni bdug pas bdug /srog chags yan lag min 'byung ba'am/ /gur gum tsan+dan la sogs sam/ /tsam pa ka sogs mA li ka/ /dri zhim me tog rnams kyis bsgos/ /gtsang ma'i phyogs su bzhag nas ni/ /srung ba'i cho ga</text></item>
<item><p>253a5</p><section>rgyud</section><text>byas nas ni/ /sngags rig las kun shes pa yis/ /shin tu mnyam bzhag bzlas par bya/ /de nas tha ga par song nas/ /ji ltar 'dod pa'i gla byin te/ /yan lag bral min skems min nyid/ /dkar po'i chos la rtag tu dga'/ /nad kyis gdungs min rgan po</text></item>
<item><p>253a6</p><section>rgyud</section><text>min/ /lud pa dbugs mi bde las grol/ /ma ning mtshan gnyis min pa dang / /de ni dman pa min nyid dang / /ngan par ltung ba spangs pa ni/ /kun nas mtshan nyid yang dag ldan/ /rab bsngags blta na sdug pa dang / /blo yis kun du spyod pa dge/ /'jig rten pa</text></item>
<item><p>253a7</p><section>rgyud</section><text>yi 'jug par brten/ /dngos grub 'dod pa de la ni/ /ras mchog 'thag pa byed pa la/ /rab bsngags dge ba'i stobs ldan nam/ /blo ldan bzo ni shin tu mkhas/ /shin tu mkhas par mchog gyur pa'i/ /ras ni 'thag byed mchog gis ni/ /ras kyi rab</text></item>
<item><p>253b1</p><section>rgyud</section><text>la bya ba yin/ /'bring la 'bring po sgrub par byed/ /tha mas phran tshegs las rnams ni/ /dman pa nyid ni kun las so/ /bzo bos ji ltar smra ba bzhin/ /de las gru ni ji bzhin sbyin/ /bzo bo yi ni dang po'i ngag /smras pa de las sngags rig pas/ /myur</text></item>
<item><p>253b2</p><section>rgyud</section><text>du rin ni sbyin par gyis/ /dpa' bo'i tshong zhes de la brjod/ /don du gnyer ba nyid dang de'i/ /rin gyi dngos po zlog par byed/ /myur du dngos grub byed gang 'di'i/ /ras ni bla na med pa'i mchog /las rnams shin tu mchod par 'os/ /lha dang mi yi bde nyid</text></item>
<item><p>253b3</p><section>rgyud</section><text>dang / /'byung po kun gyi dpal yin zhes/ /yang dag rdzogs sangs rgyas kyis gsungs/ /de nas rig pa 'dzin pas tha ga pa la gso sbyong byin nas/ shin tu dag pa'i rgyu skar la'am/ cho 'phrul gyi zla phyed la'am/ dkar po'i nyi ma'am/ dkar po'i gza'</text></item>
<item><p>253b4</p><section>rgyud</section><text>nges par bltas te dkar po'i zla phyed gzhan la'ang rung ste/ shing sa ha kA ri'i snye ma dang me tog skyes shing shing gi me tog dang yal ga rgyas shing dpyid ka'i dus/ dus kyi mchog der snga dro nyi ma 'char ba'i tshe sngar bstan pa'i rgyu mthun dang bcas pas tha ga pa tsA ru'i bza'</text></item>
<item><p>253b5</p><section>rgyud</section><text>ba zos shing gos dkar po gyon pa mgo la gtsug tor bcings nas legs par bkrus pa/ tsan+dan dkar po dang / gur gum dag gang yang rung bas legs par byugs pa/ lus la rjes su byugs pa/ ga pur gyi dris kha bsgos pa/ yid dga' zhing bkres pa</text></item>
<item><p>253b6</p><section>rgyud</section><text>dang / skom pa dang bral bar byas nas/ thags kyi snas la sogs pa'i yon tan thams cad kyang sa dang / ba lang gi lci ba dag gis bkrus te gsar pa rnams kyang slar yang ba'i rnam lngas bkru bar bya'o/ /de nas srog chags med pa'i chus bkru bar bya'o/ /tsan+dan</text></item>
<item><p>253b7</p><section>rgyud</section><text>dkar po dang / gur gum gyis mngon par gtor bar bya'o/ /sa'i phyogs gtsang ma ca co dang bral zhing / ljongs kyi mi dang bral ba rnam par dben pa'i gnas bla gab dang bcas shing gsang bar me tog dang bdug pa la sogs pas mchod do/ /de nas rjes su</text></item>
<item><p>254a1</p><section>rgyud</section><text>sgrub pa pos yang dag par sbyong bar byed pa'i sngags nyid yungs kar dkar po la brgya rtsa brgyad mngon par bsngags par byas nas phyogs bzhi rnams dang / steng dang 'og dang phyogs bral rnams su gtor bar bya'o/ /de nas tha ga pa la yungs kar</text></item>
<item><p>254a2</p><section>rgyud</section><text>gyis yang dag par bsnun nas phyag rgya chen pos gtsug phud lnga pa bcings te/ gtsug tor bcing ba byas na srung ba chen po byas par 'gyur ro/ /gal te ras rab yin na zheng du khru bzhi/ chur khru brgyad kyi tshad 'di tsam du tha ga pas bran par bya'o/ /'bring por</text></item>
<item><p>254a3</p><section>rgyud</section><text>gyur na zheng du khru do chur khru lnga nyid do/ /tha ma ni bde bar gshegs pa'i mtho gang gi tshad la chur ni sangs rgyas kyi khru gang nyid do/ /de las sangs rgyas bcom ldan 'das kyi mtho gang ni yul dbus kyi skyes bu tshad dang ldan pa'i khru gcig ste/ 'di ni bde bar gshegs</text></item>
<item><p>254a4</p><section>rgyud</section><text>pa'i mtho'o zhes bsgrags te tshad 'dis tshad kun du bshad do/ /'di ni phur pa'i dngos grub tu/ /skyes bu mchog gis gsungs pa yin/ /thub pa mi snang gyur 'og tu/ /rgyal srid 'dod la 'bring po ste/ /longs spyod chen po don gnyer ba'i/ /skyes bu lha dang</text></item>
<item><p>254a5</p><section>rgyud</section><text>lha min dang / /gdengs can tha ma grub par bshad/ /'bring la dngos grub 'bring po'o/ /ras 'bring po ni rtag pa ru/ /sems can kun gyi las rnams sgrub/ /phran tshegs las rnams bsgrub bya la/ /ras tha ma ni rtag pa ru/ /las rnams thams cad sgrub</text></item>
<item><p>254a6</p><section>rgyud</section><text>par byed/ /rdzas rnams kun la rtag tu ni/ /las rnams thams cad sgrub par byed/ /ras ris gsum gyis nges bstan pa'i/ /dngos grub dpal don gnyer ba'i mi/ /brgya byin bde sogs bdag po yang / /cho ga nyams na mi 'grub ste/ /cho ga yang dag</text></item>
<item><p>254a7</p><section>rgyud</section><text>ldan gyur na/ /mi yi skye bo phal pa la'ang / /'bad pa yis ni las rnams kun/ /myur ba nyid du 'grub par 'gyur/ /rgyal dang rgyal mchog sras rnams kyis/ /sbyor ba 'di ni yang dag bshad/ /sems can bkren pa mgon med pa/ /sdug bsngal</text></item>
<item><p>254b1</p><section>rgyud</section><text>gyis gdungs kun gyi dpal/ /byang chub lam du gang 'di ni/ /de nyid gzigs pa rnams kyis bstan/ /chos 'di byang chub rgyu yin par/ /sngags kyi lam gyis bstan pa yin/ /dkyil 'khor yang dag bstan pa gang / /'jig rten dkyil 'khor thams</text></item>
<item><p>254b2</p><section>rgyud</section><text>cad dang / /'jig rten 'das pa'ang 'grub 'gyur te/ /'bad pa med par sngags rnams 'grub/ /gang zhig byang chub rgyur 'dod pa/ /de la rtag tu dngos grub 'gyur/ /rtag tu 'gro la mi phan pa/ /gzhan la dngos grub med par gsungs/ /byang chub ched du 'jug</text></item>
<item><p>254b3</p><section>rgyud</section><text>kun la/ /ras ris thams cad 'grub par gsungs/ /spyan ras gzigs kyi dbang phyug gi/ /dam tshig 'di ni khyad par du/ /myur du bya ba'i don bsgrub phyir/ /'dir ni mtha' dag thob pa ru/ /bcom ldan 'das kyis gsungs pa yin/ /de nas rim gyis bzo bo yis/ /</text></item>
<item><p>254b4</p><section>rgyud</section><text>'bad pas ras ni btag par bya/ /nyin zhag lnga dang brgyad rnams dang / /bcu drug gnyis ka bzhi dag dang / /nyin mtshan nyid kyis myur ba ru/ /ras ni 'thag pa rdzogs pa dang / /bzo bo mchog tu grub pa ni/ /nyin mtshan gyis ni dge ba yin/ /gtsang sbra'i spyod pa</text></item>
<item><p>254b5</p><section>rgyud</section><text>phun sum tshogs/ /bzo bo rtag tu byin brlabs pa/ /thag ring gnas su song nas ni/ /bshang dang gci ba yongs su dor/ /'ongs pa'i gos dang bcas bkral nas/ /gzhan pa'i gos gzhan bgo bya zhing / /gos dkar 'chang zhing phreng bar ldan/ /yang dang</text></item>
<item><p>254b6</p><section>rgyud</section><text>yang du nye reg bya/ /lus la tsan+dan dkar pos byug /bzo la sogs pa gtsang bar bya/ /rtag tu 'jam zhing legs sbyangs pas/ /slar yang 'bad pas btag par bya/ /de la sogs pa'i rab sbyor ni/ /rgyal ba gzhan gyis gsungs pa'am/ /'bad pas</text></item>
<item><p>254b7</p><section>rgyud</section><text>rnam dpyad dang tshul gyis/ /ras ni ma lus btag par bya/ /ras kyi thags ni rdzogs pa dang / /sngar gyi las kyis legs sprul pa/ /de rnams tshad ldan mnyams pa/ /bya'o bzang po'i nyin zhag la/ /rgyud dang rgyud du mnyam par 'jug /dkar po'i phyogs</text></item>
<item><p>255a1</p><section>rgyud</section><text>kyi mdzes pa la/ /'od ma'i shing ni khru bzhi la/ /ras ni blangs nas de nas 'gro/ /nor ni rgya cher 'god pa yis/ /bzo bo bde legs byas nas ni/ /brtul zhugs bzang po legs spyod pa'i/ /sngags pa ji ltar 'dod song nas/ /dri zhim me tog</text></item>
<item><p>255a2</p><section>rgyud</section><text>gis mchod de/ /gtsang ba'i phyogs su rnam par dgod/ /'di nyid kyis ni sngags kyis ni/ /srung ba'i cho ga rab tu byed/ /gang zhig ras bal sngon du ni/ /slar yang rnam mang yongs sbyangs pa/ /de nyid kyis ni bdag nyid dang / /ras nyid bsrung bar bya ba'o/ /byang</text></item>
<item><p>255a3</p><section>rgyud</section><text>chub sems dpa' dpa' bo che/ /sngags bzlas pa yis gsungs pa yin/ /sangs rgyas rnams ni mang pos dang / /ngas kyang de ni slar yang ste/ /de nyid gsang sngags thams cad kyis/ /rnam par spyod pa'i sngags kyi gzugs/ /brtson 'grus chen po gzi brjid che/ /</text></item>
<item><p>255a4</p><section>rgyud</section><text>sngags kyi don kun sgrub pa po/ /sna tshogs skyob pa'i rgyu rnams ni/ /rnam pa sna tshogs byed par 'gyur/ /'dzam gling gnas pa'i sems can rnams/ /sems kyi spyod pa kun du rmongs/ /dad pa med cing phyin ci log /log pa'i kun spyod la rab brkam/ /sngags</text></item>
<item><p>255a5</p><section>rgyud</section><text>rnams sgrub par mi byed pa'i/ /de nyid phyir na slar gsungs pa/ /'khor ba mun pa'i btson rar 'khyams/ /gang yang rtag tu yid dag cing / /dad ldan ltad mo bkra shis dang / /sngags rnams kun la rtag tu spyod/ /bdag nyid chen po dngos grub 'dod/ /rtag</text></item>
<item><p>255a6</p><section>rgyud</section><text>tu 'dzin cing 'chang ba dang / /spro ba che zhing gzi brjid che/ /rgyal bas gsungs pa'i sngags rnams gang / /'bad pa med par yang dag 'grub/ /dad pa med pa'i skye bo la/ /dkar po'i chos rnams mi skye ste/ /sa bon tshwa sgor btab pa la/ /myu gu med cing</text></item>
<item><p>255a7</p><section>rgyud</section><text>'bras med bzhin/ /dad pa rtag tu chos kyi rtsar/ /don kun gzigs pas gsungs pa yin/ /chos don ngang tshul can de rnams/ /sngags kyis dngos grub rtag tu brjod/ /de nas sgrub pos bzo bo ni/ /ri mo mkhan nam bdag kyang rung / /ri mo mkhas pas</text></item>
<item><p>255b1</p><section>rgyud</section><text>ma 'dres pa'i/ /tshon rtsi kha dog gsal ba dang / /kha dog can gyi tshon blangs nas/ /ji ltar tha ga pa la ni/ /sngar gyi cho ga de nyid kyis/ /mtshan nyid yang dag ldan pa yis/ /ri mo mkhan la gong bzhin du/ /rgyas pa ru ni bya ba'o/ /ji ltar sngar bzhin tha ga</text></item>
<item><p>255b2</p><section>rgyud</section><text>pa'i/ /cho ga de nyid kyis ni de/ /ras la ri mo bri bar bya/ /yang na rang gis ri mo bri/ /ga pur gur gum tsan+dan las/ /so phag tshon la bsgo bar bya/ /bdug pa bsregs shing sngags nyid kyis/ /lan grangs brgya rtsa brgyad bzlas nas/ /nA ga ge sar pun+nA ga/ /ba ku lA</text></item>
<item><p>255b3</p><section>rgyud</section><text>dang tsam pa kA/ /bA ri Shi ka d+hA na sku/ /mA li ta yi me tog sogs/ /ras de la ni mngon par gtor/ /shar du mngon phyogs ku sha yi/ /khres la nyer 'dug dad pa'i blos/ /sangs rgyas byang chub sems dpa' kun/ /sems dpar gyur pas 'di phra mo/ /lag pas</text></item>
<item><p>255b4</p><section>rgyud</section><text>blangs nas ma 'khrugs pa'i/ /sems kyis ras la ri mo bri/ /dang po re zhig /de bzhin gshegs pa shAkya thub pa bri bar bya ste rnam pa thams cad kyi mchog dang ldan pa/ skyes bu chen po'i mtshan sum cu rtsa gnyis kyis mtshan pa/ dpe byad bzang po brgyad cus nye bar mdzes</text></item>
<item><p>255b5</p><section>rgyud</section><text>pa'i sku rin po che'i pad+ma la bzhugs pa kun nas 'od 'bar ba/ kun nas 'od 'dom gang gis nye bar mdzes pa'i sku/ chos ston par mdzad bzhin pa/ rab tu dang ba'i sku/ rnam pa thams cad kyi mchog dang ldan pa/ dbus na gnas pa'i pad+ma bai DUr+ya'i sdong po can/</text></item>
<item><p>255b6</p><section>rgyud</section><text>'og na klu'i rgyal po sra ba gdan chen po pad+ma'i sdong bu de la 'dzin bzhin pas de bzhin gshegs pa la lta zhing lag pa g.yas pas phyag 'tshal ba/ dkar po rgyan thams cad kyis rnam par brgyan pa/ lus phyed mi'i rnam pa can gyi dga' bo dang / nye dga' bo bri bar bya'o/ /</text></item>
<item><p>255b7</p><section>rgyud</section><text>pad+ma'i mtsho de'i khor yug tu pad+ma'i 'dab ma dang / me tog dang / cung zad kha bye ba dang rnam par kha bye ba dang / chu las skyes pa'i bya dang / nya la sogs pas mngon par khyab pa/ ma lus par bkod pa/ mdzes pa'i rnam par mngon par bri bar bya'o/ /</text></item>
<item><p>256a1</p><section>rgyud</section><text>gang bcom ldan 'das kyi rtsa ba'i pad+ma'i sdong bu dang / 'dab ma de nyid la rnam par 'phros pa'i pad+ma'i me tog du ma rnams rim gyis mtho ba'o/ /g.yon gyi gzhogs su pad+ma'i me tog brgyad de/ de rnams la yang pad+ma rnams la bzhugs pa'i byang</text></item>
<item><p>256a2</p><section>rgyud</section><text>chub sems dpa' chen po brgyad kyi sku mngon par bri bar bya'o/ /dang po re zhig 'phags pa spyan ras gzigs dbang phyug pad+ma'i ze ba ltar cung zad dkar ba'i gur gum dang / gser gyi mdog can 'od dpag tu med pa'i cod pan gyis dbu la rnam par brgyan pa/ phyag</text></item>
<item><p>256a3</p><section>rgyud</section><text>na ut+pa la sngon po 'dzin pa g.yas kyi phyag gis de bzhin gshegs pa la phyag 'tshal bar byed bzhin pa/ sku mdzes pa de bzhin gshegs pa lta ba zhi ba'i rnam pa/ bzhin cung zad 'dzum pa/ kun nas 'bar bas 'khrigs pas dkyil 'khor gyi dbus su gnas</text></item>
<item><p>256a4</p><section>rgyud</section><text>pa'o/ /pad+ma gzhan la ni 'phags pa zla 'od gzhon nu de bzhin du mngon par bri bar bya'o/ /gsum pa la nor / /bzhi pa la sgrib pa thams cad rnam par sel ba'o/ /lnga pa la nam mkha' mdzod do/ /drug pa la sa'i snying po'o/ /bdun pa la 'jam</text></item>
<item><p>256a5</p><section>rgyud</section><text>dpal lo/ /brgyad pa la spyan bzang ste/ 'di dag thams cad gzhon nu'i cha byad can/ /gzhon nu rgyan gyis mngon par brgyan pa mngon par bri bar bya'o/ /bcom ldan 'das kyi g.yas kyi gzhogs su byang chub sems dpa' chen po brgyad la/ byams pa ma</text></item>
<item><p>256a6</p><section>rgyud</section><text>gtogs pa rgyan thams cad kyis rnam par brgyan pa ste/ bcom ldan 'das kyi nye logs su 'phags pa byams pa tshangs par spyod pa'i cha byad 'dzin pa/ dbu la ral pa'i cod pan bcings pa/ gser mdog ngur smrig dmar po gsol ba/ dar la dmar po'i stod</text></item>
<item><p>256a7</p><section>rgyud</section><text>g.yogs byas pa/ tshom bu gsum gyi mtshan ma byas pa/ gzugs mdzes pa dbyig pa dang / ril ba spyi blugs g.yon gyi phyag tu bkod pa/ kr-iSh+Na sA ra'i pags pa phrag pa g.yon du bgos pa/ phyag g.yas pa bgrang phreng bzung nas de bzhin gshegs pa la</text></item>
<item><p>256b1</p><section>rgyud</section><text>phyag 'tshal bar byed bzhin pa/ der gtod pa'i lta ba/ bsam gtan la dmigs pa'i sems kyi spyod pa can no/ /pad+ma gnyis pa la 'phags pa kun du bzang po pri yang ku ltar sngo bsangs kyi mdog sku rgyan thams cad kyis brgyan pa/ phyag g.yon pas yid bzhin gyi</text></item>
<item><p>256b2</p><section>rgyud</section><text>nor bu rin po che bsnams pa/ phyag g.yas pas dpal 'bras bsnams nas mchog sbyin pa/ mdzes pa'i gzugs can de bzhin du mngon par bri bar bya'o/ /gsum pa la 'phags pa spyan ras gzigs dbang phyug ston ka'i sprin ltar dkar ba/ gser gyi rgyan gyis rnam</text></item>
<item><p>256b3</p><section>rgyud</section><text>par brgyan pa/ ral pa'i cod pan 'chang ba/ mchod phyir thogs dkar po can/ thams cad mkhyen pa dbu la byas pa/ 'phags pa 'od dpag med stobs bcu pa/ ral pa'i nang du nye bar bzhugs pa/ gzugs mdzes pa/ phyag g.yon na pad+ma bsnams pa/</text></item>
<item><p>256b4</p><section>rgyud</section><text>phyag g.yas mchog sbyin pa/ bsam gtan la dmigs par gyur pa'i sems kyi spyod pa can sku kun nas gsal bar gyur pa'o/ /bzhi pa la 'phags pa phyag na rdo rje phyag g.yon pas rdo rje bsnams pa/ phyag g.yas pas nye bar 'gog pa 'bras bu dang bcas pa bsnams</text></item>
<item><p>256b5</p><section>rgyud</section><text>nas mchog sbyin pa/ gser mdog rgyan thams cad kyis rnam par brgyan pa/ mdzes pa'i gzugs can zhi ba'i lta ba dang ldan pa/ do shal phyed pas lus nye bar dkris pa/ mu tig gi do shal gyi mchod phyir thogs byas pa/ cod pan rin po che 'bar bas rnam par 'phro ba/</text></item>
<item><p>256b6</p><section>rgyud</section><text>dar srab mo'i sham thabs dang / dar la dkar po'i bla gos byas pa'o/ /'phags pa spyan ras gzigs dbang phyug dang kun du bzang po'i sham thabs dang / bla gos kyang de bzhin no/ /lus kyi rnam pa ni sngar bstan pa ji bzhin no/ /de bzhin gshegs pa'i pad+ma lnga pa la</text></item>
<item><p>256b7</p><section>rgyud</section><text>'phags pa blo gros chen po/ drug pa la zhi ba'i blo gros/ bdun pa la rnam par snang mdzad kyi snying po'o/ /brgyad pa la ngan song spong ba zhes pa'i byang chub sems dpa' 'di rnams phyag na 'bras bu dang glegs bam bsnams pa/ rnam pa kun du mdzes pa/ dar la'i stod</text></item>
<item><p>257a1</p><section>rgyud</section><text>g.yogs can/ rgyan thams cad kyis rnam par brgyan pa/ g.yo ba dang ldan pa'i sku ngur smrig dmar po gsol ba/ skyil mo krung gis nye bar 'dug pa rin po che'i rdo leb la bzhugs pa zhi ba'i cha byad can/ kun nas 'bar ba'i phreng bas 'khrugs pa/</text></item>
<item><p>257a2</p><section>rgyud</section><text>dri zhim po'i me tog gis gcal du bkram pa la 'di lta ste/ mA la tI dang / bAr+Shi kA dang / d+ha nu ska ri kA dang / pun+nAg dang / nA ga ge sar la sogs pa'i me tog rnams kyis ras la kun nas gcal du bkram bzhin pas mngon par bri'o/ /bcom ldan 'das shAkya thub</text></item>
<item><p>257a3</p><section>rgyud</section><text>pa'i g.yon gyi gzhogs su 'phags pa 'jam dpal gang yin pa'i steng du rin po che du mas spras pa'i shin tu ring po'i rnam pa'i gzhal med kyi dkyil 'khor ro/ /brag ri'i rgyal po nye bar mdzes pa rin po che'i rdo leb kyis bkab pa ri bo'i rnam pa lta bur mngon par bri bar bya'o/ /</text></item>
<item><p>257a4</p><section>rgyud</section><text>der gnas pa'i sangs rgyas bcom ldan 'das brgyad mngon par bri bar bya ba la 'di lta ste/ rin chen gtsug tor can rin po che bai DUr+ya'i 'od rnam par 'phro ba/ kun nas 'od 'dom gang ba/ pad+ma rA ga dang / in+d+ra nI la dang / ma ra ka ta la sogs pa dang / bai DUr+ya dang / rdo'i</text></item>
<item><p>257a5</p><section>rgyud</section><text>snying po la sogs pa nor bu rin po che chen po'i khyad par rnams kyis kun nas rab tu 'bar bzhin pa/ cung zad nyi ma 'char ka'i mdog 'dra ba/ de bzhin gshegs pa'i sku chos gos ser po'i stod g.yogs mnabs pa/ skyil krung gis bzhugs pa/ chos ston par mdzad</text></item>
<item><p>257a6</p><section>rgyud</section><text>bzhin pa/ sham thabs ser po mnabs pa sku la skyes bu chen po'i mtshan gyis go cha bgos pa/ dpe byad bzang po brgyad cus nye bar mdzes pa'i sku rab tu zhi ba'i gzigs stangs can/ rnam pa thams cad kyi mchog dang ldan pa'i de bzhin gshegs pa rin chen gtsug</text></item>
<item><p>257a7</p><section>rgyud</section><text>tor can mngon par bri'o/ /gnyis pa la de bzhin gshegs pa me tog yang dag par skyes pa'i rgyal po'i dbang po gser gyi mdog tu mngon par bri bar bya'o/ /nA ga ge sar ches bzang ba dang / ba ku la la sogs pa'i me tog rnams kyis mngon par gtor ba mngon par</text></item>
<item><p>257b1</p><section>rgyud</section><text>bri bar bya'o/ /'phags pa 'jam dpal la mngon par gzigs bzhin pa kun nas 'od can rin po che'i 'od rnam par 'phro ba'i mthar thug pa'o/ /gsum pa la de bzhin gshegs pa sA la'i dbang po'i rgyal po mngon par bri bar bya ste pad+ma'i ge sar gyi mdog tu</text></item>
<item><p>257b2</p><section>rgyud</section><text>snang ba/ chos ston par mdzad bzhin pa'o/ /bzhi pa la de bzhin gshegs pa spyan bzang mngon par bri bar bya'o/ /lnga pa la bzod par dka' ba'o/ /drug pa la rnam par snang mdzad rgyal ba'o/ /bdun pa la sman gyi bla bai DUr+ya'i 'od kyi rgyal po'o/ /brgyad</text></item>
<item><p>257b3</p><section>rgyud</section><text>pa la de bzhin gshegs pa sdug bsngal thams cad rab tu zhi bar byed pa'i dbang po'i rgyal ba mngon par bri bar bya ste/ thams cad gser gyi kha dog can de bzhin gshegs pa'i sku'i rnam pa mi 'jigs pa sbyin par mdzad pa'o/ /de bzhin gshegs pa rnams kyi steng</text></item>
<item><p>257b4</p><section>rgyud</section><text>du yang bris sku'i zur gnyis ka nas sprin gyi go bar na gnas pa'i gnas gtsang ma'i ris kyi lha'i bu gnyis me tog gi char 'bebs par byed bzhin pa bri'o/ /bar snang la gnas nas sangs rgyas dang byang chub sems dpa' dang rang sangs rgyas dang 'phags pa nyan thos</text></item>
<item><p>257b5</p><section>rgyud</section><text>thams cad la phyag 'tshal bar byed bzhin pa/ mngon par bri bar bya'o/ /rang sangs rgyas rnams kyi byang du 'phags pa nyan thos chen po brgyad byang chub sems dpa' rnams dbu'i gnas spangs pa'i steng du mngon par bri bar bya'o/ /'di lta ste/ gnas brtan</text></item>
<item><p>257b6</p><section>rgyud</section><text>shA ri'i bu dang / maud gal gyi bu chen po dang / 'od srung chen po dang / rab 'byor dang / sgra gcan 'dzin dang / dga' bo dang / bzang ldan dang / ka pi na zhes pa'o/ /rang sangs rgyas kyis rnams 'di lta ste/ dri ngad can dang / tsan+dan dang / nye</text></item>
<item><p>257b7</p><section>rgyud</section><text>ba'i 'chi ltas dang / dkar po dang / si ka dang / dbang po dang / mu khyud dang / mu khyud bzang po zhes pa'o/ /thams cad mchog tu shin tu mdzes pa zhi ba'i cha lugs/ zhi ba'i bdag nyid/ rab tu dul ba'i rnam pa'o/ /nyan thos chen po rnams thal mo sbyar bar byas</text></item>
<item><p>258a1</p><section>rgyud</section><text>nas sangs rgyas bcom ldan 'das shAkya thub pa la nges par rtog par byed pa'o/ /steng ngos su'ang gnas gtsang ma'i lha dang / nye bar gnas pa'i lha'i bu gzhan gnyis dar gyi bla re kun nas chur ring zhing shin tu mdzes pa bzung nas sangs rgyas dang byang chub</text></item>
<item><p>258a2</p><section>rgyud</section><text>sems dpa' dang rang sangs rgyas dang / 'phags pa nyan thos thams cad kyi steng du 'dzin par byed bzhin pa lha'i phreng ba dang gos 'chang ba'i lha'i bu mngon par bri'o/ /bcom ldan 'das shAkya thub pa'i steng ngos su dbu la mu tig gi do shal dang / rin po che'i skud pa la pad+ma rA</text></item>
<item><p>258a3</p><section>rgyud</section><text>ga dang / in+d+ra nI la la sogs pa rnams kyis brgyus pa'i rin po che'i skud pa'i tshogs de la dar gyi bla re legs par bkod cing khor yug tu'ang mu tig gi do shal rab tu 'phyang ba mdzes par gyur pa mngon par bri bar bya'o/ /sangs rgyas bcom ldan 'das kyi pad+ma'i gdan gyi 'og tu</text></item>
<item><p>258a4</p><section>rgyud</section><text>byang chub sems dpa' chen po dang nye bar klu'i rgyal po nye dga' bo'i gzhogs su rin po che'i ri bo/ pad+ma'i mtsho las mngon par 'phags pa/ rin po che'i n+yu gu dang / phug dang / ri sul dang / byi ru'i 'khri shing yongs su dkris pa'i rin po che'i shing dang / drang srong chen</text></item>
<item><p>258a5</p><section>rgyud</section><text>po nye bar gnas shing bsten pa'i ri bo/ /de'i steng du khro bo'i rgyal po sgrol mas non pa drag po chen po'i gzugs can phyag g.yon pas zhags pa bzung nas/ g.yas pas dbyug pa 'dzin pa/ bzhin khro gnyer can/ byang chub sems dpa' chen po la blta zhing bka' nod par byed</text></item>
<item><p>258a6</p><section>rgyud</section><text>bzhin pa/ gsus pa rlo ba/ skra gyen du brdzes pa/ mig sman nag po sprin dang mtshungs pa/ ag tshom ser skya dang / skra ring zhing sen mo ring ba/ mig dmar ba/ mgrin pa'i phyogs sbrul gyis brgyan pa/ stag gi pags pa'i sham thabs can/ bgegs thams</text></item>
<item><p>258a7</p><section>rgyud</section><text>cad rnam par 'joms pa/ ches mi bzad pa chen po/ khro bo'i rgyal po chen po/ kun nas 'bar ba/ khro bo'i rgyal po sgrol mas non pa rnams 'di nyid kho nas bri bar bya'o/ /de'i 'og tu ral pa can de dang de'o/ /ri de'i 'og tu rdo'i steng du nye bar 'dug pa/ pus mo sa la</text></item>
<item><p>258b1</p><section>rgyud</section><text>'dud pa'i lus can lag pa spos phor thogs pa/ cha byad dang / dbyibs dang / 'jug pa dang spyod pa ji lta ba bzhin du byas pa/ 'phags pa 'jam dpal la lta bar gyur pa yang dag par bri'o/ /bcom ldan 'das shAkya thub pa'i 'og g.yas kyi gzhogs su klu'i dbang</text></item>
<item><p>258b2</p><section>rgyud</section><text>po'i rgyal po dga' bo dang / nye logs su pad+ma'i mtsho las mngon par 'phags pa'i rin po che'i ri'i dbang po'i rgyal po gzhan gsungs pa de bzhin du mngon par bri ste/ khro bo'i rgyal po sgrol mas non pa phan pa lha'i me tog gcal du bkram pa mngon par bri ste/ ri de ni</text></item>
<item><p>258b3</p><section>rgyud</section><text>spyan ras gzigs dbang phyug gi 'og tu bri'o/ /ri de ni shin tu mtho ba/ pad+ma rA ga'i rdo leb dang / de nyid kyi myu gu dang / bai DUr+ya'i rang bzhin gyi rtse mo'i rnam par bri bar bya'o/ /de la brten pa'i lha mo spyan ras gzigs dbang phyug gi thugs rje/ 'phags ma sgrol ma</text></item>
<item><p>258b4</p><section>rgyud</section><text>lus rgyan thams cad kyis brgyan pa/ dar la dmar po'i stod g.yogs dang / dar la khra bo'i sham thabs can bud med kyi rgyan thams cad kyis rnam par brgyan pa/ phyag g.yon na ut+pal sngon po bsnams pa/ gser mdog can ma/ ha cang mi sbom/ ha cang mi rgan pa/</text></item>
<item><p>258b5</p><section>rgyud</section><text>sems bsam gtan la gnas pa/ bka' nod cing 'dug pa/ phyag g.yas pas mchog sbyin par 'dod pa/ lus cung zad btud pa/ skyil mo krung gis nye bar 'dug pa/ 'phags pa spyan ras gzigs dbang phyug la cung zad lta bar gyur pa/ kun nas 'bar ba'i phreng</text></item>
<item><p>258b6</p><section>rgyud</section><text>bas yongs su bskor ba'o/ /de nyid du'ang rin po che bai DUr+ya'i rtse mo de nyid du'ang / pun+nA ga'i shing gis yongs su bskor ba/ yal ga thams cad la kun nas me tog gis spras shing / kha bye bar gyur pas bcom ldan 'das ma sgrol ma la mngon par bkab pa/ yal ga dud</text></item>
<item><p>258b7</p><section>rgyud</section><text>pa de nyid kyis kyang shin tu bkra ba'i byi ru'i myu gu 'brel ba rnam par bkra ba'i gzugs can gyi tshon rtsi 'bar ba na lha mo sgrol ma'i bzhin kun du snang bar mngon par bri'o/ /lha mo bgegs kun 'joms pa mo/ /'jigs pa 'joms par byed pa'i mchog /sgrub pa po ni</text></item>
<item><p>259a1</p><section>rgyud</section><text>srung don du/ /mchog sbyin dge ba bri bar bya/ /bud med gzugs 'chang lha mo ni/ /thugs rje stobs bcu ldan pa'i sras/ /'byung po kun gyi dpal yin te/ /mchog sbyin byed ma bri bar bya/ /lha mo las chen byed pa mo/ /byang chub sems</text></item>
<item><p>259a2</p><section>rgyud</section><text>dpa' 'od chen po/ /bgegs kun rnam par 'joms don du/ /sgrub pa po ni kun du 'dod/ /mi dbang rnams ni srung don du/ /dpal gyi don du rab tu grags/ /khro rgyal dbang po gang yin te/ /ri yi rtse mor gnas 'dod pa/ /bgegs kun rnam par gzhig pa'i</text></item>
<item><p>259a3</p><section>rgyud</section><text>phyir/ /rgyal mchog sras rnams kyis gsungs so/ /drag po chen po brtson 'grus che/ /gtum chen 'od zer chen po ste/ /bstan pa la sdang sems can rnams/ /tshar bcad ched nyid rab tu brtag /sgrub pa po ni srung don dang / /bgegs rnams thams cad 'joms</text></item>
<item><p>259a4</p><section>rgyud</section><text>pa dang / /mi bzad khro bo'i ngang tshul can/ /sngags kyi lha rnams 'gugs par byed/ /shin tu drag po drag gzugs can/ /brtse ba med cing nges par 'gog /sdig pa drag po spyod pa rnams/ /dbang du ma gyur dbang du byed/ /mkha' spyod sa la spyod pa dang / /kun</text></item>
<item><p>259a5</p><section>rgyud</section><text>nas sa 'og spyod pa dang / /thub pa'i bstan pa 'gal byed pa'i/ /gdug pa thams cad 'joms par byed/ /ras ni kun nas gru bzhi dang / /grwa bzhi dag tu bri bar bya/ /ras kyi 'og gi mtha' rnams su'ang / /chu bo rgya cher bya ba yin/ /klu ni gdengs kas mtshan pa</text></item>
<item><p>259a6</p><section>rgyud</section><text>can/ /gcig nyid kun du bya ba yin/ /yan lag dkar zhing bzang ba dang / /lus phyed mi yi rnam par skyes/ /rtag tu thal mo sbyor byed pa/ /mgo bo'i steng du bzhag byas nas/ /gdengs ka bdun pa brtson 'grus che/ /dbang chen ldan pa'i klu de ni/ /ming ni mtha'</text></item>
<item><p>259a7</p><section>rgyud</section><text>yas zhes bya yin/ /de bzhin gshegs la nges par lta/ /nor bu rin chen gyis mdzes shing / /shin tu mdzes shing gzugs mdzes pa/ /rin chen rgyan gyis rnam par brgyan/ /'bar ba'i phreng ldan kun du bri/ /klu dbang chen por rnam par grags/ /thub pa'i bstan</text></item>
<item><p>259b1</p><section>rgyud</section><text>la rab zhugs pa'i/ /'jig rten kun la phan par brtson/ /bgegs kun rnam par gzhom don du/ /chu bo la brten bri bar bya/ /de la ras kyi cho ga 'di/ /mdor bsdus rgyal bas gsungs pa yin/ /rgyas par de bzhin gshegs rnams kyis/ /kun nas bshad</text></item>
<item><p>259b2</p><section>rgyud</section><text>pa sngar gsungs so/ /mkhas pa gang zhig 'dri byed pa/ /de yi bsod nams mtha' yas so/ /sdig pa shin tu mi bzad pa/ /bskal pa bye ba byas pa gang / /sa stengs bris sku mthong ba yis/ /de yi skad cig nyid la 'joms/ /mtshams med lnga po byed pa dang / /tshul</text></item>
<item><p>259b3</p><section>rgyud</section><text>khrims 'chal dang smad pa dang / /sdig pa kun la rab 'jug dang / /'khor bar yongs su rgyu ba yi/ /'gro ba skye gnas dman pa rnams/ /de rnams ras ris 'dzin mi gzhug /de rnams ras ris mthong bas ni/ /'bras bu yod par thub dbang gsungs/ /de phyir mthong ba</text></item>
<item><p>259b4</p><section>rgyud</section><text>tsam gyis ni/ /skad cig de la sdig pa 'jig /dag pas 'jug pa nyid dang ni/ /rjes su zlos pa dag 'jug pa/ /sngags mnyan pa la brtson pa yi/ /mi rnams grub thob smos ci dgos/ /bskal pa bye bar sangs rgyas kun/ /mchod pa'i bsod nams gang yin pa/ /sa</text></item>
<item><p>259b5</p><section>rgyud</section><text>stengs ras ris 'dri ba yi/ /sngags pa bsod nams de thob 'gyur/ /gang gA yi ni bye ma yi/ /tshad du grags pa gang yin pa/ /de yi tshad gyur sangs rgyas dang / /rgyal sras rang rgyal bse ru dang / /nyan thos rnams la 'jig rten du/ /slar yang lan mang mchod ston</text></item>
<item><p>259b6</p><section>rgyud</section><text>gsol/ /'bras bu thob pa gang yin de'i/ /sngags pa ras ris bris pa dang / /mthong dang cho ga klog pa dang / /rjes su yi rang ba nyid dang / /cho ga thams cad rab brtags pa/ /de yi sngags kyi dngos grub des/ /ji srid 'jig rten pa yi sngags/ /gang zhig</text></item>
<item><p>259b7</p><section>rgyud</section><text>rgyal ba skyes mchog dang / /de slob bse ru lha rnams dang / /byang chub sems dpa' bdag nyid ches/ /gsungs pa'i sngags rnams thams cad ni/ /ras ris 'di yi spyan sngar 'grub/ /byang chub sems dpa'i sde snod phal po che theg pa chen po'i mdo sde las/</text></item>
<item><p>260a1</p><section>rgyud</section><text>bcom ldan 'das ma 'phags ma sgrol ma ral pa gyen du brdzes pa'i rtsa ba'i cho ga rab 'byam gyi bris sku dang po rdzogs so// //de nas bcom ldan 'das shAkya thub pas thams cad dang ldan pa'i 'khor la gzigs nas byang chub sems dpa' sems dpa'</text></item>
<item><p>260a2</p><section>rgyud</section><text>chen po spyan ras gzigs dbang phyug la bka' stsal pa/ sems dpa' chen po gzhan yang khyod kyi ras ris kyi cho ga bar ma yod de/ de ngas bshad par bya yis/ de legs par nyon la legs par yid la gyis shig /bshad par bya'o/ /dang po re zhig sngar bstan pa'i</text></item>
<item><p>260a3</p><section>rgyud</section><text>dog pa dang / sngar brjod pa nyid kyi cho ga dang / sngar yongs su brtags pa'i bzo bo dang / sngar gyi tshad bar ma nyid kyis ras shin tu dag pa/ 'jam pa/ shin tu sbyangs pa/ kha tshar dang bcas pa/ tshon ma 'dres pa/ skra dang 'dres pa dang bral ba la sogs pa rnams</text></item>
<item><p>260a4</p><section>rgyud</section><text>kyis tshad dang gzugs ma gtogs pa dang po ji lta ba de bzhin nyid kyis ras ris phyi ma 'drir gzhug par bya'o/ /dang po re zhig gnas gtsang ma'i gnas kun nas mdzes pa'i rnam pa rin po che shel gyi rang bzhin lta bu mu tig dkar po'i do shal gyis brgyan pa/ de'i dbus</text></item>
<item><p>260a5</p><section>rgyud</section><text>su bcom ldan 'das shAkya thub pa 'drir gzhug par bya ste/ rin po che seng ge'i khri la nye bar bzhugs pa/ chos ston par mdzad bzhin pa/ rnam pa thams cad kyi mchog dang ldan pa'o/ /g.yas kyi gzhogs su 'phags pa spyan ras gzigs dbang phyug pad+ma'i ge sar</text></item>
<item><p>260a6</p><section>rgyud</section><text>du snang ba'am/ gur gum mam/ nyi ma'i kha dog can/ phrag pa g.yon pa'i phyogs su pad+ma bsnams pa/ thal mo sbyar ba byas te bcom ldan 'das shAkya thub pa la nges par rtog bzhin pa/ bzhin cung zad 'dzum pa/ byang chub sems dpa' chen po/ bde legs</text></item>
<item><p>260a7</p><section>rgyud</section><text>dbus ma'i cod pan can/ mchod phyir thogs dkar po can/ pus mo g.yas pa'i lha nga dang / mgo 'dud pa'o/ /bcom ldan 'das shAkya thub pa'i g.yon gyi gzhogs su phyag na rdo rje pri yang ku ltar sngo bsangs sngar ji ltar bstan pa de bzhin du mngon par bri'o/ /</text></item>
<item><p>260b1</p><section>rgyud</section><text>'on kyang bcom ldan 'das la rnga yab g.yob par byed bzhin pa'o/ /de'i gzhogs su 'phags pa byams pa dang / kun du bzang po dang / phyag na rdo rje dang / blo gros chen po dang / zhi ba'i blo gros dang / nam mkha' mdzod dang / sgrib pa thams cad rnam par sel ba</text></item>
<item><p>260b2</p><section>rgyud</section><text>ste 'di rnams rim gyis mngon par bri bar bya ste/ dang po ji lta ba bzhin du rgyan thams cad kyis brgyan pa 'drir gzhug par bya'o/ /de rnams kyi steng du sangs rgyas bcom ldan 'das brgyad 'drir gzhug par bya ste/ bzhugs pa phyag g.yas mi 'jigs pa sbyin pa/ chos gos</text></item>
<item><p>260b3</p><section>rgyud</section><text>ser po'i bla gos mnabs pa'i sku can/ phyag g.yon pas chos gos kyi rna ba 'dzin pa/ cung zad dmar bar snang ba'i ngur smrig gi sham thabs can kun nas snang ba'i rnam pa thams cad kyi mchog dang ldan pa 'di lta ste/ de bzhin gshegs pa me tog rab tu rgyas pa'i rgyal po</text></item>
<item><p>260b4</p><section>rgyud</section><text>dang / rin chen gtsug tor can dang / thams cad skyob dang / log par dad sel dang / gser thub dang / 'od srung dang / spyan bzang zhes pa'i sangs rgyas bcom ldan 'das 'di rnams 'drir gzhug par bya'o/ /bcom ldan 'das kyi g.yas kyi gzhogs su 'phags</text></item>
<item><p>260b5</p><section>rgyud</section><text>pa spyan ras gzigs dbang phyug dang / nye bar 'khor gyi dkyil 'khor chen po 'drir gzhug par bya'o/ /nyan thos chen po brgyad dang / rang sangs rgyas brgyad sngar ji ltar bstan pa de bzhin du 'drir gzhug par bya ste/ 'on kyang 'phags pa maud gal gyi bu chen po dang / shA</text></item>
<item><p>260b6</p><section>rgyud</section><text>ri'i bu bcom ldan 'das shAkya thub pa la rnga yab g.yob par byed bzhin du 'khor ba'i lus su mngon par bri bar bya'o/ /de bzhin du gnas gtsang ma'i ris kyi lha'i bu mngon par bri bar bya'o/ /lha rnams kyi dbang po brgya byin dang / rab 'thab bral dang / dga' ldan dang /</text></item>
<item><p>260b7</p><section>rgyud</section><text>'phrul dga' dang / dag pa dang / dri ma med pa dang / shin tu mthong dang / 'od gsal dang / tshangs pa mi mjed kyi bdag po dang / 'og min te de lta bu la sogs pa'i lha'i bu gzugs na spyod pa dang / 'dod pa na spyod pa'i lha'i bu rnams rim gyis mngon par bri bar bya'o/ /</text></item>
<item><p>261a1</p><section>rgyud</section><text>spyan ras gzigs dbang phyug dang nye bar gnas pa'i 'khor gyi dkyil 'khor nye bar spras pa dgod de/ rang gi gzugs dang cha byad 'chang ba 'drir gzhug par bya'o/ /bcom ldan 'das kyi seng ge'i khri'i 'og tu rgya mtsho chen po las mngon par 'phags pa'i kun</text></item>
<item><p>261a2</p><section>rgyud</section><text>nas rin po che'i ri bo ji srid du ras kyi mtha' mar 'drir gzhug par bya ste/ ras kyi mtha'i grwa'i phyogs gcig tu sgrub pa po cha byad dang dbyibs ji lta ba'i rnam pa pus mo dang / mgo bo btud pa/ lag pa spos phor thogs pa 'drir gzhug par bya'o/ /rin po che'i ri bo de la</text></item>
<item><p>261a3</p><section>rgyud</section><text>'phags pa spyan ras gzigs dbang phyug gi 'og tu khro bo'i rgyal po sgrol mas non pa sngar ji ltar nges par bstan pa de bzhin du mngon par bri'o/ /bcom ldan 'das kyi g.yon gyi gzhogs kyi seng ge'i khri'i 'og tu 'phags pa spyan ras gzigs dbang phyug gi zhabs kyi drung dang nye ba</text></item>
<item><p>261a4</p><section>rgyud</section><text>der rin po che'i ri la bzhugs pa'i lha mo sgrol ma mngon par bri ste sngar ji ltar nges par bstan pa de bzhin 'drir gzhug par bya'o/ /ras de'i khor yug tu'ang me tog sil ma mngon par gtor te tsam pa ka dang / ut+pa la sngon po dang / pad+ma dang / sau gan+d+hi ka dang / mA la tI dang /</text></item>
<item><p>261a5</p><section>rgyud</section><text>bar+Shi ka dang / d+hA nuskAr+Shi kA dang / pun+nA ga dang / nA ga ge sar la sogs pa'i me tog rnams kyis kho ra khor yug tu gcal du bkram par bya'o/ /ras kyi steng / ras kyi mtha'i grwa gnyis su lha'i bu gnyis me tog gi tshogs 'thor bar byed bzhin pa/ gzugs rnam par bkra ba/ bar</text></item>
<item><p>261a6</p><section>rgyud</section><text>snang la gnas pa'i char sprin gyi nang na lding ba kha dog dkar por mngon par bri bar bya'o/ /'di ni ras ris 'bring por brjod/ /rtag tu dge legs don 'byung ba/ /sa stengs skye bo mi rnams la/ /dngos grub 'bring po sbyin par byed/ /'khor bar kun du 'khor ba na/ /sdig pa cung zad</text></item>
<item><p>261a7</p><section>rgyud</section><text>sngon byas gang / /'dir ni bris sku mthong ba yis/ /de yis skad cig nyid la 'jig /sems can rmongs ba mi shes ba/ /de rnams 'gro ba lnga por 'khyams/ /gang zhig byang chub sems dpa' yi/ /bris sku bar ma mthong ba yang / /sdig pa byed par 'gyur ba dang / /</text></item>
<item><p>261b1</p><section>rgyud</section><text>mtshams med lnga po byed pa dang / /tshul 'chal gyis kyang 'grub par 'gyur/ /rnam pa sna tshogs sngags gsungs pa'ang / /shin tu myur bar dngos grub ni/ /bzlas pa byas pas thob par 'gyur/ /nad can rnams ni nad las grol/ /bkren pas nor ni rnyed par</text></item>
<item><p>261b2</p><section>rgyud</section><text>'gyur/ /bud med rnams ni bu thob 'gyur/ /bris sku bar pa blta ba na/ /mthong ba tsam gyis de yi tshe/ /bsod nams rgyas pa chen po thob/ /nges par lha dang mi rnams kyi/ /bde ba'i skal ba can 'gyur mi/ /de yi skye ba gzhan la yang / /nges par sangs rgyas nyid du</text></item>
<item><p>261b3</p><section>rgyud</section><text>'gyur/ /bri ba dang ni klog pa dang / /lha mchod pa dang 'drir 'jug dang / /de bzhin mthong dang reg nyid kyang / /sdig pa kun las grol bar 'gyur/ /'di ltar 'od chen bris sku la/ /don du gnyer dang gsol 'debs pa/ /rjes su yi rang ba las kyang / /skye ba 'bras</text></item>
<item><p>261b4</p><section>rgyud</section><text>bcas myur du thob/ /bskal mchog phye ma rnams kyis kyang / /skye bos bsod nams gang thob pa/ /tshig tu brjod par mi nus so/ /bris sku mthong ba 'bras bur bcas/ /zhes bya ba byang chub sems dpa'i sde snod phal po che theg pa chen po shin tu rgyas pa'i mdo sde las</text></item>
<item><p>261b5</p><section>rgyud</section><text>bcom ldan 'das 'phags ma sgrol ma ral pa gyen du brdzes pa'i rtsa ba'i cho ga rab 'byam las/ le'u gsum pa yongs su rdzogs so// //de nas yang bcom ldan 'das shAkya thub pas slar yang sems dpa' chen po de la bka' stsal pa sems dpa' chen po</text></item>
<item><p>261b6</p><section>rgyud</section><text>khyod kyi ras ris kyi cho ga chung ngu zhes bya ba gzhan gsum pa yang yod de/ /gang 'bad pa med par dngos grub 'grub par 'gyur ba ste/ sngar bstan pa nyid kyi cho ga nyid dang / bzo bos bde bar gshegs pa'i mtho gang gi tshad tsam thad kar dang / de bzhin kho nar kun nas gru bzhi</text></item>
<item><p>261b7</p><section>rgyud</section><text>pa la sngar bzhin du ras ris sngar bstan pa'i tshon rtsi rnams kyis 'drir gzhug par bya'o/ /dang po re zhig byang chub sems dpa' chen po seng+ge'i gdan la skyil krung gis bzhugs pa byis pa khye'u sngar bzhin du chos ston par mdzad bzhin pa kun nas 'od zer 'phro bar</text></item>
<item><p>262a1</p><section>rgyud</section><text>byed bzhin pa/ mdzes pa'i gzugs can 'drir gzhug par bya'o/ /g.yon gyi gzhogs su 'phags pa kun du bzang po rin po che'i rdo leb la gnas pa phyag na rnga yab thogs pa g.yon na yid bzhin gyi nor bu thogs pa kha dog bri yang ku ltar sngo bsangs</text></item>
<item><p>262a2</p><section>rgyud</section><text>so/ /g.yas kyi g.yogs su'ang 'phags pa spyan ras gzigs dbang phyug rin po che'i rdo leb la gnas pa phyag na rnga yab thogs shing / phyag g.yon pad+ma bsnams pa/ kun nas 'od dang ldan pa'i lus can 'phags pa spyan ras gzigs dbang phyug snga ma bzhin du</text></item>
<item><p>262a3</p><section>rgyud</section><text>mngon par bri bar bya'o/ /seng ge'i khri'i 'og tu gser gyi ri bo/ /ji srid ras kyi mtha'i bar du 'drir gzhug par bya'o/ /ras ris kyi mtha'i zur du 'phags pa spyan ras gzigs dbang phyug gi seng ge'i 'og tu g.yas kyi gzhogs su khro bo'i rgyal po sgrol mas non pa snga ma bzhin du 'drir</text></item>
<item><p>262a4</p><section>rgyud</section><text>gzhug par bya'o/ /de'i 'og tu sgrub pa po lag na spos phor thogs pa snga ma bzhin du 'drir gzhug par bya'o/ /de thams cad snga ma ji lta ba de bzhin du'o/ /de nas 'phags pa spyan ras gzigs dbang phyug gi steng du de bzhin gshegs pa 'od dpag med 'drir gzhug par bya ste/ rin</text></item>
<item><p>262a5</p><section>rgyud</section><text>po che'i ri'i phug /sor bcu drug pa'i tshad na bzhugs pa/ khang pa brtsegs pa 'dri ba'i ri bo'i bya skyibs mtho ba 'drir gzhug par bya'o/ /ras ris de'i khor yug tu ri bo'i khor yug tu ri bo'i rnam pas yongs su bskor ba mngon par bri'o/ /ras ris de'i steng gi zur du gnas pa'i ri</text></item>
<item><p>262a6</p><section>rgyud</section><text>bo'i bya skyibs dang kun tu 'brel bar lding bzhin pa lta bu me tog sna tshogs 'thor bar byed pa'i gnas gtsang ma'i ris kyi lha'i bu dag pa dang rnam par dag pa zhes bya ba gnyis su 'drir gzhug par bya'o/ /ras de la me tog sna tshogs kyis gcal du bkram pa mngon par 'drir gzhug</text></item>
<item><p>262a7</p><section>rgyud</section><text>par bya'o/ /ras ris rnam gsum mtshan nyid ni/ /thams cad 'dir ni bstan pa las/ /'di ni chung ngu zhes bya ste/ /ras ris phran tshegs las la shis/ /sdig las shin tu mi bzad pa/ /bskal pa bye ba stong phrag tu/ /ras ris mthong bas grol 'gyur te/ /ras</text></item>
<item><p>262b1</p><section>rgyud</section><text>ris mthong ba tsam gyis ni/ /skad cig nyid las grol bar 'gyur/ /bskal pa bye ba stong phrag tu/ /blo ldan sangs rgyas bsnyen bkur byas/ /ras ris tha ma mthong ba yi/ /bcu drug char yang mi phod do/ /sangs rgyas skyob pa thams cad la/ /mchod byas bsod</text></item>
<item><p>262b2</p><section>rgyud</section><text>nams gang yin de/ /ras ris chung ngu mthong ba la/ /mkhas pas de yi bsod nams thob/ /mdzes pa yi ni las rnams dang / /longs spyod rgyur yang 'di spyod do/ /rig dang gsang sngags ji snyed pa/ /tshangs dbang drang srong gis bshad dang / /nam mkha'</text></item>
<item><p>262b3</p><section>rgyud</section><text>lding gis gang bshad dang / /chu lha nyi ma lus ngan dang / /nor sbyin sogs dang srin po dang / /lha min dbang po thams cad dang / /lto 'phye che dang zla ba dang / /rlung dang gshin rje la sogs dang / /seng ge 'phrog byed sogs bshad pa'i/ /sngags rnams thams</text></item>
<item><p>262b4</p><section>rgyud</section><text>cad 'dir drangs te/ /ras ris spyan sngar 'grub par 'gyur/ /zhi ba can dang de bzhin du/ /rgyas pa can rnams bya ba ste/ /de bzhin 'dir ni mi bzad pa/ /rgyal mchog gis smad spang bar bya/ /zhes byang chub sems dpa'i sde snod phal po che theg pa chen po shin</text></item>
<item><p>262b5</p><section>rgyud</section><text>tu rgyas pa'i mdo sde las bcom ldan 'das 'phags ma sgrol ma'i rtsa ba'i cho ga bzhi pa ras ris kyi cho ga rab 'byam rdzogs so// //de nas yang byang chub sems dpa' sems dpa' chen po spyan ras gzigs dbang phyug stan las langs te bcom ldan 'das shAkya thub</text></item>
<item><p>262b6</p><section>rgyud</section><text>pa la lan gsum bskor ba byas nas bcom ldan 'das kyi zhabs la phyag byas nas bcom ldan 'das la 'di skad ces gsol to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis chos kyi rnam grangs 'di gsungs pa ni</text></item>
<item><p>262b7</p><section>rgyud</section><text>legs so legs so/ /rig pa'i brtul zhugs thams cad dpyad pa'i don dang / phan pa'i phyir dang / bde ba'i phyir dang / 'jig rten la snying brtse bas byang chub sems dpa'i thabs la mkhas pa bstan pa/ mya ngan las 'das pa'i grong khyer du 'gro bar</text></item>
<item><p>263a1</p><section>rgyud</section><text>byed pa'i chos lhag ma dang bcas pa nges par byang chub la rgyun du mchog tu gzhol ba/ byang chub sems dpa' rnams kyis rig pa dang / sngags kyi spyod pa thams cad kyi don sgrub par byed pa bdag gi rig pa gsang chen 'di nyid skye bo thams cad rgyas</text></item>
<item><p>263a2</p><section>rgyud</section><text>par byed par 'gyur ba ma 'ongs pa'i dus 'jig rten gyi bla mar mya ngan las 'das pa na de bzhin gshegs pa nyi ma'i rigs nub pa sangs rgyas dang byang chub sems dpa' dang / rang sangs rgyas dang / 'phags pa nyan thos thams cad kyis spangs shing thams cad bor te mun</text></item>
<item><p>263a3</p><section>rgyud</section><text>par gyur pa dang / snod kyi 'jig rten rnam par zhig ste 'phags pa'i lam dang / rig pa dang / sngags dang / sman dang / nor bu rin po che thams cad dang bral ba/ skye bo legs pas yongs su bzung ba'i snang ba med pa'i sems can gyi khams 'byung bar 'gyur te/</text></item>
<item><p>263a4</p><section>rgyud</section><text>le lo can dang / dran pa nyams pa dang / ma dad pa dang / mi srun pa dang / mi dge ba'i bshes gnyen gyis yongs su zin pa sgyu dang g.yo dang / dang g.yo ba'i spyod pa dang ldan pa de rnams/ chos kyi rnam grangs 'di thos nas kun du skrag par 'gyur te/ le lo</text></item>
<item><p>263a5</p><section>rgyud</section><text>dang / snyom las la mngon par dga' zhing dad pa med par 'gyur te/ 'dod pa tshol zhing gsang sngags tshol bar mi 'gyur te/ log par lta ba la dga' ba rnams kyang bsod nams ma yin pa mang po la 'jug par 'gyur te/ dam pa'i chos spong bar byed pa 'byung</text></item>
<item><p>263a6</p><section>rgyud</section><text>bar 'gyur ro/ /mnar med pa la mchog tu gzhol zhing drag po'i yang drag por 'gro ba sdug bsngal gyis gdungs pa de rnams kyi don gyi phyir dang / dbang du ma gyur pa rnams dbang du gyur par bya ba dang / dbang du gyur pa rnams la mi 'jigs pa rab tu sbyin pa dang / thabs</text></item>
<item><p>263a7</p><section>rgyud</section><text>la mkhas pas bsdu ba'i sbyor ba rig pa dang / ras ris kyi cho ga da lta gsungs pa'i dus la bab par dgongs na bcom ldan 'das gsung du gsol/ /de skad ces gsol pa dang / bcom ldan 'das mchog tu gsang ba rig pa'i brtul zhugs kyi cho ga rab 'byam mchog tu</text></item>
<item><p>263b1</p><section>rgyud</section><text>gsang ba 'dod pa'i don byed pa don chen po rnam par 'byor par gyur pa rig pa bdun cu po thams cad kyi mchog gi snying po/ rnam par rtog pa med pa'i dus der 'grub par 'gyur ro/ /de yang sems can rnams 'dul ba'i don gyi thabs la mkhas pas 'khor bar kun du</text></item>
<item><p>263b2</p><section>rgyud</section><text>'jug pa rnams skyob pa/ nges par byang chub la mchog tu gzhol bar byed pa sangs rgyas bye ba phrag bdun cu rtsa drug gis gsungs par gyur pa/ 'di la rig pa ni/ na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ tA ren+d+ra tA re</text></item>
<item><p>263b3</p><section>rgyud</section><text>tut+tA re tu re swA hA/ 'phags ma sgrol ma shin tu rgyas pa zhes bya ba'o/ /na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ tA re tu re tu re swA hA/ 'phags ma sgrol ma bzhin bzang ma zhes bya ba'o/ /na mo rat+na tra yA ya/ na ma</text></item>
<item><p>263b4</p><section>rgyud</section><text>Ar+yA ba lo ki te shwa rA ya/ bo d+hi satwA ya/ ma hA satwA ya/ tA re tut+tA re tu re swA hA/ 'phags ma sgrol ma dbus legs ma zhes bya ba'o/ /na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ tad+ya thA/ tA re tut+ta re tu re swA hA/</text></item>
<item><p>263b5</p><section>rgyud</section><text>'phags ma sgrol ma legs spyod ma zhes bya ba'o/ /na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ tA re tut+tA re tu re swA hA/ 'phags ma sgrol ma mtshan legs ma zhes bya ba'o/ /na mo rat+na tra yA ya/ na ma Ar+yA ba lo ki</text></item>
<item><p>263b6</p><section>rgyud</section><text>te shwa rA ya/ bo d+hi satwA ya/ ma hA satwA ya/ ta re tu re tu re swA hA/ 'phags ma sgrol ma lho chung ma zhes bya ba'o/ /na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ tA re tut+tA re tu re tu re swA hA/ 'phags ma sgrol</text></item>
<item><p>263b7</p><section>rgyud</section><text>ma legs gnas ma zhes bya ba'o/ /na mo rat+na tA yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ tA re tut+tA re/ tu re tu re swA hA/ 'phags ma sgrol ma nye bar 'dud pa zhes bya ba'o/ /zhes pa 'di bcom ldan 'das bdag gi rig pa</text></item>
<item><p>264a1</p><section>rgyud</section><text>chen po mchog gi snying po chen po dang mtshungs pa bya ba thams cad mchog tu grub pa/ sems can thams cad la sangs rgyas bzhin du skyes pa/ sangs rgyas thams cad kyis rjes su yi rang ba/ 'jigs pa chen po brgyad las skyob pa/ las thams</text></item>
<item><p>264a2</p><section>rgyud</section><text>cad byed pa/ byang chub kyi lam ston pa po/ /pad+ma'i rigs kyi rig pa/ rab dang / 'bring dang / tha ma la yang dag par rab tu sbyor ba/ shin tu mdzes pa'i las kyi 'bras bu rnam par smin pa/ rab tu sbyin pa dang / bstan pa nub pa'i dus kyi tshe'ang 'grub par 'gyur</text></item>
<item><p>264a3</p><section>rgyud</section><text>ro/ /dam pa'i chos kyi tshul bsrung ba'i ched du/ mnyam par 'jug cing 'grub par 'gyur ro/ /de rnams sbyor ba chung ngu nyid kyis rgyal srid chen po dang / longs spyod chen po'i dbang phyug gi don de rnams 'grub par 'gyur ro/ /de rnams shin tu myur bar de'i tshe de'i dus</text></item>
<item><p>264a4</p><section>rgyud</section><text>su dngos grub thob par 'gyur ro/ /ras ris kyi cho ga mdor bsdus par gyur pa 'di de'i tshe de'i dus na 'jigs pa chen po dang / snyigs ma lnga'i sems can bsod nams chung ba 'byung bar 'gyur te/ dbang chung bar grags pa/ tshe thung ba/ brtson 'grus zhan pas ras ris kyi cho</text></item>
<item><p>264a5</p><section>rgyud</section><text>ga shin tu rgyas pa'i las bsgrub par bya ba la sogs pa'i las rnams rab tu brtson par mi nus te/ de rnams kyi don du ches mdor bsdus te gsungs pa ni/ dang po re zhig dpa' bo'i rin gyis dog pa nyos/ srang tshad tsam mam srang phyed tsam/ dkyus su khru gang tsam la zheng du khru phyed</text></item>
<item><p>264a6</p><section>rgyud</section><text>tsam pa'i ras kha tshar dang bcas pa tha ga pas btag par bya'o/ /yang na slar yang skra dang bral ba'i ras kyi dum bu gsar pa steng 'og tu ji ltar 'dod pa khru gnyis sam bzhi'am/ drug gam/ lnga'am/ bcu'am/ brgyad pa'i ras shin tu dkar ba blangs te/ ji ltar 'dod</text></item>
<item><p>264a7</p><section>rgyud</section><text>pa bzhin du ri mo mkhan 'drir gzhug par bya'o/ /tsan+dan dang ga pur dang gur gum gyis bsgos pa'i ma 'dres pa'i tshon rtsi de rnams dang / ras tsan+dan dang / gur gum dang / ga pur rnams gcig tu byas pas srog chags med pa'i chu rnyog ma med pa dang bsres te/ snod gsar par</text></item>
<item><p>264b1</p><section>rgyud</section><text>ras sbang du bcug nas nyi ma gsum du legs par mnan la bzhag go/ /gtsang ba'i phyogs su srung ba byas te bdag nyid kyang gtsang mar byas nas/ dkar po'i phyogs kyi nya la ras kyi snod kyi mdun du kha shar du phyogs pas ku sha'i khres la nye bar 'dug ste/ sngags kyi tshig 'di</text></item>
<item><p>264b2</p><section>rgyud</section><text>lan stong phrag brgyad brjod par bya'o/ /tad+ya thA/ oM he he b+ha ga bA na/ ba hu rU pa d+ha ra di bya tsak+Shu Sha/ a ba lo ka ya/ a ba lo ka ya mAM/ sa ma ya ma nu sma ra/ ku mA ra rU pa d+ha ra Na/ ma hA bo d+hi satwa/ kiny+tsa ra ya si hU~M phaT phaT swA hA/ sngags 'di bzlas pa byas la de</text></item>
<item><p>264b3</p><section>rgyud</section><text>nyid du nyal bar bya'o/ /rmi lam du grub pa'am/ mi 'grub par ston par 'gyur ro/ /de nas langs nas grub pa'i mtshan ma'i rmi lam mthong na/ ring po mi thogs par/ ras ris bri bar bya'o/ /gal te grub pa'i mtshan ma'i rmi lam ma mthong na ras de snod de nas phyung ste nyi ma</text></item>
<item><p>264b4</p><section>rgyud</section><text>la bskam par bya'o/ /bskams nas slar yang snod gsar pa gzhan zhig tu legs par sbas la srung ba byas te gzhag par bya'o/ /de nas slar yang mchog gi snying po de rnams las sngags gang yang rung ba gcig bzung nas ji ltar 'dod pa bzhin du yi ge drug po rnams las</text></item>
<item><p>264b5</p><section>rgyud</section><text>slar yang yi ge 'bum bzlas par bya'o/ /de nas ches myur bar ras ris 'grub par 'gyur ro/ /dang po re zhig ras de blangs nas/ cho 'phrul gyi zla phyed dam/ gzhan yang dkar po'i nyi ma dang / rgyu skar dge ba dang / yang dag par ldan pa/ dge ba'i tshes dkar</text></item>
<item><p>264b6</p><section>rgyud</section><text>po'i gza'i res kyi nyi ma la shin tu mdzes pa'i dge mtshan dang / bkra shis phun sum tshogs pa'i mtshan mo nam phyed kyi dus kyi tshe/ ri mo mkhan gso sbyong la nye bar gnas pas ras ris de 'drir gzhug par bya'o/ /gtsang ma'i phyogs su ga pur gyi bdug pa bsregs te</text></item>
<item><p>264b7</p><section>rgyud</section><text>dang po re zhig 'phags pa spyan ras gzigs dbang phyug sku rgyan thams cad kyis brgyan pa byas te/ dbu zur phud can skyes bu chen po'i mtshan gyis rnam par brgyan pa/ gser gyi mdog can/ dar la sngon po g.yo bzhin pa'i sham thams cad dar la sngon po'i bla</text></item>
<item><p>265a1</p><section>rgyud</section><text>gos mnabs pa/ seng ge'i khril skyil thung phyed pas bzhugs te chos 'chad bzhin pa/ zhabs g.yas pa rin po che'i zhabs rten la bzhag pa/ seng ge'i khri la bzhugs pa/ rnam pa thams cad kyi mchog dang ldan pa/ blta na sdug pa bzhin cung</text></item>
<item><p>265a2</p><section>rgyud</section><text>zad 'dzum pa/ sgrub pa po la gzigs par gyur pa bri bar bya'o/ /g.yas kyi gzhogs su 'phags pa kun du bzang po pri yang ku ltar sngo bsangs/ rnga yab dkar po g.yob bzhin pa/ phyag g.yon na yid bzhin gyi nor bu bsnams pa/ lus thams cad mdzes pa/</text></item>
<item><p>265a3</p><section>rgyud</section><text>rgyan thams cad kyis brgyan pa/ dar la sngon po g.yo ba dang bcas pa'i sham thabs mnabs pa/ mu tig gi do shal gyi mchod phyir thogs pa can/ phyag g.yon pas pad+ma dkar po bsnams pa/ phyag g.yas pas rnga yab dkar po gser gyi yu ba can bsnams nas</text></item>
<item><p>265a4</p><section>rgyud</section><text>g.yob par byed bzhin pa zhi ba'i rnam pa can spyan ras gzigs dbang phyug la blta bar gyur pa'o/ /de bzhin du 'phags pa kun du bzang po pad+ma dkar po'i gdan la bzhugs pa ste de dag gnyis ka'ang de ltar mngon par bri'o/ /pad+ma'i sdong bu gcig las 'thon pa'i</text></item>
<item><p>265a5</p><section>rgyud</section><text>pad+ma gsum gyi dbu ma rtsa ba'i pad+ma'i ze 'bru la byang chub sems dpa' chen po'i seng ge'i khri dang rin po che'i zhabs rten no/ /pad+ma gzhan la ni 'phags pa kun du bzang po'o/ /pad+ma gsum pa la ni 'phags pa mthu chen thob bo/ /pad+ma'i sdong bu de ni mdzes pa/ rin</text></item>
<item><p>265a6</p><section>rgyud</section><text>po che mar gad kyi rnam pa la pad+ma'i me tog du ma kha bye ba dang / phyed tsam kha bye ba dang / me tog kha ma bye ba dang ldan pa/ mtsho chen po ma dros pa las byung ba'i klu'i rgyal po dga' bo dang nye dga' gnyis mtsho chen po las skyes pa'i pad+ma'i sdong bu la 'dzin pa/ klu'i rgyal</text></item>
<item><p>265a7</p><section>rgyud</section><text>po de gnyis kha dog dkar ba/ gdengs ka bdun gyis brgyan pa/ rgyan thams cad kyis mdzes pa/ lus phyed mi'i lus la sbrul gyi gdengs kas mtshan pa/ phyed sbrul gyi lus can 'phags pa spyan ras gzigs dbang phyug la nges par rtog bzhin pa/ phyed chu'i</text></item>
<item><p>265b1</p><section>rgyud</section><text>nang du nub pa/ nor bu rin po che dang gos kyis nye bar mdzes pa bri bar bya'o/ /mtsho chen po de'i khor yug gi 'og tu ras ris kyi mtha'i grwa g.yas kyi gzhogs su sgrub pa po/ 'phags pa spyan ras gzigs dbang phyug gi zhabs kyi dkyil 'khor la nges par rtog</text></item>
<item><p>265b2</p><section>rgyud</section><text>bzhin pa lag na spos phor thogs pa lus dang pus mo'i lha nga 'dud pa/ cha byad dang kha dog ji lta ba bzhin du mngon par bri'o/ /'phags pa spyan ras gzigs dbang phyug gi steng du/ ras kyi mtha' gnyis su lha'i bu phreng ba 'dzin pa gnyis me tog gi phreng ba bzung</text></item>
<item><p>265b3</p><section>rgyud</section><text>nas nam mkha' la lding ba/ me tog gi tshogs chen po 'thor bar byed bzhin pa/ shin tu mdzes pa dag mngon par bri'o/ /ras ris de'i khor yug tu nA ga ge sar la sogs pa'i me tog rab tu bkram pa bri bar bya ste/ ji ltar 'dod pa'i gzugs gsum</text></item>
<item><p>265b4</p><section>rgyud</section><text>lhag par gnas pa'am/ mngon par bri'o/ /'phags pa spyan ras gzigs dbang phyug chos ston par mdzad bzhin pa dang / 'phags pa kun du bzang po dang / 'phags pa phyag na rdo rje phyag na rnga yab thogs pa 'drir gzhug par bya'o/ /sgrub pa po ji ltar</text></item>
<item><p>265b5</p><section>rgyud</section><text>'dod pa'i gzugs gsum po rnams gdon mi za bar 'drir gzhug par bya ste ji ltar 'dod pa'i rnam pa dang / dbyibs ji ltar gnas pa bzhin du'am/ sgrub pa po ji lta ji ltar 'dod pa de lta de ltar bri bar bya'o/ /dbus su byang chub sems dpa' sems dpa' chen po/</text></item>
<item><p>265b6</p><section>rgyud</section><text>mtha' gnyis su'ang / phyag na rdo rje dang / kun du bzang po ji ltar 'dod pa bzhin du gdon mi za bar 'drir gzhug par bya'o/ /ji ltar rnyed pa'i ras kyi dum bu mtho gang ngam/ khru gang tsam la bdag nyid dam/ gzhan gyis sam/ ri mo mkhan gso sbyong med</text></item>
<item><p>265b7</p><section>rgyud</section><text>pa'am/ dad pa can nam/ gtsang ma'am/ mi gtsang ba'am/ tshul khrims dang ldan pa'am/ tshul khrims 'chal pa'ang rung ste/ ri mo mkhan gyis 'drir gzhug par bya'o/ /sgrub pa po bdag nyid ni/ gdon mi za bar sngon spyad pa byas pa/ dad pas byang</text></item>
<item><p>266a1</p><section>rgyud</section><text>chub tu sems bskyed pa gdon mi za bar 'gyur bas te/ de ltar na sngags 'grub par 'gyur gyi gzhan du sdig pa byed pas nam yang ma yin no/ /de ltar dad par gyur pa yis/ /sngags kyi lha rnams bsgrub bya zhing / /dad pa de yis gsang sngags rgyal/ /</text></item>
<item><p>266a2</p><section>rgyud</section><text>'grub 'gyur 'dir ni gzhan du min/ /gang phyir dad pa theg pa'i mchog /gang gis 'dren pa 'gro bar byed/ /dad pa med pa'i mi rnams la/ /dkar po'i chos rnams mi skye ste/ /sa bon me yis tshig pa las/ /myu gu sngon po ji bzhin no/ /dad dang ldan pa'i mi rnams la/ /</text></item>
<item><p>266a3</p><section>rgyud</section><text>sangs rgyas las rnams 'grub par 'gyur/ /lta rnams kun dang khyad par du/ /gsang sngags rnams ni thams cad ni/ /dad pa med na mi 'grub bo/ /'jig rten pa yi lha rnams dang / /gang yang 'jig rten 'das de bzhin/ /dad dang ldan par brjod pa dang / /rnyog pa bral</text></item>
<item><p>266a4</p><section>rgyud</section><text>bas 'grub par 'gyur/ /yid ni byang chub der son pas/ /de rnams byang chub nges par 'grub/ /gzhan gyis 'grub par ma gsungs te/ /bstan pa 'di las zlog pa yin/ /ras ris chung dang chen po dang / /bar ma yongs su bsgrags pa yin/ /las rnams thams cad sgrub</text></item>
<item><p>266a5</p><section>rgyud</section><text>byed pa/ /de ni rab tu bshad par bya/ /byang chub sems dpa'i sde snod phal po che theg pa chen po shin tu rgyas pa'i mdo sde las bcom ldan 'das ma 'phags ma sgrol ma ral pa gyen brdzes kyi cho ga las ras ris kyi cho ga rab 'byam lnga pa rdzogs so// //de nas yang bcom ldan 'das shAkya</text></item>
<item><p>266a6</p><section>rgyud</section><text>thub pas byang chub sems dpa' sems dpa' chen po spyan ras gzigs dbang phyug la bka' stsal pa/ sems can chen po khyod kyis sems can de rnams kyi don gyi phyir bstan pa gang yin pa de rnams ras ris kyi cho ga rab 'byam bshad pa 'di thabs nyung ngu nyid kyis 'grub par 'gyur</text></item>
<item><p>266a7</p><section>rgyud</section><text>te de rnams kyi don gyi phyir sgrub par byed pa thabs yon tan rgyas pa rab tu dbye bas rnam par phye ba las rnam par dbye ba de yang dag par mthun par bshad par bya'i/ de legs par nyon la/ legs par yid la gyis shig sems can thams cad kyi don gyi phyir bshad par bya'o/ /de</text></item>
<item><p>266b1</p><section>rgyud</section><text>nas yang byang chub sems dpas bcom ldan 'das la 'di skad ces gsol to/ /bcom ldan 'das bdag cag gis 'byor ba bstan par mdzad cing sngags kyi spyod pa'i yon tan sgrub pa'i mthu gsal bar mdzad pa legs par gsungs pa ni legs so/ /bcom ldan 'das gang da</text></item>
<item><p>266b2</p><section>rgyud</section><text>lta de'i dus la bab par dgongs nas bdag cag la thugs brtse ba'i slad du bka' stsal du gsol/ de nas bcom ldan 'das shAkya thub pas thams cad dang ldan pa'i 'khor gyi dkyil 'khor la gzigs nas 'dzum pa mdzad do/ /de nas bcom ldan 'das shAkya thub pa'i zhal gyi sgo</text></item>
<item><p>266b3</p><section>rgyud</section><text>nas 'od zer sngon po dang / ser po dang / dkar po dang / btsod dang / shel gyi kha dog la sogs pa byung bar gyur to/ /'od zer de byung ma thag tu thams cad dang ldan pa'i 'khor gyi dkyil 'khor snang bar byas nas stong gsum gyi stong chen po'i 'jig rten gyi khams kyi</text></item>
<item><p>266b4</p><section>rgyud</section><text>gnas thams cad spa bkod par mdzad nas/ rgyu skar gyi 'od dang / ri'i lha'i tshogs kyi 'od dang / gang du zla ba dang nyi ma 'di ltar mthu che zhing rdzu 'phrul che ba de dag gi 'od kyang spa bkod par mdzad nas de rnams mi gsal zhing 'od med par gyur te rnam par snang bar mi</text></item>
<item><p>266b5</p><section>rgyud</section><text>'gyur zhing spa bkong bar mdzad de nor bu dang sngags dang sman dang rin po che'i 'od thams cad med par byas nas slar yang bcom ldan 'das shAkya thub pa'i zhal gyi sgor nub par gyur to/ /de nas yang byang chub sems dpa' sems dpa' chen po phyag na rdo rje 'khor gyi dkyil</text></item>
<item><p>266b6</p><section>rgyud</section><text>'khor de nyid na 'dus shing 'khod par gyur pa de stan las langs nas/ rings pa'i tshul gyis bcom ldan 'das kyi zhabs gnyis la phyag 'tshal nas bcom ldan 'das la 'di skad ces gsol to/ /sangs rgyas bcom ldan 'das rnams ni rgyu ma mchis rkyen ma mchis par</text></item>
<item><p>266b7</p><section>rgyud</section><text>'dzum pa mi mdzad na/ bcom ldan 'das 'dzum pa mdzad pa'i rgyu gang lags rkyen gang lags/ de skad ces gsol ba dang / bcom ldan 'das kyis byang chub sems dpa' sems dpa' chen po phyag na rdo rje la bka' stsal pa/ lag na rdo rje de de bzhin no/ /de</text></item>
<item><p>267a1</p><section>rgyud</section><text>de bzhin te/ de bzhin gshegs pa ni ji skad smras pa de bzhin du rgyu med rkyen med par 'dzum pa mi mdzad kyi/ rgyu yod/ rkyen yod do/ /gang zhig mdo sde'i dbang po bcom ldan 'das ma 'phags ma sgrol ma'i rtsa ba'i cho ga rig pa'i spyod pa rjes su sgrub pa las sgrub</text></item>
<item><p>267a2</p><section>rgyud</section><text>par byed pa'i thabs la yang dag par gzhol ba/ chos kyi sprin la brten cing yang dag par rjes su 'jug cing rjes su 'brang bar byed par 'gyur ba dang / 'dzin par 'gyur ba dang / klog par 'gyur ba dang / dad par 'gyur ba dang / glegs bam du bri bar byas nas mchod par</text></item>
<item><p>267a3</p><section>rgyud</section><text>'gyur ba dang / tsan+dan dang / phye ma dang / byug pa dang / bdug pa dang / phreng ba dang / gdugs dang / rgyal mtshan dang / ba dan rnam pa sna tshogs pa'am/ sil snyan gyi rnam pa'i khyad par ram/ rol mo sna tshogs dang / pheg rdob pa dang / tha na rjes su yi rang ba</text></item>
<item><p>267a4</p><section>rgyud</section><text>dang ldan pa'i sems rgyun du thob pa'am/ spu zing zhes byed pa skye bar byed par 'gyur ba'am/ rig pa'i mthu dang nus pa thos nas dga' ba skye bar 'gyur ba'am/ rjes su yi rang bar 'gyur ba'am/ spyod pa so sor sgrub par 'gyur ba de rnams ngas bla na med pa yang dag par</text></item>
<item><p>267a5</p><section>rgyud</section><text>rdzogs pa'i byang chub tu lung bstan te de rnams thams cad sangs rgyas bcom ldan 'das su byed par 'gyur ro/ /de nyid kyi phyir rgyal ba 'dzum pa mdzad kyis rnam pa gzhan du ma yin no/ /dang po re zhig dam tshig mthong ba/ sngon spyad pa rnams byas pa/ mngon par dbang</text></item>
<item><p>267a6</p><section>rgyud</section><text>bskur thob pas/ rtog pa'i rgyal po 'di la rtsa ba'i rig pa'am/ snying po'am/ nye ba'i snying po'am/ gzhan gang yang rung ba'i sngags bzung nas yi ge gcig pa'am/ ji ltar 'dod pa bzhin yang rung ste/ dgon pa chen por song nas lo bdun du bzlas pa bya ste/</text></item>
<item><p>267a7</p><section>rgyud</section><text>'bras bu dang / chu'i bza' ba dang / rtsa ba dang / 'dab ma bza' zhing / sngon spyod pa rnams byas par 'gyur ro/ /de nas ri'i rtse mor 'dzegs te ras ris kyi thu bo zhal nub du phyogs par bzhag nas/ bdag nyid shar du mngon par phyogs te/ ku sha'i khres la nye bar</text></item>
<item><p>267b1</p><section>rgyud</section><text>'dug nas pad+ma dkar po dang / tsan+dan dkar po dang / gur gum gyis mngon par btags te/ 'bum phrag gcig bcom ldan 'das shAkya thub pa dang / sangs rgyas dang byang chub sems dpa' thams cad dang rang sangs rgyas dang / 'phags pa nyan thos rnams</text></item>
<item><p>267b2</p><section>rgyud</section><text>kyi ras ris kyi 'og nas dbul bar bya'o/ /ga bur gyi bdug pa yang ji ltar 'byor pa bsreg go/ /lha'i bu rnams la ji ltar rnyed pa'i me tog gis mchod pa bya'o/ /de nas cho 'phrul gyi phyogs kyi dkar po'i nya'am/ nya so so la mtshan mo phyed kyi dus kyi tshe ras ris kyi spyan</text></item>
<item><p>267b3</p><section>rgyud</section><text>sngar me thab pad+ma'i rnam pa lta bu byas nas tsan+dan dkar po'i shing gi me sbar te/ gur gum dang ga pur gcig tu byas nas sreg blugs ji ltar 'byor pas stong phrag brgyad sbyin sreg byas te/ de nas bsrung ba bya'o/ /de nas bcom ldan 'das shAkya thub pa las 'od zer byung ste/ ras</text></item>
<item><p>267b4</p><section>rgyud</section><text>ris kyi khor yug tu gcig tu 'bar bar gyur pa 'byung ngo / /de nas sgrub pa po tsan+dan dang / gur gum gyis btags pa'i pad+ma dkar po'i me tog gis mchod yon dbul lo/ /de nas sgrub pa pos rings pa'i tshul gyis ras ris la bskor ba lan gsum byas nas/ sangs rgyas</text></item>
<item><p>267b5</p><section>rgyud</section><text>dang / byang chub sems dpa' thams cad dang / rang sangs rgyas 'phags pa nyan thos rnams la phyag 'tshal nas sngar sgrub pa pos bris pa'i ras mtha'i phyogs nas 'jigs pa med pas ras ris gzung bar bya'o/ /de nas bzung ba tsam gyis 'phur bar 'gyur te/ se gol</text></item>
<item><p>267b6</p><section>rgyud</section><text>gtogs pa tsam la tshangs pa'i 'jig rten las 'das te/ bde ba can gyi 'jig rten gyi khams su kun du gnas par 'gyur ro/ /gang du bcom ldan 'das de bzhin gshegs pa me tog yang dag par skyes pa'i dbang gis rgyal po de bzhugs te/ 'tsho zhing gzhes la chos</text></item>
<item><p>267b7</p><section>rgyud</section><text>kyang ston par byed pa dang / bskal pa chen po stong du rga ba med pa dang / 'chi ba med par rol par 'gyur ro/ /bris sku gnas pa de nyid du sangs rgyas dang / byang chub sems dpa' thams cad kyis byin gyis brlabs par 'gyur ro/ /de rnams kyi byin gyis brlabs</text></item>
<item><p>268a1</p><section>rgyud</section><text>kyang shes so/ /zhing stong phrag kyang 'da' bar byed do/ /lus stong phrag ston par byed do/ /rdzu 'phrul gyi mthu du ma yang dag par 'byin par byed par 'gyur ro/ /'phags pa spyan ras gzigs dbang phyug dge ba'i bshes gnyen du 'gyur ro/ /nges par byang</text></item>
<item><p>268a2</p><section>rgyud</section><text>chub la gzhol bar 'gyur ro/ /byang chub sems dpa'i sde snod phal po che theg pa chen po shin tu rgyas pa'i sde snod/ bcom ldan 'das ma 'phags ma sgrol ma ral pa gyen brdzes kyi rtsa ba'i cho ga bris sku rab 'byam las/ mchog gi sgrub pa'i thabs kyi cho ga /las kyi</text></item>
<item><p>268a3</p><section>rgyud</section><text>'bras bu drug pa rdzogs so// //de nas yang sems dpa' chen pos thams cad dang ldan pa'i 'khor gyi dkyil 'khor na 'dug pa'i lha tshogs rnams la bka' stsal pa/ grogs po dag khyed cag nyon cig /las chen po dang bcas pa'i rig pa 'phags ma sgrol ma'i spyod</text></item>
<item><p>268a4</p><section>rgyud</section><text>pa'i dkyil 'khor sgrub par byed pa'i las kyi cho ga sgrub pa po srung ba'i don du gsang ba dam pa mchog gi snying po de bzhin gshegs pa thams cad kyis gsungs pa rig pa'i rgyal mo chen mo gang gis bzlas na sngags thams cad bzlas par 'gyur ro/ /kye kye lha'i tshogs rnams</text></item>
<item><p>268a5</p><section>rgyud</section><text>'di ni 'da' bar byed pa ma yin pa'i rig pa'i rgyal mo byang chub sems dpa' sa bcu'i dbang phyug kyang rig pa 'dis 'gugs shing / dbang du byed la yang dag par 'dod par 'gyur bar byed na de las gzhan pa'i byang chub sems dpa' dang / 'jig rten dang 'jig rten las 'das</text></item>
<item><p>268a6</p><section>rgyud</section><text>pa rnams smos ci dgos/ sngags thams cad dang bgegs thams cad 'joms par byed pa ste/ 'di ni brtson 'grus che ba dang / mthu che ba dang / gcig tu dpa' ba/ rig pa thams cad gcig kho nar sngags thams cad kyi mchog tu bshad pa dang / gcig kho na rig</text></item>
<item><p>268a7</p><section>rgyud</section><text>pa'i rgyal mo 'jigs pa chen po rnams las mchog tu bshad pa ste/ de gang zhe na/ las chen po thams cad byed pa/ don thams cad sgrub pa/ bya ba thams cad byed pa/ sngags thams cad gcod par byed pa/ gdug pa'i las rnams dang sdig pa thams cad rab tu</text></item>
<item><p>268b1</p><section>rgyud</section><text>'joms par byed pa/ sngags thams cad so sor rdzogs par byed pa/ dge bar byed pa/ 'jig rten dang 'jig rten las 'das pa'i rig pa dang / sngags thams cad kyi gong nas gong du rab tu 'jug pa/ thogs pa med pa/ de bzhin gshegs pa thams cad kyi snying</text></item>
<item><p>268b2</p><section>rgyud</section><text>po yang dag par gyur pa/ bsam pa thams cad yongs su rdzogs par byed pa/ de gang zhe na/ na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ tA re tA re tut+tA re tu re swA hA/ grogs po dag 'di ni</text></item>
<item><p>268b3</p><section>rgyud</section><text>mchog tu gsang ba dam pa las chen po thams cad byed pa/ rig pa'i rgyal mo chen mo sems can thams cad kyis 'da' bar byed pa ma yin pa/ 'byung po thams cad kyis mi tshugs pa/ sangs rgyas thams cad kyis bkra shis pa/ rig pa dang sngags thams cad kyis</text></item>
<item><p>268b4</p><section>rgyud</section><text>bsgrubs pa/ 'jig rten thams cad kyi mnga' bdag /rig pa'i dbang phyug thams cad kyi dbang phyug /rnam par sdang ba thams cad la byams pa'i bdag nyid/ skye bo rnams la snying brtse ba dang / bgegs thams cad rnam par 'joms par byed pa ste/ mdor na ji lta ji ltar</text></item>
<item><p>268b5</p><section>rgyud</section><text>rab tu sbyar ba de lta de ltar rab tu byed do/ /ma bsgrubs par yang las rnams byed do/ /rig pa bzlas nas gang la reg pa de dbang du 'gyur ro/ /gos la mngon par bsngags nas gyon na skal ba bzang por 'gyur ro/ /so shing la mngon par bsngags te zos na so nad sel bar</text></item>
<item><p>268b6</p><section>rgyud</section><text>'gyur ro/ /ka ra bI ra dkar po la lan bdun mngon par bsngags nas zos na don du ma gnyer bar yang kha zas 'byung bar 'gyur ro/ /mig gi nad la rgyam tsha phye mar byas pa la lan bdun mngon par bsngags nas mig bkang na mig nad sel bar byed do/ /rna ba'i nad</text></item>
<item><p>268b7</p><section>rgyud</section><text>la glang po che'i rgyab nas 'thon pa 'brug sgrogs pa na 'byung ba'i tshi d+h+ri ka /ka bu ka'i lo mar btums te me chung ngus btso bar bya'o/ /tshos nas phyir btsos pa byas la chu dro 'jam la rgyam tsha dang sbyar ba byas nas lan bdun mngon par bsngags te des rna ba dag par</text></item>
<item><p>269a1</p><section>rgyud</section><text>byas te skad cig de nyid la nye bar zhi bar byed do/ /bud med bu 'byung ba'i dus su mngal 'gags nas gzer bas zil gyis non par gyur na/ a Tarlu Sha ka'i rtsa ba srog chags med pa'i chu la btags nas lte ba'i phyogs su byugs na bde blag tu btsa'</text></item>
<item><p>269a2</p><section>rgyud</section><text>bar 'gyur ro/ /skyes bu zug rngus nyams pa'am/ mtshon nang du lus pa la mar rnying pa la brgya rtsa brgyad mngon par bsngags nas blud par bya ba'am/ de'i phyogs su byugs na/ de'i skad cig nyid la zug rngu med par 'gyur ro/ /ma zhu ba dang / gsud pa dang /</text></item>
<item><p>269a3</p><section>rgyud</section><text>tshad pa'i nad la kha ru tsha dang / rgyam tsha dang / tshwa gzhan gang yang rung ba la mngon par bsngags nas zos na/ nad de las grol bar 'gyur te nyi ma de nyid la bde bar gnas par 'gyur ro/ /gtan nad kyi tshad pa'am/ 'phral gyi tshad pa la yang rung ste/ ma tu lung</text></item>
<item><p>269a4</p><section>rgyud</section><text>ga'i rtsa ba btags nas srog chags med pa'i chu 'thung du gzhug ste gnod pa med par de las grol bar 'gyur te/ lan bdun bzlas pas sam/ gnyis bzlas pas so/ /bud med mo gsham mi skye ba'i chos rnams skye bar 'dod na a shwagan+d+ha'i rtsa ba'i mar dang lhan cig</text></item>
<item><p>269a5</p><section>rgyud</section><text>bskol te ba'i 'o mas bsres te lan nyi shu rtsa lnga yongs su bzlas te/ zla mtshan gyi dus su 'thung du bcug nas khrus byas pa'i mthar skyes pa gzhan spang zhing khyim pa yang 'dod pas log par g.yem pa yongs su spangs na/ rang gi skyes pa'am/ rang gi bdag po'i bu</text></item>
<item><p>269a6</p><section>rgyud</section><text>skye bar 'gyur ro/ /lo gsum mam/ lo lnga rab tu skyes pa'i dus las lhag pa'am/ lo du mar bu ma chags pa'am gzhan gyi sngags dang sman gyi phyag rgyas btab pa dang / gzhan gyis gdug par byas pa'am/ mngal 'dzin pa mi 'dzin par byas pa'am/ nad</text></item>
<item><p>269a7</p><section>rgyud</section><text>kun du langs pa'am/ sbyor ba gzhan kun du spangs pa'am/ nad gzhan gang yang rung ba cung zad kyis yongs su mi 'dzin par byas pa'am/ brtan pa dang / g.yo ba dang / bcos ma dang / bcos ma ma yin pa la sogs pa'i dug la sogs pa rab tu zhugs</text></item>
<item><p>269b1</p><section>rgyud</section><text>pa'am/ rtsa ba dang / sngags dang / sman dang / mdza' ba dang / mi mdza' ba'i sbyor ba byas pa la/ mar rnying pa dang / rma bya'i mdongs gcig tu byas nas btags la/ sha kha ra dang lhan cig sbyar te/ lan nyi shu rtsa bdun mngon par bsngags nas/ a ru ra tsam</text></item>
<item><p>269b2</p><section>rgyud</section><text>bza' bar bya ste/ nyin zhag bdun gyi bar du sha kha ra dang ldan pa'i 'o ma bskol ba btung bar bya zhing yang dang yang du sngags kyang bzlas so/ /klad pa na ba la bya rog gi gshog pa la lan bdun mngon par bsngags te des bya bas na bde bar gnas par 'gyur ro/ /bud med la ches</text></item>
<item><p>269b3</p><section>rgyud</section><text>spyad pa la sogs pa'i nad rnams la a lam bu sha'i rtsa ba 'o ma dang lhan cig btags nas ni li ka'i rtsa ba dang ldan pa la brgya rtsa brgyad du mngon par bzlas nas 'o mas skyo mar sbyar nas btung bar bya'o/ /de bzhin du rims nyin bzhi pa dang / nyin gcig pa dang / nyin gnyis</text></item>
<item><p>269b4</p><section>rgyud</section><text>pa dang / nyin gsum pa dang / rgyun pa dang / rtag pa'i rims dang / rims drag po la sogs pa rnams la 'o thug mar dang sbyar la brgya rtsa brgyad mngon par bsngags te 'thung du bcug na bde bar gnas par 'gyur ro/ /de bzhin du mkha' 'gro ma'i gdon gyis zin pa la/</text></item>
<item><p>269b5</p><section>rgyud</section><text>bdag nyid kyi gdong la lan brgya rtsa brgyad mngon par bsngags nas bltas na bde bar gnas par 'gyur ro/ /de bzhin du ma mo dang / byis pa dang / srul po dang / ro langs dang / grul bum gyi gdon la sogs pa rnams dang / mi thams cad gdug pa can drag pos</text></item>
<item><p>269b6</p><section>rgyud</section><text>mngon par zin pa la bdag nyid kyi lag pa la brgya rtsa brgyad mngon par bsngags te/ zin pa de'i mgo bo la reg na bde bar gnas par 'gyur ro/ /lan cig bzlas pas bdag nyid srung ngo / /gnyis bzlas pas grogs po srung ngo / /gsum bzlas pas khyim srung</text></item>
<item><p>269b7</p><section>rgyud</section><text>ngo / /bzhi bzlas pas grong srung ngo / /lnga bzlas pas grong gi spyod yul du gyur pa srung bar 'gyur ro/ /de bzhin du ji srid stong phrag gi bar du bzlas pas dmag gi tshogs srung ba byas par 'gyur ro/ /'di rnams sam gzhan yang las phra mo rnams ma bsgrubs</text></item>
<item><p>270a1</p><section>rgyud</section><text>par yang byed do/ /de nas sgrub par 'dod na phra mo'i las rnams mi bya bar mtha' gcig tu song nas dben pa'i phyogs rgya mtshor 'gro ba'i chu klung 'bab pa dang / rgya mtsho'i ngogs dang / gang gA'i klung gi ngogs dang / gzhan yang chu klung chen po'i</text></item>
<item><p>270a2</p><section>rgyud</section><text>ngogs la brten nas/ phyogs gtsang ma phyag dar byas nas khrus lan gsum bya zhing / gos lan gsum brjes te/ smra ba bcad/ slong mo'i kha zas za zhing / lo ma dang / nas zan dang / 'o ma dang 'bras bu za zhing 'bum phrag bcu gcig bzlas par bya'o/ /</text></item>
<item><p>270a3</p><section>rgyud</section><text>grub pa'i mtshan ma mthong na/ de nas sgrub pa brtsam par bya ste phyogs de nyid du ras ris thu bo der bzhag la/ ras ris la mchod pa chen po byas nas gser dngul gyi rang bzhin nam/ zangs dang sa'i rang bzhin gyi mar me'i snod/ tu ruSh+ka'i 'bru mar gyis bkang ba'am/</text></item>
<item><p>270a4</p><section>rgyud</section><text>dri zhim po'i 'bru mar gyis bkang ba'am/ ba'i mar gyis bkang ba'i mar me'i snod du ras gsar pa dum bur byas pa'i mar me 'bum phrag gcig ras ris la dbul bar bya'o/ /de'i khor yug tu mar me'i phreng ba rnams phul ma thag tu ras ris las 'od zer rnams byung</text></item>
<item><p>270a5</p><section>rgyud</section><text>ma thag tu ras ris kun nas 'bar ba'i phreng bar 'gyur ro/ /steng gi bar snang la rnga bo che'i sgra sgrogs shing legs so zhes pa yang thos te/ de nas rig pa 'dzin pas rings pa'i tshul gyis ras ris kyi mtha'i zur du sgrub pa po sngar bris par ras ris la brten pa la mchod yon phul nas bskor</text></item>
<item><p>270a6</p><section>rgyud</section><text>ba byas te sangs rgyas thams cad la phyag byas la gzung bar bya'o/ /de nas bzung ba tsam gyis mar me 'dzin pa de rnams thams cad kyi lhan cig tu 'phur bar 'gyur ro/ /gcig gis lhag pa'i gzhal med khang brgyar yang 'gro bar byed do/ /lha'i sil snyan dang</text></item>
<item><p>270a7</p><section>rgyud</section><text>so sor yang dag par ldan pa dang / sgra snyan pa'i glu dbyangs sgrogs shing gar byed pa'i rig pa 'dzin ma de rnams kyis 'khor yug tu kun tu khyab par snang ba sgrub pa po rig pa 'dzin pa'i rgyal po chen por dbang skur bar byed do/ /mar me 'dzin pa de rnams kyis lhan cig</text></item>
<item><p>270b1</p><section>rgyud</section><text>rga ba med cing 'chi ba med par rol par byed do/ /bskal pa chen por gnas shing nyi ma 'char ka 'dra ba dang / lha'i rgyan gyis mdzes pa dang / rnam par bkra ba'i gos kyis brgyan pa/ de rnams dbang du byas nas mngag gzhug par 'gyur te/ de rnams dang lhan cig spyod</text></item>
<item><p>270b2</p><section>rgyud</section><text>par gyur te lha'i rig pa 'dzin pa thams cad kyang 'di'i bran nyid du nye bar gnas par 'gyur ro/ /rig pa 'dzin pa'i rgyal po chen por 'gyur zhing ring du 'tsho zhing grub pa thams cad kyis mi tshugs par 'gyur ro/ /skad cig tsam gyis tshangs pa'i 'jig rten du mngon par 'gro</text></item>
<item><p>270b3</p><section>rgyud</section><text>bar 'gyur ro/ /brgya byin gyis kyang grangs su mi 'gro na de las gzhan pa'i rig pa 'dzin pa rnams kyis lta ci smos/ mthar yang 'dis sangs rgyas nyid du 'gyur ro/ /'phags pa spyan ras gzigs dbang phyug kyang dge ba'i bshes gnyen du 'gyur ro/ /las sgrub</text></item>
<item><p>270b4</p><section>rgyud</section><text>pa'i thabs gzhan yang yod de/ ches dka' thub byas pa/ de nas mtha' gcig tu song nas lhag par gnas te 'du 'dzi med cing 'du 'dzi dang bral ba'i dgon pa chen por zhugs nas/ gnas gang na pad+ma'i mtsho chen po dang / chu dang bcas pa/ ri bo gcig la</text></item>
<item><p>270b5</p><section>rgyud</section><text>brten pa'i ri bo de'i rtse mor 'dzegs te/ rig pa rnams kyi dri dang me tog la sogs pa phul nas de rnams ji ltar 'dod pa bzhin du/ 'o ma'am nas zan dang / pad+ma'i rtsa ba dang / 'bras bu bza' zhing 'o ma las byung ba zos te rig pa 'bum phrag bcur bzlas</text></item>
<item><p>270b6</p><section>rgyud</section><text>pa bya'o/ /bzlas pa'i mthar yang sngar bstan pa'i cho ga de nyid kyis ras ris kyi thu bo bzhag nas/ pad+ma'i me tog la tsan+dan dkar po dang / gur gum gyis btags te seng ldeng gi shing gi me sbar nas sngar yongs su btags pa'i pad+mas stong phrag sum cu rtsa drug gis</text></item>
<item><p>270b7</p><section>rgyud</section><text>sbyin sreg bya'o/ /de nas sbyin sreg gi mthar/ bcom ldan 'das shAkya thub pa'i ras ris las 'od zer 'byung ste/ des sgrub pa po kun du snang bar byas nas spyi bor nub par 'gyur ro/ /reg ma thag tu sgrub pa po mngon par shes pa lngar 'gyur ro/ /byang chub</text></item>
<item><p>271a1</p><section>rgyud</section><text>sems dpa'i sa thob bo/ /lha'i gzugs kyis ji ltar 'dod pa bzhin du rnam par rgyu ste/ bskal pa sum cu rtsa drug tu 'tsho bar 'gyur ro/ /sangs rgyas kyi zhing sum cu rtsa drug 'da' bar byed do/ /de rnams kyi mthu yang yang dag par</text></item>
<item><p>271a2</p><section>rgyud</section><text>rjes su mthong ngo / /sangs rgyas sum cu rtsa drug mnyes par byed do/ /de rnams kyang mchod pa dang bsnyen bkur bas mngon par dga' bar 'gyur ro/ /mthar yang byang chub la mchog tu gzhol bar 'gyur ro/ /byang chub sems dpa' chen po dge ba'i</text></item>
<item><p>271a3</p><section>rgyud</section><text>bshes gnyen gyis yongs su zin par 'gyur ro/ /ji srid byang chub tu mya ngan las 'das pa'i mthar thug pa'i bar du'o/ /byang chub sems dpa'i sde snod phal po che theg pa chen po shin tu rgyas pa'i mdo sde bcom ldan 'das ma 'phags ma sgrol ma ral pa</text></item>
<item><p>271a4</p><section>rgyud</section><text>gyen du brdzes pa'i rtsa ba'i cho ga las/ las mchog sgrub pa'i thabs kyi cho ga bdun pa'i le'u rab 'byam yongs su rdzogs so// //de nas yang bcom ldan 'das shAkya thub pas slar yang sgrub pa'i las mchog gsungs te/ rtog pa'i rgyal po 'di la</text></item>
<item><p>271a5</p><section>rgyud</section><text>rtsa ba'i rig pa'i sngags yongs su bzung nas gang gA'i klung du zhugs nas gru'i bzhon pa la rab tu gnas te/ gang gA'i dbus su 'o ma dang chu btung zhing / stong phrag sum cur ji ltar 'dod pa'i nyin zhag gi bzlas pa bya'o/ /de nas bzlas pa'i mthar klu thams</text></item>
<item><p>271a6</p><section>rgyud</section><text>cad mthong ngo / /de nas sgrub pa brtsams te gru'i dbus de nyid du me thab pad+ma'i rnam pa bya'o/ /de nas nA ga ge sar la sogs pa'i me tog rnams kyis ras ris la mchod pa chen po bya'o/ /ras ris kyi thu bo zhal nub tu phyogs par bzhag ste bdag nyid shar du mngon par</text></item>
<item><p>271a7</p><section>rgyud</section><text>phyogs te ku sha'i khres la 'dug nas/ nA ga ge sar gyi me tog re re la lan bdun mngon par bsngags pa byas nas seng ldeng gi shing gis me sbar te/ tsan dan dkar po dang gur gum bsres pa'i nA ga ge sar gyi me tog rnams kyis stong phrag bcu'i bar ji srid par sbyin sreg</text></item>
<item><p>271b1</p><section>rgyud</section><text>bya'o/ /gzhan klu rnams mthong ba na nye bar bcings pa'i dngos grub kyi rdzas rnams rab tu chags pas blang bar mi bya'o/ /gang las sbyin sreg gi mthar klu'i bzhon pa dang lhan cig 'phur bar 'gyur ro/ /rig pa 'dzin pa rnams kyi rgyal por 'gyur ro/ /klu'i dbang po rgyal</text></item>
<item><p>271b2</p><section>rgyud</section><text>po thams cad kyang rjes su 'brang zhing bran bzhin du gnas so/ /bar gyi bskal pa sum cur 'tsho bar 'gyur ro/ /rang dbang du spyod par 'gyur ro/ /'gro ba la thogs pa med do/ /'phags pa spyan ras gzigs dbang phyug mngon sum du mthong ste/ de'i spyi bo la reg</text></item>
<item><p>271b3</p><section>rgyud</section><text>par mdzad do/ /reg pa tsam gyis mngon par shes pa lngar 'gyur ro/ /nges par sangs rgyas nyid du lhag par 'gro bar byed do/ /gzhan yang mchog gi sgrub pa'i cho ga'i sgrub thabs su 'gyur ba ni sngar bzhin du gang gA'i klung du zhugs nas bil ba'i shing gi rang bzhin gyi</text></item>
<item><p>271b4</p><section>rgyud</section><text>shing gcig nyid kyis gru'i bzhon pa byas nas shin tu brtan pa legs par byas pa der mngon par 'dzegs nas bil ba'i shing gi rang bzhin gyi skya ba des gru de'i rjes su sgrub pa po ches mkhas shing gsal ba nyid kyis g.yab par bya ste/ gang gA'i klung chen po yongs su mi dor bar</text></item>
<item><p>271b5</p><section>rgyud</section><text>kun nas thad ka'am rgyun g.yab par bya'o/ /de nas rtsa ba'i rig pa bzung nas sam/ snying po'am/ nye ba'i snying po'am/ yi ge gcig pa'am/ khro bo'am/ pho nya'am/ ring du rjes su 'brang ba'am/ gzhan gang yang rung ba'i sngags bzung nas ras ris</text></item>
<item><p>271b6</p><section>rgyud</section><text>kyi thu bo de nyid du/ zhal nub tu phyogs par bzhag nas bdag nyid dang po zhal shar du phyogs la/ phyis ni ji ltar 'dod par bya'o/ /'o ma dang / nas zan dang / 'bras bu bza' ba'am/ chu'am/ pad+ma'i rtsa ba dang / 'bras bu bza' zhing / smra ba bcad de/ dus</text></item>
<item><p>271b7</p><section>rgyud</section><text>gsum du khrus bya zhing / gos lan gsum brjes te/ shin tu dkar ba'i las kun du spyod cing shin tu dkar ba'i blo dang ldan pas dang po re zhig ras ris kyi spyan sngar ji ltar nye bar bstan pa bzhin du sngar cho ga mthong bas rig pa 'bum phrag bcu bzlas par bya'o/ /de nas gal te rtsa</text></item>
<item><p>272a1</p><section>rgyud</section><text>ba'i rig par 'gyur ro/ /de nas stong phrag drug cu bzlas pa'i mthar gru rgya mtsho chen por 'gro bar 'gyur ro/ /de nas sgrub pa'i yo byad rnams bsdus te sngar gnas de nyid du gzhag par bya'o/ /de nas gru'i bzhon pa rgya mtsho chen por 'gro ba na/ 'jigs</text></item>
<item><p>272a2</p><section>rgyud</section><text>par mi bya zhing / bzlog par mi bya'o/ /sgrub pa po'i dbang las ma gtogs par bzlog par nus pa yang ma yin no/ /de nas dpag tshad stong du gnas pa'i rgya mtsho chen por yang yud tsam gyis 'jug par byed do/ /lam thung na lta ci smos/ der zhugs nas chu'i steng du</text></item>
<item><p>272a3</p><section>rgyud</section><text>sgrub pa'i las brtsam par bya'o/ /de nas me thab sngar gyi rnam pa'am rdza mkhan gyis byas pa'i sa'i snod du seng ldeng gi me sbar la nA ga ge sar gyi ze 'bru dang / me tog tsan+dan dkar po dang / ga pur dang bsres pa'i sreg blugs ches nyung ba'am/ ches mang ba'i tshad kyang</text></item>
<item><p>272a4</p><section>rgyud</section><text>rung ste/ sngar bzhin du rtsa ba'i rig pas 'bum phrag drug cu sbyin sreg bya'o/ /sbyin sreg byed pa na/ lang ka'i grong na gnas pa'i srin po gzugs sna tshogs 'dzin pa rnams hA hA zhes sgrogs pa dang / klu'i grong longs spyod ldan na gnas pa'i klu'i rgyal po rnam pa sna</text></item>
<item><p>272a5</p><section>rgyud</section><text>tshogs pa'i gzugs 'chang ba/ ches zhi ba dang / ches khro ba rnams langs te klu dang srin po rnams kyang 'di skad ces smra'o/ /khyed bzhengs shig bzhengs shig /bdag cag gi rje bo mdzod cig ces so/ /de bzhin du lha ma yin dang / gnod sbyin dang lha dang / lto</text></item>
<item><p>272a6</p><section>rgyud</section><text>'phye chen po dang / grub pa dang / mi ma yin pa thams cad kyang rab tu chags par byed mod kyi ldang bar mi bya'o/ /de nas rig pa 'dzin pas sngags bzla zhing lag pa g.yon pa'i sdigs mdzub kyis bsdigs par bya'o/ /de nas rnam par byol zhing phan tshun rab tu 'bros la</text></item>
<item><p>272a7</p><section>rgyud</section><text>'jigs par byed do/ /de nas sbyin sreg gi mthar gru des sgrub pa po de khyer nas skad cig la 'og min gyi gnas su 'gro bar byed do/ /'jig rten gyi khams gzhan du'ang 'gro zhing 'ong bar byed do/ /byang chub sems dpa'i sems shes par 'gyur ro/ /mngon</text></item>
<item><p>272b1</p><section>rgyud</section><text>par shes pa lnga dang / rdzu 'phrul chen po dang / mthu chen po dang ldan par 'gyur ro/ /'phags pa spyan ras gzigs dbang phyug rtag tu mthong bar 'gyur ro/ /klu thams cad dang / srin po thams cad dang / gnod sbyin thams cad dang / lha thams cad dang /</text></item>
<item><p>272b2</p><section>rgyud</section><text>lha ma yin thams cad dang / sems can thams cad kyang 'di'i dbang du 'gyur te/ bka' bzhin byed pa la bzhag nas sangs rgyas dang byang chub sems dpa' thams cad dang / rang sangs rgyas dang 'phags pa nyan thos rnams 'di'i sngags grub pa de rnams kyang 'di la</text></item>
<item><p>272b3</p><section>rgyud</section><text>byams pa'i bdag nyid du 'gyur ro/ /rjes su 'dod par 'gyur ro/ /sems can thams cad kyis mi tshugs par 'gyur ro/ /gzhan yang las kyi cho ga mchog sgrub thabs su 'gyur ba ni bil ba'i shing la gru bo che'i bzhon pa byed du gzhug ste/ shing gcig gi bzhon</text></item>
<item><p>272b4</p><section>rgyud</section><text>pa'am/ bsdus pa'ang rung ste gnas chen po bya'o/ /gang gA'i dbus kyi gling der gnas pa'i gru'i bzhon par skyes bu brgya nyi shu lag na sgron me thogs pa rnams gru'i bzhon pa la 'dzegs te gos dkar po gyon zhing srung ba byas pa ras ris kyi thu bo sngar gyi cho gas kun du bzhag</text></item>
<item><p>272b5</p><section>rgyud</section><text>pa'i spyan sngar gzhag par bya'o/ /de nas ras ris la mchod pa chen po byas nas nA ga ge sar gyi phye ma rnams dang gur gum dang / tsan+dan dkar po dang / ga pur bsres pa dang / seng ldeng gi sreg blugs stong phrag sum cu rtsa drug sbyin sreg bya'o/ /de nas sbyin sreg gi mthar</text></item>
<item><p>272b6</p><section>rgyud</section><text>gru de skad cig tsam gyis tshangs pa'i 'jig rten du 'gro zhing 'ong bar 'gyur te ji ltar 'dod pa bzhin du rnam par rgyu'o/ /'phags pa spyan ras gzigs dbang phyug mthong bar byed do/ /mthong ba tsam las thob par 'gyur ro/ /mngon par shes pa lnga dang yun ring du 'tsho</text></item>
<item><p>272b7</p><section>rgyud</section><text>zhing bskal pa chen por gnas par 'gyur ro/ /rig pa 'dzin pa'i 'khor los sgyur ba'i rgyal po chen por 'gyur ro/ /mar me 'dzin pa de rnams kyang 'di'i rig pa 'dzin pa grub par 'gyur ro/ /lhan cig spyod pa de rnams dang / thabs cig tu ji ltar</text></item>
<item><p>273a1</p><section>rgyud</section><text>'dod pa bzhin du rnam par rgyu zhing / rang dgar 'gro bar 'gyur ro/ /sangs rgyas bcom ldan 'das rnams mchod pa dang / bsnyen bkur gyis mngon par dgyes par 'gyur ro/ /mthar yang sangs rgyas nyid du nges par 'gyur ro/ /gzhan yang las kyi</text></item>
<item><p>273a2</p><section>rgyud</section><text>cho ga'i sgrub thabs dam par gyur pa ni/ chu klung 'gram mam rgya mtsho'i ngogs/ /de bzhin kha ba can gyi rir/ /ri yi rgyal po 'bigs byed de/ /der ni las mchog bsgrub par bya/ /sa h+ye ma la ya nyid dang / /ri bo spos kyi ngad ldang dang / /bya rgod phung po'i ri rgyal du/ /las kyi</text></item>
<item><p>273a3</p><section>rgyud</section><text>mchog ni bsgrub par bya/ /rgya mtsho chen po'i brag dang ni/ /shing sogs me tog ldan pa ste/ /rgyal bas gsungs pa'i sngags rnams ni/ /phyogs 'di rnams su bsgrub par bya/ /rnam par dben pa'i phyogs gtsang ma/ /bas mtha'i grong gi chos bzhi la/ /mi smra reg pa</text></item>
<item><p>273a4</p><section>rgyud</section><text>spangs nas ni/ /rtag tu gci ba bya ba yin/ /lus la lha gnas bshang ba dang / /brtul zhugs can dag gtsang sbra bya/ /reg na gzhon sha can rnams 'dod/ /srog chags spangs pa'i sa rnams ni/ /gsum po tshul bzhin blangs nas ni/ /rtag pa kho nar bshang lam la'o/ /de</text></item>
<item><p>273a5</p><section>rgyud</section><text>bzhin gnyis ka'i mthar lag pa/ /sngags pas rtag tu sa dag ni/ /sngar bstan pa dag blangs nas ni/ /zlos bos rtag tu rkang pa nyid/ /g.yas dang de las gzhan pa ni/ /phan tshun nyid du kun bzhag nas/ /'bad pas rkang pa bkru bar bya/ /rgya cher sngar ni brjod pa bzhin/ /</text></item>
<item><p>273a6</p><section>rgyud</section><text>sngags zlos po yi gtsang sbra yang / /dri nga med pa'i gtsang sbra ste/ /rtag tu thub pa nyid kyis gsungs/ /'di dag mdor bsdus bstan pa yin/ /rgyud rnams kun du mthong ngo zhes/ /mnga' bdag thub pa nyid kyis gsungs/ /de nas zlos pos nye reg bya/ /sdom brtson dngos</text></item>
<item><p>273a7</p><section>rgyud</section><text>grub las la dga'/ /sngar brjod pa yi cho ga yis/ /yid kyi nang gi dag pa yin/ /gtsang sbra rnam pa lnga ru brjod/ /sngags pas sngags rnams thams cad du/ /lus kyi gtsang sbra de bzhin du/ /ngag yid kho nar rab tu bsgrags/ /bzhi pa bden pa'i gtsang sbra ste/ /chu ni</text></item>
<item><p>273b1</p><section>rgyud</section><text>lnga par brjod par bya/ /bden pa'i chos ni khro ba thul/ /rgyud shes bstan bcos mthong ba dang / /phra mo'i de nyid don la mkhas/ /sngags shes las la grags pa dang / /rgyu yis nang la mkhas pa ste/ /de la dngos grub rnyed mi dka'/ /bden pa'i chos ni rnam spangs pa'i/ /</text></item>
<item><p>273b2</p><section>rgyud</section><text>pa'i tshig ni smra mi bya/ /bden pa thams cad rnam spangs pa'i/ /ma rungs rab tu ma rungs nyid/ /rnam par sdang dang 'khrugs bcas dang / /rtsub cing gnad ni 'gems pa dang / /bden pa'i chos ni rnam par nyams/ /sems can gzhan la gdung bar byed/ /phra ma</text></item>
<item><p>273b3</p><section>rgyud</section><text>nyon mongs can sems dang / /chos rnams thams cad spangs pa dang / /de bzhin 'tshe ba'i bdag nyid can/ /rtag tu khrims 'chal chos min spyod/ /sngags zlos pa yis spang bar bya/ /de bzhin nyid du grong gi chos/ /khro ba brnab sems 'byung ba yi/ /'jig rten pha rol</text></item>
<item><p>273b4</p><section>rgyud</section><text>'jigs pa rnams/ /blo ldan rang rgyal bse ru dang / /slar yang rtag tu nyon mongs dang / /sngon gyi sangs rgyas rnams kyis smad/ /de bzhin rtag tu smra ba/ /'jig rten dngos grub 'dod don gnyer/ /sa stengs smra nye bar smra/ /mi bzad dmyal ba chen por ltung / /</text></item>
<item><p>273b5</p><section>rgyud</section><text>sngon gyis nyes pa las de bzhin/ /dga' bas gshin rje'i 'jig rten du/ /rtag tu slar yang der gnas so/ /rtag tu smras nyer 'tsho ba/ /mi bzad ngan 'gror ltung bar 'gyur/ /thig nag rab tu tsha ba dang / /yang sos ral gri lo ma dang / /de bzhin shal ma la yi</text></item>
<item><p>273b6</p><section>rgyud</section><text>nags/ /der ni bskal pa mang por gnas/ /du smra ba'i skye bo ni/ /gsang sngags log par smra ba dang / /rmongs pas log par brjod pa yi/ /'byung po rnams la slu byed pa/ /de la grub pa ga la yod/ /de phyir rmongs pa las 'di yis/ /sngags kyi dngos grub</text></item>
<item><p>273b7</p><section>rgyud</section><text>ma mthong nas/ /sngags pa'i dngos grub med do zhes/ /'di skad du ni tshig smra ba/ /gang gis sangs rgyas bstan pa ni/ /sa stengs 'dir ni rab spangs pa/ /bskal pa bye ba mang po yis/ /de yis grub par ga la 'gyur/ /de phyir 'di ni mi bzad pa'i/ /'jigs</text></item>
<item><p>274a1</p><section>rgyud</section><text>chen mnar med 'tshed par 'gyur/ /yang sos dang ni thig nag dang / /rab tu tsha bar 'tshed pa dang / /sems can sdig sbrul la sogs pa/ /spangs pa'i sa phyogs 'dod par bya/ /'bras bu me tog yang dag ldan/ /dri med chu ni rab bsngags pa/ /sngags rig pas ni</text></item>
<item><p>274a2</p><section>rgyud</section><text>sngags bsnyen bya/ /yul gzhan rnams su bsgrags mi bya/ /lha yi gnas sam dur khrod dam/ /brtan pa'i mtshan ma gcig pa dang / /rtags gcig de bzhin bas mtha' ru/ /sngags rig sngags ni bsnyen pa bya/ /bdag dang grogs rnams bsrung byas nas/ /sngar</text></item>
<item><p>274a3</p><section>rgyud</section><text>spyad gsang sngags ldan pa dang / /sngags pas rtag tu sngags bzlas bya/ /dgon pa che mchog shing chen dang / /me tog 'bras bu la sogs 'byung / /ri yi rtse dang khung bu dang / /chu yi gnas ni gtsang mar bcas/ /'bab chu che 'gram yid 'ong bar/ /sngags rig pas</text></item>
<item><p>274a4</p><section>rgyud</section><text>ni sngags bsnyen bya/ /sngags shes nas ni nges rtogs byed/ /shar phyogs su yang chu klung che/ /lu hi ta 'gram dge ba dang / /de bzhin kA ma ru pa'i yul/ /grong mchog 'phel bar byed pa dang / /dma' ba gang du 'di 'gro mchog /'dug pa dang ni chu klung mchog /gnas</text></item>
<item><p>274a5</p><section>rgyud</section><text>der rtag tu zlos pa dang / /gtsang ma blo gros ldan pas bsten/ /sngon du bsnyen pa'ang der gyis shig /gang gA'i sgo ru las rnams kun/ /de bzhin rtag tu gang gA dang / /dug can pa ni phrad pa ru/ /rab tu sbyor ba kun nyid dang / /gtsang ma'i sngags kyis bzlas pa bya/ /dur</text></item>
<item><p>274a6</p><section>rgyud</section><text>khrod che dang gzhan nyid ni/ /zlos pos der ni rtag tu bzlas/ /dri med chu dang 'bab chu ni/ /srog chags rnams kyis spangs pa ru/ /de nyid phyir ni shin tu ni/ /mnyam gzhag sngags kyis bzlas pa bya/ /der ni 'jig rten bsam pa yi/ /bsod nams min pa cung zad</text></item>
<item><p>274a7</p><section>rgyud</section><text>mthong / /'on kyang sngags kyis nyer bstan pas/ /cung zad dus su 'dug par bya/ /de nas gzhan du 'gro bar bya/ /zla ba gzas zin dus der ni/ /dus ma bab na'ang dus cung zad/ /der 'dug bya yi gzhan du min/ /gzhan du sngags rig ci nus pas/ /</text></item>
<item><p>274b1</p><section>rgyud</section><text>de nas myur du 'gro bar bya/ /bde gshegs mchod rten bzhugs pa yi/ /sa stengs rnams su kun du 'dug /'jig rten mu stegs thams cad ni/ /lta ba ngan par lhung ba rnams/ /mu stegs can gzhan gnas rnams ni/ /sngags rig pas ni rtag tu spangs/ /sngags shes</text></item>
<item><p>274b2</p><section>rgyud</section><text>der ni mi bsdad do/ /skyes mchog blo gros rgyu ngan pa/ /rgyal ba mchog gis gang bzhugs dang / /rang rgyal bse ru lta bu dang / /byang chub sems dpa' skal ba che/ /rgyal mchog sras po nyan thos rnams/ /de rnams kun bzhugs sa stengs kyi/ /yul rnams kun</text></item>
<item><p>274b3</p><section>rgyud</section><text>du sngags shes pas/ /'bad pas sngon du bsnyen pa bya/ /mnyam par gzhag pas gsang sngags ni/ /gnas de ru ni bzlas par bya/ /gsungs pa'i gnas ni 'di rnams su/ /gsungs pa'i las rnams thams cad dang / /las kyi cho ga'i sgrub thabs</text></item>
<item><p>274b4</p><section>rgyud</section><text>rnams/ /'di rnams rnyed par ma gyur na/ /gang yang rung ba'i gnas der ni/ /gtsang mas sngon du bsnyen pa bya/ /dad cing mos pas sgrub thabs kyi/ /cho ga mchog gi las brtsam mo/ /dang po re zhig /bris sku'i thu bo zhal nub tu bstan nas bzhag ste/ bdag</text></item>
<item><p>274b5</p><section>rgyud</section><text>nyid shar du mngon par phyogs la grog mkhar gyi sa'am/ gang gA'i klung gi 'gram gyi sa blangs nas pu shel tse dang / tsan+dan dkar po dang / gur gum dang / ga pur rnams bsres la rma bya'i gzugs byas te/ de bris sku'i spyan sngar bzhag nas rtse mo ma bcad pa'i ku sha</text></item>
<item><p>274b6</p><section>rgyud</section><text>gtsang ma'i phyogs nas byung bas 'khor lo'i rnam pa byas nas bris sku'i spyan sngar lag pa g.yas pas bzung ste/ lag pa g.yon pas ni rma bya'o/ /dkar po'i zla ba nya ba'i mtshan phyed na bris sku la mchod pa chen po byas nas ga pur gyi bdug pa bsregs pa'i dri dang ji srid</text></item>
<item><p>274b7</p><section>rgyud</section><text>nam langs pa'i bar de srid du bzlas par bya'o/ /de nas nyi ma 'char ba'i dus kyi tshe de rma bya'i rgyal por 'gyur ro/ /'khor lo yang 'bar ro/ /bdag nyid lha'i phreng ba dang gos 'chang zhing rnam par brgyan pa dang / nyi ma 'char ka 'dra bar 'dod pa'i gzugs can du</text></item>
<item><p>275a1</p><section>rgyud</section><text>sangs rgyas dang byang chub sems dpa' thams cad la phyag byas te ras ris la bskor ba byas la ras ris blangs nas rma bya'i gdan de la 'dug na yud tsam gyis tshangs pa'i 'jig rten las 'da' bar byed do/ /rig pa 'dzin pa bye ba khrag khrig brgya stong phrag du</text></item>
<item><p>275a2</p><section>rgyud</section><text>mas yongs su bskor ba'i rig 'dzin gyi rgyal po 'khor los sgyur bar 'gyur/ bskal pa drug cu'i bar du 'tsho bar 'gyur ro/ /ji ltar 'dod par 'gro zhing / rab tu spyod par 'gyur ro/ /thogs pa med par 'gro'o/ /lha'i phun sum tshogs pa dang ldan par 'gyur ro/ /</text></item>
<item><p>275a3</p><section>rgyud</section><text>'phags pa spyan ras gzigs dbang phyug mngon sum du mthong bar 'gyur ro/ /de nyid 'di'i dge ba'i bshes gnyen du 'gyur ro/ /mthar yang sangs rgyas nyid thob par 'gyur ro/ /de bzhin du dbyig pa dang / ril ba spyi blugs dang / mchod phyir thogs dang / ldong</text></item>
<item><p>275a4</p><section>rgyud</section><text>ros dang / gi wang dang / ral gri dang / lcags mda' dang / mtshon rtse gcig pa dang / dgra sta dang / mtshon cha'i khyad par rnam pa sna tshogs pa/ sa'i rang bzhin gyi khyad par dang / rkang gnyis pa dang / rkang ba bzhi pa dang / bya dang / bzhon pa'i khyad par seng ge dang /</text></item>
<item><p>275a5</p><section>rgyud</section><text>stag dang / gzig la sogs pa rnams grog mkhar gyi sa dri zhim po'i dri zhim bsres pa las byas pa'am/ stan dang / bzhon pa dang / mal cha dang / gdugs dkar po dang / cod pan dang / rgyan gyi bye brag thams cad dang / rin po che'i bye brag thams cad dang / rab tu byung</text></item>
<item><p>275a6</p><section>rgyud</section><text>ba'i yo byad kyi bye brag thams cad la bgrang phreng dang / /mchil lham dang / lhung bzed dang / chos gos dang / khab dang / gri la sogs pa rgyal gyi lcags las byas pa'am/ gzhan yang gang cung zad sems can gyi yo byad snod la sogs pa rgyal gyi lcags</text></item>
<item><p>275a7</p><section>rgyud</section><text>las byas pa'am/ grog mkhar gyi sa'am/ chu klung gi sa las byas pa de thams cad pa'i rnam lngas bkrus nas mngon par bsang gtor byas te snga ma bzhin du sbyor ba'i sngags sam/ yi ge gcig pa'i sngags sam/ sngags gzhan gang yang rung ba brgya rtsa brgyad mngon</text></item>
<item><p>275b1</p><section>rgyud</section><text>par bsngags pa byas nas rtog pa'i rgyal po 'dir gsungs pa ma gtogs pa sgrub pa'i cho ga'i rig pa ji ltar 'dod pa dang / ji ltar mngon par dga' bas bdag nyid srung zhing grogs po yongs su bskyab par byas pa/ shin tu gsang thub cing sngags dang rgyud shes pa/</text></item>
<item><p>275b2</p><section>rgyud</section><text>sngar bstan pa'i gnas su bris sku zhal nub tu bstan la bzhag ste bdag nyid sngar bzhin du'o/ /bris sku la mchod pa chen po byas nas gtso bor ga pur gyi bdug pa bsregs te sngar bstan pa'i mtshon cha dang yo byad dang sems can gyi khyad par rnams sngar bstan pa'i bcos mar</text></item>
<item><p>275b3</p><section>rgyud</section><text>byas la/ yar ngo'i zla ba nya ba'i mtshan mo rdzas de rnams gang rung blangs te mtshan mo ji srid du bzlas pa byas na nyi ma 'char ba'i dus kyi tshe bar skabs 'dir bris sku la 'od zer gyi phreng ba chen po kun du mthong ngo / /gal te sgrub pa po bzhon pa'i khyad par blangs par gyur na/ de la</text></item>
<item><p>275b4</p><section>rgyud</section><text>zhon nas ji ltar 'dod par 'gro bar 'gyur ro/ /gal te rgyan gyi khyad par ram/ mtshon cha'i khyad par blangs pa'am/ bcangs pas rig pa 'dzin pa'i rgyal po chen por 'gyur ro/ /ji ltar 'dod pa bzhin 'gro zhing / lha'i lus can nyi ma shar ba dang mtshungs pa 'od</text></item>
<item><p>275b5</p><section>rgyud</section><text>zer chen po'i phreng ba dang ldan pa glog ltar gsal ba'i sku/ rig pa 'dzin pa thams cad kyi mnga' bdag /ring du 'tsho zhing bskal pa chen por gnas pa rig pa 'dzin pa bye ba khrag khrig brgya stong phrag du mas yongs su bskor lha'i nor bu rin po che'i gzhal yas khang na spyod pa/</text></item>
<item><p>275b6</p><section>rgyud</section><text>sngar yongs su brtags pa'i sa'i rang bzhin gyi bzhon pa gang gis grub pa de nyid mthu chen por 'gyur te/ de nyid 'di'i bzhon pa dang / de nyid 'di'i grogs po ste/ gzhan gyi sngags kyi dngos grub bzlog par gyur pa bdag gi sngags kyi dngos grub kun tu sbyar bar byas pa/</text></item>
<item><p>275b7</p><section>rgyud</section><text>byams pa'i bdag nyid can/ phan par 'dod pa rtag tu rjes su bcings pa/ de nyid 'di'i mtshon cha dang / rgyan dang / rin po che'i bye brag dang / stan dang / mal cha dang / sems can la sogs pa gang yin pa de nyid 'di'i bsrung ba dang / bskyab pa dang / sba</text></item>
<item><p>276a1</p><section>rgyud</section><text>ba chen po rtag tu rjes su 'brel bar 'gyur ro/ /mthu chen po dang brtson 'grus chen po dang / lus chen por 'gyur ro/ /'phags pa spyan ras gzigs mngon sum du mthong zhing legs so zhes bya ba gnang ste spyi bor byugs nas ji srid byang chub snying</text></item>
<item><p>276a2</p><section>rgyud</section><text>bo rjes su thob kyi bar du dge ba'i bshes gnyen mdzad de/ stobs bcu po rnams nges par kun nas thob ste mchod pa'i 'os su'ang 'gyur ro/ /sems can rnams kyis zil gyis mi non pa dang / 'byung po thams cad kyis mi tshugs par 'gyur ro/ /yang dag</text></item>
<item><p>276a3</p><section>rgyud</section><text>pa'i mtha'i rigs rgyun mi gcod pa dang / sa thob par yang 'gyur ro/ /stobs bcu dang byang chub sems dpa' nyid du nges pa dang ting nge 'dzin du 'gyur ro/ /mdor bsdus nas las mchog thams cad dang / gnas mchog la gnas pas ras ris mchog gi spyan sngar</text></item>
<item><p>276a4</p><section>rgyud</section><text>mchod pa mchog la mngon par dga' bas las mchog gzhan nyid bya'o/ /rig pa 'dzin pa nyid nam mkha' la 'gro ba dang / byang chub sems dpa'i rjes su 'jug pa dang / mngon par shes pa lnga dang / sa rjes su thob par byed pa nyid dang / lus 'di nyid</text></item>
<item><p>276a5</p><section>rgyud</section><text>kyis 'jig rten gyi khams su kun du 'gro ba nyid dang / stobs bcu'i rgyud yongs su rdzogs par byed pa nyid kyi phyir dang / 'phags pa byams pa mngon sum du mthong ba nyid kyi phyir dang / chos bstan pa don yod pa nyid kyi phyir dang / sangs rgyas kyi gdung rgyun mi</text></item>
<item><p>276a6</p><section>rgyud</section><text>gcod pa nyid kyi phyir dang / thams cad mkhyen pa'i ye shes kun du gnon cing rjes su thob par byed pa nyid kyi phyir dang / chos kyi sprin rnam par 'byor pa la rjes su 'jug pa nyid kyi phyir dang / nyon mongs pa'i yongs su gdung ba med cing bdud rtsi'i char gyi rgyun gyis</text></item>
<item><p>276a7</p><section>rgyud</section><text>rab tu zhi ba nyid kyi phyir dang / 'jig rten rjes su 'dzin pa la rab tu 'jug cing nan tan byed pa nyid kyi phyir dang / de bzhin gshegs pa'i chos kyi tshul srung ba nyid kyi phyir dang / de bzhin gshegs pa'i gsung don yod par byed pa nyid kyi phyir dang / sngags kyi spyod</text></item>
<item><p>276b1</p><section>rgyud</section><text>pa'i sgrub pa'i thabs kyi cho ga rab tu sgom pa nyid kyi phyir dang / sangs rgyas dang / byang chub sems dpa' thams cad dang / rang sangs rgyas dang / 'phags pa nyan thos bdag nyid chen po rnams 'byung ba nyid kyi phyir/ rtog pa'i rgyal po 'di bsgrub par bya ste/ sngags</text></item>
<item><p>276b2</p><section>rgyud</section><text>kyi mthu rab 'byam dang ldan pa ras ris thu bo spyan snga dang nye bar 'dug nas 'jig rten pa dang / 'jig rten las 'das pa thams cad kyi sngags kyi cho ga dang / rgyud thams cad du rnam pa sna tshogs pa'i lam ste/ mdor na 'dir rtog pa gzhan du gsungs pa'i las rnams kyis</text></item>
<item><p>276b3</p><section>rgyud</section><text>kyang ras ris kyi rgyal po 'di bsgrub par bya ste/ myur du de rnams kyi dngos grub tu 'gyur te gang ngas bstan pa de dag gdon mi za bar 'grub par 'gyur ro/ /byang chub sems dpa'i sde snod phal po che theg pa chen po shin tu rgyas pa'i mdo sde bcom ldan 'das ma 'phags ma sgrol</text></item>
<item><p>276b4</p><section>rgyud</section><text>ma ral pa gyen brdzes kyi rtsa ba'i cho ga las/ ras ris mchog gi sgrub pa'i le'u ste brgyad pa rdzogs so// //de nas bcom ldan 'das shAkya thub pas slar yang 'khor gyi dkyil 'khor chen po de la gzigs nas byang chub sems dpa' chen po la bka' stsal pa/ sems</text></item>
<item><p>276b5</p><section>rgyud</section><text>dpa' chen po khyod kyi ras ris kyi cho ga bar ma'i las kyi cho ga'i sgrub thabs bar ma yod do/ /de mdor bsdus nas bshad par bya yis/ legs par yid la gyis shig dang bshad par bya'o/ /de nas yang byang chub sems dpa' sems dpa' chen po spyan ras gzigs</text></item>
<item><p>276b6</p><section>rgyud</section><text>dbang phyug gis bcom ldan 'das la 'di skad ces gsol to/ /bcom ldan 'das ston pa 'jig rten la thugs brtse ba can/ sems can thams cad la phan par dgyes pa/ bdag cag la thugs brtse ba'i don dang / ma 'ongs pa'i skye bo rnams la gzigs nas</text></item>
<item><p>276b7</p><section>rgyud</section><text>gang de'i dus la bab par dgongs na de gsung du gsol/ de skad ces gsol pa dang / byang chub sems dpa' sems dpa' chen po spyan ras gzigs dbang phyug la bcom ldan 'das kyis 'di skad ces bka' stsal to/ /sems dpa' chen po nyon cig /dang po re zhig</text></item>
<item><p>277a1</p><section>rgyud</section><text>tshul khrims dang brtul zhugs dang / gtsang sbra'i kun du spyod pa dang / nges par sdom pa dang / bzlas pa dang / sbyin sreg dang / bsam gtan dang / cho ga dang / gang du rab tu gnas pa ste/ sems can thams cad kyi spyod pa sgrub pa'i las</text></item>
<item><p>277a2</p><section>rgyud</section><text>'bras bu dang bcas shing don med par mi 'gyur ba dang / sngags thams cad kyi rab tu sbyor ba'i dngos grub 'grub par 'gyur ba de gang zhe na/ de ngas bshad kyis sems dpa' chen po nyon cig /dang po re zhig rig pa'i brtul zhugs dang / tshul khrims yang</text></item>
<item><p>277a3</p><section>rgyud</section><text>dag par blang ba dang po nyid du yang dag par blangs te/ dang po re zhig dkyil 'khor gyi slob dpon gyis nye bar bstan pa'i dam tshig la yang dag par rjes su 'jug par bya'o/ /khyod kyis rtog pa'i rgyal po gsungs pa/ sngar nges par bstan pa gsal ba/ yid gzhungs</text></item>
<item><p>277a4</p><section>rgyud</section><text>pa dang ldan pa/ slob dpon du dbang bskur ba thob pa/ khyod kyis bstan pa'i cho ga shes pa/ mkhas pa/ gsal ba/ chos dang ldan pa/ bden par smra ba/ spro ba che ba/ byas pa gzo ba/ brtan pa/ sems bzang pa/ ha cang mi rgan cing ha cang mi gzhon pa/ rnyed</text></item>
<item><p>277a5</p><section>rgyud</section><text>pa dang / bkur sti thams cad la 'dod pa med pa/ tshangs par spyod pa/ snying rje dang ldan pa/ rnyed pa tsam gyis sam longs spyod rgyur ram/ rjes su chags pa'i rgyur yang mi smra na/ shin tu chung ngu tsam nyid dang / rnyed pa dang / rmongs pa'i rnam pa lta smos/ dam</text></item>
<item><p>277a6</p><section>rgyud</section><text>bcas pa brtan pa dang / 'byung po thams cad la mnyam pa nyid du snying brtse ba dang ldan pa dang / sbyin pa dang tshul khrims dang / sngar spyad pa byas pa khyod kyi gsang ba'i rig pa dang / sngags rjes su zlos pa dang / rig pa sngon du bsnyen pa byas pa khyod kyi dkyil 'khor du</text></item>
<item><p>277a7</p><section>rgyud</section><text>yang dag par zhugs pa/ 'jig rten shes pa/ yang dag par rjes su 'dzin par byed pa/ 'bras bu dang ldan zhing mkhas pa/ legs pa la rab tu zhugs pa/ mi 'jigs shing mi gnod la/ chags pa med pa/ dpa' ba/ brtson 'grus brtan pa/</text></item>
<item><p>277b1</p><section>rgyud</section><text>nad med pa ste/ nad gang gis las su mi rung ba'i ngang tshul can dang / rigs che zhing mtho bar rab tu skyes pa zhes pa/ yon tan 'di rnams dang ldan pa ni dkyil 'khor gyi slob dpon du 'gyur te/ sgrub pa po yang de dang 'dra ba'am/ yan lag cung zad ma rdzogs</text></item>
<item><p>277b2</p><section>rgyud</section><text>pa'o/ /de lta bu'i dkyil 'khor gyi slob dpon la mchod pa byas nas 'di'i don du gsol ba gdab par bya ste/ slob dpon gyis byang chub sems dpa' sems dpa' chen po'i rig pa dang sngags dang bcom ldan 'das ma de'i dkyil 'khor gyi dam tshig la rjes su 'jug</text></item>
<item><p>277b3</p><section>rgyud</section><text>par 'tshal na bdag cag la rjes su brtse ba'i don dang / phan pa'i thugs bskyed nas de slob dpon gyis gsung du gsol/ de nas dkyil 'khor gyi slob dpon gyis sngar bstan pa'i cho gas slob ma ji lta ba bzhin rim gyis brtags nas gzhug par bya zhing sngar bzhin du</text></item>
<item><p>277b4</p><section>rgyud</section><text>mngon par dbang bskur ba byin nas rig pa dang sngags byin la rim pa ji lta bar dam tshig bstan par bya'o/ /gsang chen dang / phyag rgya dang / rgyud dang / sngags dang las rnams kyang dus ring mo nyid nas yongs su brtags te/ bsam pa shes nas rgyud dang sngags la sogs</text></item>
<item><p>277b5</p><section>rgyud</section><text>pa dang / las rnams thams cad bstan par bya'o/ /gzhan du ma yin no zhes pa'i cho ga 'di rab tu bsgrags so/ /de nas slob mas dkyil 'khor gyi slob dpon la ji ltar nus pas gang gis slob dpon dgyes pa'am bdag nyid dang longs spyod kyang dbul bar bya'o/ /</text></item>
<item><p>277b6</p><section>rgyud</section><text>de nas dkyil 'khor gyi slob dpon des bu'i 'du shes nye bar gzhag par bya'o/ /bu bzhin du bskyang bar bya'o/ /ma bzhin longs spyod kyis nye bar bsdu bar bya'o/ /de nas sgrub pa po des rig pa dang sngags gang yang rung ba zhig bzung nas mtha' gcig tu song ste/ sngar</text></item>
<item><p>277b7</p><section>rgyud</section><text>bstan pa'i gnas rgya cher gong ma bzhin du sbyar bas rig pa la sogs pa de rnams nyid kyis spyan drang ba dang / gshegs su gsol ba dang / mar me dang / dri dang / bdug pa dang / gtor ma dang / lha bshos dag dkyil 'khor du gsungs pa'i cho ga nyid kyis</text></item>
<item><p>278a1</p><section>rgyud</section><text>rgyas par byas te spyan drangs nas gdan phul ba thun mtshams gsum du khrus gsum bya zhing gos lan gsum brjes te nyi ma so so la bzlas pa bya'o/ /de la thun mtshams kyi dus zhes bya ba ni mtshan mo'i mtha' nas brtsams te ji srid nyi ma 'char ba'i dus</text></item>
<item><p>278a2</p><section>rgyud</section><text>tsam gyi bar 'di la dang por bshad do/ /nyi ma gung ni nyi ma shar ba'i mthar dus tsam gyi tshad kyi mtshams nyi ma'i dkyil 'khor nam mkha' la yang dag par brten pa ni cho ga shes pas gung gi thun mtshams su shes par bya'o/ /nub pa'i dus su yang lhag ma bzhi cha tsam</text></item>
<item><p>278a3</p><section>rgyud</section><text>thun mtshams gsum par brjod par bya'o/ /slob dpon mkhas pa bshes gnyen can/ /tshul khrims brtul zhugs yang dag ldan/ /chen po'i rigs su 'khrungs pa dang / /kun nas brtson 'grus brtan pa ni/ /sngags dang rgyud sogs yang dag ldan/ /bya ba kun</text></item>
<item><p>278a4</p><section>rgyud</section><text>la blo gros byang / /phra zhing mkhas la tshad shes pa/ /chos kyi dbyings ni rtag tu 'dzin/ /spro ba che zhing gzi brjid ldan/ /'jig rten chos la ltos pa med/ /thub pa mchog gi chos la dad/ /'jig rten pa rnams dor ba dang / /bzlas pa bya zhing rnam dben byas/ /sngon</text></item>
<item><p>278a5</p><section>rgyud</section><text>du bsnyen pa rjes brten pa/ /byang chub sems dpa'i gsang sngags shes/ /de las gzhan pa'i rkyen rnams mthong / /sangs rgyas kyis gsungs gsang sngags dang / /'jig rten pa yi rab sbyor shes/ /srung ba byas shing mthu brtan pa/ /gtsang sbra'i kun spyod la rtag dga'/ /</text></item>
<item><p>278a6</p><section>rgyud</section><text>sangs rgyas nye bstan lam la ni/ /kun nas rjes su 'jug pa dang / /gsang sngags rgyal bas gsungs pa yin/ /gsang sngags zlos la rtag tu brtson/ /rtag tu mthong chos 'bras bu dang / /'jig rten pha rol de bzhin nyid/ /sdig pa kun la 'jigs pa dang / /phra</text></item>
<item><p>278a7</p><section>rgyud</section><text>mo tsam la'ang de bzhin no/ /gtsang zhing mkhas la le lo med/ /yid gzhungs blta na sdug pa dang / /stobs bcu pas bshad sngags gang dang / /de bzhin kho nar rgyal sras dang / /'jig rten pa yi sngags gang nyid/ /rdo rje pad+ma'i rigs dag la'ang / /de la rtag tu</text></item>
<item><p>278b1</p><section>rgyud</section><text>ngal bar byas/ /gzhung dang bstan bcos don 'dzin pa/ /nad med nus pa med min pa/ /rga dang nad ni rnam par spangs/ /de bzhin bshes gnyen can sngags grub/ /kun nas myur du byed pa dang / /mtha' yi ring min zhing de bzhin/ /tshangs par spyod cing shes</text></item>
<item><p>278b2</p><section>rgyud</section><text>rab che/ /khyad par du ni shes pa dang / /gcig tu 'du 'dzi med pa dang / /dpa' zhing dbang bskur thob pa dang / /de 'dir byang chub pha rol son/ /srid pa zhi bar byed la brtson/ /de bzhin nyid du rig sngags bya/ /mthu chen 'jig rten shes pa dang / /</text></item>
<item><p>278b3</p><section>rgyud</section><text>'gro ba sems can rjes sems pa/ /dpal nyid dang ni rab tu ldan/ /sbyin dang 'byung po phan la dga'/ /de bzhin khyad 'phags slob dpon la/ /rtag tu gsol ba gdab par bya/ /des ni dkyil 'khor bris pa yi/ /sngags kyi dngos grub ster bar byed/ /de nyid</text></item>
<item><p>278b4</p><section>rgyud</section><text>kyis ni dbang bskur gyis/ /'bras bu chen po sbyin par 'gyur/ /dngos grub 'dod pa'i slob mas kyang / /thub pa bzhin du rtag tu mchod/ /de yi gsung ni mi 'gom pa/ /slob mas 'bad pas bya ba yin/ /ji ltar 'byor cing bdog pa yi/ /longs spyod de</text></item>
<item><p>278b5</p><section>rgyud</section><text>la dbul bar bya/ /nyung ngu tsam mam mang yang rung / /gang gis mnyes par 'gyur ba dang / /lus ni 'tsho ba'i rgyu yi phyir/ /pha la nor ni ster ba ltar/ /de bzhin slob ma chos shes pas/ /slob dpon la ni nor dbul bya/ /mtha' yi dbang phyug dngos grub</text></item>
<item><p>278b6</p><section>rgyud</section><text>thob/ /tshe dang de bzhin nad med dang / /rgyas pa'i 'gro ba thob par 'gyur/ /slob mas bla ma de mchod na/ /de yi sngags rnams 'grub par 'gyur/ /lam dang cho ga nyer mthong dang / /bsnyen pa las kyang brten pa las/ /de bzhin ri mor byas</text></item>
<item><p>278b7</p><section>rgyud</section><text>mchod las/ /sangs rgyas thams cad dgyes par 'gyur/ /de bzhin rgyal mchog sras rnams dang / /lha rnams thams cad dgyes par 'gyur/ /bla ma rtag tu bsnyen bkur na/ /bla ma sngags rnams mthong ba yis/ /'di dag thams cad brtan par</text></item>
<item><p>279a1</p><section>rgyud</section><text>'gyur/ /sgrub pos sngon dang thog mar ni/ /dam tshig la ni rjes 'jug bya/ /dman nam de dag mnyam yang rung / /gal te ches mchog gyur pa yang / /rmongs pa'am lhag par khro ba yis/ /rtag tu bla ma brnyas mi bya/ /des kyang</text></item>
<item><p>279a2</p><section>rgyud</section><text>rgyud 'dir de la ni/ /man ngag rtag tu sbyin par bya/ /gang tshe sngags kyi dngos grub byin/ /'dis ni ser sna byas pa min/ /sngar bstan slob ma de la ni/ /man ngag rtag tu sbyin par bya/ /gang tshe sngags kyi dngos grub byin/ /lus can zhen pa 'phel byed</text></item>
<item><p>279a3</p><section>rgyud</section><text>pa'i/ /mig ni gang la yod gyur pa/ /de nyid slob ma nyid bya'o/ /slob dpon nam ni slob ma'i rgyur/ /phan tshun rjes su 'jug byed pa/ /gang du zhen pa'i rgyun skyong ba/ /'jam po'i rgyun ni 'dzin pa ste/ /de la sngags ni sbyin par bya/ /slob dpon de bzhin</text></item>
<item><p>279a4</p><section>rgyud</section><text>slob ma ni/ /slob ma bla mar mthong ba la/ /rtag tu spro bar 'gyur ba'am/ /gnyis kas dngos grub yang dag 'byor/ /de la rtag tu lam nyid dang / /sngags kyi spyod pa rjes bstan bya/ /gnyis kas pha dang bur shes pas/ /sngags ni 'bras bcas</text></item>
<item><p>279a5</p><section>rgyud</section><text>rjes 'jug pa/ /brtan dang dga' ba de bzhin thob/ /rtag tu slob mas bla ma ni/ /rab tu 'bad pas bsrung bar bya/ /bu ni bdag nyid chen po rnams/ /sangs rgyas chos rgyun mi 'chad 'gyur/ /de med mgon med de rnams la/ /ji skad gsungs pa'i</text></item>
<item><p>279a6</p><section>rgyud</section><text>sngags rnams sbyin/ /sems can bkren dang ma ning la'ang / /thams cad la ni khyad par du/ /sngags kyi spyod pa khyad par 'phags/ /tha ma mchog dang bar ma la/ /dus rnams kun tu bya ba'o/ /yongs su thob pa'i chos rnams la/ /rjes su gzung</text></item>
<item><p>279a7</p><section>rgyud</section><text>ba'i rgyun bya'o/ /'gro ba blo gros nges pa yi/ /'dod pa rnams la'ang rab sbyin bya/ /de phyir ji ltar 'dod pa'i sngags/ /slob ma nyid kyis blang bar bya/ /de nyid kyis ni nyer bstan pas/ /lam nyid yin no gzhan du min/ /dngos grub 'dod pas gang de la/ /</text></item>
<item><p>279b1</p><section>rgyud</section><text>pha ni pha rol song ba na/ /pha bzhin mgo bos phyag byas te/ /de nas ji ltar 'dod par 'gro/ /de nas 'dir ni song nas ni/ /mnyam par bzhag pas gsang sngags bzlas/ /slong mo slong ba'i rjes 'jug cing / /smra ba bcad de dus gsum bzlas/ /de ltar</text></item>
<item><p>279b2</p><section>rgyud</section><text>bstan pa nyid du 'gyur/ /ji lta'i lam la rab 'jug pa/ /de tshe rnam 'gyur de gcod pa/ /khang stong dang ni dgon pa che/ /ri bo che dang chu klung ngogs/ /gtsang dang ba lang gnas mtsho chen/ /rnam dben skye bo spangs pa bsten/ /lha khang dang ni shing</text></item>
<item><p>279b3</p><section>rgyud</section><text>drung dang / /mtshan gcig ri ni mthon po dang / /rgya mtsho che 'gram nyams dga' dang / /chu gling ngam ni gling rnams dang / /rnam pa sna tshogs sngar bstan pa'i/ /yul rnams sna tshogs yid 'ong ba/ /'di rnams las kyang phyogs gzhan du/ /mnyam</text></item>
<item><p>279b4</p><section>rgyud</section><text>par bzhag pas sngags bzlas bya/ /grogs po mtshan nyid ldan pa ni/ /sngags don nges pa'i rtog ge pa/ /ltas ni rnam pa de nyid shes/ /dpa' zhing g.yul las rnam rgyal ba/ /snying stobs ldan zhing bzod pa can/ /dad dang tshul khrims phun tshogs</text></item>
<item><p>279b5</p><section>rgyud</section><text>ldan/ /rgyal bas gsungs pa'i yul 'dir ni/ /rab bsngags mtshan nyid dang ldan pa/ /bzod dang ldan pa'i grogs po yis/ /'bad pa med par nyid kyis ni/ /las rnams rgyal ba 'grub par 'gyur/ /tho rangs mal nas langs nas ni/ /'bab</text></item>
<item><p>279b6</p><section>rgyud</section><text>chu mtsho chen las byung ba'i/ /srog chags med cing dri ma med/ /chu de nyid la khrus byas nas/ /sa dang ba byung phye ma yis/ /sngags shes lus ni dril phyis bya/ /de nas sngags kyis sbyang byas pa'i/ /chu nyid shin tu dri med la/ /zlos po brtson pas</text></item>
<item><p>279b7</p><section>rgyud</section><text>khrus bya'o/ /ha cang yun ring khrus mi bya/ /de nas langs la lag pa dag /sa dag gis kyang bkru bar bya/ /bdun dang bdun dang yang lan bdun/ /nyi shu rtsa gcig nye reg bya/ /yang der so shing kun du spyad/ /so sbyangs nas ni dor bar bya/ /de nas</text></item>
<item><p>280a1</p><section>rgyud</section><text>skyob la phyag byas shing / /'jig rten mgon la phyag byas nas/ /sngags rig mchod pa yid 'ong bya/ /bya ba sna tshogs bstod mchod kyis/ /yang dang yang du yang dag bstod/ /de bzhin dri zhim me tog gis/ /ston pa skyob la mchod yon</text></item>
<item><p>280a2</p><section>rgyud</section><text>dbul/ /sangs rgyas rnams la mgos phyag byas/ /de tshe slob mar gyur pa rnams/ /'jig rten mgon po de rnams kyi/ /spyan snga nyid du sdig pa bshags/ /bdag nyid dag kyang phul byas nas/ /ras ris spyan sngar 'khod par bya/ /ku sha'i khres</text></item>
<item><p>280a3</p><section>rgyud</section><text>la nye bar 'dug /sngags rig gnyis ka 'dug nas ni/ /mtshan nyid ji lta ba bzhin te/ /der ni bgrang phreng nyid kyis ni/ /rab tu 'bad pas bzlas pa bya/ /de tshe sngags gzhan mi bzlas so/ /cho ga dman pa yang spang zhing / /ha cang mchog kyang de bzhin</text></item>
<item><p>280a4</p><section>rgyud</section><text>no/ /bar ma bar ma'i las dag la/ /brtul zhugs can dag sngags bzlas bya/ /ha cang mthon po spang bar bya/ /gal te tshig ni dman pa'ang min/ /bar ma bar ma'i las rnams la/ /rab tu bsngags par rgyal bas gsungs/ /ha cang mtho</text></item>
<item><p>280a5</p><section>rgyud</section><text>min dma' ba min/ /bar mar rtag tu bzlas pa bya/ /sngon gyi sangs rgyas thams cad kyis/ /tshig ni dpal dang ldan par gsungs/ /gzhan gyi drung du mi bzlas shing / /gzhan gyi las lam rtag tu gsang / /bdag nyid rig pa'i yul du bzlas/ /</text></item>
<item><p>280a6</p><section>rgyud</section><text>sngags ni bar ma de bzhin du/ /bzlas pas rab tu 'byor bar 'gyur/ /sngags ni legs par thos pa 'ga'/ /dngos grub 'bring po 'dod pa nyid/ /sngags ni dge bar bzlas par bya/ /de phyir skye bo dang bral bar/ /sngags kyi de nyid don legs</text></item>
<item><p>280a7</p><section>rgyud</section><text>thos/ /tshogs dang bral zhing rnam dben par/ /zlos pa pos ni sngags bzlas bya/ /mtshan mo yi ni bzhi cha dang / /de yi phyed kyi phyed nyid kyi/ /skya rengs dmar po'i dus tsam ste/ /nyi ma'i dkyil 'khor shar ba na/ /thun ni dang por re bzhin</text></item>
<item><p>280b1</p><section>rgyud</section><text>du/ /thub pa'i skyes mchog gis gsungs so/ /dus kyi tshad ni bzhi yin te/ /bar mar yongs su bsgrags pa yin/ /de nas nyi ma phyed nub na/ /sngags kyi bzlas pa de tshe btang / /sngags zlos bor ba de yi tshe/ /mchod yon phul nas gshegs</text></item>
<item><p>280b2</p><section>rgyud</section><text>su gsol/ /brtul zhugs can gyis rnam gzhan spang / /de tshe bor ba'i gdugs lhag na/ /thub pa'i bstan la dge ba bya/ /shes rab pha rol phyin la sogs/ /dam pa'i chos ni klog pa dang / /sa bcu pa yi glegs bam ni/ /mchod dang klog pa</text></item>
<item><p>280b3</p><section>rgyud</section><text>rtag tu'o/ /de nas dus la bab gyur na/ /rang sngags sngags kyi mgon po dang / /thub pa skyes mchog phyag byas nas/ /de nas 'tsho ba la 'gro zhing / /de bzhin dus su spyod par ldan/ /dus su za zhing dbang po thul/ /sgrub po chos dang ldan pa</text></item>
<item><p>280b4</p><section>rgyud</section><text>dang / /sangs rgyas bstan la rab dad brtson/ /grong gzhan du ni 'jug pa na/ /mi smra gtsang sbra spyod la dga'/ /sems can rtag tu chos ldan pa'i/ /khyim du bsod snyoms dag la 'jug /zlos po srog chags med pa'i chu/ /tshos par grub pa</text></item>
<item><p>280b5</p><section>rgyud</section><text>gtsang mar 'dod/ /yang dag lta ba phun sum tshogs/ /sangs rgyas bstan la rab tu dad/ /de lta'i khyim du rtag tu ni/ /bsod snyoms don du slong mo blang / /dper na brtson pas go bgos te/ /nyam nga'i yul du rab tu 'jug /rtag tu dgra ni</text></item>
<item><p>280b6</p><section>rgyud</section><text>'joms par byed/ /dgra rnams kyis gzhom mi nus pa/ /de bzhin sngags pa slong mos 'tsho/ /rtag tu grong du 'jug pa na/ /de bzhin chags par 'os pa yi/ /gzugs sgra mthong na mi dge ba/ /'dod chags zhi ba'i don gyi phyir/ /</text></item>
<item><p>280b7</p><section>rgyud</section><text>mi sdug dge ba bsgom par bya/ /lang tsho'i rnam pas brgyan pa yi/ /bud med lus ni mthong nas kyang / /smad cing rul ba'i lus rnams ni/ /srin bus zos shing dur khrod gnas/ /lus kyi mi rtag sdug bsngal ba/ /mi gtsang dri mi zhim</text></item>
<item><p>281a1</p><section>rgyud</section><text>par bsgom/ /gang la byis pa rmongs pa yi/ /'gro ba lnga por 'gro zhing 'khor/ /las kyi srad bus brgyus pa ni/ /yun ring dus su mya ngan byed/ /mi shes sgrib pas rmongs pa ni/ /dmus long sdug bsngal rgyu can no/ /gang du</text></item>
<item><p>281a2</p><section>rgyud</section><text>blo ni phyin ci log /chags pas skye bo phongs par 'gyur/ /rnam pa sna tshogs las lam gyis/ /rnam pa du mar chags gyur pa/ /ring nas khyogs kyis 'gro ba ni/ /'gro dang 'ong ba spyod par byed/ /rtag pa nyid phyir rjes chags pa/ /'dzin pa'i kun</text></item>
<item><p>281a3</p><section>rgyud</section><text>du spyod pa spyod/ /gang du sems can mi dge dga'/ /lam du yun ring rgyu bar byed/ /zo chun khyud mo'i rnam pa bzhin/ /srid pa'i mtsho chung 'byung ba rnams/ /'gro ba de rnams mi bzad pa'i/ /sdug bsngal chu bos kun du g.yengs/ /de bzhin bud med sdug</text></item>
<item><p>281a4</p><section>rgyud</section><text>bsngal gyi/ /rtsa ba 'ba' zhig yin pa ru/ /sangs rgyas byang chub sems dpa' dang / /de bzhin nyan thos rang rgyal dang / /thub pa rnams kyis gsungs pa yin/ /srid pa'i rgya mtsho mi 'khrugs pa'i/ /mtsho chen 'di dag bskam par dka'/ /bud med sems</text></item>
<item><p>281a5</p><section>rgyud</section><text>kyis bslus pa yi/ /sems can gnas gang bying ba de/ /dmyal ba dud 'gro'i 'jig rten dang / /'jig rten lha ma yin/ /de bzhin mi yi 'jig rten nyid/ /lha yi 'gro bar 'gro bar bya/ /rtag tu kun nas yongs su 'khor/ /bud med</text></item>
<item><p>281a6</p><section>rgyud</section><text>chags pas bslus pa ni/ /'khor ba'i rgya mtsho btson ra yi/ /'dam rdzab chen por bying bar 'gyur/ /bud med chags pa'i blun po'i mi/ /ro la chags pa'i ce spyang bzhin/ /gang la sems can rtag dga' ba/ /mi bzad sdug bsngal bzod par</text></item>
<item><p>281a7</p><section>rgyud</section><text>byed/ /dkar po chos la nges par nyams/ /sangs rgyas bstan la rab tu gnas/ /srid pa'i mtsho yi sdug bsngal nyid/ /thams cad zlog par byed pa yin/ /sngags zlos pa la dga' zhing brtson/ /dbang cher grags shing yid dang ldan/ /gzi</text></item>
<item><p>281b1</p><section>rgyud</section><text>brjid ldan zhing sngags thub pa/ /de rnams la ni sdug bsngal med/ /yang dag sdom dang tshags bden shes/ /bla ma lha ma mchod pa byed/ /ma dang pha la gus pa rnams/ /gsum po rnams la sdug bsngal med/ /mi rtag sdug bsngal stong pa dang / /</text></item>
<item><p>281b2</p><section>rgyud</section><text>gzhan gyi don la rjes su bsnyen/ /bud med lus la 'byung po'i gzugs/ /de bzhin 'bras dang zug rngu dang / /blo ngan phung po'i lcags kyus zin/ /'khor ba las ni mi 'da' ba/ /rtag tu bud med chags gyur pa/ /de la dngos grub yod pa min/ /</text></item>
<item><p>281b3</p><section>rgyud</section><text>de la mchog 'gro yod ma yin/ /'gro ba 'bring yang yod ma yin/ /dngos grub chung ngu'ang yod ma yin/ /'dir ni zlos po khrims 'chal na/ /tshul khrims 'chal la thub dbang gis/ /sngags kyi dngos grub ma bstan to/ /mya ngan 'das grong 'gro</text></item>
<item><p>281b4</p><section>rgyud</section><text>ba yi/ /lam yang med cing phyogs dang bral/ /'dir ni byis pa smad pa la/ /sngags grub pa ni ga la yod/ /skye bo tshul 'chal 'di la ni/ /de la bde 'gro'ang yong ma yin/ /bde ba nyid la gzhol ba'ang med/ /de bzhin rgyal bas gsungs pa'i</text></item>
<item><p>281b5</p><section>rgyud</section><text>sngags/ /grub par 'gyur ba smos ci dgos/ /ta la'i shing gi mgo bo ni/ /gang tshe bcad na slar yang ni/ /sngon po nyid du mi 'gyur zhing / /myu gu slar yang nam zhig 'gyur/ /de bzhin sngags grub rmongs pa ni/ /tshul khrims 'chal zhing sdig pa'i las/ /</text></item>
<item><p>281b6</p><section>rgyud</section><text>rtag tu slar yang bud med chags/ /mi dge'i grogs dang phrad pa la/ /sngags kyi rgyal po ga la 'grub/ /de bas gang tshe zlos pa po/ /bde bar gshegs pas spangs pa yi/ /bud med nyes pa rnams spyad de/ /gang gi dngos grub bsgrub bya ste/ /</text></item>
<item><p>281b7</p><section>rgyud</section><text>byis pa bud med la rmongs pa/ /gzhan gyis grub par ma bstan no/ /de nas dang por blo ldan pa/ /gtsang zhing 'du 'dzi med la dga'/ /rigs ldan brtan zhing dpa' ba dang / /sems bzang ldan zhing mthong na dga'/ /chos dang chos min rnams</text></item>
<item><p>282a1</p><section>rgyud</section><text>dpyod shes/ /de rnams grub pa rnyed mi dka'/ /de ltar sngags shes zhugs pa ni/ /grong du bsod snyoms phyir du 'jug /ji ltar 'dod pa bzhin song nas/ /sngar ni brtags pa'i gnas dag tu/ /mkhas pas dag pa'i blos bza' ba/ /</text></item>
<item><p>282a2</p><section>rgyud</section><text>bza' ba phyogs su bzhag nas ni/ /phyi rol song nas rkang pa bkru/ /de nas slar yang gnas de ru/ /srog chags med pa'i chu rnams kyis/ /dang po 'dren pa nyid yin te/ /gnyis pa la ni lag g.yon gyis/ /rked pa man chad dril phyis bya/ /kun du</text></item>
<item><p>282a3</p><section>rgyud</section><text>g.yas pa slar byin nas/ /lag pas yis bkru bar bya/ /sngar bzhag pa yi dag pa dang / /gtsang ma rnams kyi bdun nyid du/ /bza' zhing dag chus gtsang sbrar byas/ /ser skya'i ba las byung ba yi/ /ba yi lci ba ser po dag /gtsang zhing dri med snod blang la/ /srog chags med pa'i chus</text></item>
<item><p>282a4</p><section>rgyud</section><text>sbyar te/ /dang por ston pa thub pa yi/ /mchog la dkyil 'khor bya ba yin/ /khyad par khru gang tsam du 'o/ /gnyis pa rang sngags mgon po la/ /gsum pa rigs kyi lha mo la/ /gang zhig sngags pa zlos pa po/ /slar yang rtag tu bya ba yin/ /bzhi</text></item>
<item><p>282a5</p><section>rgyud</section><text>pa sems can thams cad kyi/ /nye bar longs spyod don du grags/ /g.yas su 'jig rten mgon po yi/ /dkyil 'khor 'di ni rtag tu bya/ /dkon mchog gsum gyi ched du ni/ /dkyil 'khor de ni gru bzhi pa'o/ /gnyis pa rang sangs rgyas rnams dang / /</text></item>
<item><p>282a6</p><section>rgyud</section><text>gsum pa stobs bcu ldan pa'i sras/ /dkyil 'khor bdun po 'di dag ni/ /kun nas gru bzhi pa ru'o/ /khru gang ngam ni khru phyed rung / /nyin re zhing yang bya ba'o/ /zlos pos de tshe sbas pa'i phyogs/ /sdig pa 'joms byed nyin re bzhin/ /de nas</text></item>
<item><p>282a7</p><section>rgyud</section><text>sngags pa thub pa langs/ /lag gnyis 'bad pas bkrus nas ni/ /gtsang ma'i chu yis nye reg bya/ /dag cing srog chags spangs pa yi/ /dri ma med pa'i gtsang ma ni/ /'bad pas gtsang ma'i snod du blang / /mtsho chen dang ni 'bab chu'am/ /</text></item>
<item><p>282b1</p><section>rgyud</section><text>chu mig chu bo la gnas pa/ /gtsang ma'i phyogs nas byung ba yi/ /sems can gtsang ma lag gis bcus/ /sngags pas slar yang nye reg bya/ /gnyis sam gsum du rtag tu yang / /de nas kha la reg bya zhing / /de bzhin nyid du rna ba'i rgyun/ /</text></item>
<item><p>282b2</p><section>rgyud</section><text>mig dang sna yi bu ga dang / /spyi bo lte ba'i phyogs reg bya/ /dge ba spyod pas lan lnga'am bdun/ /cho ga bzhin du thams cad bya/ /gtsang sbra'i spyod pa phun sum tshogs/ /zlos po gtsang mar gyur nas ni/ /bsod snyoms snod ni blangs nas su/ /chu</text></item>
<item><p>282b3</p><section>rgyud</section><text>yi nang du 'gro bar bya/ /gang du chu bo rab gnas pa/ /de bzhin dma' bar gyur pa dang / /chu klung rab tu 'bab la sogs/ /mi yi 'jig rten rjes gzung rgyur/ /de bzhin rtag tu sngags bzlas bya/ /de nyid phyir na thub pa'i gtsos/ /brtson 'grus</text></item>
<item><p>282b4</p><section>rgyud</section><text>chen pos 'di gsungs so/ /mtshan ni 'od srung zhes bya bas/ /sngon ni de tshe sa stengs der/ /sgrol ma'i rtog pa'i rgyal po 'dir/ /'byung po rnams la legs don du/ /sngags ni rab tu gsungs pa yin/ /sdug bsngal gyur pa'i 'jig rten</text></item>
<item><p>282b5</p><section>rgyud</section><text>kun/ /dbul zhing skyo la sha thang ba/ /mchog tu nyon mongs gyur pa rnams/ /'di rnams don du gsungs pa yin/ /'byung po rnams la legs pa nyid/ /slar yang kun du bsten pa rnams/ /'byung po kun gyi zas don du/ /gsang sngags 'di</text></item>
<item><p>282b6</p><section>rgyud</section><text>ni mchog tu gsungs/ /nga yis gsang sngags 'di brjod kyi/ /byang sems la bsten thams cad dang / /nyan thos rnams ni mnyan par gyis/ /nad kyis zin pa 'joms byed cing / /bkres pa'i nad kyis gzir ba dang / /gang yang sems</text></item>
<item><p>282b7</p><section>rgyud</section><text>can skom pa dang / /sdug bsngal thams cad zhi don dang / /'byor pa 'dod rnams mnyan par gyis/ /'od srung 'od ni chen po la/ /thub pa'i gtso bos de skad gsungs/ /nyon mongs rnams ni yid mgu nas/ /khyab bdag de la gsol ba</text></item>
<item><p>283a1</p><section>rgyud</section><text>'debs/ /chos kyi rgyal po thub pa che/ /chos mkhyen gsang sngags bshad du gsol/ /dam tshig mchog la nyer gnas pa'i/ /sems can rnams la rjes brtser mdzod/ /de skad gsol nas thub pa yis/ /sngags mchog rgyas par</text></item>
<item><p>283a2</p><section>rgyud</section><text>gsung bar byed/ /ka la ping ka sgra dbyangs dang / /rnga bo che dang sprin gyi sgra/ /tshangs dbyangs brtson 'grus chen po dang / /tshangs pa'i sras gang rgyal mchog gis/ /gang yang cung zad 'dir 'ongs pa/ /rkang med pa dang rkang dang / /rkang gnyis pa dang</text></item>
<item><p>283a3</p><section>rgyud</section><text>rkang bzhi pa/ /'byung po'i tshogs rnams kun nyon cig /mdor na sems can don kun du/ /bde 'byung sngags ni bshad par bya/ /'das dang ma 'ongs da ltar gyi/ /sems can la sogs 'dir lhags pa/ /mdor bsdus nas ni bshad par bya/ /</text></item>
<item><p>283a4</p><section>rgyud</section><text>'byor pa 'dod pa rnams nyon cig /na maH sa man+ta bud+d+hA nAM/ a pra ti ha ta shA sa nA nAM/ tad+ya thA/ o~M ga ga ne/ ga ga na/ gany+dzo A na ya/ sarba la hu la hu/ sa ma ya ma nu sma ra/ A kar+Sha Ne/ mA bi lam+ba/ ya the pi taM saM pA dA ya swA hA/ bcom ldan</text></item>
<item><p>283a5</p><section>rgyud</section><text>'das 'od srung gis de skad ces gsungs nas/ cang mi gsung bar gyur to/ /yang dag par rdzogs pa'i sangs rgyas 'od srung gis/ rig pa'i sngags kyi tshig 'di rgya cher gsungs pa'i bar skabs 'dir nam mkha' thams cad chen po la 'os pa'i zas kyi sprin gyis</text></item>
<item><p>283a6</p><section>rgyud</section><text>yongs su gang bar gyur to/ /stong gsum gyi stong chen po'i 'jig rten gyi khams thams cad kyi nam mkha'i mthil thams cad zas kyi sprin gyis rab tu g.yogs par snang bar gyur to/ /bsam pa ji lta ba bzhin du mngon par 'dod pa'i don du blang bar bkru bar bya/ /</text></item>
<item><p>283a7</p><section>rgyud</section><text>slar yang de nas langs nas ni/ /gtsug lag khang ngam gnas su 'gro/ /gang su sngon ni yang dag bsten/ /gang du gnas pa der 'gro bya/ /song nas zlos pos phyogs de ru/ /lhung bzed de ni gzhag par bya/ /de nas myur du nye reg bya/ /de bzhin</text></item>
<item><p>283b1</p><section>rgyud</section><text>slar yang lhung bzed blang / /lhung bzed sa la lo ma 'am/ /dngul lam de bzhin gser nyid dang / /zangs sam shing shun dag kyang rung / /ston pa la ni lha bshos dbul/ /ston la lha bshos phul nas ni/ /slar yang rig sngags rgyal la'o/ /'gron</text></item>
<item><p>283b2</p><section>rgyud</section><text>po gcig ni 'ongs gyur dang / /sdug bsngal can la'ang ci nus sbyin/ /bshos nyid kyang ni thams cad du/ /kun nas nges par bza' ba nyid/ /ha cang mang po sbyin mi bya/ /sngags shes 'dir ni gdung mi bya/ /kun nas rig pa ldan par bya/ /lto ba'i tshad tsam</text></item>
<item><p>283b3</p><section>rgyud</section><text>bzhag nas ni/ /gzhan pa'i zan ni rtag tu'o/ /bkres dang skom pas nyen pa yis/ /sngags don sgrub par mi nus te/ /ha cang nyung dang mang zos na/ /sngags don bsnyen par mi nus so/ /de nyid phyir na rgyal dbang gis/ /sems can zas kyis gnas so zhes/ /</text></item>
<item><p>283b4</p><section>rgyud</section><text>lus can kun la gsungs pa yin/ /gang gis mi rnams 'tsho ba dang / /lha dang lha min dri za dang / /klu dang gnod sbyin mi'am ci/ /srin po sha za dang / /'byung po skar ma gza' dag ni/ /gang zhig zas la mi ltos pa/ /de ni 'ga' yang yod</text></item>
<item><p>283b5</p><section>rgyud</section><text>ma yin/ /rtag tu kha zas rags pa ni/ /kham gyi zas zhes grags pa'o/ /sems can phra mo'i zas can spang / /de bzhin gshegs pas gsungs pa ni/ /bsam gtan zas can rtag par ni/ /gzugs ni spyod cing g.yo ba ste/ /gzugs med nyid kyi lha</text></item>
<item><p>283b6</p><section>rgyud</section><text>rnams kyang / /ting 'dzin 'bras bu za ba'o/ /srid pa bar ma'i sems can yang / /dri za bar ni rab tu grags/ /de bzhin 'dod khams sems can rnams/ /zas ni rnam pa sna tshogs za/ /'dod dang ldan pa'i lha dang mi/ /kham gyi zas ni za bar byed/ /</text></item>
<item><p>283b7</p><section>rgyud</section><text>de nyid phyir na thub dbang gis/ /sems can zas kyis gnas pa zhes/ /chos kyi rgyu ru bstan pa yin/ /gang de rnams ni rab tu grags/ /zlos po rtag tu brtson pa ni/ /zas kyi tshod ni rig par bya/ /gang phyir rig pa bsnyen pa ni/ /zas 'di la ni rab tu gnas/ /</text></item>
<item><p>284a1</p><section>rgyud</section><text>kun spyod ma nor dag pa dang / /dge zhing tshangs par spyod pa dang / /zas kyi tshod kyang shes pa la/ /de yis dngos grub rnyed mi dka'/ /dper na khur ni drang ba'i rgyur/ /shing rta yun ring gnas don du/ /shing rta'i mig ni sku bar byed/ /de</text></item>
<item><p>284a2</p><section>rgyud</section><text>bzhin sngags pa sngags rig pas/ /zas ni gnas pa'i ched du spyad/ /lus ni gso ba'i don du ni/ /zlos po rtag tu gso bar bya/ /sngags rnams bsgrub pa'i don phyir dang / /byang chub tshogs kyi rgyu yi phyir/ /zas thams cad dang / /ji ltar mngon par/</text></item>
<item><p>284a3</p><section>rgyud</section><text>sred pa'i bza' ba de/ de rnams su char 'bab par gyur to/ /ji ltar mngon par sred pa'i bza' ba de rnams kyis zas kyi bya ba bkres pa'i sdug bsngal zhi ba'i don dang / skom pa rnams kyis btung ba yan lag brgyad dang ldan pa'i chu bo'i rgyun lta bu btung bar bya ba yang</text></item>
<item><p>284a4</p><section>rgyud</section><text>yid la 'dod pa bzhin du der bab par gyur to/ /sems can thams cad kyang skad cig de la bkres pa'i nad thams cad rab tu zhi ba dang / skom pa thams cad bsal bar byas par gyur to/ /thams cad dang ldan pa'i 'khor thams cad kyang ngo mtshar thob cing tshim</text></item>
<item><p>284a5</p><section>rgyud</section><text>pa thob nas bcom ldan 'das kyis gsungs pa la mngon par dga' zhing rjes su yi rangs nas bcom ldan 'das kyi zhabs gnyis la mgo bos phyag 'tshal nas de nyid du mi snang bar gyur to/ /bcom ldan 'das 'od srung yang de bzhin gshegs pa'i gnas la yongs</text></item>
<item><p>284a6</p><section>rgyud</section><text>su bzhugs so/ /bcom ldan 'das shAkya thub pa ngas kyang de'i tshe rtog pa'i rgyal po'i cho ga 'di la sems can thams cad kyi don gyi phyir dang / bkres pa dang / skom pa bsal ba'i don gyi phyir dang / khyad par du sngags zlos pa po thams cad kyi phyir gsungs</text></item>
<item><p>284a7</p><section>rgyud</section><text>pa la mngon par rjes su yi rang ngo / /dang po re zhig zlos pa pos sngags 'di bsgrub par bya'o/ /gal te bsod snyoms la 'gro bar mi spro na ri'i rtse mor 'dzegs nas 'bum phrag bdun bzlas pa bya/ /de nas dkar gsum bza' ba'am/ 'o ma btung</text></item>
<item><p>284b1</p><section>rgyud</section><text>ba'o/ /ri'i rtse mo de nyid du 'phags ma sgrol ma'i ras ris bar ma sngar bzhin du bzhag nas mchod pa chen po byas te gtor ma dang lha bshos rgya chen po byas nas/ yang dag par rdzogs pa'i sangs rgyas 'od srung gis gsungs pa'i gsang sngags 'di nyid kyis seng</text></item>
<item><p>284b2</p><section>rgyud</section><text>ldeng gi yam shing rnams kyis me sbar nas u dum bA ra'i yam shing la zho dang sbrang rtsi dang mar la btags pa rlan dang bcas pa'am/ /dpal 'bras kyi yam shing kyang rung ste stong phrag brgyad du sbyin sreg bya'o/ /de nas mtshan phyed kyi dus kyi tshe sprin nag po chen po dang / rlung</text></item>
<item><p>284b3</p><section>rgyud</section><text>gi dkyil 'khor 'ong bar 'gyur te 'jigs par mi bya/ langs na 'gro bar yang mi bya'o/ /bcom ldan 'das ma 'phags ma sgrol ma'i snying pos bdag nyid bsrung bar bya zhing / /dkyil 'khor bcing ba dang / grogs rnams kyang sngar bzhin bsrung bar bya'o/ /</text></item>
<item><p>284b4</p><section>rgyud</section><text>de nas rlung nag po'i dkyil 'khor mi snang bar 'gyur te/ bud med kyang rgyan thams cad kyis rnam par brgyan pa/ 'od kyi phreng ba dang ldan pas phyogs rnams kyang kun du snang bar byed bzhin pa/ sgrub pa po'i mdun du 'dug ste/ kye kye sems dpa' chen po longs shig /</text></item>
<item><p>284b5</p><section>rgyud</section><text>grub pa yin no/ /zhes so/ /de nas sgrub pa pos sna ma'i me tog dang bsres pa'i dri chus mchod yon dbul lo/ /de nas de nyid du mi snang bar 'gyur ro/ /nyi ma de nas bdag nyid dam 'di'i grogs po nyi shu rtsa lnga la deng nas ji ltar mngon par 'dod pa'i bza' ba rnams rab</text></item>
<item><p>284b6</p><section>rgyud</section><text>tu ster bar byed do/ /ji ltar 'dod pa'i yo byad rnams kyang kun du sbyin par byed do/ /de nas sgrub pa pos mchod yon phul nas gshegs su gsol bar bya'o/ /ras ris la bskor ba lan gsum byas nas ras ris blangs te sangs rgyas dang byang chub sems dpa'</text></item>
<item><p>284b7</p><section>rgyud</section><text>thams cad la phyag byas nas de nas ri'i rtse mo'am/ mi med pa'i gnas su 'gro bar bya'o/ /der bdag nyid dam/ grogs pos phyag dar byas nas dgram par bya ba rnams bkram la gnas der nam mkha' la 'gro ba la sogs pa'i las rnams bya'o/ /de nas</text></item>
<item><p>285a1</p><section>rgyud</section><text>sgrub pa pos sngar bzhin du ku sha'i khres la nye bar 'dug ste ras ris bar ma sngar bzhin du bzhugs su gsol nas seng ldeng gi shing gis me sbar la thun gsum du pad+ma dkar po'i me tog /zho dang / sbrang rtsi dang / mar la btags pa rnams kyis nyi ma nyi shu</text></item>
<item><p>285a2</p><section>rgyud</section><text>rtsa gcig tu/ rtsa ba'i rig pa'am snying po'am nye ba'i snying pos las chen po thams cad kyi ched du'am yi ge gcig pa'i ched du stong phrag brgyad du sbyin sreg bya'o/ /de nas mtshan phyed kyi dus kyi tshe sbyin sreg gi mthar bcom ldan 'das ma sgrol ma mngon sum du mthong</text></item>
<item><p>285a3</p><section>rgyud</section><text>bar 'gyur zhing / 'dod pa'i mchog gnang bar byed do/ /nam mkha' la 'gro ba'am/ mi snang ba'am byang chub sems dpa'i sa'am/ rang sangs rgyas sam/ mngon par shes pa lnga nyid dam/ tshe ring ba nyid dam/ rgyal srid chen po dang / longs</text></item>
<item><p>285a4</p><section>rgyud</section><text>spyod chen po nyid kyi ched dam/ rgyal po chen po mnyes pa nyid dam/ 'phags pa spyan ras gzigs dbang phyug gi rjes su rnam par spyod pa nyid dam/ mdor na yid la 'dod pa de thams cad gnang bar byed do/ /gang blangs kyang rung ste/ de mthun par gnang bar</text></item>
<item><p>285a5</p><section>rgyud</section><text>byed cing / grub pa'i rdzas rnams thams cad kyang thob bo/ /sems can chen po rnams 'gugs par byed pa'am/ mdor na ji lta ji ltar zhus pa de thams cad mdzad do/ /las kyi nyes pa rab tu spags pa yang yang dag par sbyong bar byed do/ /zhes bcom</text></item>
<item><p>285a6</p><section>rgyud</section><text>ldan 'das shAkya thub pas gsungs so/ /las kyi cho ga gzhan pa bar ma'i sgrub thabs su 'gyur ba ni/ /dang po re zhig khyad par gyi gnas sam/ gtsang ma'i phyogs sam/ chu klung ngam/ chu gling gi 'gram du sngar bzhin du thams cad byas nas ras ris zhal</text></item>
<item><p>285a7</p><section>rgyud</section><text>nub tu phyogs par gzhag la/ bdag nyid kha shar du phyogs bas gnas nas ku sha'i khres la nye bar 'dug ste/ rgyas par gong bzhin du sbyar bar bya ste thun gsum du 'bum phrag drug bzlas par bya'o/ /bzlas pa yongs su rdzogs pa dang / dong ka'i me</text></item>
<item><p>285b1</p><section>rgyud</section><text>tog tsan+dan dkar po dang bsres pa'am gur gum dang bsres pas snga ma de bzhin kho nar me sbar nas stong phrag brgyad sbyin sreg bya'o/ /sbyin sreg gi mthar ras ris 'gul na blon po nyid do/ /ras ris la 'od kyi snang ba byung na 'od las rgyal srid do/ /ras ris kun nas</text></item>
<item><p>285b2</p><section>rgyud</section><text>'bar ba'i phreng bas 'khrugs na rgyal po chen po bzhi'i rigs kyi rgyal srid do/ /ras ris la me byung na sum cu rtsa gsum gyi dbang phyug nyid de brgya byin nyid do/ /ras ris chos ston par byed pa byung na byang chub sems dpa' gsum gyi dbang phyug nyid do/ /ras ris</text></item>
<item><p>285b3</p><section>rgyud</section><text>kyi phyag spyi bor reg na mngon par shes pa lnga dang / sa bdun rjes su thob pa dang / stobs bcu nges pa nyid rim gyis thob par byed pa nyid do/ /de nas sgrub pa pos bcom ldan 'das 'od srung gis gsungs pa'i sngags bsgrubs te bkres pa dang skom pa phyir gzhil</text></item>
<item><p>285b4</p><section>rgyud</section><text>ba'i don rjes su thob pa de nyid kyis dang / cho ga de nyid kyis yo byad kyi rig pa'i spyod pa'i don sgrub pa'i thabs kyi cho ga'i chos la yang dag par nan tan bya'i gzhan du grub par mi 'gyur ro/ /de ltar rim gyis sngags kyi spyod pa la rjes su 'jug cing mdor na nan</text></item>
<item><p>285b5</p><section>rgyud</section><text>tan nges par sgrub par byed de/ rdzas dang sman dang yo byad kyi khyad par dang / nor bu rin po che rnams ji ltar sngar nges par bstan pa bzhin du sgrub par byed do/ /sngags shes sngags ni zlos pa po'ang / /cho ga bshad pa la sems pa/ /sngags pa de tshe</text></item>
<item><p>285b6</p><section>rgyud</section><text>de phyogs su/ /gtsang ma'i 'gro bas zas kyang ni/ /zos nas yid ni dga' ba dang / /dbang po yongs su rdzogs pa dang / /lhung bzed lhag ma rtag blangs te/ /sems bzang chu bo gtsang mar 'gro/ /mtha' gcig tu ni bor nas ni/ /brtul</text></item>
<item><p>285b7</p><section>rgyud</section><text>zhugs can gyis dud 'gro sbyin/ /dud 'gro rnams la mthun byin nas/ /'bad pas lhung bzed bkru bar byed/ /lhag ma lhung bzed bya ba ni/ /sgum med zas dang dri bral gang / /lhung bzed lhag mar thub pas gsungs/ /gang du slong ba'i snod du ni/ /</text></item>
<item><p>286a1</p><section>rgyud</section><text>de ru zan ni mi bza' ste/ /der ni bza' ba 'bras bu dang / /rdzas rnams rtag tu bza' mi bya/ /pad 'dab kyis kyang ma yin te/ /ut+pa la las byung bas sam/ /dri bzang ldan rnams spangs pa ste/ /sngags pas der ni mi bza'o/ /gang</text></item>
<item><p>286a2</p><section>rgyud</section><text>yang sngags pas ku mu da/ /sla k+Sha u dum bA ra las byung / /pa Ti'i 'dab ma dang yang ni/ /tsher ma'i yal ga'i ri khrod byung / /a mra'i 'dab ma ru yang min/ /de bzhin sA Ta la las byung / /sA la'i 'dab ma shi ri Sha/ /byang chub shing las byung ba dang / /</text></item>
<item><p>286a3</p><section>rgyud</section><text>gang du bcom ldan sangs rgyas ni/ /shAkya seng ge bzhugs pa yi/ /shing de 'bad pas spang bar bya/ /shing de yi ni yal ga dang / /nA ga ge sar shing la'ang min/ /gang du nam yang bza' mi bya/ /mkhas pas de kun cis kyang spang / /thub pa'i lo ma'i</text></item>
<item><p>286a4</p><section>rgyud</section><text>spyil po ni/ /rmongs pas nam yang 'gom mi bya/ /sngags pa dam tshig nyams par 'gyur/ /zas ni lo ma de rnams las/ /gzhan pa'i lo ma rnams su bza'/ /sa byung zangs su nges bstan dang / /de bzhin gser dang dngul las byung / /shel dang</text></item>
<item><p>286a5</p><section>rgyud</section><text>rdo ba las byung ba/ /de bzhin bza' ba blangs nas ni/ /rtag tu sngags pas der ni bza'/ /lo ma'i rgyab tu mi bza' ste/ /de bzhin lag pa'i mthil du'ang min/ /stobs bcu pa yi sras rnams dang / /rang rgyal bse ru lta bu gang / /de bzhin</text></item>
<item><p>286a6</p><section>rgyud</section><text>gshegs pa'i nyan thos gtso/ /lo ma gzhan dang lha bshos 'byung / /zlos pos de rnams spang bar bya/ /yi ge rkang pas kyang mi 'gom/ /sna tshogs bza' ba snum khur dang / /de bzhin btung dang bza' ba rnams/ /sngags pas 'bad pas</text></item>
<item><p>286a7</p><section>rgyud</section><text>blang bar bya/ /rgyal dang rgyal ba'i mchog rnams dang / /de bzhin nyan thos skyes bu mchog /dkon mchog gsum la phul ba yi/ /lha bshos thams cad nyid kyang ni/ /zlos pos rtag tu spang bar bya/ /chung ngu tsam yang lus can la/ /sngags rnams</text></item>
<item><p>286b1</p><section>rgyud</section><text>de yis mi 'grub ste/ /kun nas bkra shis thams cad dang / /rtag tu dpal ni smos ci dgos/ /rgyal ba can dang zhi ba can/ /lha bshos gtor ma za byed pa/ /de tshe de yi kun mi 'grub/ /gtsang zhing mkhas la tshul khrims ldan/ /snying rje</text></item>
<item><p>286b2</p><section>rgyud</section><text>snying rje'i las can dang / /gtsang sbra'i spyod pa la dga' ba/ /rig sngags kun du sgrub par byed/ /sems can gzhan la byin pa'i zas/ /zlos pos de ni bza' mi bya/ /gzhan gyis rab tu ma brtags pa'i/ /zas gzhan bza' bar mi bya'o/ /rang</text></item>
<item><p>286b3</p><section>rgyud</section><text>la byin pas kha zas ni/ /cung zad tsam yang blang bar bya/ /sngags shes de ltar 'jug pa ni/ /de yi dngos grub sdig pa'i dgra/ /yongs su rdzogs par byed par gnas/ /zlos pos cho ga 'di yis ni/ /bza' ba len pa'i brtul zhugs can/ /thub pa</text></item>
<item><p>286b4</p><section>rgyud</section><text>rnams kyis legs par bsngags/ /sngags rnams thams cad sgrub pa la/ /mdor na cho ga mthong ba yis/ /bza' ba kun dang las rnams la'o/ /de nas gzhan yang rab 'chad byed/ /sngags ni thams cad sbyong bar byed/ /de nas zlos pos nye reg</text></item>
<item><p>286b5</p><section>rgyud</section><text>bya/ /de tshe sngags 'di brjod par bya/ /de tshe sngags pas lan bdun du/ /lus sbyong byed pa bzlas byas nas/ /'byung po'i tshogs dang lha rnams 'dir/ /de don rgyas pa mnyan par gyis/ /lus kun nye reg byas nas su/ /thub pas sngags</text></item>
<item><p>286b6</p><section>rgyud</section><text>'di brjod par bya/ /na maH sarba bud+d+hA nAM/ a pra hi ha ta shA sa nA nAM/ tad+ya thA/ oM sarba kilbi Sha/ nA sha ni/ nA sha ya/ sarba duSh+Ta pra yuk+taM/ sa ma ya ma nu sma ra hU~M dzaHswA hA/ sngags 'dis bslab pa'i zas gzhan gang yang rung ba yongs su spyod pa na</text></item>
<item><p>286b7</p><section>rgyud</section><text>sngags lan bdun mngon par bsngags pa byas nas yongs su longs spyad par bya'o/ /zos nas snga ma bzhin du nye reg byas te spyi bo la sogs pa'i lus thams cad du byugs nas de nas ngal bso bar bya'o/ /ngal sos nas yud tsam phyed dam thun gcig la'o/ /de nas</text></item>
<item><p>287a1</p><section>rgyud</section><text>ras ris dang / sangs rgyas thams cad la mngon par phyag byas nas/ dam pa'i chos kyi glegs bam bklag par bya'o/ /'phags pa shes rab kyi pha rol du phyin pa dang / 'phags ma zla ba sgron ma'i ting nge 'dzin dang / 'phags pas bcu pa</text></item>
<item><p>287a2</p><section>rgyud</section><text>dang / 'phags pa gser 'od dam pa dang / 'phags pa rma bya chen mo dang / 'phags pa rin po che tog gi gzungs te 'di rnams las gzhan dang gzhan gang yang rung ba bklag par bya'o/ /nyi ma'i dus kyi tshad bzhi cha tsam du'o/ /de nas yongs su zhi nas</text></item>
<item><p>287a3</p><section>rgyud</section><text>ji ltar 'dod pa bzhin du bklag par bya ste glegs bam brtul nas gos gtsang ma bgos te dam pa'i chos la phyag byas nas de nas khrus kyi ched du chu klung gi 'gram mam mtsho phran chen por 'jug pas song nas/ srog chags med pa'i chu blangs te lan bdun mngon par</text></item>
<item><p>287a4</p><section>rgyud</section><text>bsngags par byas nas rig pa 'dis chu la gdab bo/ /gang zhe na/ na maH sa man+ta bud d+hA nAM a pra ti ha ta shA sa nA nAM/ tad+ya thA/ o~M sarba duSh+Ta staM b+ha ya hU~M/ na dI ba ra d+ha ri Ne/ sa ma ya ma nu sma ra phaT phaT swA hA/ 'dis srung ba byas nas phyogs rnams bcing ba</text></item>
<item><p>287a5</p><section>rgyud</section><text>dang / grogs rnams dang / dkyil 'khor bcing ba dang / kha bcing ba dang / gdug pa dang / rab tu gdug pa rnams thams cad 'gugs par byed pa dang / bgegs bcing ba la yang srad bu la lan bdun bzlas nas rked pa'i phyogs su bcings pas thams</text></item>
<item><p>287a6</p><section>rgyud</section><text>cad yongs su 'chags pa dang / bzlas pa'i dus thams cad dang / khrus kyi dus thams cad dang / gdug pa'i bgegs rnam par gzhom pa dang / rab tu zhi ba'i don du sngags 'di stong phrag gcig bzlas par bya'o/ /de nas las thams cad byed do/ /pad+ma'i</text></item>
<item><p>287a7</p><section>rgyud</section><text>gdan la phyag rgya chen po dang ldan pa dgod par bya'o/ /las rnams thams cad du thams cad kyi rnam pa gzhan du mi 'gyur ro/ /de nas sgrub pa pos sa las byung ba'i phye ma la sogs pa rnams blangs nas ji ltar bde bar khrus bya zhing srog chags med pa'i</text></item>
<item><p>287b1</p><section>rgyud</section><text>chus khrus byas te/ thams cad du las thams cad la srog chags med pa nyid kyis bya'o/ /de nas khrus byas nas sa'i rang bzhin nam gzhan dri zhim po dang ldan pa'i dri dang / yo byad kyi khyad par gyis rjes su byug par bya'o/ /chu'i nang du mchil ma dang /</text></item>
<item><p>287b2</p><section>rgyud</section><text>bshang ba dang gci ba la sogs pa yang dor bar mi bya'o/ /rtse bar yang mi bya'o/ /snying rje dang ldan pas bdag dang sems can thams cad la so sor brtag par bya ste/ bdag med pa dang / stong pa dang / sdug bsngal dang ldan pa dang / sdug bsngal nye</text></item>
<item><p>287b3</p><section>rgyud</section><text>bar 'gags pa dang / tshor bas mngon par non pa dang / chu rlabs bzhin du mngon par 'byung ba'i rab tu sbyor ba'i sdug bsngal dang ldan pa'i sems can rnams 'di ltar sgrub pa dang bral ba sngags shes pas gang de bzhin du dug dang / gcod pa dang / ltung</text></item>
<item><p>287b4</p><section>rgyud</section><text>ba dang / rnam par 'thor ba dang / rnam par 'jigs pa la sogs pa rnams kyis sdug bsngal gyi phung po nye bar 'gog par bya bzhin pa/ 'khor ba'i rgya mtsho thibs po gnas pa'i bdag nyid du mthong zhing gnas med pa dang skyob pa med pa dang / skyabs med pa dang / shin</text></item>
<item><p>287b5</p><section>rgyud</section><text>tu dman pa'i yid can gyi bdag nyid du brtags nas sgom pa po mgrin pa nub tsam gyi chu na gnas pa'am/ lte ba tsam du gnas pa'i chu de nyid kyi nang du sems rtse gcig tu nye bar gzung bar bya'o/ /dang por re zhig pad+ma chen po'i 'dab ma la me tog chen po dang ldan pa pad+ma chen po'i lo mas</text></item>
<item><p>287b6</p><section>rgyud</section><text>nye bar mdzes pa/ blta na sdug pa/ rin po che bai DUr+ya'i rang bzhin las byung ba'i sdong bu dang / rin po che ma da ka las grub pa'i pad+ma'i ge sar dang / shel las byas pa'i sdong po legs par kha phye ba dang de'i rjes su skyes pa'i shel dang pad+ma rA ga'i me tog rnams kyis mdzes pa'o/ /</text></item>
<item><p>287b7</p><section>rgyud</section><text>de'i steng du seng ge'i khri rin po che du mas nye bar mdzes pa ras bcos bu zung gis bkab pa'o/ /de'i steng du bzhugs pa'i sangs rgyas bcom ldan 'das bsam par bya ste/ chos ston par mdzad cing bzhugs pa gser gyi mdog tu snang ba kun nas 'od 'bar ba'i phreng bas khyab</text></item>
<item><p>288a1</p><section>rgyud</section><text>pa'i 'od kyi dkyil 'khor gyis brgyan pa tshad chen po nam mkha' lta bu mchog tu bris bzhin pa/ skyil mo krung gis nye bar bzhugs pa/ g.yas su 'phags pa spyan ras gzigs dbang phyug rnam pa thams cad kyi mchog dang ldan pa/ pad+ma chen po'i gdan la bzhugs</text></item>
<item><p>288a2</p><section>rgyud</section><text>ba/ rnga yab bsnams pa/ bcom ldan 'das bzhugs pa'i grwa na 'khod de/ lus dmar ser gur gum btags pa'i kha dog lta bu'o/ /g.yon du 'phags pa mthu chen po thob ston ka'i sprin ltar dkar ba phyag na rnga yab thogs pa'o/ /de bzhin du byang chub sems dpa'</text></item>
<item><p>288a3</p><section>rgyud</section><text>brgyad la/ 'phags pa byams pa dang / kun du bzang po dang / sa'i snying po dang / nam mkha'i mdzod dang / sgrib pa thams cad rnam par sel ba dang / 'phags pa 'jam dpal dang / 'phags pa phyag na rdo rje dang / nor bzang zhes pa byang chub sems dpa' bcu po 'di</text></item>
<item><p>288a4</p><section>rgyud</section><text>rnams kyi g.yas su rang sangs rgyas brgyad bsam par bya ste/ tsan+dan dang / spos ngad ldan dang / tog dang / tog dkar dang / 'dod pa dang / nye ba'i 'dod pa dang / mu khyud dang / mu khyud brgyad do/ /de nyid du nyan thos chen po brgyad gnas pa la 'di lta ste 'phags pa</text></item>
<item><p>288a5</p><section>rgyud</section><text>maud gal gyi bu chen po dang / 'phags pa shA ri'i bu dang / ba lang bdag dang / b+ha ra d+h+wa dza bsod snyoms len dang / pi lin da'i bu dang / 'phags pa sgra gcan zin dang / 'phags pa 'od srung chen po dang / 'phags pa kun dga' bo zhes pa'i nyan thos chen po de rnams dang nye bar</text></item>
<item><p>288a6</p><section>rgyud</section><text>dge slong gi dge 'dun mtha' yas pa bsgom par bya'o/ /rang sangs rgyas rnams dang nye bar rang sangs rgyas mtha' yas pa bsgom par bya'o/ /byang chub sems dpa' brgyad po rnams kyi gnas su'ang byang chub sems dpa'i dge 'dun mtha' yas pa bsgom par bya'o/ /de</text></item>
<item><p>288a7</p><section>rgyud</section><text>bzhin du kun nas 'khor gyi dkyil 'khor du 'khor gyi dkyil 'khor chen po dang ldan par bsgom par bya'o/ /byang chub sems dpa' chen po bdag nyid kyang lte ba tsam gyi chu la gnas bzhin du lha dang mi'i me tog rnam pa sna tshogs pa la me tog man dA ra ba dang / man dA ra ba</text></item>
<item><p>288b1</p><section>rgyud</section><text>chen po dang / pad+ma dang / pad+ma chen po dang / d+hA nu skA ri ka dang / par+Shi ka dang in+t+ra ba ra'i me tog rnam pa sna tshogs pa tshad chen po phung po chen por gnas pa ri rab tsam gyi me tog gi phur mas bcom ldan 'das la mchod pa bya zhing / 'phags pa nyan thos dang rang</text></item>
<item><p>288b2</p><section>rgyud</section><text>sangs rgyas thams cad dang / byang chub sems dpa' rnams la phye ma dang / chos gos dang / gdugs dang / rgyal mtshan dang / ba dan rnams dang / lha dang mi'i mar me mang po bye ba khrag khrig brgya stong phrag yid du 'ong ba rnams kyis mchod par bya'o/ /de bzhin</text></item>
<item><p>288b3</p><section>rgyud</section><text>du gtor ma dang / bdug pa dang / lha bshos dang / mchod pa dang / bsnyen bkur la sogs pa yo byad lha dang mi'i nyer mkho rnams dbul bar bya'o/ /bcom ldan 'das shAkya thub pa'i smin mtshams kyi mdzod spu nas 'od zer mngon par 'phro bzhin pas bdag nyid dang</text></item>
<item><p>288b4</p><section>rgyud</section><text>phyogs thams cad kyang kun du snang bzhin par bsgom par bya'o/ /sgom pa po bsam gtan la zhugs ma thag tu/ tshangs pa'i bsod nams kyi 'bras bu thob bo/ /nges par byang chub mchog tu gzhol bar 'gyur ro/ /de lta bu sogs bsam gtan rnams/ /</text></item>
<item><p>288b5</p><section>rgyud</section><text>'jig rten skyes mchog rnams kyis gsungs/ /'byung po kun kyang legs pa dang / /sngags pa rnams la phan don dang / /de tshe bsam gtan dang po'i gtso/ /sngags pa kun la phan don du/ /sems can rnams kyi phyir gsungs so/ /de nas</text></item>
<item><p>288b6</p><section>rgyud</section><text>thub mchog bdun pa yi/ /dkyil 'khor rnam par brjod par bya/ /thub pas dang por gsungs pa yin/ /gnyis pa yi ni dkyil 'khor dang / /gsum par yang ni de las gzhan/ /dang por mchog gi dngos grub ste/ /bar ma la ni de</text></item>
<item><p>288b7</p><section>rgyud</section><text>bzhin gzhan/ /chung ngu la ni phran tshegs 'grub/ /thub pa mchog gis nges par gsungs/ /de bzhin ras ris bsam gtan ni/ /thu bo bar ma chung ngu ste/ /thams cad sdig pa 'jig byed pa'o/ /de las gzhan yang mkhas pas ni/ /</text></item>
<item><p>289a1</p><section>rgyud</section><text>bsam gtan rnam pa rab bsgrub bya/ /bsam gtan de la rab gnas na/ /sngags rnams de la 'grub par 'gyur/ /ji ltar 'dod pa'i cho ga bshad/ /zlos pos bsam gtan bsgoms nas ni/ /sngags kyi mchod yon der phul nas/ /ji ltar bde bar gshegs</text></item>
<item><p>289a2</p><section>rgyud</section><text>su gsol/ /chu tshogs de las bsgral nas ni/ /de nas ji ltar bde bar 'gro/ /gnas ni sngon du nges bstan par/ /cho ga mthong bas legs zhi bar/ /de la sngags pas gsang sngags bzlas/ /sngar las ji ltar brjod pa bzhin/ /rang gi lha ni spyan drangs pa/ /der ni sngags</text></item>
<item><p>289a3</p><section>rgyud</section><text>kyis gshegs su gsol/ /de nas bdag nyid de bzhin nyid/ /grogs po rnams ni bsrungs byas nas/ /dge ba'i las kyis de nyid shes/ /cho ga'i las la dga' zhing 'dud/ /rnam pa sna tshogs bstod mchod kyis/ /gang zag mchog la kun bstod nas/ /rang sngags</text></item>
<item><p>289a4</p><section>rgyud</section><text>sngags kyis mgon po dang / /nyan thos rang rgyal bse ru dang / /byang chub sems dpa' sems dpa' che/ /'jig rten gsum po rjes 'dzin bzod/ /de nas gsang sngags zlos pa pos/ /stan de las ni slar langs nas/ /thag ring gnas su song nas ni/ /phyi rol rlung</text></item>
<item><p>289a5</p><section>rgyud</section><text>gi rnam par spangs/ /snabs dang mchil ma rnam par dor/ /bshang dang gci ba'ang de bzhin no/ /nyin par byang du kha phyogs shing / /mtshan mo lho ru kha blta'o/ /sngags zlos pos ni nam yang der/ /don rnams bsam par mi bya'o/ /der ni rang las byed gsungs</text></item>
<item><p>289a6</p><section>rgyud</section><text>pa'i/ /sngags kyi bzlas pa mi bya'o/ /rab sngags 'gro ba mtshan sogs kyi/ /de tshe sa stengs nyer 'dug ste/ /dag pa'i chu yis nye reg bya/ /gtsang ma'i gos mtha' chur gzhug bya/ /sa yi phung po bdun nyid kyis/ /'bad pas rkang pa bkrus byas nas/ /rab tu</text></item>
<item><p>289a7</p><section>rgyud</section><text>'dzag pa bdun blangs nas/ /bshang ba 'dzag pa sum cu ste/ /gnyis ka'i mtha' la lag pa dag /mchil ma dor ba nyid dang ni/ /snabs la'ang gnyis de de bzhin no/ /de nas 'bad pas nye reg bya/ /gnas la ring du song ba'i sar/ /de bzhin sgra tsam</text></item>
<item><p>289b1</p><section>rgyud</section><text>song nas ni/ /lam la sogs pa yangs pa ru/ /de nas gzhan gyi ci 'dod bzhin/ /lho phyogs mtha' yi phyi rol tu/ /chu dang g.yang sa med pa dang / /de bzhin bye mas khyab pa dang / /chu klung spangs shing ngogs kyang spangs/ /'bad pas mi gtsang chu spangs par/ /</text></item>
<item><p>289b2</p><section>rgyud</section><text>gsang zhing shin tu sbyangs pa dang / /bas mtha' ljongs ni spangs pa dang / /rnam par dben pa'i sar song nas/ /sngags pas mi gtsang dor bar bya/ /zlos po dus ni shes byas nas/ /ji ltar 'dod pa'i shugs dag min/ /de nas dag pa'i phyogs song ste/ /bas mthar de</text></item>
<item><p>289b3</p><section>rgyud</section><text>bzhin bshang ba dang / /gci ba'i bya ba byas nas ni/ /de ru lus ni ci bde bar/ /gnyis ka'ang gsang g.yogs sbas pa dang / /skye bo med pa'i sa spang bar/ /gsang sngags rgyal po bsgrub par bya/ /de bzhin kho nar thams cad du/ /ri bo dang ni tshang tshing dang / /bas</text></item>
<item><p>289b4</p><section>rgyud</section><text>mtha'i gnas mal nyams dga' ba/ /de bzhin rgyal bas spangs pa yi/ /gdug pa'i sems can rnam bral bar/ /gsang sngags rgyal po thams cad sgrub/ /rgyal po chos dang ldan pa'i yul/ /skye bo gtsang sbra spyod la dga'/ /ma dang pha la gus pa dang / /gnyis</text></item>
<item><p>289b5</p><section>rgyud</section><text>skyes rigs kyis dor ba ru/ /lha rnams dngos grub thob par 'gyur/ /gnas der yin gyis gzhan du min/ /nyams dga' skal ldan shing rta'i 'gram/ /ya mu na nyid rab mdzes pa/ /sin d+hu na ra ma da bak+She/ /zla ba'i cha ni gtsang ma'i 'gram/ /kA be rI dang</text></item>
<item><p>289b6</p><section>rgyud</section><text>dbyangs can nyid/ /chu klung chen po shI ta nyid/ /'di grub zhing gzhan ma yin par/ /stobs bcu ldan sras rnams kyis bshad/ /stobs bcu pa yis gsungs pa'i zhing / /byang phyogs lam med ri bo dang / /kha che dang ni rgya yul dang / /bal yul de bzhin mang yul dang / /</text></item>
<item><p>289b7</p><section>rgyud</section><text>rgya nag che dang li yul nyid/ /de dag ma lus grub pa'i zhing / /byang gi phyogs su brten pa yi/ /gang yang ri dang chu bo dang / /bsod nams yul du rab tu brjod/ /nas dang gro ni za ba'o/ /gang du sems can snying rje ldan/ /de ru rtag par dngos grub 'gyur/ /dpal</text></item>
<item><p>290a1</p><section>rgyud</section><text>gyi ri bo brag ri che/ /lho phyogs yul du gnas pa yi/ /dpal ldan 'bras phung mchod rten ni/ /sa stengs rgyal ba'i ring bsrel 'dzin/ /der ni sngags rnams bsgrub par bya/ /myur du las dang las rnams so/ /rdo rje gdan dang mchod rten che/ /chos</text></item>
<item><p>290a2</p><section>rgyud</section><text>kyi 'khor lo mdzes pa dang / /gang du thub gtso zhi bar gshegs/ /der yang dngos grub blta bar bya/ /lha las babs pa'i mchod rten ni/ /sa pak+She dang cho 'phrul che/ /ser skya zhes bya'i grong mchog dang / /lum+bi'i tshal du 'khrungs pa der/ /gsang sngags</text></item>
<item><p>290a3</p><section>rgyud</section><text>rgyal po 'grub par 'gyur/ /rgyal bas bstod cing rab bsngags pa'i/ /bya rgod phung po'i ri der dang / /de bzhin brag dang bsil ba'i tshal/ /me tog zhes bya'i grong mchog dang / /de bzhin rtag tu kA sha'i grong / /bcom brlag ka n+ya kub dzi dang / /sa stengs</text></item>
<item><p>290a4</p><section>rgyud</section><text>grong ni 'phags rgyal dang / /mchod rten de bzhin yangs pa can/ /rtag tu sa stengs mi thi la/ /grong dang grong khyer gtso bo rnams/ /gang gzhan rgyal ba yang dag 'byung / /rab bsngags bsod nams yul dag tu/ /de rnams su ni dngos grub sgrub/ /'di rnams</text></item>
<item><p>290a5</p><section>rgyud</section><text>las gzhan yul rnams ni/ /grong dang ljongs dang ri bo dang / /gnas dang grong mchog gtso bo ni/ /'o ma'am 'bab chu la brten pa/ /der ni rnam dben rjes 'jug cing / /bzlas dang sbyin sreg dga' bar 'gyur/ /gnas ni bla gab med pa dang / /rtag tu khang pa</text></item>
<item><p>290a6</p><section>rgyud</section><text>stong pa ru/ /sngon du bsnyen pa bya ba'o/ /sngags rnams rjes mthun las rnams ni/ /sngags pas rtag tu yul dbus su/ /sngags bzlas yang dag 'dod par bya/ /bzlas la rab zhugs rtag tu brtson/ /sngags rig gtong ba dag la goms/ /tshul khrims</text></item>
<item><p>290a7</p><section>rgyud</section><text>spyod cing shin tu brtan/ /'byung po kun la phan par dga'/ /sngags kyi spyod pa la dad pa/ /brtul zhugs can gyis sngar bzhin bzlas/ /gtsang ma'i yul dang gtsang sbra can/ /kla klo rkun ma spangs pa dang / /der ni bskal pa chen por gnas/ /dam tshig snang ba</text></item>
<item><p>290b1</p><section>rgyud</section><text>bral ba'i phyir/ /dmyal ba mi bzad mun pa ru/ /byis pa'i skye bo 'tshed par byed/ /dam pa'i chos la smad pa dang / /mi shes mun pas bsgribs pa dang / /ye shes byis pa'i ngo bo 'am/ /rmongs pa log pa'i nga rgyal can/ /rig pa'i rgyal po brnyas byed pa/ /mi</text></item>
<item><p>290b2</p><section>rgyud</section><text>bzad dmyal bar ltung bar 'gyur/ /de phyir sdig pa mi bya zhing / /log par smra ba'ang smad pa yin/ /dam pa'i chos la brnyas pa dang / /log par lta ba smad pa yin/ /de phyir rtag tu dad gyur nas/ /gsang sngags cho ga rtag tu bsten/ /bden par smra zhing chos shes pa/ /</text></item>
<item><p>290b3</p><section>rgyud</section><text>sems can rnams la rtag tu phan/ /sngags shes sngags ni sten par byed/ /de yi dngos grub nges par 'gyur/ /mchog dang 'bring dang tha ma yis/ /las ni rnam pa sna tshogs byed/ /las rnams bya ba rnams kyis byed/ /rtag tu phan pa'i bya ba yis/ /bya ba'i</text></item>
<item><p>290b4</p><section>rgyud</section><text>las dang yang dag ldan/ /de la rtag tu grub par 'gyur/ /bya ba'i don dang don kun phyir/ /las ni rnam pa sna tshogs bya/ /bya ba'i don du bya min gang / /bya ba'i las la sbyar bar bya/ /'bras bcas nyid kyi bya don gyi/ /bya ba nyid du rtag tu bya/ /bya ba las dang 'bras</text></item>
<item><p>290b5</p><section>rgyud</section><text>bu nyid/ /bya ba las 'bras rtag tu'o/ /'bras med 'bras bu nyid 'gyur zhing / /'bras bu nyid kyang rtag tu 'bras/ /'bras med 'bras bu bcas pa nyid/ /thams cad nyid kyang 'bras bu bcas/ /rnal 'byor sngags ni bsgrub bya ste/ /yang dag sbyor dang bral</text></item>
<item><p>290b6</p><section>rgyud</section><text>ba yang / /bral dang yang dag ldan sgrub po/ /bsgrub bya sgrub byed med par ni/ /de la grub pa yod ma yin/ /grub pa'i rdzas ni thams cad kyang / /grub pa'i rgyu dang 'gal ba yin/ /sngags kyi dngos grub ma grub pa/ /sngags ni sgrub par byed pa'i rgyu/ /byed par 'dod</text></item>
<item><p>290b7</p><section>rgyud</section><text>pa de las te/ /'dod pa'i las ni byang bar 'gyur/ /las min las ni thams cad la/ /las kyi rgyud ni mi bya'o/ /sngags dang rgyud kyi don ldan pa'i/ /las ni mtha' dag brtsam par bya/ /brtsams dang rtsom pa'i 'dud pa yi/ /las nyid brtsam par mi bya'o/ /</text></item>
<item><p>291a1</p><section>rgyud</section><text>bya ba ma brtsams sngags rnams ni/ /lus can kun la 'grub mi 'gyur/ /sems can kun rjes skyong ba yi/ /thub pa'i gtso bos sngon gsungs pa/ /gsang sngags smra bas bstan pa yi/ /rgyal ba'i sras kyi yang dag sdom/ /sgrub po sngags ni kun</text></item>
<item><p>291a2</p><section>rgyud</section><text>shes shing / /rtog pa'i rgyal po 'di la tshig /sngags kyi tshul gyis bstan pa yin/ /lam ni byang chub rgyur gyur pa/ /sngags kun nyid ni sgrub par byed/ /rig pa mnyam par 'gyur ba yin/ /de ni ring por mi thogs par/ /mkhas pas dngos grub 'gyur ba</text></item>
<item><p>291a3</p><section>rgyud</section><text>yin/ /'byung po thams cad zhi don du/ /sangs rgyas kun gyis rab tu bsgrags/ /gsang sngags tshul gyi lam 'dis ni/ /mya ngan 'das grong 'gro ba yi/ /de bzhin rtag tu byang chub lam/ /chos don thams cad rdzogs par byed/ /de yi mthar thug dpung gnyen</text></item>
<item><p>291a4</p><section>rgyud</section><text>ni/ /dang po gnas ni sangs rgyas nyid/ /de bzhin 'dir ni lhun grub tu/ /'bras bur bcas pa'i dngos grub thob/ /sna tshogs las dang chos shes pa/ /sngags rnams byed par 'gyur ba yin/ /tshul khrims bsam gtan rnam thar rnams/ /'di rnams mdor</text></item>
<item><p>291a5</p><section>rgyud</section><text>bsdus thob pa yin/ /dngos grub don kun sgrub byed pa/ /rgyal ba gtso bos gsungs pa yin/ /gang zag rkang pa'i don thob pa/ /dam pa'i 'gro bar gnas pa dang / /de bzhin rtag tu gnod sbyin gtso/ /tha mas rgyal srid rgyu yin te/ /lha min lha yi 'jig rten</text></item>
<item><p>291a6</p><section>rgyud</section><text>gyi/ /de bzhin de rnams bdag po ni/ /sngags pas thams cad thob par 'gyur/ /bya ba 'bras bcas byed par 'gyur/ /gtsang sbra'i kun spyod yang dag ldan/ /tshul khrims bsam gtan rtag tu dga'/ /sngags rnams kun tu gsungs pa yin/ /de nas</text></item>
<item><p>291a7</p><section>rgyud</section><text>sngags pas sngags bzlas bya/ /sngags pa 'byor ba 'dod pa yis/ /rnam pa sna tshogs las byas te/ /de bzhin mchog dang bar ma dang / /tha ma nyid kyang bya ba yin/ /tha mas longs spyod 'phel ba yin/ /bar mas gong ma'i lus can nyid/ /mchog nyid</text></item>
<item><p>291b1</p><section>rgyud</section><text>kyis ni ldang ba nyid/ /zlos pos rtag tu thob par byed/ /sngags pas bzlas mthar ngal bso zhing / /ji srid dus su brtag par bya/ /bzlas pa'i dus la bab pa na/ /der ni bsgrub pa bya ba yin/ /de bzhin las rnams sgrub par byed/ /de la rtag tu</text></item>
<item><p>291b2</p><section>rgyud</section><text>bzlas pas skyes bu rang gi sdig pa zad par byed do/ /sngags pas sngon las kyi cho ga gang byas pa skye ba brgyud pa rnams su grub par gnas pa de/ de bzhin du las tshogs la rnyed par 'gyur ba de skyes pas sngags bzlas pas/ slar yang sngags zlos pa po'i sdig pa</text></item>
<item><p>291b3</p><section>rgyud</section><text>zad pa'i don dang / las de 'joms shing sngags grub par 'gyur te/ de bzhin du mchog dang / bar ma dang tha ma'i 'jig rten gyi mchod pa dang bzlas pas sdig pa ma lus par zad par byed cing / skye ba brgyud pa rnams su gang bar byas/ sdig pa de thams cad 'jig</text></item>
<item><p>291b4</p><section>rgyud</section><text>par byed de de bzhin gshegs pa rnams kyi sngags bzlas pas/ lus rnam pa sna tshogs pa'i rgyan gyis brgyan pa dang / thub pa rnams kyis gnas pas dga' ba dang / yon tan thams cad kyis grags par 'gyur ba dang / gnod sbyin gyi khang par gnas pa'i rgyal po</text></item>
<item><p>291b5</p><section>rgyud</section><text>nyid dang / rtag tu don thams cad kyi dngos grub kyang thob pa dang ldan no/ /byang chub sems dpa'i sde snod phal po che theg pa chen po shin tu rgyas pa'i mdo sde/ bcom ldan 'das ma 'phags ma sgrol ma ral pa gyen brdzes kyi rtsa ba'i rtog pa las/ ras ris bar ma'i cho ga rab</text></item>
<item><p>291b6</p><section>rgyud</section><text>'byam ste dgu pa rdzogs so// //de nas yang bcom ldan 'das shAkya thub pas thams cad dang ldan pa'i 'khor gyi dkyil 'khor la gzigs nas/ byang chub sems dpa' sems dpa' chen po 'phags pa spyan ras gzigs dbang phyug la bka' stsal pa/ byang chub</text></item>
<item><p>291b7</p><section>rgyud</section><text>sems dpa' chen po khyod nyon cig /khyod kyi rig pa'i sngags rjes su spyod pa sems can mtha' dag gi don la brtson pa/ sems can rnams gang gis bzlas par bya ba'i rig pa'i sngags dang / gang dang ldan pas bgrang bar bya ba'i bgrang phreng gi cho ga /rgyud thams cad</text></item>
<item><p>292a1</p><section>rgyud</section><text>kyi thun mong gi sgrub thabs kyi cho ga sngags thams cad kyi cho ga de legs par nyon la/ legs par yid la zung shig bshad par bya'o/ /de skad ces bka' stsal pa dang / sems dpa' chen pos bcom ldan 'das la 'di skad ces gsol to/ /</text></item>
<item><p>292a2</p><section>rgyud</section><text>bcom ldan 'das legs so legs so/ /bcom ldan 'das bdag cag la rjes su brtse bas nye bar blangs nas rig pa'i sngags thams cad kyi spyod pa dang / dam tshig la rab tu zhugs pa'i sems can rnams dang / sems can thams cad kyi don gyi phyir yang de bka'</text></item>
<item><p>292a3</p><section>rgyud</section><text>stsal du gsol/ /de skad ces gsol ba dang / bcom ldan 'das kyis byang chub sems dpa' sems dpa' chen po spyan ras gzigs dbang phyug la 'di skad ces bka' stsal to/ /sems dpa' chen po rnam par dbye ba rgyas par bshad par bya'o nyon cig /gang</text></item>
<item><p>292a4</p><section>rgyud</section><text>gis sngags thams cad kyi spyod pa la mngon par brtson pa/ sems can gyi don thams cad sgrub par byed pa de gang zhe na/ dang po re zhig /sngags su 'gyur ba ni/ na maHsarba bud+hA nAM/ a tsin+t+ya d+d+hU ta/ rU pi nAM/ a tsin+t+yad+d+hu ta/ rU pi nAM/ tad+ya thA/ o~M ku ru ku ru sarba aR+tha sA d+hA ya/ sarba duSh+Ta</text></item>
<item><p>292a5</p><section>rgyud</section><text>bi mo ha ni/ ga ga nA ba laM be/ bi sho d+hA ya swA hA/ rig pa 'dis bgrang phreng thams cad la las bya'o/ /sbyang ba dang / dbugs pa dang / blang ba dang / rgyu ba la sogs pa'i las rnams bya'o/ /dang po bgrang phreng shing la ni/ lan grangs sum cu rtsa bdun du/ /de yis</text></item>
<item><p>292a6</p><section>rgyud</section><text>mngon par bsngags byas nas/ /brtul zhugs can gyis bsrung ba bya/ /mtshan mo gcig tu gnyid log nas/ /der ni rmi lam brtag par bya/ /mi ma yin gzugs kun rdzogs pa/ /mi sdug lhag par mche ba gtsigs/ /sngags pa la ni des smras pa/ /</text></item>
<item><p>292a7</p><section>rgyud</section><text>bcom ldan sems pa ji bzhin long / /sgrub po tho rangs langs nas ni/ /shing de ru ni 'gro bar byed/ /mi sdug gzugs ldan gtsigs pa che/ /rmi lam du yang ma mthong na/ /sngags pas shing de bor bar bya/ /de nas gzhan du 'gro bar gyis/ /dang po ru drAk+Sha</text></item>
<item><p>292b1</p><section>rgyud</section><text>yin te/ /de las gzhan pa dbang po'i shing / /bo de tse ni 'dod pa'o/ /gzhan yang 'bras bu 'byung ba yi/ /shing la 'dzegs pa'i legs rdzogs pa'i/ /grogs dang lhan cig 'dzeg par bya/ /grogs po med par gyur na ni/ /rang nyid de la 'dzeg par bya/ /steng</text></item>
<item><p>292b2</p><section>rgyud</section><text>gi yal ga'i 'bras gnas su/ /'dzegs nas phun tshogs brtul zhugs can/ /de la rtag tu bag yod pas/ /steng gi yal ga'i 'bras bu blangs/ /steng gi sa la legs sbyar bya/ /steng gi mchog gi dngos grub tu/ /gang zag mchog gis gsungs pa yin/ /</text></item>
<item><p>292b3</p><section>rgyud</section><text>bar mar dngos grub 'bring po ste/ /tha ma la ni 'og ma'o/ /srog chags rnams kyis ma smad pa'i/ /'bras bu de rnams yang dag blang / /nub kyi yal ga las thob pa/ /rdzas kyi rgyur ni bsgrub par bya/ /byang gi gnod sbyin mo la sogs/ /lha rnams lhan cig 'gugs</text></item>
<item><p>292b4</p><section>rgyud</section><text>par byed/ /dgug pa'i bya ba bshad pa ni/ /kun gyi don du zhi phyir ro/ /lha dang lha min g.yul 'gyed dang / /mi'am ci dang srin po rnams/ /'dod pa rnam pa sna tshogs byed/ /'byung po thams cad rgyas pa'i phyir/ /'bras bu dang bcas las rnams ni/ /ma lus spyod</text></item>
<item><p>292b5</p><section>rgyud</section><text>pa byed pa'o/ /shar gyi phyogs su yal ga dang / /der gnas 'bras bu 'byung ba rnams/ /de bzhin 'bad pas byas gyur na/ /tshe ring po yi don gyi rgyu/ /rtag tu sngags kyis dngos grub 'bras/ /rnam pa sna tshogs byed pa yin/ /gang zhig lhor ni 'gro ba yi/ /yal</text></item>
<item><p>292b6</p><section>rgyud</section><text>ga lo mar rab ldan pa/ /sems can rnams kyi srog 'phrog byed/ /de ni zlos pos 'bad pas spang / /lho ru rten pa'i yal ga la/ /'bras bu gang du yang dag brjod/ /phyogs der gdung dbye dgra rnams kyi/ /srog ni 'jig par byed pa yi/ /bsod nams ma yin mang po'i rgyu/ /</text></item>
<item><p>292b7</p><section>rgyud</section><text>de ni zlos pos 'bad pas spangs/ /'og tu 'phyang ba'i yal gar gnas/ /'bras bu gang zhig rab bsgrags pa/ /lha ma yin dang ldan pa yi/ /sa yi 'og tu de rnams 'gro/ /de rnams 'bras bcas phreng ba ni/ /blangs nas yang dag rab bsgrags pa/ /'og tu 'gro</text></item>
<item><p>293a1</p><section>rgyud</section><text>ba'i 'khri shing la/ /de nas de ni sa 'og 'gro/ /de ru rab tu zhugs nas lha'i/ /bde nyid zlos pos der 'gyur ro/ /lha min bu mos yang dag ldan/ /de ni bskal par gnas par byed/ /bgrang phreng 'bras bu kun blangs nas/ /de nas zlos pos bzlas pa</text></item>
<item><p>293a2</p><section>rgyud</section><text>bya/ /lhan cig srung ba byas nas ni/ /de nas ji ltar bde bar 'gro/ /de nyid ring po'i gnas su ni/ /gtsang ma'i phyogs der sngags pa ni/ /de bzhin rtag tu 'dug par bya/ /bgrang phreng skyes pa sbyar bar bya/ /brtson pas bgrang phreng 'bras bu blang / /de nas kun tu yang</text></item>
<item><p>293a3</p><section>rgyud</section><text>dag sbyang / /der ni phreng ba dbugs par grags/ /gsum bdun brgyad dang gcig dang ni/ /lan grangs nyi shu rtsa gcig tu/ /sngags shes der ni sbyang bar bya/ /rtag tu snga ma'i sngags kyis ni/ /brgyad dam bdun du bzlas byas pa/ /de nas de ni dag par 'dod/ /</text></item>
<item><p>293a4</p><section>rgyud</section><text>pad+ma'i rtsa lag legs brjod pas/ /bu mos bkal ba'i srad bu yi/ /sum 'gyur lnga dang ldan pa yi/ /brtul zhugs can gyis phreng thag bya/ /sngags kyi de nyid shes pas brgyu/ /'bras bu phra mo zlum por bcas/ /rtag tu srogs chags bu ga med/ /yan lag</text></item>
<item><p>293a5</p><section>rgyud</section><text>ma nyams ma smad pa/ /mdzes shing kha dog sdug pa dang / /bu ga med cing gas pa med/ /ril bu zlum po ji bzhin pa/ /de bzhin ru drAk+Sha dang ni/ /bo de tse dang in+t+ra k+Sha/ /'bras nyid rtag tu lung thang mdzes/ /'bras bu dam pa'am gang gi tshe/ /sngags pa mchog</text></item>
<item><p>293a6</p><section>rgyud</section><text>tu brtson pa yis/ /'bad pas bgrang phreng brgyu bar bya/ /gser ram yang na dngul dag gam/ /nor bu shel las byung ba dang / /mu tig dung nyid mu sa ra/ /byi ru yis kyang bya ba ste/ /phreng ba rnam pa sna tshogs bya/ /gzhan yang rin chen las byung ba'i/ /bgrang phreng bzang</text></item>
<item><p>293a7</p><section>rgyud</section><text>po bya ba dang / /sa las byung ba'i ldum po yi/ /ril bus bgrang phreng can dag ni/ /mnyam par bzhag ste srad bu brgyu/ /gzhan yang ril bu 'ga' zhig gam/ /'bras bu'am khams las byung ba yis/ /ku sha'i rtse mos brgyus pa yang / /zlos pos 'bad de bya ba</text></item>
<item><p>293b1</p><section>rgyud</section><text>yin/ /brgya rtsa brgyad dam nyi shu lnga/ /lnga bcu 'di dag bar ma yin/ /sngags pa mnyam par gzhag pa yis/ /'bras bu'i tshad rnams brgyu bar bya/ /stong rtsa brgyad pa nyid bya ba/ phreng ba 'di ni thu bo yin/ /phreng ba rnam pa 'di bzhi ni/ /sngags pas rtag tu brgyu bar bya/ /</text></item>
<item><p>293b2</p><section>rgyud</section><text>de nas brgyus te sngags rnams ni/ /phyi mo gsum mam gnyis nyid dang / /rgya lcags las byung gdu bu dang / /de bzhin gser dang dngul dag dang / /de nas zangs byung gdu bus kyang / /phreng ba kun nas brgyu bar bya/ /de nas mtha' ru yang mig bya/ /de la rim gyis dgod</text></item>
<item><p>293b3</p><section>rgyud</section><text>par bya/ /'bad pas mdzes par dkri ba bya/ /sangs rgyas ma lus bzhugs par ni/ /yongs su gsal bar byas de nas/ /dkyil 'khor lta bur mthong ba yin/ /sbrul gyi gdengs ka'i rnam pa bzhin/ /yongs su dkris pas brgyan pa yin/ /mu tig do shal rnams</text></item>
<item><p>293b4</p><section>rgyud</section><text>mtshungs shing / /mgul rgyan rnam par sprul pa'o/ /de nas 'bab chu dge ba'i mthar/ /dri ma med la khrus byas nas/ /ji bzhin khrus byas te/ /chu yi gnas la ldang bar bya/ /de bzhin brtson pas nye reg bya/ /bgrang phreng srad bu blangs nas ni/ /ba yi rnam lngas</text></item>
<item><p>293b5</p><section>rgyud</section><text>rab tu bkru/ /sa yi phye mas rab bkrus nas/ /gtsang ma'i gos la dri bzang gis/ /rjes su nye bar byugs pa dang / /rab tu bsngags pa'i kha dog kyang / /tsan+dan dkar po gur gum dang / /'bad pas dron mos bkru bar bya/ /de bzhin gnyis ka 'gro bar 'gyur/ /ji lta'i</text></item>
<item><p>293b6</p><section>rgyud</section><text>gnas su song nas ni/ /gang du ras ris bar pa ni/ /rgyal mchog thub pa'i gtso bo ni/ /shAkya seng ge mi yi mchog /ston pa'i gzugs brnyan de bzhin du/ /sa stengs rgyal ba'i ring bsrel can/ /mchod pa de yi spyan sngar dgod/ /de dang nye bar bzhag nas ni/ /de</text></item>
<item><p>293b7</p><section>rgyud</section><text>tshe de yi spyan snga ru/ /dam tshig la gnas stong rtsa brgyad/ /son pa'am brgya yang gcig tu ni/ /brgyad dang bcas pa bzlas byas nas/ /nyin mtshan smyung bar gnas gyur nas/ /bdun pa'i thub la phreng ba dbul/ /snga ma de bzhin bzlas bya ba/ /tshad nyid de dang</text></item>
<item><p>294a1</p><section>rgyud</section><text>mnyam par bya/ /de nas phreng la yongs su bzlas/ /mtshan mo de nyid du 'khod de/ /ku sha bting ba'i sa gzhi la/ /sngags shes der ni nyal bar bya/ /rmi lam gang dang gang mthong ba/ /dge ba'i rmi lam mthong na ni/ /rmi lam nges par bstan pa</text></item>
<item><p>294a2</p><section>rgyud</section><text>yin/ /dngos grub de yis bsgrub par bya/ /sangs rgyas nyan thos bse ru rnams/ /gal te rmi lam mthong gyur na/ /sngags pas 'bras bu bcas par 'grub/ /nges par de yi cho ga bya/ /dge slong gzugs dang bram ze yi/ /gzugs brnyan sna tshogs mdzes pa mthong / /</text></item>
<item><p>294a3</p><section>rgyud</section><text>gal te rmi lam de mthong na/ /phreng ba dbul bya de bzhin du/ /sngags kyi don kun sgrub pa po/ /de bzhin gdon mi za bar 'grub/ /byang chub sems dpa'i sde snod phal po che theg pa chen po shin tu rgyas pa'i mdo sde bcom ldan 'das ma 'phags ma sgrol ma ral pa gyen brdzes kyi rtsa</text></item>
<item><p>294a4</p><section>rgyud</section><text>ba'i rtog pa las/ ras ris bar ma'i cho ga rab 'byam las bcu pa bgrang phreng gi cho ga'i le'u rab 'byam rdzogs so// //de nas yang bcom ldan 'das shAkya thub pas slar yang thams cad dang ldan pa'i 'khor gyi dkyil 'khor chen po la gzigs nas byang chub sems</text></item>
<item><p>294a5</p><section>rgyud</section><text>dpa' chen po 'phags pa spyan ras gzigs dbang phyug la bka' stsal pa/ sems dpa' chen po khyod kyi rig pa'i sngags kyi le'u rdzogs pa'i khyad par gyi cho ga dang / sbyin sreg gi las rab tu sbyor ba'i rig pa'i sgrub pa yod de/ me la nye bar spyod pa'i khyad par gyi cho ga las</text></item>
<item><p>294a6</p><section>rgyud</section><text>gang du rig pa'i spyod pa la mngon par brtson pa'i sems can rnams rab tu sbyor zhing gnas par 'gyur ba de gang zhe na/ rig pa'i sngags kyi tshogs gsang chen ni/ tad+ya thA/ o~M tiSh+Tha ha ri ping+ga le/ hi rak+Sha di hi da dA dI pA ya hU~M phaT phaT swA hA/ spyan ras gzigs dbang phyug 'di ni</text></item>
<item><p>294a7</p><section>rgyud</section><text>mchog gi snying po las thams cad byed pa/ 'dod pa thams cad ster ba'o/ /dang po re zhig sgrub pa pos me'i snying po 'di lan cig bzlas pas/ mar gyi sreg blugs gsum me la sbyin sreg bya ste me lha spyan drangs par 'gyur ro/ /de bzhin du rab tu sbyar te/ zhi ba</text></item>
<item><p>294b1</p><section>rgyud</section><text>can dang / rgyas pa can dang / drag po'i las rnams la yam shing rnam pa gsum du 'gyur ro/ /mya ngan med shing zhi don du/ /khyad par brlan dang bcas pa nyid/ /mtho gang 'am ni khru gang tsam/ /sor mo gsum du'ang mtho ba yi/ /snam pa'i rnam pa rab tu shes/ /</text></item>
<item><p>294b2</p><section>rgyud</section><text>cho ga 'di ni bya ba yin/ /bu ga med cing ser ga med/ /de bzhin ne tso'i gshog pa 'dra/ /ljang dang dkar ba'i kha dog gam/ /kha dog nag po spang bar bya/ /srin bu rnams kyis zos pa spang / /bu ga med pa'ang yang dag sbyin/ /gzhan yang kha dog mchog min pa/ /tha ma'i</text></item>
<item><p>294b3</p><section>rgyud</section><text>chos kyang spangs pa'o/ /de rnams skam dang rlon pa'ang yin/ /de yi tshe yang brtsam par bya/ /ma rul yon po min nyid dang / /shin tu ring ba'ang spang bar bya/ /de nas me thab byas nas ni/ /kun nas zur ni bzhi pa ru/ /'og nyid du ni 'bad pas brko/ /khru bzhi pa yi tshad dang</text></item>
<item><p>294b4</p><section>rgyud</section><text>ni/ /khru gsum khru ni gnyis pa dang / /de bzhin nyid du khru gcig pa/ /rtag tu srog chags spangs pa dang / /bye mas leg par sbyar ba de/ /de nas pad 'dra'i kha khyer ni/ /kun nas dkyil 'khor rnam pa'o/ /yang na 'bad pas zur bzhi pa/ /'dab ma gsum du</text></item>
<item><p>294b5</p><section>rgyud</section><text>bya ba'o/ /zhi ba can dang rgyas pa can/ /'di yang yang dag bsgrags pa yin/ /mngon spyod la ni sa dbus su/ /rdo rje bya zhing rtse gnyis su/ /rtse mo gsum du bya ba yin/ /me thab rgya la khru gnyis re/ /gtsang ma'i phyogs su de bzhin bdar/ /chu klung 'gram du de bzhin</text></item>
<item><p>294b6</p><section>rgyud</section><text>spyad/ /bstan pa gcig gi phyogs rnams dang / /dur khrod khang pa stong pa ru/ /sbyin sreg legs par brtsam par bya/ /de bzhin ri bo'i rtse nyid dang / /rtag tu lha khang stong pa dang / /de bzhin nyid du dgon pa che/ /gang yang sgrub pa'i phyogs rnams ni/ /gang</text></item>
<item><p>294b7</p><section>rgyud</section><text>zag mchog gis gsungs pa dang / /sbyin sreg las ni thams cad la/ /de rnams gnas su gsungs pa yin/ /khru gang tshad du gnas pa yi/ /ku sha'i khres la nyer 'dug nas/ /der ni sngags shes khyad par du/ /sbyin sreg gi ni las bya'o/ /gnas de nyid</text></item>
<item><p>295a1</p><section>rgyud</section><text>du rab gnas pas/ /myur du dngos grub the tshom med/ /shar dang byang du kha phyogs pas/ /zhi ba can dang rgyas pa bya/ /lho ru drag po'i lam rnams te/ /de ni sngags pas spang bar bya/ /shar bltas zhi ba'i dngos grub ste/ /rgyas pa can yang byang du</text></item>
<item><p>295a2</p><section>rgyud</section><text>phyogs/ /de yis sngags ni dus rtag tu/ /rig pa'i bzlas pa brtsam par bya/ /bil ba arga slak+Sha dang / /n+ya gro d+ha yis rgyas las bya/ /mngon spyod shing ni skam po dang / /tsha ba skyur dang rnon po rnams/ /de dag thams cad spang bya ste/ /thub pa rnams kyis rtag tu bkag /</text></item>
<item><p>295a3</p><section>rgyud</section><text>zhi ba can dang rgyas pa can/ /rlon pa'i shing gis rab tu shis/ /de bzhin drag las la shing skam/ /tsha ba skyur dang rnon po rnams/ /yam shing de rnams med na ni/ /shing la de rnams su rtag bya/ /rtse mo gnyis su brtag pa bya/ /sngo dang snum dang 'dra ba dang / /rma bya'i</text></item>
<item><p>295a4</p><section>rgyud</section><text>mgrin pa dang mtshungs pa'i/ /rnam pa de lta'i ku sha yis/ /kho ra yug tu ku sha ni/ /rtag tu dgram par bya ba ni/ /zhi ba can dang rgyas pa can/ /mar gad dang ni mtshungs pas so/ /de bzhin rtag tu skam po'i rtsis/ /sdig pa'i las ni bya ba ste/ /'dir ni rgyal ba mchog gis</text></item>
<item><p>295a5</p><section>rgyud</section><text>bkag /dri med chu ni dag pa la/ /rtag tu srin bus spangs pa yi/ /de nas kun nas bsang gtor bya/ /g.yas phyogs su ni bskor byas te/ /brtson pas me ni sbar bar bya/ /cho ga ji bzhin nye reg bya/ /gtsang ma'i rtswa yi rtsa ba yis/ /sgron me tshad dang ldan byas nas/ /de</text></item>
<item><p>295a6</p><section>rgyud</section><text>nas khu tshur brtsams byas nas/ /'bad pas me ni sbar bar bya/ /kha yi rlung gis mi bya ste/ /rtag tu gos kyi mthas kyang min/ /sham thabs bla gos mngon par spang / /gos gzhan gyis kyang lag pa yi/ /rlung gi nye bar gzhom pa la/ /mngon par dga' bas ma yin no/ /</text></item>
<item><p>295a7</p><section>rgyud</section><text>gtsang ma'i rlung yab de bzhin gos/ /nor bus kyang ni rlung yab bya/ /rlung ni yang dag 'byung ba 'dis/ /me ni mnyam par byas pa la/ /sngags shes pas ni me sbar bya'o/ /sbyin sreg don du mnyam gzhag pas/ /de nas g.yas pa min pa yis/ /der ni bsang gtor byas</text></item>
<item><p>295b1</p><section>rgyud</section><text>nas ni/ /der ni ba yi mar gyis ni/ /sreg blugs gsum ni sbyin par bya/ /de nas kyang ni phyag bya ste/ /sangs rgyas kun dang skyob pa dang / /rang sngags sngags kyi mgon po la/ /de nas ci 'dod phyag bya'o/ /de tshe me yi snying po yi/ /sngags ni lan brgya bzlas pa yis/ /brtson</text></item>
<item><p>295b2</p><section>rgyud</section><text>ldan dri zhim me tog gis/ /rtag tu me ni spyan drang bya/ /sngags shes rtag tu spyan drangs nas/ /gnas la mkhas pas gdan dang gnas/ /sngags des dbul zhing gzhan gyis min/ /zho dang mar du bsres pa dang / /sbrang rtsi btags pa'i yam shing ni/ /de las lan</text></item>
<item><p>295b3</p><section>rgyud</section><text>gsum sbyin sreg bya/ /rgyas pa'i don du sngags dang las/ /kun nas 'bar ba'i phreng ba yis/ /'khrugs pa der ni nges sbyar bya/ /skom pa tshim par bsam par bya/ /zhi ba'i las dang rgyas pa can/ /de la gsang sngags rig pa yis/ /lha yi gzugs ni dga' ba'o/ /</text></item>
<item><p>295b4</p><section>rgyud</section><text>mngon spyod las la thun mong pa'i/ /nges par 'byung ba'i lha rnams las/ /gzhan pa'i gzugs ni blta bar bya/ /rim pa ji bzhin me thab 'dir/ /ji ltar rnyed pa'i me tog dang / /mar la lan bdun yongs bzlas pas/ /de tshe spyan drang rnam pa der/ /ji ltar slar</text></item>
<item><p>295b5</p><section>rgyud</section><text>yang spyan drangs pa/ /lhag par gnas pas gnyis ka gnas/ /yam shing rdzas dang bsres pa dang / /mar dang sbrang rtsi mnyam bstan pa/ /de bzhin du ni zho bsres pas/ /stong ngam 'bum gyi tshad dang ni/ /brgya dang brgyad du'ang rtag par bya/ /de bzhin</text></item>
<item><p>295b6</p><section>rgyud</section><text>sngags pas rig pa bzung / /lan re bzlas shing me la dor/ /'bar ba'i me yi phreng ba dang / /de bzhin me lce gcig gyur pa/ /zhi ba'i las kyi sbyin sreg bya/ /du ba med la'ang rgyas pa can/ /du bcas drag po'i las rnams ni/ /rgyal bas smad cing spangs pa yin/ /me</text></item>
<item><p>295b7</p><section>rgyud</section><text>ni kha dog ldan gyur na/ /sbyin sreg las ni rab tu sbyar/ /zhi ba can la kha dog dkar/ /rgyal ba mchog gis rtag tu bsngags/ /gal te me dkar sbyin sreg byed/ /de la sngags rnams 'grub par 'gyur/ /de bzhin rtag tu kha dog dkar/ /rgyas pa can gyis dngos</text></item>
<item><p>296a1</p><section>rgyud</section><text>grub 'dod/ /nag po du ba'i kha dog dang / /ser skya yang ni sdig pa can/ /kha dog rnam gsum rab bsgyur bas/ /dngos grub rnam gsum 'di dag yin/ /gzhan pa'i kha dog sprin mdog gam/ /slar yang brtan pa'i sa stengs der/ /sngags pa de la</text></item>
<item><p>296a2</p><section>rgyud</section><text>dngos grub med/ /de lta'i kha dog 'dra ba'am/ /rnam pa sna tshogs kha dog can/ /me ni 'bar ba de mthong na/ /slar yang las rnams brtsam par bya/ /phyir zhing bzlas pa bya ba yin/ /gal te sngags ni grub gyur na/ /las kyi cho ga mthong ba yis/ /slar yang sbyin sreg</text></item>
<item><p>296a3</p><section>rgyud</section><text>la rab 'jug /gshegs gsol spyan drang nyid la ni/ /me yi sngags ni brjod par bya/ /sngar ni rab tu brtags pas kyang / /dkyil 'khor 'di ni gshegs su gsol/ /spyan drang ba yi las rnams ni/ /de nyid du ni las rnams kyang / /de nyid kyis ni bya ba yin/ /me yi spyod pa de</text></item>
<item><p>296a4</p><section>rgyud</section><text>bzhin gzugs/ /ras ris kyi ni spyan sngar brtsam/ /der ni sngags rnams 'grub 'gyur bar/ /sngon gyi de bzhin gshegs pas gsungs/ /rgyal bas bsngags pa'i las rnams ni/ /thams cad de nyid du bya'o/ /gzhan pa'i las ni bya ba ste/ /sdig pa'i las ni khyad par du/ /</text></item>
<item><p>296a5</p><section>rgyud</section><text>gang du rgyal mchog gis smod dang / /'jig rten 'gal dang smad rnams so/ /ldang dang 'khor los sgyur ba dang / /byang chub sems dpa'i sa rnams dang / /de bzhin mngon shes lnga dang ni/ /'jig rten lha nyid ldan pa 'grub/ /rtag tu ras ris la brtson shes/ /sbyin</text></item>
<item><p>296a6</p><section>rgyud</section><text>sreg las la mkhas pa ni/ /sa yi 'og gi bdag po'am/ /yang na bar snang spyod par 'gyur/ /sa bla'i lha dang gnod sbyin nyid/ /rtag tu gnod sbyin mo rnams 'gugs/ /rgyal srid bdag po nyid dang ni/ /yul dang yang na grong nyid dam/ /rig pa 'dzin dang lha</text></item>
<item><p>296a7</p><section>rgyud</section><text>min nyid/ /sems can thams cad dbang du byed/ /'byung po thams cad 'gugs par byed/ /sems dpa' chen po bdag nyid che/ /byang chub sems dpa' sems dpa' che/ /sa bcu la ni yang dag brten/ /sbyin sreg las kyis 'gugs byed na/ /sa stengs mi</text></item>
<item><p>296b1</p><section>rgyud</section><text>rnams smos ci dgos/ /sde dpon bdag po de bzhin du/ /khyad par 'jig rten dbang phyug dang / /'byung po thams cad kun dbang byed/ /de bzhin nyid du mi bdag nyid/ /'byung po thams cad dbang don dang / /yang na sa stengs rgyal po mnyam/ /de bzhin rtag tu las</text></item>
<item><p>296b2</p><section>rgyud</section><text>kun la/ /thams cad sbyin sreg gis ni bya/ /kun nas kun tu brtson ldan pas/ /las kun yang dag bsten par bya/ /de ched nges par bsgrub par bya/ /dpal don las ni mchog yin te/ /bar ma nyid kyang sgrub par byed/ /yang na chung ngu nyid kyang ngo / /de bzhin du</text></item>
<item><p>296b3</p><section>rgyud</section><text>ni rdzas rnams kun/ /de bzhin slar yang 'grub par gsungs/ /sbyin sreg las la rab 'jug pas/ /'bras bur bcas pa'i dngos grub mthong / /phyag rgya bcing dang rig pa nyid/ /las rnams kun la rtag tu bya/ /sbyin sreg las la rab 'jug pas/ /bdag nyid</text></item>
<item><p>296b4</p><section>rgyud</section><text>srung bar 'gyur ba yin/ /de nas sngags 'di bklag par bya/ /'di ni rtag tu las rnams la/ /bdun bzlas pa'am brgyad bzlas so/ /na maHsarba bud+d+ha bo d+hi satwA nAM/ a pra ti ha ta ga ti ma ga tA nAM/ tad+ya thA/ o~M dz+wA la tiSh+tha hU~M/ ru ru bi shwa sam+b+ha be swA hA/ /</text></item>
<item><p>296b5</p><section>rgyud</section><text>sngags kyi rab sbyor 'di yis ni/ /slar yang shing la bzlas bya ba/ /gnyis bzlas pa'am bdun bzlas pa/ /sngags rig des mer sbyin sreg bya/ /me tog bdug pa dri dag gam/ /mdor na thams cad nyid kyang ni/ /gsang sngags bzlas pa'i chu rnams kyis/ /'di</text></item>
<item><p>296b6</p><section>rgyud</section><text>nyid kyis ni bsang gtor bya/ /de nas las rnams thams cad ni/ /rgyu 'dis cho ga brtsam par bya/ /las rnams dag ni thams cad la/ /snga ma'i rab sbyor nyid kyis bya/ /sngar gyi skra can ma bcings nas/ /phyag rgya chen mor grags ldan ma/ /bsrung ba byas par</text></item>
<item><p>296b7</p><section>rgyud</section><text>gyur de nas/ /zlos pos rig pa gcig gis ni/ /las rnams thams cad brtsam par bya/ /dngos grub rgyu la mkhas pa yis/ /gal te dge mtshan mthong gyur pa/ /rtag tu dge ba'i sgra grags na/ /de la sngags kyi 'bras bu ni/ /ji ltar 'dod bzhin mchog</text></item>
<item><p>297a1</p><section>rgyud</section><text>stsol 'gyur/ /dang po las la rab sbyor dang / /sngags kyi rgyu la rab 'jug pas/ /'bras med 'bras bu bcas pa nyid/ /dngos grub de la brjod par bya/ /rgyal ba'i sgra 'am pa Ta ha/ /rnga bo che yi sgra grags na/ /brtson ldan kun 'gro'i dngos grub ste/ /</text></item>
<item><p>297a2</p><section>rgyud</section><text>sbyin sreg las la yang dag brten/ /gzhan yang dge mtshan dpal dang ni/ /'dab chags sgra ni bzang po dang / /rnam pa sna tshogs sgra dbyangs sam/ /rgyal bas bsngags shing rab bsngags pa/ /bkra shis bzang po yid 'ong dang / /rnam pa sna tshogs sgra dang ni/ /gdugs</text></item>
<item><p>297a3</p><section>rgyud</section><text>dang rgyal mtshan ba dan dang / /bud med rgyan gyis brgyan pa dang / /de bzhin bum pa gang ba dang / /mchod yon mthong na dngos grub rgyu/ /kha dog rnam pa du ma dang / /rab sngags 'jig rten gyis mchod pa'i/ /dge slong rnams dang dge slong ma/ /mthong nas de rnams blta ba la/ /</text></item>
<item><p>297a4</p><section>rgyud</section><text>gsang sngags spyod tshul sna tshogs 'grub/ /byang chub sems dpa'i sde snod phal po che theg pa chen po shin tu rgyas pa'i mdo sde/ bcom ldan 'das ma 'phags ma sgrol ma ral pa gyen brdzes kyi rtsa ba'i rtog pa las/ bgrang phreng srad bu'i cho ga'i le'u rab 'byam bcu gcig pa</text></item>
<item><p>297a5</p><section>rgyud</section><text>yongs su rdzogs so// //de nas yang bcom ldan 'das shAkya thub pas slar yang 'khor gyi dkyil 'khor chen po la gzigs nas/ byang chub sems dpa' sems dpa' chen po 'phags pa spyan ras gzigs dbang phyug la bka' stsal pa/ sems dpa' chen po khyod</text></item>
<item><p>297a6</p><section>rgyud</section><text>kyi rig pa'i gsang chen yod do/ /sngags thams cad kyi sgrub thabs kyi cho ga'i dam tshig shes pa/ de bzhin gshegs pa thams cad kyi chos kyi mdzod las byung ba/ chos kyi sprin la mthun par rab tu zhugs pa/ nam mkha'i rang bzhin/ 'jig rten dang 'jig rten las 'das</text></item>
<item><p>297a7</p><section>rgyud</section><text>pa'i sngags kyi mnga' bdag ches gtso bor gyur pa sems dpa' chen po dper na de bzhin gshegs pa ni sems can thams cad kyi gtso bo/ /ches gtso bor gyur pa lha dang mi rnams kyi nang nas skyes bu'i khyu mchog sangs rgyas bcom ldan 'das yin no/ /byang chub sems dpa'</text></item>
<item><p>297b1</p><section>rgyud</section><text>de bzhin du rig pa'i rgyal po 'di ni sngags thams cad kyi mchog tu bstan cing / gtso bo dam pa yin te/ de bzhin gshegs pa gang gA'i klung gi bye ma snyed kyi sangs rgyas bcom ldan 'das brjod du med pa rnams kyis sngar gsungs pa de bzhin gshegs pa rin chen tog gi mchog</text></item>
<item><p>297b2</p><section>rgyud</section><text>gi snying po mchog tu gsang ba kun nas bkra shis par 'dod pa sangs rgyas thams cad kyis yang dag par bstod cing rab tu bsngags la/ sems can thams cad la dbugs 'byin pa/ sdig pa thams cad rab tu zhi bar byed pa/ 'dod pa thams cad sbyin pa/ re ba thams cad</text></item>
<item><p>297b3</p><section>rgyud</section><text>yongs su rdzogs par byed pa de gang zhe na/ /bar skabs 'dir bcom ldan 'das shAkya thub pa'i smin mtshams kyi mdzod spu nas sangs rgyas thams cad yang dag par skul bar byed pa zhes bya ba'i 'od zer byung bar gyur to/ /gang 'di/ phyogs bcu steng 'og thams cad dang</text></item>
<item><p>297b4</p><section>rgyud</section><text>ldan pa'i sangs rgyas kyi zhing rnams kun du snang zhing sems can thams cad kyi yid kyang tshim par byas nas slar yang bcom ldan 'das shAkya thub pa'i gtsug tor du nub par gyur to/ /bcom ldan 'das kyi gtsug tor nas kun nas 'bar ba'i 'phro ba'i lus can blta</text></item>
<item><p>297b5</p><section>rgyud</section><text>bar mi nus pa'i sems can kun gang gis kyang mi thub pa/ 'od chen po yang dag par byung ba/ 'od kyi dkyil 'khor gyis lus brgyan pa/ rnam pa sna tshogs pa'i gzugs can/ 'khor los sgyur ba chen po'i gzugs dang ldan pa/ rig pa'i rgyal po yi ge gcig pa</text></item>
<item><p>297b6</p><section>rgyud</section><text>zhes bya bar gyur to/ /byung nas nam mkha'i dkyil kun du snang bar byas te/ rig pa'i rgyal po thams cad kyis yongs su bskor ba/ rig pa 'dzin pa bye ba khrag khrig brgya stong phrag du mas mdun du bdar nas mchod bzhin pa/ 'jig rten thams cad kyi bla ma/ rig</text></item>
<item><p>297b7</p><section>rgyud</section><text>pa'i 'khor los sgyur ba'i rgyal pos mngon par bsngags bzhin pa/ sangs rgyas thams cad la mnga' sgyur bzhin pa/ sangs rgyas dang byang chub sems dpa' sa bcu la bzhugs pa rnams kyi rim gro byed bzhin pa'i blo gros chen po/ nam mkha'i dkyil</text></item>
<item><p>298a1</p><section>rgyud</section><text>thams cad kyi lha'i rin po ches nye bar mdzes pa dang / nor bu rin po che'i don du byas pas thams cad bkang ste/ mdzes pa'i gzugs can mchog tu 'od gsal ba/ sprul pa po rnam pa sna tshogs pa'i gzugs bye ba khrag khrig brgya stong phrag 'byin bzhin pa/ yi</text></item>
<item><p>298a2</p><section>rgyud</section><text>ge gcig pa'i sgra 'don bzhin pa/ 'od zer chen po 'bar ba rab tu 'phro bzhin pa bar snang gi phyogs su gnas par gyur nas bcom ldan 'das shAkya thub pa la nye bar phyogs nas lta bar byed bzhin pa/ de thams cad dang ldan pa'i gnas gtsang ma'i 'khor gyi dkyil 'khor chen po la kun</text></item>
<item><p>298a3</p><section>rgyud</section><text>tu lta zhing snang bar byed bzhin pa'o/ /de nas bcom ldan 'das shAkya thub pas yi ge gcig pa'i rtog pa'i rgyal po chen po 'di bka' stsal to/ /na maHsarba bud+d+hA nAM/ b+h+ru~M bka' stsal pa tsam nyid la 'jig rten gyi khams sangs rgyas kyi zhing rnams thams cad du rnam par 'gyur ba</text></item>
<item><p>298a4</p><section>rgyud</section><text>drug tu g.yos par gyur to/ /sems can gang la la bkres pa dang skom pa la sogs pa'i sdug bsngal skyes pa med par gyur to/ /de nas yang bcom ldan 'das shAkya thub pas/ de bzhin gshegs pa thams cad kyi ting nge 'dzin gyi rdzu 'phrul yang dag par bstan pa'i phyir dang sdig pa</text></item>
<item><p>298a5</p><section>rgyud</section><text>thams cad rab tu 'joms par byed pa'i phyir dang / sdug bsngal thams cad rnam par sbyong bar byed pa'i phyir dang / rtog pa'i rgyal po 'di sems can thams cad yang dag par srung ba'i phyir dang / dmyal ba'i sdug bsngal thams cad nye bar zhi bar byed pa'i phyir dang / bsam gyis mi</text></item>
<item><p>298a6</p><section>rgyud</section><text>khyab pa'i rdzu 'phrul mngon par 'du bya ba kun du bstan pa'i phyir dang / sangs rgyas thams cad dang byang chub sems dpa' thams cad kyis bsam gyis mi khyab pa rdzu 'phrul gyi mthu kun tu bstan pa'i phyir rig pa'i rgyal po chen po'i rtog pa 'di bka' stsal to/ /sems dpa'</text></item>
<item><p>298a7</p><section>rgyud</section><text>chen po gang la sngags kyi rgyal po 'di sgrub par 'dod na de'i don gyi phyir cho ga 'dir 'gyur ro/ /dang po re zhig ma brtags pa dang / mi smra ba dang / mi za bar brjod pa'i mthu dang / sngags kyis 'dul ba la rab tu brtson pas 'byung po thams cad la rab tu brtse bas gzhan</text></item>
<item><p>298b1</p><section>rgyud</section><text>sdug na bdag sdug par legs par mthong bar byed pa'i ye shes dang ldan pa dbang po rnams legs par bzung ste rnam par g.yeng ba dang bcas pa'i sems dang / nga rgyal dang / ser sna lag pa la 'jug pa/ rab tu dgag pa'i don du rdzas yongs su 'jal ba dang / lha gzhan la phyag</text></item>
<item><p>298b2</p><section>rgyud</section><text>mi byed pa dang / dkon mchog gsum la dang ba shin tu mngon du gyur pa'i dad pa'i nor gyis bcom ldan 'das ma 'phags ma sgrol ma la mngon par dang ba dang / snying rje chen po'i bdag nyid dang / legs par brtson pa'i bsam pas byang chub tu sems bskyed cing / mdor na byang</text></item>
<item><p>298b3</p><section>rgyud</section><text>chub chen por smon lam btab pa/ rgyun du sgrub par 'gyur bar bya'o/ /de la dang po re zhig bris sku'i cho gar 'gyur te rgyal po thams cad kyi bdag po 'khor los sgyur ba/ ma nyams pa'i ras lhag ma min pa/ kha dog can la bcom ldan 'das kyi sku gzugs 'drir gzhug</text></item>
<item><p>298b4</p><section>rgyud</section><text>par bya ste/ gser ltar ser ba'i gzugs brnyan chos ston par byed bzhin pa seng ge'i khri la nye bar bzhugs pa/ rnam pa thams cad kyi mchog dang ldan pa lus thams cad kun nas 'bar ba'i do shal can bya'o/ /steng du ri'i rtse mor glog dang sprin dang bcas pa'o/ /'og</text></item>
<item><p>298b5</p><section>rgyud</section><text>tu pad+ma'i mtsho bya'o/ /bcom ldan 'das kyi gtsug tor 'od zer las byung bzhin pa bya'o/ /sgrub pa po yang gnas dang cha byad dang / dbyibs kyi rnam pa ji lta ba bzhin dang / lag na spos phor thogs pa bcom ldan 'das la lta bar byed bzhin pa/ ras ris rnam pa de lta bur</text></item>
<item><p>298b6</p><section>rgyud</section><text>bris la sgrub pa po yang dus gsum du khrus bya zhing gos gtsang ma bgos te/ skye bo dang bral ba'i dben par rgyun chen por ras ris bzhugs su gsol la rnam pa thams cad du lus dang ngag dang / sems yongs su skyo ba med par sangs rgyas bcom ldan 'das la</text></item>
<item><p>298b7</p><section>rgyud</section><text>mchod pa rgya chen po byas nas/ zla ba nya la nyin mtshan du smyung bar gnas te sgrub pa brtsam par bya'o/ /lo ma dang / zan dang / 'o ma dang / slong mo'i bsod snyoms kyi bza' ba dang / chu dang / phye'i bza' ba'am/ 'o ma dang nas zan bza' bar bya'o/ /a</text></item>
<item><p>299a1</p><section>rgyud</section><text>ga ru'i bdug pa bsregs te 'bum phrag bcur bzlas pa bya'o/ /sngon du bsnyen pa byas pa dang / sngon spyad pa byas par 'gyur ro/ /de nas mig sman sgrub par 'dod na dpa' bo'i rin gyis nyos pa'i/ dpa' bo bzang po las byung ba'i mig sman srang gcig blangs nas bram</text></item>
<item><p>299a2</p><section>rgyud</section><text>ze'i bu mos ba byung lnga kha byang du bltas pa 'thag tu gzhug par bya'o/ /ming med kyi sor mos ril bu bzhi byas la pad+ma'i 'dab mas bkab la skam du gzhug par bya'o/ /sangs rgyas bcom ldan 'das kyi cho ga bzhin du me sbar nas stong phrag rdzogs par sbyin sreg bya ste/ de nas ring</text></item>
<item><p>299a3</p><section>rgyud</section><text>bsrel dang bcas pa'i mchod rten la ras ris bzhugs nas mchod pa rgya chen po rgya chen por byas te/ phyogs brgyad du pa lA sha'i shing gis me sbar nas zho dang sbrang rtsi dang / mar la btags pa'i rnam par 'dren pa'i sbyin sreg bya'o/ /de nas phyogs bzhi rnams su dkyil 'khor byas</text></item>
<item><p>299a4</p><section>rgyud</section><text>nas phyogs skyong ba rnams bzhag ste/ dkyil 'khor gnyis par rab tu sad par byed pa lag tu yungs kar thogs pa'o/ /dkyil 'khor gsum par legs par grogs bzang po'am/ grogs med kyang rung ste/ sngags kyi mchod pa chen po byas nas bsrung ba bya ste/ kha shar</text></item>
<item><p>299a5</p><section>rgyud</section><text>du phyogs pas nye bar 'dug la ku sha bting zhing bkram nas a shwat+tha'i 'dab ma gsum gyi steng nas dang / bzhis 'og nas g.yogs te/ lag pas mnan la ji srid dro bar gyur pa dang / du ba 'thul ba dang / rab tu 'bar ba de srid du bzlas par bya'o/ /dang po dngos grub</text></item>
<item><p>299a6</p><section>rgyud</section><text>ni 'dis rgyal ba'i bdag nyid kyi spyan te/ gang mthong ba dang / gang rnams mthong ba de rnams thams cad dbang du 'gyur ro/ /gnyis pa'i dngos grub ni glang po che dgu'i stobs dang / rlung ltar mgyogs pa dang / lo lnga brgyar 'tsho ba dang / glang po che bcu 'phrogs pa dang / rig pa</text></item>
<item><p>299a7</p><section>rgyud</section><text>'dzin pa thams cad kyi zil gyis gnon pa ma yin pa dang 'bar zhing 'char ba'i nyi ma dang 'dra ba/ lus rin po ches brgyan pa/ bar gyi bskal par gnas shing gzhan 'dren par byed pa/ rig pa 'dzin pa zil gyis mi non pa'i 'khor los sgyur ba/ gsar du 'gro bzhin pa/ rlung</text></item>
<item><p>299b1</p><section>rgyud</section><text>gi lam bdun du rnam par rgyu bar byed par 'gyur ro/ /rna ba'i mig sman bsten pa dang / ldong ros lag pa yang dngos grub rnam pa gsum mo/ /de nas rdo rje sgrub par 'dod na thog phog pa'i shing blangs nas/ sor bcu drug pa'i tshad kyi rdo rje'i rnam pa bya'o/ /zlum skor du khru gang tsam</text></item>
<item><p>299b2</p><section>rgyud</section><text>gyi tshad kyi mchod rten byas nas/ de'i spyan sngar cho ga 'di mthong bas zla ba nya la mtshan mo gsum du smyung bar gnas pas sangs rgyas bcom ldan 'das la mchod pa rgya chen po byas nas rdo rje de nyid la nges par sems pas lta bzhin pa dang ldan pas rdo rje blangs te/ dur khrod du 'gro bar bya'o/ /</text></item>
<item><p>299b3</p><section>rgyud</section><text>shar du rgyun 'bab pa dang mthun pa'i rgyun bya'o/ /chu klung gi 'gram gnyis kyis blangs nas ba byung lngas zlum skor bya'o/ /zlum skor byas nas khru gang tsam gyi tshad kyi mchod rten byas nas de'i spyan sngar cho ga 'di mthong bas mchod pa bya'o/ /de nas dur khrod du/ ras ris de'i</text></item>
<item><p>299b4</p><section>rgyud</section><text>drung du rdo rje bzhag ste/ de'i steng du bzhag nas lag pas mnan la ji srid du gong bu'i 'og gi khung bur ltung ba de srid du bzlas par bya'o/ /de nas khrus byas nas de nyid du lag pas rdo rje blangs nas rab tu 'jug go/ /bslangs pa'i bsod snyoms blangs nas bcom ldan 'das la gtor</text></item>
<item><p>299b5</p><section>rgyud</section><text>mas nye bar mchod de/ khrus byas nas rdo rje de nyid la dur khrod kyi thal ba ji srid sbags par so sor gzhag go/ /cho ga 'dis dur khrod kyi sha la bzlas par bya'o/ /mthar mtshan mo gsum du cho ga bzhin du gtor ma'i mchod pa dbul bar byas nas bdag nyid dam/ grogs bzang po</text></item>
<item><p>299b6</p><section>rgyud</section><text>la bsrung ba byas te/ lag pa gnyis kyis mnan te ji srid du dngos grub rnam pa gsum du gyur pa de srid du bzlas pa bya'o/ /dngos grub dang po la gang bltas pa dang gang gis mthong ba de rnams rab tu dga' zhing dbang du 'gyur ro/ /gnyis pa ras ris kyi sa'i rdul phyis pa tsam gyis mi</text></item>
<item><p>299b7</p><section>rgyud</section><text>snang ba dang / glang po che stong phrag dgu'i stobs dang ldan pa dang / rlung ltar mgyogs pa dang / skal ba drug 'phrog pa dang / 'dod pas 'gro ba dang / char 'bebs pa dang / rnam par snang bar byed pa dang / mthu chen por 'gyur ro/ /gsum pa la ni nyi ma 'char ka dang</text></item>
<item><p>300a1</p><section>rgyud</section><text>mtshungs pa dang / lo stong phrag bcur 'tsho zhing 'khor los sgyur ba yang 'dren par 'gyur ro/ /rdo rje'i lag par rnam par rgyu ste/ de bzhin du pad+ma dang dgra sta lag pa'i cho gas yang ngo / /de nas ril bu sgrub par 'dod na sngon du bsnyen pa byas te lor skyes pa'i</text></item>
<item><p>300a2</p><section>rgyud</section><text>sdigs mdzub kyi sor mo blangs nas sngar gyi cho gas mchod rten byas te dur khrod du mchod pa rgya chen po byas nas kha shar du phyogs pas rab tu zhugs la de srid du sor mo nges par rig bya ston pas mnan nas rdo rje las 'od zer 'phro ba de srid du bzlas pa bya'o/ /nyin mo nam mkha'i rlung la</text></item>
<item><p>300a3</p><section>rgyud</section><text>bsrung ba bya zhing / mtshan mo gnyid mi log par tho rangs ji srid du sor mo rnams dgug par bya'o/ /bkug pa'i gnas der mtshan mo gsum du smyung bar gnas pa/ /ba dang be'u rgyud mtshungs pa/ grags pa dang ldan pa'i 'o ma blangs nas sangs rgyas bcom ldan 'das la tsan+dan gyi</text></item>
<item><p>300a4</p><section>rgyud</section><text>maN+Dal dang / mar gyi mar me rab tu sbar nas ku sha'i khres la 'dug ste stong phrag brgyad mngon par bsngags par byas nas sa'i snod du 'o ma blug par bya zhing / thal bas kyang dkyil 'khor bcings la tho rangs khrus byas nas sngar 'di nyid kyis nges par bsrubs pa'i mar sar blangs</text></item>
<item><p>300a5</p><section>rgyud</section><text>nas bcom ldan 'das la mchod pa byas te stong phrag brgyad du mngon par bsngags nas ma reg pa zos nas mthong ba zhes bya ste/ 'dod pa thams cad sbyin par 'gyur ro/ /grol bar 'dod na gnas la phan pa'i dri thams cad la sogs pa la dpa' bo'i rin gyis nyos te mtshan mo</text></item>
<item><p>300a6</p><section>rgyud</section><text>gsum du smyung bar gnas par byas te sangs rgyas bcom ldan 'das la mchod pa rgya chen po byas te/ mar gyi mar me rab tu sbar nas rang nyid sngags zlos shing brtag par bya'o/ /de nas gzugs brnyan byas nas a shwat+tha'i 'dab ma bdun gyi steng du bzhag nas bcom ldan 'das kyi spyan</text></item>
<item><p>300a7</p><section>rgyud</section><text>sngar ji srid du rang gi rig pa de srid du bzlas par bya'o/ /de nas phye mar byas nas phye ma des kun du reg pa de dbang du 'gyur ro/ /cho ga 'di nyid kyis nA ga ge sar gyi phye ma la gzugs brnyan byas te/ bdug pa'i kham phor brgyad brgyar sbyin sreg byas na gang la rjes su sems</text></item>
<item><p>300b1</p><section>rgyud</section><text>pa de dbang du byed do/ /cho ga 'di nyid kyis a pA marga'i yam shing gis sbyin sreg bya'o/ /nor 'dod na ba lang gi gnas su song nas sangs rgyas bcom ldan 'das kyi spyan sngar sa la ma lhung ba'i ba byung gis lag pas ma bzos pa'i mchod rten byas la cho ga bzhin du mchod nas gu</text></item>
<item><p>300b2</p><section>rgyud</section><text>gul bsregs te stong phrag brgyar bzlas pa bya'o/ /ba lang stong ngam nor rnyed par 'gyur ro/ /cho ga 'di nyid kyis mar dang / sbrang rtsi la sogs bsreg cing stong phrag brgyar bzlas pa bya'o/ /grong bcu gnyis kyis bskor ba rnyed par 'gyur ro/ /cho ga 'di nyid kyis mchod rten byas</text></item>
<item><p>300b3</p><section>rgyud</section><text>nas tsan+dan gyis btags pa'i pad+ma'i gdan dang lha bshos stong phrag brgya dbul te yul gyi dpon po thob par 'gyur ro/ /cho ga 'di nyid kyis gu gul gyi bdug pa bsregs te tsam pa ka'i me tog stong phrag brgya dbul te/ gser stong rnyed par 'gyur ro/ /cho ga 'di nyid</text></item>
<item><p>300b4</p><section>rgyud</section><text>kyis nA ga ge sar gyi me tog stong phrag brgyar dbul bar bya ste/ ras bcos bu'i gos stong rnyed par 'gyur ro/ /de bzhin du me tog thams cad 'dod pa'i cho ga thams cad dur khrod du ro bsregs pa'i thal ba blangs nas zla ba nya la nyin mtshan du smyung bar gnas te ming med</text></item>
<item><p>300b5</p><section>rgyud</section><text>kyi sor mo'i khrag gis zlum skor byas nas gzugs brnyan bris te rkang pa g.yon pas mnan nas stong phrag brgyad bzlas pa byas na/ dang po gos bdun dang / mdor na rigs dang bcas pa thams cad rnyed par 'gyur ro/ /mchod rten byas nas shing ad+hi ba la dza la zho dang</text></item>
<item><p>300b6</p><section>rgyud</section><text>sbrang rtsi dang / mar la btags pa stong phrag brgyad sbyin sreg bya'o/ /gang ston pa'i bu mo des sbyin par byed do/ /mi sbyin na 'chi bar 'gyur ro/ /sA la'i rgyab nas byung ba'i gzugs brnyan byas la yungs mar gyis 'di bkang nas lcags kyi thur mas phug ste tsha ba'i til</text></item>
<item><p>300b7</p><section>rgyud</section><text>mar gyis byugs te dur khrod du stong phrag brgyad bzlas par bya'o/ /lus gcig pa'i bud med dam/ dmangs rigs dbang du 'gyur ro/ /gnyis pa la rje rigs dang / rgyal rigs ma'o/ /gsum pa la dge slong dang / bram ze ma'o/ /zhes te mdor na ma bsgrubs par</text></item>
<item><p>301a1</p><section>rgyud</section><text>yang las byed par 'gyur ro/ /gi wang la lan bdun mngon par bsngags pas khyad par du byas nas gang mthong ba dang / gang rnams mthong ba de thams cad dga' bar 'gyur ro/ /de bzhin du mig sman gyis so/ /tho rangs langs nas lan bdun mngon par bsngags</text></item>
<item><p>301a2</p><section>rgyud</section><text>pa'i chus bde bar khrus byas na gang la bltas pa de sbyin par byed cing de 'bangs su yang 'gyur ro/ /de bzhin du til mar so la ma reg par bza' bas 'dod pas khyer ba'i chu la lan bdun mngon par bsngags par byas nas 'thungs na don du ma gnyer bar yang bza' ba rnyed do/ /rgyal</text></item>
<item><p>301a3</p><section>rgyud</section><text>po'i khab tu zhugs nas chos gos kyi mtha' nas bzung ste lan nyi shu rtsa gcig tu yongs su bzlas nas lag pa g.yon pas mdud pa bya'o/ /rgyab tu mi lta bar song na smra ba thams cad kyi mchog tu 'gyur ro/ /chom rkun gyi nang du song bas kun du 'phrog par bya ba nyid la bzlas</text></item>
<item><p>301a4</p><section>rgyud</section><text>pas gtsang bar byed do/ /gcod pa dang / 'bugs pa la sogs pa rnams kyi sngags rnams so/ /sA lu'i 'bru dang / ka ra bIr dkar po dang / don grub dang / /kA ba rnams kyis gzugs brnyan byas nas lag pa g.yon pas mnan te stong phrag brgyad bzlas pa byas na steng du</text></item>
<item><p>301a5</p><section>rgyud</section><text>langs par byas par 'gyur ro/ /rims gzhom par 'dod na gi ri kad+na ka ra'i me tog la stong phrag brgyad bzlas pa byas na nyi ma bdun gyis sha za'i rims nyams par byed do/ /seng ldeng gi yam shing gis sbyin sreg stong phrag brgyad byas na gdon thams cad 'joms par byed do/ /</text></item>
<item><p>301a6</p><section>rgyud</section><text>thal ba la lan bdun bzlas pas pha rol gyi sngags rnams 'ching bar byed do/ /chu la lan cig bzlas pas grol lo/ /de lta bu la sogs pa'i las rnams so/ /de nas yang / bcom ldan 'das shAkya thub pas slar yang 'khor gyi dkyil 'khor chen po de la gzigs nas byang</text></item>
<item><p>301a7</p><section>rgyud</section><text>chub sems dpa' chen po la bka' stsal pa/ sems dpa' chen po 'dod pa phun sum tshogs par byed pa zhes bya ba yod do/ /de ni rigs kyi bdag po/ sangs rgyas thams cad kyi rjes su yi rang ba rtog pa'i rgyal po 'di sgrub thabs kyi cho ga bcom ldan 'das ma 'phags ma</text></item>
<item><p>301b1</p><section>rgyud</section><text>sgrol ma'i gsang chen du gyur pa sgrub pa pos gdon mi za ba kho nar dran par bya ba ste/ de sems dpa' chen po khyod la bshad do/ /de skad ces bka' stsal pa dang / byang chub sems dpa' sems dpa' chen po spyan ras gzigs dbang phyug gis bcom ldan 'das ma sgrub pa'i don du rigs</text></item>
<item><p>301b2</p><section>rgyud</section><text>kyi bdag po gsung du gsol/ 'dod pa phun sum tshogs byed pa/ /bcom ldan rdul mun rnam par grol/ /chags pas mngon par zhi ba dang / /byang chub nges 'byin sdig pa las/ /kun du gzigs pa'i zla ba la/ /'phags pa spyan ras gzigs dbang phyug /srid pa'i sa</text></item>
<item><p>301b3</p><section>rgyud</section><text>bon rnam 'joms par/ /phyag 'tshal mchod de khyod la brten/ /bshad bya gal te 'byung bar byed/ /slar yang srid par 'byung bar 'gyur/ /tad+ya thA/ shwe te shwe teM ge shwe b+hu dze shwe ta/ mA l+ye rA laM kr-i te/ dza ye bi dza ye a dzi te a pa rA dzi te swA hA/ dran pa nyid las/</text></item>
<item><p>301b4</p><section>rgyud</section><text>'di'i sngags kyi dngos grub myur du 'byung bar 'gyur ro/ /de la 'di'i sngags ni tho rangs langs nas bcom ldan 'das ma 'phags ma sgrol ma'i sgrub pa pos gtsang mar gyur pa lan bdun byas chu bor zhugs shing thal mo sbyar te yongs su bzlas nas shar du mngon par phyogs pas</text></item>
<item><p>301b5</p><section>rgyud</section><text>gtor bar bya'o/ /bgegs thams cad zhi bar 'gyur zhing las kyi dngos grub kyang 'byung ngo / /snying khar mthe bong byin nas lan cig bzlas na lha rnams kyis byin gyis rlob par 'gyur ro/ /bdag nyid rnam par dag par yang 'gyur ro/ /de'i phyag rgya yang 'dir sbyar bar bya'o/ /</text></item>
<item><p>301b6</p><section>rgyud</section><text>bgegs thams cad med par 'gyur zhing las kyi dngos grub kyang 'byung ngo / /snying khar mthe bong byin nas lan cig bzlas na lha rnams kyis byin gyis rlob par 'gyur ro/ /bdag nyid rnam par dag par yang 'gyur ro/ /de'i phyag rgya yang 'dir sbyar bar bya'o/ /de nas</text></item>
<item><p>301b7</p><section>rgyud</section><text>'di'i sgrub thabs kyi cho gar 'gyur te/ ma nyams pa'i ras skra dang bral ba 'bras bu can nam/ ma 'dres pa'i tshon gyis ri mo mkhan gso sbyong can gyis 'phags pa spyan ras gzigs dbang phyug 'drir gzhug par bya'o/ /pad+ma'i snying po la 'dug pa/ stag gi pags</text></item>
<item><p>302a1</p><section>rgyud</section><text>pa'i sham thabs can ral pa gyen du brdzes pa de yang rab tu 'phyang bzhin pa/ phyag na bya ma bum thogs pa'am/ pad+ma dkar po'i 'dab ma bsnams pa/ g.yon gyi gzhogs su lha mo 'phags ma dkar mo chen mo seng ge'i gdan la nye bar 'dug pa/ phyag pad+ma dang / mchog</text></item>
<item><p>302a2</p><section>rgyud</section><text>sbyin ma dang / sgrub pa po ni sngon bzhin no/ /de nas rig pa 'dzin pas 'o ma dang nas zan bza' zhing bris sku'i spyan sngar sngon du bsnyen pa bya'o/ /dri zhim po'i me tog lag pa rnams kyis mchod pa dang / mar gyi mar me dang / a ga ru dang / tu ruSh+ka'i bdug spos dang / gtor ma yang rig</text></item>
<item><p>302a3</p><section>rgyud</section><text>pa 'dzin pas de bzhin du dbul bar bya'o/ /na mo bud+d+hA s+ya/ na mo d+harmA s+ya/ na maH saM g+ha s+ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ na mo Ar+yA ya/ ma hA satwA ya/ tad+ya thA/ su ru me su ru ma/ ku ru ku ru/ su ru me karma sA d+hA ya/ bud+d+ha sad+ye na/</text></item>
<item><p>302a4</p><section>rgyud</section><text>d+harma sat+ye na/ saM g+ha sat+ye na/ A gats+tsha shIg+h+rAM de ba dat+te swA hA/ spyan drang ba'i rig pa'o/ /tad+ya thA/ da me da se swA hA/ dri'i rig pa'o/ /tad+ya thA/ hu hu hu ra hu ma hA me de swa re swA hA/ /me tog gi rig pa'o/ /tad+ya thA/ me g+ha bi hra te swA hA/ bdug pa'i rig pa'o/ /tad+ya thA/ tu tu tu tu tu ru</text></item>
<item><p>302a5</p><section>rgyud</section><text>ma hA tu ru Ne swA hA/ gtor ma'i rig pa'o/ /'di rnams nyid dang mar me bdun gyi phreng ba gnas pa'i ras ris kyi spyan sngar ku sha'i khres la nye bar 'dug ste/ zho dang / sbrang rtsi dang / mar la btags pa'i pad+ma'i sbyin sreg bya ste 'bum phrag bdun de srid par ro/ /rang nyid 'gul ba</text></item>
<item><p>302a6</p><section>rgyud</section><text>dang 'phags pa spyan ras gzigs dbang phyug mngon sum du mthong bar 'gyur ro/ /rang 'dod pa de rnyed par 'gyur ro/ /cho ga 'di nyid kyis bil ba'i yam shing gis stong phrag brgyar sbyin sreg byas na gang 'dod pa de yang dag par rdzogs par byed do/ /gang gA'i klung gi 'gram du</text></item>
<item><p>302a7</p><section>rgyud</section><text>nye bar gnod pa med pa/ skye bo dang bral bar bye ma la mchod rten byas nas dri dang me tog dang bdug spos la sogs pa phul te stong phrag brgyad bzlas pa bya'o/ /nyi ma so so re re zhing mchod rten bya'o/ /byang chub sems dpa'i sde snod phal po che theg pa chen po'i mdo sde bcom ldan 'das ma</text></item>
<item><p>302b1</p><section>rgyud</section><text>'phags ma sgrol ma ral pa gyen brdzes kyi rtsa ba'i rtog pa las le'u rab 'byam bcu gnyis pa rdzogs so// //de nas byang chub sems dpa' sems dpa' chen po 'phags pa spyan ras gzigs dbang phyug gis thams cad dang ldan pa'i 'jig rten gyi khams la lha'i spyan gyis gzigs</text></item>
<item><p>302b2</p><section>rgyud</section><text>nas/ yangs pa dang ldan pa zhes bya ba'i ting nge 'dzin la snyoms par zhugs so/ /de nas ting nge 'dzin de las bzhengs te yangs pa dang ldan pa zhes bya ba'i sngags kyi rgyal po chen po 'di bka' stsal to/ /na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/</text></item>
<item><p>302b3</p><section>rgyud</section><text>tad+ya thA/ bi ma le bi ma le/ bi pu la pra b+he/ bi pu la pri ye/ bi pu la ma ti/ sa ma ya ma nu sma ra/ twa me/ ba ru sAM/ sA d+ha ya sA d+ha ya/ gardza gardza/ ha na ha na/ bi pu la ma ti/ hr-i da ya/ ma nu sma ra/ bud+d+ha sat+ye na/ d+harma sat+ye na/ saM g+ha sat+ye na/ bo d+hi satwA sat+ye na/ bi pu</text></item>
<item><p>302b4</p><section>rgyud</section><text>la ma ti sat+ye na/ badzra pA Ni sat+ye na/ sat+ya bA ti sat+ye na/ le le le le/ o~M o~M o~M/ b+hu ba b+hu ba b+hu ba/ ga ga ga /ma tha ma tha ma tha/ hU~M hU~M hU~M/ a ba lo ki te/ mu tse swA hA/ 'di ni mthu chen po thob pa yangs pa dang ldan pa zhes bya ba rig pa'i rgyal po chen po bcom ldan</text></item>
<item><p>302b5</p><section>rgyud</section><text>'das ma 'phags ma sgrol ma'i ting nge 'dzin las byung ba/ bklags pas grub pa/ bdag srung ba dang / gzhan srung ba dang / grong srung ba dang / ri'i 'jigs pa dang / gdug pa'i 'jigs pa dang / sha za'i 'jigs pa dang / mdor bsdu na 'jigs pa thams cad</text></item>
<item><p>302b6</p><section>rgyud</section><text>bklags pa tsam gyis sel bar byed do/ /'di las gzhan yang sngags kyi cho gar 'gyur ba ni/ na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ da de shAn+te/ pra san+na tsi te swA hA/ spyan drang ba'i sngags so/ /</text></item>
<item><p>302b7</p><section>rgyud</section><text>na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA kA ru Ni kA ya/ tad+ya thA/ shwe te sa ma ye t+ye thA/ bi shud+d+ha bsti swA hA/ gos bgos pa'i sngags so/ /na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/</text></item>
<item><p>303a1</p><section>rgyud</section><text>ma hA satwA ya/ ma hA kA ru Ni kA ya/ tad+ya thA/ mu ne mu ne/ shAn+te bi shud+d+he ga ga na ta le pu gan+d+he gan+d+ha/ u da ka ba liM tsa ha ra ha ra ka ra ka ra bi b+hu swA hA/ me tog dang / dri dang / bdug pa dang / mar me thams cad la sngags 'dis lan bdun mngon par bsngags pas</text></item>
<item><p>303a2</p><section>rgyud</section><text>lan cig bzlas sam dbul bar bya'o/ /sa'i gong bu dkar pos rtag tu bdag nyid gtsang bar bya'o/ /bcom ldan 'das la gur gum gyi chu dang / tsan+dan dang / ga pur gyi dri dang / tu ruSh+ka la sogs pa dang / a ga ru'i bdug pa dang / bal+li ka'am/ tsam pa ka'i</text></item>
<item><p>303a3</p><section>rgyud</section><text>me tog gi phreng ba dang / 'o ma sum cu rtsa gnyis su 'gro bar bya ste/ zan gyi gtor ma dang / ba'i mar gyi mar me rnams so/ /de nas 'di'i ras ris 'byung ste/ 'dod pa'i skra dang bral ba kha tshar ma bcad pa ji ltar rnyed par gyur pa la bcom ldan 'das spyan ras</text></item>
<item><p>303a4</p><section>rgyud</section><text>gzigs dbang phyug gur gum gyis bri bar bya'o/ /chu las skyes pa'i pad+ma'i gdan dang phyag na pad+ma dang pad+ma'i phreng bas brgyan par byas pa/ gos dkar po can mchod phyir thogs pa/ phyag mi 'jigs pa rab tu sbyin pa/ ral pa gyen du brdzes pa de lta bur bri bar bya'o/ /bcom</text></item>
<item><p>303a5</p><section>rgyud</section><text>ldan 'das sngar brjod pa'i gnas su ras ris zhal shar du mngon par phyogs par bzhugs su gsol nas 'bum phrag bcur bzlas par bya'o/ /bzlas pa yongs su rdzogs pa na me sbar nas sbrang rtsi dang mar sbyar bas dus gsum du sbyin sreg ji srid 'bum rdzogs kyi bar du byas na</text></item>
<item><p>303a6</p><section>rgyud</section><text>gang mngon par 'dod pa de rnyed par 'gyur ro/ /rgyal srid kyi longs spyod 'dod na gur gum dang / tsan+dan dang / me tog brgya pa dang / 'bras yos rnams gcig tu byas nas mar dang sbrang rtsis btags nas thun gsum du sbyin sreg bya'o/ /sbyin sreg mtha'i nyi ma la mthong</text></item>
<item><p>303a7</p><section>rgyud</section><text>ba stsol bar byed do/ /mtshan ma 'di rnams kyang stsol te gtsug pud gyen du brdzes par 'gyur ro/ /skyon med pa'i 'od kyi rgyal mtshan dang / phreng ba 'bar ba'i ras ris rab tu sbyin pa'am smra bar byed do/ /rig pa 'dzin pas yid kyis bzlas pa bya/ nam mkhar lha'i ngag thos na</text></item>
<item><p>303b1</p><section>rgyud</section><text>grub pa yin no/ /de nas rgyal srid slar rnyed na chos kyis byed du gzhug go/ /slar yang de nyid ting nge 'dzin bsgom par bya bzhin pa ni bcom ldan 'das ma 'phags ma sgrol ma'i rtog pa'i rgyal po chen po rkang pa gcig pa zhes bya ba'i rig pa'i rgyal po chen po gsungs par gyur to/ /na</text></item>
<item><p>303b2</p><section>rgyud</section><text>mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ na mo bud+d+ha a b+hiShe ka s+ya pra dz+wa li ta dI p+ta ne pra/ b+hu dzA ya pra dz+wa li taM/ dIp+ta ha pu ka maN+Da lA ya/ tad+ya thA/ hr-i da ya mA brta yi Sh+ya mi g+hu Ta/ ban d+ha d+huM d+haM d+haM d+haM d+haM/ tsa ra tsa ra ba ra ya</text></item>
<item><p>303b3</p><section>rgyud</section><text>shasma/ o~M ka raM pra ta/ bid+yA te dza ya ma hA/ bid+yA ya ya swa yaska pra baR+ta ya ha ra Ne ra Ne ra ka ru Ne/ mu ni mu ni/ bi mu ni/ shAn+ta tsin+ta swA hA/ 'di ni mthu chen po thob pa rkang pa gcig pa zhes bya ba'i rig pa'i rgyal po thogs pa med pa bzlas pa tsam gyis 'thab pa dang / 'thab mo</text></item>
<item><p>303b4</p><section>rgyud</section><text>dang rtsod pa la sogs pa thams cad 'joms par byed pa dpag tu med pa'i stobs kyis pha rol gnon pa rig pa'i rgyal po ste/ rigs kyi bu byang chub tu sems bskyed pas sgrub pa brtsams te khrus gsum byas te thun gsum du stong phrag brgyad bzlas par bya'o/ /ji srid zla ba nya'i bar</text></item>
<item><p>303b5</p><section>rgyud</section><text>du bcom ldan 'das kyi spyan sngar mchod pa chen po byas nas dpag tu med par bzlas par bya'o/ /las phran tshegs rnams thams cad grub par 'gyur ro/ /'di rnams ni 'di'i 'khor du gyur pa'i sngags te/ na mo rat+na tra yA ya/ na ma Ar+yA ba lo ki te shwa rA ya/ bo d+hi satwA</text></item>
<item><p>303b6</p><section>rgyud</section><text>ya/ ma hA satwA ya/ ma hA kA ru Ni kA ya/ tad+ya thA/ bi b+hu ri bi b+hu ri/ b+hu mi/ A kA ma b+hu mi A kA ma b+hu mi A kA ma tiSh+Tha tiSh+Tha bi dza ya/ brta/ sha sha sha sha sha sha/ tha tha tha tha tha tha tha tha/ a kan+tha/ ak+n+d+ha/ pad+ma ha stA ya swA hA/ ras ris rab tu gnas par byed pa'i sngags</text></item>
<item><p>303b7</p><section>rgyud</section><text>so/ /dang por ri mo mkhan gyi las dang 'og tu ras ris kyi cho gar 'gyur te/ ma 'dres pa'i kha dog gis spyan ras gzigs dbang phyug zhabs gcig gnas pa 'drir gzhug par bya'o/ /me tog sna ma'i phreng ba'i mchod phyir thogs pa can me tog gi phreng ba'i 'od kyis brgyan pa dbyug</text></item>
<item><p>304a1</p><section>rgyud</section><text>pa dang / ril pa spyi blugs phyag na bsnams pa phrag par g.yang gzhi nag po kun du 'phyang bar bya'o/ /g.yas pas dbugs 'byin par byed pa lta bu'i ras ris 'drir bcug nas de'i spyan sngar dge slong gi tshogs la ston mo bya'o/ /yon yang ci 'byor pa dbul</text></item>
<item><p>304a2</p><section>rgyud</section><text>lo/ /na mo rat+na tra yAM ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ dza la d+ha ra/ bi muk+ta ya thA ya swA hA/ nye bar byugs pa'i sngags so/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA</text></item>
<item><p>304a3</p><section>rgyud</section><text>satwA ya/ ma hA kA ru Ni kA ya/ tad+ya thA/ sugan+d+ha/ bi muk+ta bi dza ya swA hA/ dri'i sngags so/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ su ma na shri ye/ sa saM dar+sha na so so ma na/ so so ma na swA hA/ me tog gi</text></item>
<item><p>304a4</p><section>rgyud</section><text>sngags so/ /na mo rat+na tra yA ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ tad+ya thA/ d+hu mra brtsa si ra ra ra ra/ la lA ya/ mu ne swA hA/ bdug pa'i sngags so/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ na maHpri</text></item>
<item><p>304a5</p><section>rgyud</section><text>yaM ka ra/ pri ti bi dza ye/ o~M dza ye bi dza ye saM kalpa swAhA/ gtor ma'i sngags so/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ na maHshu tsi ni/ ma ti bi ma li/ bi shud+d+ha ga ti swA hA/ nye reg gi sngags so/ /na mo rat+na tra yA ya/ na ma</text></item>
<item><p>304a6</p><section>rgyud</section><text>Ar+ya a ba lo ki te shwa rA ya/ bo d+hi satwA ya/ ma hA satwA ya/ na maHtad+ya thA/ shwe te paN+Da bA si ni rak+Sha rak+Sha mAM swA hA/ 'dis thams cad du bdag nyid bsrung bar bya'o/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ d+ha ra d+ha ri sh+tsit+te/ dza ba ri shu pa ci</text></item>
<item><p>304a7</p><section>rgyud</section><text>ba ti swA hA/ 'dis sa blang bar bya'o/ /na mo rat+na tra yA ya/ na mo Ar+ya a ba lo ki te shwa rA ya/ bo d+hi satwA ya/ ma hA satwA ya/ na ma/ dza li dza li/ tsa lA ra le/ ba ba re/ ra ra re swA hA/ sngags 'dis khrus bya'o/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi</text></item>
<item><p>304b1</p><section>rgyud</section><text>satwA ya/ ma hA satwA ya/ tad+ya thA/ na maHshu lam+bi/ bas+t+raM ta d+hA rA ri pha ba ne swA hA/ gos kyi sngags te 'di gos la yongs su bzlas te bgo bar bya zhing / de bzhin du bcom ldan 'das la'ang dbul bar bya'o/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma</text></item>
<item><p>304b2</p><section>rgyud</section><text>hA satwA ya/ tad+ya thA/ na ma u ts+tshuSh+ma pa ra ma/ da sha/ sho d+ha na/ sho d+ha ya swA hA/ gci ba dang / bshang ba dang / mchil ma dang / mi gtsang ba thams cad 'dis yongs su phyis na gtsang mar 'gyur ro/ /gtsang sbra'i sngags so/ /rgya spos zho'am srang gnyis/ tsan+dan</text></item>
<item><p>304b3</p><section>rgyud</section><text>gnyis/ 'dab ma can gyi rum ru gnyis/ gur gum gnyis/ dri 'di rnams bcom ldan 'das la dbul bar bya'o/ /ga pur dang / tsan+dan gyi bdug pa'o/ /'di lta bu'i cho gas ji skad gsungs pa'i gnas su ras ris zhal shar du phyogs par bzhugs su gsol nas/ khrus</text></item>
<item><p>304b4</p><section>rgyud</section><text>gsum bya zhing gos lan gsum brjes nas rtag tu gso sbyong la gnas pas 'bum phrag drug bzlas par bya'o/ /mthar pad+ma dkar po re bcom ldan 'das kyi zhabs kyi drung du yongs su dor zhing dbul bar bya ste nyi ma gsum la stong phrag brgyad du'o/ /de nas mtshan mo gsum du</text></item>
<item><p>304b5</p><section>rgyud</section><text>smyung bar gnas te mtshan thog thag mi smra bar pad+ma mar la btags pa rnams kyis sbyin sreg bya'o/ /dngos grub kyi mtshan nyid du 'gyur ba ni rig pa 'dzin pa rab tu grol ba rnam pa gsum du rgyu bar byed do/ /de nas bcom ldan 'das grub par 'gyur ro/ /rig pa</text></item>
<item><p>304b6</p><section>rgyud</section><text>'dzin par 'dod na rig pa 'dzin par 'gyur ro/ /lha ma yin 'dod na lha ma yin du 'gyur ro/ /rgyal srid 'dod na thams cad pa'i rgyal srid chen por 'gyur ro/ /gang 'dod pa de thams cad thob par 'gyur ro/ /bcom ldan 'das ma sgrol ma'i rtsa ba'i rtog pa</text></item>
<item><p>304b7</p><section>rgyud</section><text>yangs pa dang ldan pa'i ting nge 'dzin nges par skye'o/ /rkang pa gcig pa zhes bya ba'i rig pa'i rgyal po yongs su rdzogs so// //de nas yang byang chub sems dpa' sems dpa' chen po spyan ras gzigs dbang phyug ting nge 'dzin gyi rgyal po de nyid sgom</text></item>
<item><p>305a1</p><section>rgyud</section><text>bzhin du/ bcom ldan 'das ma rig pa'i rgyal mo'i rtog par 'jug pa zhes bya ba'i rig pa'i rgyal po chen po gsung bar gyur to/ /de la 'di rnams sngags kyi tshig chen por 'gyur te/ na mo rat+na tra yA ya/ na ma Ar+yA ba dzi ya shrI gar+b+ha s+ya/</text></item>
<item><p>305a2</p><section>rgyud</section><text>samyak+saM bud+d+he s+ya/ na mo ma he shwa re swa/ bo d+hi satwa s+ya/ na maH I sha pra b+ha s+ya/ bo d+hi satwa s+ya/ na maHA kA sha gar+b+ha s+ya/ bo d+hi satwa s+ya/ na mo badzra ma te s+ya/ bo d+hi satwa s+ya/ na ma Ar+yA ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/</text></item>
<item><p>305a3</p><section>rgyud</section><text>tad+ya thA/ b+ha ga ba te hr-i da ya/ mA bA ha yi Sh+yA mi/ o~M ta ra ta ra/ o~M o~M o~M o~M b+hu ba a b+ha ya a b+ha ya ba ra de u tsuSh+ma ti u tsuSh+ma ti/ su khA ba ti/ su khA ba ti/ ra ra ra ra la la la la tsu luSh+ka kha ga /kha ga /A gats+tsha A gats+tsha b+ha ga ba te ma ma ba raM/</text></item>
<item><p>305a4</p><section>rgyud</section><text>dA s+ya si/ a b+ha swa ra/ ma prA p+ta bi pu la ma ti sa mA d+hi bi dza te swA hA/ 'jug pa zhes bya ba rig pa'i rgyal po chen po bklags pa tsam gyis grub par 'gyur ba ste 'jigs pa thams cad srung ba dang / zhing thams cad du las rnams byed do/ /de nas 'di'i ras ris</text></item>
<item><p>305a5</p><section>rgyud</section><text>kyi cho gar 'gyur te bcom ldan 'das 'phags pa spyan ras gzigs dbang phyug kun nas dkar ba sngar gsungs pa'i ras ris kyi mtshan nyid kyi rin po che'i pad+ma la gnas pa phyag na pad+ma dkar po bsnams pa/ gtsug pud grol ba/ phyag na ril ba spyi blugs bsnams</text></item>
<item><p>305a6</p><section>rgyud</section><text>pa'o/ /g.yas dang g.yon pa dag tu ji ltar rigs pa bzhin te g.yon gyi gzhogs su gzhon nu dkar po phyag na pad+ma bsnams pa/ bcom ldan 'das la phyag 'tshal bar byed bzhin pa/ 'drir gzhug par bya'o/ /g.yas kyi gzhogs su bcom ldan</text></item>
<item><p>305a7</p><section>rgyud</section><text>'das ma dpal chen mo phyag na pad+ma bsnams pa/ pad+ma la nye bar 'dug pa 'drir gzhug par bya'o/ /g.yon gyi gzhogs su sa'i lha mo rin po che sna bzhi'i gzhong pa phyag na bsnams pa'o/ /nam mkha' la 'od gsal gyi byang chub sems dpa' dkar po</text></item>
<item><p>305b1</p><section>rgyud</section><text>me tog gi phreng ba yongs su thogs pa 'drir gzhug par bya'o/ /g.yas kyi gzhogs su sgrub pa po lag na spos phor thogs pa sngar bzhin no/ /rnam pa de lta bu'i ras ris byas nas sngar gsungs pa'i gnas su bzhugs nas mchod pa rgya chen po bya ste/ 'o ma dang</text></item>
<item><p>305b2</p><section>rgyud</section><text>nas zan bza' zhing rtsa ba'i sngags kyis spyan drang ngo / /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ na maH sarba bud+d+ha bo d+hi satwe b+h+yaH/ tad+ya thA/ paN+Da paN+Da la g+hu shu tsi bi ma le swA hA/ dkyil 'khor gyi sngags so/ /na mo rat+na tra yA</text></item>
<item><p>305b3</p><section>rgyud</section><text>ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ na maH sarba bud+d+ha bo d+hi satwe b+h+yaH/ tad+ya thA/ ag+ni dzu lu dzu lu hu/ ra ma me swA hA/ dri'i sngags so/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/</text></item>
<item><p>305b4</p><section>rgyud</section><text>na maH sarba bud+d+ha bo d+hi satwe b+h+yaH/ tad+ya thA/ d+hu ba sid+d+hi brah+ma te dzo swA hA/ me tog gi sngags so/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ na maH sarba bud+d+ha bo d+hi satwe b+h+yaH/ tad+ya thA/ bi pu la te dza prah+ma shwa ra swA hA/ bdug</text></item>
<item><p>305b5</p><section>rgyud</section><text>pa'i sngags so/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ na maHsarba bud+d+ha bo d+hi satwe b+h+yaH/ ni d+hi bi pu ni a b+ha ya pra da swA hA/ gtor ma'i sngags so/ /'di nyid mar me'i sngags so/ /bu shel tse dang / bA la ka dang /</text></item>
<item><p>305b6</p><section>rgyud</section><text>ga pur cha mnyam pa'i dri'i phreng ba dang / ka ra bI ra dmar po'i me tog dang / sna ma'i me tog lag pa dang / dpal btags pa dang / sra rtsi pog dang / sha l+ya kI dang / bu ram sbyar ba'i bdug pa dang / dkar gsum gyi gtor ma dang / ba'i mar gyi mar me ste de lta bur byas nas</text></item>
<item><p>305b7</p><section>rgyud</section><text>'bum phrag drug bzlas par bya'o/ /mthar zla ba nya la mtshan mo gsum du smyung bar gnas te ka ra bI ra'i me tog zho dang sbrang rtsi dang mar la btags pa rnams kyis stong phrag brgyad dus gsum du sbyin sreg bya ste/ de lta bu'i nyi ma gsum du bya'o/ /de nas nyi ma</text></item>
<item><p>306a1</p><section>rgyud</section><text>gsum pa la mchod pa rgya chen po byas nas ji skad brjod pa'i cho gas bcu gnyis yongs su 'gyur ba'i kham phor zho dang / sbrang rtsi dang / 'o thug kham phor bcu ku sha'i khres la 'dug ste/ srod nas brtsams nas ji srid dngos grub kyi mtshan ma ma byung gi</text></item>
<item><p>306a2</p><section>rgyud</section><text>bar de srid du bzlas pa bya'o/ /lha'i me tog gi char 'bab pa dang / 'brug dang rnga bo che rnams kyang sgra sgrogs pa dang / ras ris 'gul ba dang / mar me'i rtse mo 'phel lo/ /de nas grub pa yin te sa thams cad la dbang ba'i rgyal por 'gyur ro/ /gang mngon par 'dod kyang</text></item>
<item><p>306a3</p><section>rgyud</section><text>rung ste thams cad thob par byed do/ /bcom ldan 'das ma 'phags ma sgrol ma'i yangs pa dang ldan pa'i ting nge 'dzin gyi rgyal po'i rtsa ba'i rtog par 'jug pa zhes bya ba'i rig pa'i rgyal po chen po yongs su rdzogs so// //de nas byang chub sems dpa' sems dpa' chen</text></item>
<item><p>306a4</p><section>rgyud</section><text>po spyan ras gzigs dbang phyug sems can rjes su gzung ba'i ched du slar yang ting nge 'dzin gyi rgyal po de nyid sgom bzhin du bcom ldan 'das ma 'phags ma sgrol ma'i rtog pa'i rgyal po chen por skye bo dbul po rjes su gzung ba'i ched du dkar mo chen mo'i rig pa bka' stsal to/ /</text></item>
<item><p>306a5</p><section>rgyud</section><text>de la 'di rnams ni don thams cad sgrub par byed pa'i rig pa'i sngags kyi tshig rnams su 'gyur ro/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ kr-iSh+Na dzi naM ba ra d+ha ra/ ka ma lA ya/ tIk+ShaM pad+ma a sa na s+thaM a b+ha ya prad/</text></item>
<item><p>306a6</p><section>rgyud</section><text>ma gra ha taM/ b+hA Sha swadz+dza Ta ma ku Ta d+ha ri/ Nau pad+ma baR+Na Ar+ya a ba lo ki te shwa ri ma haM sa ra NaM pra pad+ya/ tad+ya thA/ shwe te bi dza ye shwe ta bas+t+ra/ shwe ta b+hu dze/ shwe ta pad+ma a laM kIrta dza ye bi dza ye/ a b+ha ye shwe taM aM shu ma b+ha ya pra te shwe taM tsa ga ga na shud+d+haM shwe taM bid+yA/ sa ma pra</text></item>
<item><p>306a7</p><section>rgyud</section><text>sa ma pra b+he shwe te b+h+yaH/ b+ha ba s+ya/ shaklAM shu raM b+ha bAn+ta re paN+Da ra/ pa Ta pa TA ya ra ra ra ra ra ya bi dza ye swA hA/ pa ri klI ba le ba re ba rA ya swA hA/ 'di ni mthu chen po thob pa'i dkar mo chen mo zhes bya ba'i rig pa'i rgyal mo ste las thams cad byed ma/ dbul ba dang / nad rab tu</text></item>
<item><p>306b1</p><section>rgyud</section><text>zhi bar byed ma/ don thams cad sgrub par byed ma/ don thams cad yongs su rdzogs par byed ma ste/ gang 'di rigs kyi bu'am rigs kyi bu mo gang la la byang chub tu sems bskyed pas rtag tu dran par byed pa dang / mchod pa byed par 'gyur ro/ /skye bo yongs su skyob par byed par</text></item>
<item><p>306b2</p><section>rgyud</section><text>'gyur zhing skye bo thams cad dga' bar yang 'gyur ro/ /de nas 'di yi cho ga ni sngar brjod pa'i cho gas khru bcu pa'i ras byed du bcug nas kha tshar bcad pa la tsan+dan gyi khu bas mnan par bya'o/ /kha dog ma 'dres pas dri'i khu bas gnur bas bcom ldan 'das bri bar bya'o/ /ston</text></item>
<item><p>306b3</p><section>rgyud</section><text>ka'i sprin ltar dkar ba phyag na ril ba spyi blugs thogs pa/ phyag g.yas kyis pad+ma bsnams pa/ ral pa gyen du brdzes pa pad+ma'i gdan gos dkar po phreng ba dkar po'i rgyan gyis brgyan pa/ pad+ma'i phreng ba bcu drug rnams kyis brgyan pa/ thams cad dkar po rnams kyis thams</text></item>
<item><p>306b4</p><section>rgyud</section><text>cad dkar po'o/ /byang chub sems dpa' bcu drug 'og tu bri bar bya'o/ /'jig rten skyong ba bzhi po rnams phyogs 'khor rnams su'o/ /sa'i lha mo 'di bri bar bya ste/ phyag g.yas kyis tsaM gau Ta ka thogs pa'o/ /'phags pa spyan ras gzigs dbang phyug gi spyi gtsug gi</text></item>
<item><p>306b5</p><section>rgyud</section><text>cha la de bzhin gshegs pa pad+ma'i phal po che g.yon du de bzhin gshegs pa mi bskyod pa mi 'jigs pa rab tu sbyin pa g.yon pas chos gos bsnams pa/ gser mdog phyag nas 'od zer 'phro bar byed bzhin pa'o/ /byang chub sems dpa' thams cad kyang 'od zer gyi phreng ba</text></item>
<item><p>306b6</p><section>rgyud</section><text>can rnam par bkra ba'i rgyan thams cad kyis lus brgyan pa'o/ /sgrub pa po yang g.yas phyogs su cha byad dang rnam pa ji lta ba bzhin du 'drir gzhug par bya'o/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA</text></item>
<item><p>306b7</p><section>rgyud</section><text>ya/ tad+ya thA/ swe te swe te swe te swe ta b+hu dze pa rA kra me bi dza ya bi tse d+hu te swA hA/ dri dkar po'i chus dkyil 'khor nye bar byug par bya'o/ /na mo rat+na tra yA ya/ na ma Ar+ya ab lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ na mo ma hA swa hA ya/</text></item>
<item><p>307a1</p><section>rgyud</section><text>swe ta gan+d+ha bi shud+d+ha ya/ su gan+d+hA ya swA hA/ dri'i sngags so/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ na mo ma hA swe tA ya/ dz+yo ti sma/ tI dz+ye ti pa ra swA hA/ me tog gi rig pa'o/ /na mo</text></item>
<item><p>307a2</p><section>rgyud</section><text>rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ na mo ma hA swe tA ya/ swe ta pa rA ya/ d+hu pa pa rA ya swA hA/ dkar po bsres pa dang lhan cig pa'i bdug pa dbul bar bya'o/ /na mo rat+na tra yA ya/ na ma Ar+ya a ba lo ki te shwa</text></item>
<item><p>307a3</p><section>rgyud</section><text>rA ya/ bo d+hi satwA ya/ ma hA satwA ya/ ma hA kA ru Ni kA ya/ na mo ma hA swe tA ya/ ba la bIR+Ya pra ba ra ba ra shuk+l+laM shuk+l+lod na ba ra pri yA ya/ ba ra ba ra ba ra ba ra shukle shuklA shukle swA hA/ gtor ma'i sngags te lhag ma rtsa ba'i rig pa nyid kyis dbul bar bya'o/ /me tog dang / bdug pa</text></item>
<item><p>307a4</p><section>rgyud</section><text>dang / dri dang / phreng ba nyid dkar po'i rnam pa zho dang sbrang rtsi dang mar la btags pa rnams kyis sbyin sreg bya'o/ /dkar po'i phyogs kyi tshes gcig nas brtsams te ji srid zla ba nya'i bar du til mar la stong phrag brgyad kyi sbyin sreg dang rig pa 'dzin pa gos dkar po bgos te tsA</text></item>
<item><p>307a5</p><section>rgyud</section><text>ru'i ston mo bza' zhing mchod phyir thogs dkar po 'chang ba ku sha'i khres la nye bar 'dug pas sbyin sreg la sogs pa bya'o/ /mchod pa chen po byas nas nyin mtshan du gtor ma'i mchod pa la sogs pa bya'o/ /srod nas brtsams nas ji srid dngos grub kyi mtshan ma byung ba'i bar</text></item>
<item><p>307a6</p><section>rgyud</section><text>du bzlas pa bya'o/ /lha'i rnga bo che'i sgra dbyangs thogs pa dang / sa rab tu g.yo ba dang / nam mkha' la me tog gi char dang / ras ris las kyang 'od zer 'byung bar 'gyur ro/ /bar skabs 'dir bcom ldan 'das byang chub sems dpa' 'byon te dmyal ba dang dang /</text></item>
<item><p>307a7</p><section>rgyud</section><text>dud 'gro rnams skad cig de la zhi bar 'gyur ro/ /byon pa la mchod yon dbul bar bya'o/ /de nas bcom ldan 'das gsung bar 'gyur te ci 'dod pa de rnams sbyin par byed do/ /rig pa 'dzin pa de nyid dam/ rig pa 'dzin pa'i rgyal po nyid dam/ rgyal srid chen por</text></item>
<item><p>307b1</p><section>rgyud</section><text>lus yongs su rje ba nyid dam/ sa 'og tu 'jug pa nyid dam/ mig sman dang / ldong ros dang / gi wang ngam/ thos pa 'dzin pa nyid dam/ mngon par shes pa lnga yang rung ste gang don du gnyer ba de rnyed do/ /bcom ldan 'das ma 'phags ma sgrol ma ral pa gyen brdzes kyi rtsa</text></item>
<item><p>307b2</p><section>rgyud</section><text>ba'i rtog pa yangs pa dang ldan pa'i ting nge 'dzin gyi rgyal po/ dkar mo chen mo'i rtog pa yongs su rdzogs so// //de nas byang chub sems dpa' sems dpa' chen po spyan ras gzigs dbang phyug yangs pa dang ldan pa'i ting nge 'dzin gyi rgyal po sems can thams</text></item>
<item><p>307b3</p><section>rgyud</section><text>cad la kun du gzigs par byas nas bcom ldan 'das rig pa'i rgyal po thams cad kyi rjes su son pa po zhes bya ba'i rig pa'i rgyal po bka' stsal to/ /de la 'di rnams ni grub pa'i sngags kyi cho ga rnams so/ /na mo rat+na tra yA ya/ na ma Ar+ya a ba lo ki te shwa rA</text></item>
<item><p>307b4</p><section>rgyud</section><text>ya/ bo d+hi satwA ya/ ma hA satwA ya/ ma hA kA ru Ni kA ya/ bi muk+ti tse ta pA ya/ bi dza ya/ pa rA kra ma ya/ a pra ti ha ta/ glI yA ya/ a pa ri mi ta/ d+har+m+ma de sha ha nA ya/ duHkha bi sho d+ha nA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA</text></item>
<item><p>307b5</p><section>rgyud</section><text>ya/ ar+t+ta pa ri dra na hr-i da ya mA d+ha yi Sh+ya mi mi ti/ tad+ya thA/ la be A laM be lam+ba pra muk+ta lam+ba s+thi re/ lam+ba bi d+yA ya te/ na maHkA ru ni/ kA ru Ne/ kA ru Na ya ti/ bo mu ne ku ru NAn+d+ha hr-i da ye kA ru Nan+h+ra na ma stu te/ shAn+ta muk+te tsa/ shA ne ka ya bi bo/ /sta ta shAn+ta pra b+hA</text></item>
<item><p>307b6</p><section>rgyud</section><text>te/ ni t+yaM ba ga ba t+ya/ na ma stu te/ su ru su ru/ A gats+tsha A gats+tsha b+ha ga bA na ma ma ba raM dI s+ya si/ duHkhi tA nA ma sa ra dri Ni ka raM swA hA/ 'di ni mthu chen po thob pa sems can thams cad mi 'gro bar byed pa rig pa'i rgyal po chen po dran pa tsam gyis phyi</text></item>
<item><p>307b7</p><section>rgyud</section><text>bzhin rjes su 'brang bar gyur pa/ nyam thag pa rnams yongs su skyob par byed pa/ ngan 'gro rnam par zlog par byed pa bklags pas grub pa/ mdor na 'jigs pa thams cad la dran pa tsam gyis 'di'i grogs brgyad srung ba la sbyor ba/ rig pa'i rgyal po</text></item>
<item><p>308a1</p><section>rgyud</section><text>'di rjod par byed pa dang / sgrub par byed pa dang / yongs su 'jug par byed pa de nam yang ngan 'gro log par ltung bar mi 'gyur ro/ /dbul por gyur pa'i rigs kyi bu gang la la byang chub tu sems bskyed de klog par byed bzlas par byed/ sgrub par byed</text></item>
<item><p>308a2</p><section>rgyud</section><text>sems la rjes su chags par byed pa yang de shi 'phos nas bde ba can du skye bar 'gyur ro/ /de nas 'di'i sgrub thabs kyi cho ga ni bcom ldan 'das spyan ras gzigs dbang phyug byon pa bri bar bya ste mi 'jigs pa sbyin pa/ ral pa gyen du brdzes pa/ sku la skyes bu chen po'i mtshan</text></item>
<item><p>308a3</p><section>rgyud</section><text>gyis brgyan pa/ spyan gsum pa/ zla ba'i 'od zer rab tu 'bar ba'i sku/ 'jigs pa brgyad po thams cad skyob pa/ bcom ldan 'das 'od dpag med dbu la bzhugs pa/ mchod phyir thogs dkar po can bri bar bya'o/ /sgrub pa po sngar bzhin du'o/ /rnam pa 'di lta</text></item>
<item><p>308a4</p><section>rgyud</section><text>bu'i ras ris bris nas mchod pa chen po bya ste/ 'di nyid kyis dri dang me tog dang / bdug pa dang / gtor ma cho gas dbul lo/ /gang byed pa la gcig tu dpa' bas rig pa'i rgyal po chen po 'di dus ma yin par gzhol long la gnas pas ku sha'i khres la nye bar 'dug ste</text></item>
<item><p>308a5</p><section>rgyud</section><text>byams pa'i bdag nyid can nyid kyis sems can thams cad kyi rjes su son pas stong phrag brgyad bzlas pa bya'o/ /de nas grub par 'gyur te gang 'dod pa de thams cad dang / las phran tshegs la sogs pa byed do/ /chus dug 'joms par byed do/ /ku shas byabs pas</text></item>
<item><p>308a6</p><section>rgyud</section><text>rims nyin gcig pa'am/ nyin gnyis pa'am nyin bzhi pa la sogs pa 'joms par byed do/ /sngags bzlas pa nyid me tog la yongs su bzlas te gang la byin pa de dbang du 'gyur ro/ /mdor na bya bas pas nad thams cad 'joms par byed do/ /'di'i sgrub</text></item>
<item><p>308a7</p><section>rgyud</section><text>thabs su gyur pa ni ras ris sngar brjod pa'i gnas su bzhugs su gsol nas 'bum bzlas so/ /mthar mtshan mo gcig smyung bar gnas par gnas pas phyogs skyong rnams la gtor ma dbul te/ gtor ma ni dkar gsum du 'gyur ro/ /mchod pa'i</text></item>
<item><p>308b1</p><section>rgyud</section><text>cho ga byas nas ku sha'i khres la nye bar 'dug ste srod nas brtsams nas/ ji srid dngos grub kyi mtshan mar gyur gyi bar de srid du bzlas par bya'o/ /ras ris rab tu 'gul ba dang / mar me'i rtse mo 'phel na thams cad la dbang ba'i rgyal por 'gyur ro/ /</text></item>
<item><p>308b2</p><section>rgyud</section><text>ma grub na yul rnyed do/ /mi 'jigs pa thams cad rab tu sbyin no/ /bzlas pas sems can thams cad dbang du byed do/ /nad thams cad rab tu zhi bar byed do/ /'ching ba thams cad gcod par byed do/ /yang na dran pas 'gro bar byed do/ /bcom</text></item>
<item><p>308b3</p><section>rgyud</section><text>ldan 'das ma 'phags ma sgrol ma'i rtsa ba'i rtog pa yangs pa dang ldan pa'i ting nge 'dzin gyi rgyal por sems can thams cad rjes su son par byed pa po zhes bya ba'i rig pa'i rgyal po chen po rdzogs so// //de nas yang byang chub sems dpa' sems dpa' chen</text></item>
<item><p>308b4</p><section>rgyud</section><text>po spyan ras gzigs dbang phyug yangs pa dang ldan pa'i ting nge 'dzin gyi rgyal po sgom bzhin du gser 'od ces bya ba'i rig pa chen po'i rtog pa'i rgyal po chen por bcom ldan 'das ma'i yang rtog pa'i rgyal po chen por bka' stsal to/ /na mo rat+na tra yA ya/ na ma</text></item>
<item><p>308b5</p><section>rgyud</section><text>Ar+ya a ba lo ki te shwa rA ya/ bo d+hi satwA ya/ ma hA kA ru Ni kA ya/ pra dz+wa li ta ha sta ka maN+Da lu pri yA ya/ tad+ya thA/ su ra s+ya a mr-i ta a pra ti ha tai/ be be tsa tsa re tsar+tha re be be ru ru be ru ru d+h+we the the/ sa ra d+h+we/ sa ra sa ra d+h+wi/ gu gu me g+ha</text></item>
<item><p>308b6</p><section>rgyud</section><text>ne g+ha na g+ha ne/ a pra ti ha ste bud+d+ha sa t+yaM d+ha r+m+ma sa t+yaM saM g+ha sa t+yaM u pa ri sat+ye na b+ha ga bA na sa ma ya ma nu sma ra/ pad+ma gar+b+ha swA hA/ pad+ma su baR+Na ti swA hA/ pad+ma dza swA hA/ pad+ma pri yA ya swA hA/ pad+ma su tri tiSh+Tha ta tsa ra NA ya swA hA/ sarba b+ha ya da da swA hA/ Ar+ya a</text></item>
<item><p>308b7</p><section>rgyud</section><text>mi tA b+ha sa mA dz+nyA pa ya ti swA hA/ 'di ni mthu chen po thob pa gser 'od ces bya ba'i rig pa'i rgyal po chen po sangs rgyas du mas rjes su gnang ba gser bzhin du sems can thams cad nye bar 'tsho bar byed pa bklags pas grub pa gnod sbyin thams cad las</text></item>
<item><p>309a1</p><section>rgyud</section><text>grol bar byed cing 'pho bar byed pa/ bzlas pa tsam gyis nad sel bar byed pa'o/ /de nas 'di'i ras ris kyi cho gar 'gyur te/ bcom ldan 'das 'phags pa spyan ras gzigs dbang phyug gser gyi mdog ltar snang ba ral pa gyen du brdzes</text></item>
<item><p>309a2</p><section>rgyud</section><text>ba/ phyag g.yas pas mi 'jigs pa sbyin pa/ pad+ma'i phreng bas so sor brgyan pa ril ba spyi blugs phyag na bsnams pa/ gos dkar po can/ bzhin rab tu 'dzum pa/ zhabs gnyis pad+ma la gnas pa'o/ /sgrub pa po yang spos phor lag na thogs pa ste</text></item>
<item><p>309a3</p><section>rgyud</section><text>sngar bzhin no/ /de lta bu'i ras ris kyi cho ga byas nas sngar brjod pa'i gnas su bzhugs nas 'bum phrag lngar bzlas par bya'o/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ bo d+hi satwA ya/ ma hA saswA ya/ dza le dza le da/ shu tsi durba tse a pra de</text></item>
<item><p>309a4</p><section>rgyud</section><text>shu tsi ni pra b+hu te swA hA/ /nye bar byug pa'i sngags so/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ pad+ma gar+b+he/ su gan+d+ha ya/ mu ru su ru swA hA/ dri'i sngags so/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi</text></item>
<item><p>309a5</p><section>rgyud</section><text>satwA ya/ ma hA satwA ya/ ma hA kA ru Ni kA ya/ b+hu baHb+hur+b+hu ba/ bid+yA tsan+d+ra tsa le tsa le swA hA/ me tog gi sngags so/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ pad+ma shri ye bar ba ri le swA hA/ bdug pa'i sngags</text></item>
<item><p>309a6</p><section>rgyud</section><text>so/ /na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ a mr-i te a mr-i te ga hwa re su mu khe swA hA/ gtor ma'i sngags so/ /de ltar snga ma bzhin du byas te/ a ga ru'i sbyin sreg gis gang 'dod pa de rnyed do/ /tsan+dan gyi sbyin sreg</text></item>
<item><p>309a7</p><section>rgyud</section><text>gis 'gugs so/ /sna ma'i me tog gi sbyin sreg gis skye bo thams cad dga' bar 'gyur ro/ /cho 'phrul gyi phyogs kyi tshes gcig nas brtsams te ras ris kyi spyan sngar mchod pa'i cho gas thun gsum du stong phrag brgyad bzlas par byas te ji srid zla ba nya ba'i bar</text></item>
<item><p>309b1</p><section>rgyud</section><text>du'o/ /mtshan mo gsum smyung bar gnas par rgya mtshor 'gro ba'i chu klung gi 'gram mam/ chu gling du ras ris bzhugs nas mchod pa'i cho ga bya ste/ srod nas brtsams nas ji srid dngos grub kyi mtshan mar 'gyur ba de srid du bzlas par bya'o/ /ras ris rab tu 'gul</text></item>
<item><p>309b2</p><section>rgyud</section><text>ba'am/ mar me'i rtse mo mngon par 'phel lam/ nam mkha' la me tog gi char 'bab bam/ 'brug gi sgra thos pa'ang rung ste ras ris 'gul bas ni rgyal po chen por 'gyur ro/ /mar me 'phel na grong gi rje bor 'gyur ro/ /me tog babs na yul gyi bdag por</text></item>
<item><p>309b3</p><section>rgyud</section><text>'gyur ro/ /'brug gi sgras grong bcu drug so sor rnyed do/ /ma grub na las dang yo byad thams cad yang dag par 'byor par 'gyur ro/ /nad thams cad spangs par 'gyur ro/ /bcom ldan 'das ma 'phags ma sgrol ma ral pa gyen brdzes kyi rtsa ba'i rtog pa yangs</text></item>
<item><p>309b4</p><section>rgyud</section><text>pa dang ldan pa'i ting nge 'dzin gyi rgyal po gser 'od ces bya ba'i rig pa'i rgyal po chen po yongs su rdzogs so// //de nas byang chub sems dpa' sems dpa' chen po spyan ras gzigs dbang phyug slar yang yangs pa dang ldan pa'i ting nge 'dzin gyi rgyal po sgom bzhin du/</text></item>
<item><p>309b5</p><section>rgyud</section><text>bcom ldan 'das ma rig pa'i rgyal po chen po rtog pa'i rgyal po chen po'i mthu yang dag par bstan pa'i ched du sangs rgyas bcu gnyis kyis mngon par dbang bskur ba zhes bya ba'i rig pa'i rgyal po yid la byas nas bka' stsal pa/ na mo rat+na tra yA ya/ na ma</text></item>
<item><p>309b6</p><section>rgyud</section><text>Ar+ya a ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ sa TA sa Ta sa ra sa rA Ni shud+d+ha bi tri mu khe bi dza ye swA hA/ 'di ni mthu chen po thob pa rig pa'i dbang bskur ba zhes bya ba rig pa'i rgyal po chen po ste/ gang la klog par byed</text></item>
<item><p>309b7</p><section>rgyud</section><text>zlos par byed pa des sangs rgyas bye ba phrag bcu gnyis la phyag byas par 'gyur ro/ /'di rtag tu bzlas pas ngan 'gro log par ltung ba thams cad du mi 'gyur ro/ /skye ba brgya phrag bcu gnyis su skye ba dran par 'gyur ro/ /dus thams cad mngon par shes pa lnga dang thun</text></item>
<item><p>310a1</p><section>rgyud</section><text>mtshams gsum dran par 'gyur ro/ /de'i nad thams cad dang sha za la sogs pa rnams dang / srin po lus la 'pho bar mi 'gyur te bskal pa bye ba brgya phrag tu yang de ltar 'gyur ro/ /'di'i ras ris kyi cho ga ni ma nyams pa'i ras sngar brjod pa'i mtshan nyid</text></item>
<item><p>310a2</p><section>rgyud</section><text>dang ldan pa la 'phags pa spyan ras gzigs dbang phyug kun nas bri bar bya'o/ /ral pa gyen du brdzes pa dkar po phyag na pad+ma ste g.yas pas mchog sbyin pa g.yon pa'i phyag gis pad+ma bsnams pa de'i steng du yang dag par rdzogs pa'i sangs rgyas bcu gnyis bri bar bya'o/ /gser</text></item>
<item><p>310a3</p><section>rgyud</section><text>mdog mi 'jigs pa rab tu sbyin pa'o/ /'di lta ste pad+ma'i bla ma dang / yon tan bla ma dang / ye shes dbang phyug dang / rtag par sgra dbyangs dang / rnam par gzigs dang / gtsug tor can dang / thams cad skyob dang / log par dad sel dang / gser thub dang / 'od srung dang /</text></item>
<item><p>310a4</p><section>rgyud</section><text>shAkya thub pa dang / 'od dpag med dang / mi 'khrugs pa ste/ yang dag par rdzogs pa'i sangs rgyas 'di rnams kun nas bri bar bya'o/ /de lta bu'i ras ris 'drir bcug nas sngar gsungs pa'i gnas su bzhugs nas 'bum phrag gsum bzlas pa bya'o/ /'di nyid kyis dri dang me</text></item>
<item><p>310a5</p><section>rgyud</section><text>tog dang / bdug pa la sogs pa dbul bar bya'o/ /gang byed pa la gcig tu dpa' bas 'bum phrag bzlas par bya'o/ /de nas mtshan mo gsum du smyung bar gnas te ras ris la mchod pa chen po byas nas mig sman nam/ ldong ros sam/ gi wang yang rung ste stong du bzlas pa'i ras</text></item>
<item><p>310a6</p><section>rgyud</section><text>ris kyi spyan sngar a shwat+tha'i 'dab ma'i nang du btums te ji skad gsungs pa'i cho gas ku sha'i khres la nye bar 'dug ste srod nas brtsams te ji srid dro bar gyur pa dang / du ba 'thul ba dang / 'bar bar gyur pa de srid du bzlas par bya'o/ /dro bar byed bzhin pas ni thig le byas na thams</text></item>
<item><p>310a7</p><section>rgyud</section><text>cad dbang du byed do/ /du ba 'thul bzhin pas ni mi snang bar 'gyur ro/ /'bar bas ni nam mkha' la 'gro'o/ /ras ris rab tu 'gul na rgyal srid du 'gyur ro/ /bcom ldan 'das ma 'phags ma sgrol ma ral pa gyen brdzes kyi rtsa ba'i rtog pa yangs pa dang ldan pa'i ting nge</text></item>
<item><p>310b1</p><section>rgyud</section><text>'dzin las nges par skyes pa sangs rgyas bcu gnyis kyis mngon par dbang bskur ba zhes bya ba'i rig pa'i rgyal po chen po rdzogs so// //de nas byang chub sems dpa' sems dpa' chen po spyan ras gzigs dbang phyug slar yang yangs pa dang ldan pa'i ting nge 'dzin bsgom bzhin pas</text></item>
<item><p>310b2</p><section>rgyud</section><text>thams cad dang ldan pa'i 'jig rten gyi khams yang dag par dgongs nas bcom ldan 'das ma 'phags ma sgrol ma'i rtog pa'i rgyal po chen po lhag par mos pa'i phreng ba zhes bya ba sangs rgyas kyis gsungs pa 'di bka' stsal to/ /na mo rat+na tra yA ya/ na mo a mi tA b+hA ya/ na</text></item>
<item><p>310b3</p><section>rgyud</section><text>mo na maHsarba bo d+hi satwA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ maN+Da bi shA la kIrti sarba bid+yA swA hA/ 'di ni mthu chen po thob pa/ lhag par mos pa'i phreng ba zhes bya ba'i rig pa'i rgyal mo chen mo ste/</text></item>
<item><p>310b4</p><section>rgyud</section><text>sangs rgyas du mas rjes su gnang ba/ byang chub sems dpa' du ma'i ting nge 'dzin yang dag par skyed par byed pa 'di bsgrub par bya'o/ /dbul po gang la la bsgrub par bya ba ras ris zla ba'i nang du de'i 'byor pa rgyas par 'gyur ro/ /dbul po thob pa gang la la rig pa</text></item>
<item><p>310b5</p><section>rgyud</section><text>'di don chen po sbyin pas mchod pa bya bar 'gyur ro/ /'jig rten gyi rnam par 'byor pa sgrub par byed pa'i las so/ /de nas sgrub thabs su 'gyur ba ni bcom ldan 'das spyan ras gzigs dbang phyug sngar brjod pa'i ras ris bri bar bya'o/ /dgu pa nas brtsams te dkar po'i</text></item>
<item><p>310b6</p><section>rgyud</section><text>zla ba nya la yongs su rdzogs par byed du gzhug par bya'o/ /pad+ma dkar po'i gdan la bzhugs pa ral pa gyen du brdzes pa'o/ /'phags pa 'od dpag tu med pa gnyis pa steng du'o/ /rang gzhogs su shAkya thub pa yang ngo / /'phags pa spyan ras gzigs dbang phyug gi g.yas su</text></item>
<item><p>310b7</p><section>rgyud</section><text>dpal chen mo bri bar bya'o/ /g.yon gyi gzhogs su rdo rje sde bri bar bya'o/ /sku mdog dkar po ston ka'i sprin ltar dkar ba phyag na ril ba spyi blugs dang / chu snod bsnams pa'o/ /'phags pa spyan ras gzigs dbang phyug gi spyi bor a ti muk+ta ka'i me tog go/ /'phags</text></item>
<item><p>311a1</p><section>rgyud</section><text>pa 'od dpag med la bar+Sha'i me tog gi phreng ba'o/ /shAkya thub pa la sna ma'i me tog gi phreng ba'o/ /dpal chen mo la nA ga ge sar gyi me tog gi phreng ba'o/ /rdo rje sde la me tog dkar po'i phreng ba dang / bdug pa dri zhim</text></item>
<item><p>311a2</p><section>rgyud</section><text>po rnams ji ltar 'byor pa dbul bar bya'o/ /sngar brjod pa'i gnas su ras ris bzhugs su gsol nas 'bum phrag gsum bzlas par bya'o/ /de nas zla ba nya la ras ris la me tog gi phreng ba la sogs pa'i mchod pa chen po byas nas ku sha'i</text></item>
<item><p>311a3</p><section>rgyud</section><text>khres la nye bar 'dug ste 'di nyid kyis gang byed pa de thams cad la gcig tu dpa' bas bya'o/ /rig pa'i rgyal mo chen mo gang ji srid phreng ba thams cad rab tu g.yo ba'i mtshan ma 'byung gi bar du bzlas par bya'o/ /dngos grub kyi mtshan</text></item>
<item><p>311a4</p><section>rgyud</section><text>nyid gang gi tshe/ mngon par 'dod pa de thams cad thob par 'gyur ro/ /gang thams cad du ras ris kyi spyan sngar til gyis mngon par btags pa'i sbyin sreg 'bum phrag drug byas na rgyal srid rnyed do/ /yul gyi longs spyod 'dod na</text></item>
<item><p>311a5</p><section>rgyud</section><text>ras ris kyi spyan sngar yungs kar dang til dang tse ka ta'i sbyin sreg 'bum phrag gsum byas na yul rnyed do/ /ras ris kyi spyan sngar mar dang sbrang rtsi btags pa'i gur gum dang / sra rtsi pog dang / na le sham dang / ru rta rnams</text></item>
<item><p>311a6</p><section>rgyud</section><text>'bum phrag bdun sbyin sreg byas na rgyal srid chen po rnyed do/ /ma grub na yul rnyed de nor gyi bdag po chen por 'gyur ro/ /bcom ldan 'das ma 'phags ma sgrol ma ral pa gyen brdzes kyi rtsa ba'i rtog pa yangs pa dang ldan pa'i ting nge 'dzin gyi</text></item>
<item><p>311a7</p><section>rgyud</section><text>rgyal po lhag par mos pa'i phreng ba zhes bya ba'i rig pa'i rgyal po yongs su rdzogs so// //</text></item>
</list>